https://www.dr.dk/sporten/golf/blandet-dansk-dag-i-usa-olesen-stoppet-af-staerke-molinari

GolfBlandet dansk dag i USA: Olesen stoppet af stærke MolinariGolfspilleren Thorbjørn Olesen blev besejret af italienske Francesco Molinari i WGC Matchplay torsdag.
Thorbjørn Olesen var oppe imod for hård modstand i dag, mens Lucas Bjerregaard stadig har en fin mulighed for avancement.
28.
mar.
2019 kl.
22.
53 | opdateret 28.
mar.
2019 kl.
22.
54Bemærk: artiklen er mere end 30 dage gammelLæs opVerdensranglistens nummer syv var for stor en mundfuld for den danske golfspiller Thorbjørn Olesen torsdag.
Her var danskeren oppe imod Francesco Molinari i turneringen WGC Matchplay, og det endte med et nederlag til Olesen.
Italieneren var foran med fire inden de sidste tre huller, og dermed vandt Molinari dysten med 4&3.
Thorbjørn Olesen vandt sin første kamp onsdag over Webb Simpson, og dermed har danskeren en enkelt sejr i sine to gruppekampe.
Læs også:Dansk Golf Union får ny formand: Flere skal prøve 'golf-fornemmelsen'Her har Francesco Molinari nu to sejre.
Der spilles udelukkende hulspil i turneringen uden for byen Austin i delstaten Texas.
16 grupper består af fire spillere, som møder hinanden indbyrdes i grupperne.
Derfor byder turneringen ikke på slagspil, hvor alle spiller mod alle.
Puljestillinger for danskerneThorbjørn Olesens pulje1.
Francesco Molinari, 2 sejre – 2 point2.
Thorbjørn Olsen, 1 sejr og 1 nederlag – 1 point3.
Webb Simpson, 1 uafgjort og 1 nederlag – 0,5 point4.
Satoshi Kodaira, 1 uafgjort og 1 nederlag – 0,5 pointLucas Bjerregaards pulje1.
Lucas Bjerregaard, 1 sejr og 1 uafgjort – 1,5 point2.
Justin Thomas, 1 sejr og 1 nederlag – 1 point3.
Matt Wallace, 1 sejr og 1 nederlag – 1 point4.
Keegan Bradley, 1 uafgjort og 1 nederlag – 0,5 pointKun puljevinderne går videreNår alle spillere i grupperne har mødt hinanden, går de 16 gruppevindere videre til en knockoutfase.
Den samlede præmiepulje i turneringen er på 10,25 millioner dollar, der svarer til lidt over 68 millioner danske kroner.
Danske Lucas Bjerregaard er også med i turneringen, og han slap også godt fra sin første kamp onsdag.
Her vandt Lucas Bjerregaard over Justin Thomas, og han skulle så forsøge at hente sin anden sejr torsdag i opgøret mod Keegan Bradley.
Læs også:Dansk drømmestart i USA: Olesen og Bjerregaard leverer overraskelserDet så ud til at skulle lykkes, da Lucas Bjerregaard var et hul bedre inden sidste hul, som var et par-firehul.
Her gik det dog galt, og Lucas Bjerregaard brugte fem slag, mens Keegan Bradley klarede hullet på fire slag og dermed udlignede til slutresultatet.
I gruppen er Lucas Bjerregaard dog i spidsen, selv om tre spillere har en sejr.
/ritzau/FacebookTwitterKopier linkEmner:Golf|USA|Texas|Lucas Bjerregaard (golfspiller)|Thorbjørn Olesen (golfspiller)




https://www.dr.dk/sporten/haandbold/kvindeligaen/lider-aarets-foerste-nederlag-viborg-slaar-esbjerg-i-drama

KvindeligaenLider årets første nederlag: Viborg slår Esbjerg i dramaViborg slog Esbjerg, som tabte for første gang i 2019, og dermed er holdenes pulje i slutspillet helt åben.
Viborg HK mødte Team Esbjerg.
Foto: Morten Pedersen.
 28.
mar.
2019 kl.
23.
08Bemærk: artiklen er mere end 30 dage gammelLæs opPulje 2 i håndboldkvindernes slutspil blev åbnet gevaldigt torsdag, da Aarhus United og Viborg HK hentede sejre.
Først slog aarhusianerne hjemme Herning-Ikast 23-20, og senere torsdag var det så i Viborg, at jublen kunne bryde ud, da Team Esbjerg var på besøg.
Her vandt Viborg en tæt sejr på 27-26, da Viborg fastholdt et angreb i slutsekunderne, og dermed blev der sat en stopper for Esbjergs imponerende stime af kampe uden nederlag.
Seneste nederlag til Esbjerg var i pokalturneringen 29.
december, og i ligasammenhæng tabte Esbjerg senest 14.
november i fjor.
Læs også:Spændingen er intensiveret: Aarhus United overrasker på hjemmebaneMed resultaterne torsdag, så har både Aarhus United, Viborg HK og Team Esbjerg to point, mens Herning-Ikast har et enkelt.
Esbjerg havde to point med over fra grundspillet, hvorfra Herning-Ikast ankom med sit ene point.
Viborgs Kristina Jørgensen var hjemmeholdets profil i opgøret med sine ni mål, mens Estavana Polman strålede hos gæsterne med sine 12 scoringer i kampen.
De to klubber gav hinanden en seværdig første halvleg med tempo og flotte scoringer, og meget sigende sluttede halvlegen med en flot scoring af Kristina Jørgensen, da hun greb bolden og hamrede Viborg foran 17-15, som også blev pausestillingen.
Dermed nåede Kristina Jørgensen op på fire mål ligesom holdkammeraten Line Haugsted i de første 30 minutter, men efter pausen trak Kristina Jørgensen fra.
Hos gæsterne svang Estavana Polman også taktstokken i første halvleg, hvor hun scorede hele syv gange.
Læs også:Odense stormer mod semifinale med sikker sejrDet var dog Kristina Jørgensen, der først bød op til dans i anden halvleg, som blot var få sekunder gammel, før hun tordnede bolden op i det ene målhjørne og bragte Viborg foran 18-15.
Midtvejs i anden halvleg var gæsterne kommet tilbage, og var foran 22-21, og Estavana Polman havde scoret halvdelen af målene.
Det var ikke Kristina Jørgensen mod Polman, men det var tæt på.
Kampen forblev tæt hele vejen med 24-23 til Viborg med fem minutter igen, og så øgede Kristina Jørgensen på et hopskud til 25-23 med tre minutter tilbage.
Så lignede det endnu et skridt mod sejren, men foran 27-25 fik Vilde Mortensen Ingstad reduceret for Esbjerg, og efter en timeout var Viborg i angreb i de sidste sekunder og formåede at holde fast i bolden og sikre sejren.
/ritzau/FacebookTwitterKopier linkEmner:Line Haugsted (håndboldspiller)|Viborg|Esbjerg|Aarhus United|Håndbold




https://www.dr.dk/nyheder/regionale/fyn/faengsler-mangler-personale-den-vaerste-krise-i-kriminalforsorgens-historie

FynFængsler mangler personale: 'Den værste krise i kriminalforsorgens historie'Alene i marts i år har der været 3.
500 ubesatte vagter i de danske fængsler.
Der er for mange ubesatte vagter i det danske fængselsvæsen.
I sidste ende går det ud over betjente som Jens Dalum.
Af William Sonne Kaalø28.
mar.
2019 kl.
22.
31Bemærk: artiklen er mere end 30 dage gammelLæs opFængselsbetjenten Jens Dalum tjekker sin mobiltelefon.
Der er kommet en SMS fra Kriminalforsorgen.
Der er vagter, der mangler at blive taget i de syddanske fængsler.
Listen er lang.
- Det er jo en kæmpe stress-faktor, for det er en meget lang liste af vagter som ikke er besat.
Det er trist, siger Jens Dalum.
Han er fængselsbetjent i Odense Arrest.
SMS-ordningen er til for, at man kan hjælpe andre arresthuse.
- Men udover det giver det jo et godt billede af, hvad vi mangler, konstaterer Jens Dalum.
Personale søgesUdover at der mangler personale i Jens Dalums egne omgivelser er den også gal i resten af landets fængsler.
I marts måned var der ifølge Fængselsforbundet 3.
500 ubesatte vagter i de danske fængsler.
I Region Syddanmark svarer det til knap 10 procent af alle vagter.
En aktindsigt DR Nyheder har fået, viser imidlertid, at det ikke er en ny tendens.
Det månedlige antal ubesatte vagter i syddanske fængsler i 2018 var i gennemsnit 420, hvor det i april toppede med 820 tomme pladser.
Det skaber et kæmpe pres - ikke mindst hjemmefra - hvis jeg ikke kan være far for mine børn og være der 100 procent, når jeg har fri.
Jens DalumI Jens Dalums tilfælde var Odense Arrest hårdt ramt sidste år.
Her var 15,1 procent af vagterne i gennemsnit ubesatte ved tjenesteplanens godkendelse - hver måned.
Særligt juni, juli og august var slemme.
Her var knap hver tredje vagt ubesat.
Det har den konsekvens, at mandskabet ofte må blive og tage ekstravagter, hvilket kan skabe problemer på hjemmefronten.
- Det skaber et kæmpe pres - ikke mindst hjemmefra - hvis jeg ikke kan være far for mine børn og være der 100 procent, når jeg har fri, siger Jens Dalum.
Den værste krise i kriminalforsorgens historieFor nylig er Bo Yde Sørensen valgt til konstitueret formand i Fængselsforbundet, og fra dag ét har han fået noget at se til.
Jeg er kastet ud i den værste krise vi har haft i Kriminalforsorgen.
Jeg har været her i 20 år og har oplevet mange problemer med personalemangel.
Men den nuværende situation trodser enhver beskrivelseBo Yde Sørensen- Jeg er kastet ud i den værste krise, vi har haft i Kriminalforsorgen.
Jeg har været her i 20 år og har oplevet mange problemer med personalemangel.
Men den nuværende situation trodser enhver beskrivelse, siger han.
Bo Yde Sørensen vurderer, at der er brug for 20 procent flere betjente i forhold til nu for at kunne opretholde en normal personalesituation.
- Konsekvensen for kollagerne er, at de ikke ved, hvornår de kommer hjem fra arbejde.
Når man siger farvel til manden eller konen om morgenen, er der ingen garanti for, hvornår man kommer hjem.
Med den nuværende situation risikerer man en tjenestelig ordre om at blive på arbejde, siger han.
Kriminalforsorgen: Det er alvorligtSpørger man Kriminalforsorgen, bliver der gjort meget for at rekruttere nye betjente og fastholde dem, der allerede er ansat.
Men det er ikke gået så godt indtil nu, fortæller områdedirektør i Kriminalforsorgen Syddanmark, Anne Marie Heckscher.
Hun giver højkonjunkturen en del af skylden for, at der mangler betjente.
Vi forsøger at rekruttere alt det, vi kan, men vi får ikke de ansøgere, vi gerne vil have.
Anne Marie Heckscher- Vi forsøger at rekruttere alt det, vi kan, men vi får ikke de ansøgere, vi gerne vil have.
Jeg tror det handler om, at der er fuld beskæftigelse i det danske samfund.
Mange private kan tilbyde en bedre løn end det offentlige, og så er det vel meget naturligt, man søger derhen.
Anne Marie Heckscher oplyser, at man også er ved at flytte medarbejdere fra administrative stillinger og ind på fængselsgangene.
Ændret struktur giver mere personale - på papiretDerudover har man ændret i strukturen i mange fængsler, så fangerne i højere grad bruger tid i cellerne, oplyser Kriminalforsorgen.
12 timer i cellerne og 12 timer ude.
Det betyder også, at betjentene opererer i 12-timers skift.
I Nyborg Fængsel har den nye struktur frigivet omkring ni årsværk.
Men det har reelt ikke løftet byrderne fra betjentenes skuldre, siger områdetillidsmand Brian Kristiansen.
- Det har frigjort en masse personale, og så tænker man: "nå, jamen så må I have overskud.
" Men nej, det har vi ikke.
De dækker bare de ubesatte vagter, der ellers er, forklarer han.
Alligevel mener Brian Kristiansen, at strukturændringen har været nødvendig.
- Hvis man ikke havde lavet det her, havde fængslerne i Syddanmark stået med mellem 1000 og 1500 ubesatte vagter hver måned, som skulle have været bemandet med overarbejde.
FacebookTwitterKopier linkEmner:Kriminalforsorgen|Fængsler|Fængselsforbundet|Odense|Nyborg




https://www.dr.dk/nyheder/kultur/boeger/zainab-har-taget-pause-fra-medicinstudiet-vil-laere-unge-bloede-hjertet-ud-paa

BøgerZainab har taget pause fra medicinstudiet: Vil lære unge at bløde hjertet ud på papirZainab vil være landsbylæge, men først skal hun lære unge fra Nørrebro at skrive.
Af Rasmus Meldgaard Harboe28.
mar.
2019 kl.
20.
00Læs opEn sommerdag i 2014 stiger 18-årige Zainab Nasrati ombord på et fly i Kastrup Lufthavn.
Allerede da hun lander i Marokko, ser verden anderledes ud.
De grå nuancer, hun kender fra gadebilledet i Danmark, er erstattet af farver - og mange af dem.
Paskontrolløren smiler endda til hende under skyggen på en stor, autoritær hat og byder hende velkommen til.
Zainab fortsætter gennem lufthavnen og stiger ombord på et tog.
Her taler passagererne livligt sammen, selvom de er fremmede.
Deler ud af hinanden, hvem de er, og hvor de skal hen.
Det var aldrig sket i København, tænker hun.
Men da Zainab sidder i toget mod Rabat og lytter til de mange mennesker, ved hun ikke, at turen også bliver en øjenåbner.
At den kommer til at minde hende om, hvad man kan med det skrevne ord.
Fuld knald på fantasienZainab Nasrati var kun 13 år og gik i skole på Nørrebro, da hendes første tekst blev udgivet.
En kvinde ved navn Karen Siercke havde samlet Zainabs klasse i gymnastiksalen og spurgt ud i børneflokken, om der var nogle, som havde en forfatter i maven.
Karen Siercke er stifter af skrivefællesskabet Ordskælv.
En organisation, hvor børn og unge får frie tøjler til at skrive og fortælle deres historier.
For den unge Zainab var tanken om at være med i projektet helt uimodståelig, så hun skyndte sig at melde sig.
Bogen, som Karen Siercke ville have de unge forfattere til at bidrage til, skulle handle om den københavnske bydel Nørrebro.
Give modspil til fordommene og udfordre mediernes billede af Nørrebro som en hardcore bande-bydel.
På det tidspunkt havde Zainab ikke selv mærket noget til fordomme.
Hun havde altid mødt tolerance og forståelse, og hun levede et stille og roligt barneliv, både derhjemme og i skoleklassen.
Zainab valgte at skrive en fiktiv historie om en hjemløs kvinde, som hun mødte hver dag på vej i skole.
- Der var fuldt knald på i forhold til fantasi og historiefortælling.
Jeg ved ikke, hvor det kom fra, fortæller Zainab.
- Da jeg kom med i Ordskælv, kom jeg ind i en verden, som jeg syntes var helt vildt sjov, og hvor jeg havde en følelse af, at det her med at skrive kunne jeg blive rigtig god til.
Jeg kunne mærke, at det var et sundt fællesskab, og at der var plads til alle.
Jeg fik et rum.
Der var ikke nogen, der udspurgte mig eller gjorde krav på, at jeg var noget bestemt.
Der var ikke nogen, som lagde ord i munden på mig.
‘Det er alle de andre’Seks år senere, mens Zainab gik i gymnasiet, skete der noget, som kom til at ændre alting.
En mand ved navn Omar Abdel Hamid El-Hussein kastede København ud i undtagelsestilstand, da han lørdag den 14.
februar 2015 affyrede 28 skud på Krudttønden på Østerbro og ud på natten affyrede 22 skud ved synagogen i Krystalgade i det indre København.
Angrebene kom til at koste tre menneskeliv.
Danskerne var efterladt i chok over, at det utænkelige nu var sket: Danmark havde været genstand for et terrorangreb.
Zainab oplevede efterdønningerne af det tragiske terrorangreb ved, at folk pludselig så anderledes på hende.
Hun skulle forholde sig til fordomme omkring hendes religion, som hun ikke var blevet konfronteret med før, og der var blevet etableret en frygt, som hun mærkede på sin egen krop.
Fordi hun er muslim.
)- Hele den periode var der utrolig meget mudderkast.
Grøfterne mellem ‘dem’ og ‘os’, og måden, man talte om ‘sådan nogle som mig’ på, var bare forkert.
Det afspejler ikke det Danmark, jeg kender.
Dem, jeg havde gået i klasse med, havde været almindelige, nysgerrige og dejlige mennesker, som gerne ville dialog.
De ville gerne opleve mig som menneske, fortæller hun.
- Jeg blev rigtig irriteret, når folk sagde, ‘Du er jo god, Zainab.
Det er alle de andre.
’ Det er jo overhovedet ikke virkeligheden.
Det er med til at holde os fast i den dårlige historie.
Tingene er gået helt ud af proportioner.
Langt hjemmefraDet var da Zainab havde fået studenterhuen på hovedet, at hun besluttede sig for at tage til Marokko.
For at gemme sig lidt og trække vejret.
Være et sted, hvor hun ikke skilte sig ud eller var genstand for dømmende blikke.
Hun havde ladet sin smartphone ligge derhjemme, så den eneste kontakt, hun havde med omverdenen, var en gammel Nokia 3310, som ikke kunne gå på internettet, selv hvis hun prøvede.
I Marokko flyttede Zainab ind hos sin mormor.
En rigtig business-woman, som driver en dametøjforretning i den lille by Salé udenfor Rabat.
)- Jeg kunne bare være min mormors barnebarn.
Være forretningskvinde sammen med hende et sted, hvor ingen så på mig som anderledes.
Jeg blendede bare ind.
Jeg kunne rejse fra Rabat til Casablanca og købe varer og tøj ind til butikken.
Stå tidligt op og sørge for at få fejet.
Jeg gav mig selv lov til at have en ny identitet, siger Zainab.
Tog kampen opEfter omkring fire måneder i Marokko rejste Zainab hjem til Danmark.
Her var de mange farver igen druknet i grå nuancer og mennesker, som havde blikket vendt mod skærmene på deres mobiltelefoner.
Der var ingen, som smilede venligt til hende i paskontrollen eller talte med fremmede i toget.
- Jeg kom tilbage til et sted, hvor jeg konstant blev påmindet om, at jeg var anderledes.
Der var en stor kontrast.
Et par gange tog jeg mig selv i at smile til nogen, jeg ikke kendte, for det havde jeg glemt, at man ikke gør i Danmark, fortæller Zainab.
Men Zainab havde fået nok af at føle sig uvelkommen i det land, som hun er født og opvokset i.
Der, hvor hun har haft hele sit liv og alle sine venner, og hvor hun ellers altid var blevet mødt af tolerance og kærlighed.
)Der gik ikke længe, før hun kontaktede Karen Siercke.
Zainab var klar til at videregive den gave, som Karen Siercke havde givet hende dengang, hun gav Zainab muligheden for at sætte ord på papir.
Udtrykke noget og hjælpe nogen med at forstå noget, der var fremmed for dem.
Kort om OrdskælvSkrivefællesskab og bogforlag, der hjælper unge danskere med at skrive og udgiver deres værker.
14 unge forfattere var involveret i fællesskabets første projekt, men i dag er op mod 300 mennesker involveret i hvert bogprojekt.
Der udkommer gennemsnitligt én udgivelse om året fra folkene bag Ordskælv.
Ordskælv er inspireret af skrivefællesskabet 826 Valencia, som har hovedkvarter i San Fransisco.
Hun ville skrive en bog sammen med Ordskælv-fællesskabet og en masse unge skribenter.
- Bogen skulle handle om at være muslim i Danmark.
Den måde, vi ser på hinanden, og den fobi, som vi har for tro og at mødes og tale sammen.
Jeg ville give nogle blanke sider til nogle unge mennesker og lade dem bløde hjertet ud.
Lade dem fortælle, hvordan de har oplevet verden, forklarer hun.
Tanken blev hurtigt til et projekt.
Og pludselig var det Zainab, der stod i spidsen som initiativtager.
Hun rekrutterede nogle unge skribenter, og et år senere udkom bogen ‘Drømme for Danmark’.
Zainab er stadig utrolig stolt af, at projektet blev til virkelighed.
- At ville nogen noget er enormt vigtigt.
Og give plads til den personlige fortælling kan også noget rigtig stærkt, for på den måde kan vi bygge broer mellem hinanden.
At læse andres historier træner os i empati.
At se verden gennem andres øjne, siger hun.
At blive taget seriøstI dag har Zainab taget en bachelor i medicin.
Hun drømmer om at blive landsbylæge.
Sådan en, som har en sund kontakt med patienterne, følger deres udvikling og knytter nogle stærke og meningsfulde bånd.
Men lige nu holder hun pause fra studiet for at bruge al sin tid på at engagere sig i Ordskælv.
)For eksempel arbejder hun på et projekt om dem, som hun kalder ‘de gyldenbrune drenge’.
Altså, drenge med kulørt hud, som ofte sættes i bås med ballade og uroligheder.
De skal nemlig heller ikke finde sig i at blive stigmatiseret, mener hun.
De skal også have mulighed for selv at definere, hvem de er.
Således hjælper Zainab fortsat mange unge skrivestjerneskud med at få den samme kraftfulde oplevelse af at kunne udtrykke sig på skrift, som hun selv fik, da hun var barn.
- Man kan komme rigtig, rigtig langt ved at give alle børn og unge en succesoplevelse.
En oplevelse af at blive taget seriøst og være mega sej.
Det var det, Ordskælv gjorde for mig.
Jeg var mega stolt, og det gør mig optimistisk på Danmarks vegne.
Hvis man skal tage aktiv del i samfundet, har man brug for at have rum til det, siger Zainab.
FacebookTwitterKopier linkEmner:Omar Abdel Hamid El-Hussein (terrorist)|København|Marokko|Terrorisme|Københavns Lufthavne




https://www.dr.dk/sporten/haandbold/kvindeligaen/spaendingen-er-intensiveret-aarhus-united-overrasker-paa-hjemmebane

KvindeligaenSpændingen er intensiveret: Aarhus United overrasker på hjemmebaneAarhus United fik en fremragende start på slutspillet, da Herning-Ikast i puljekampen blev slået i Aarhus.
Århus United vandt med 23-20.
28.
mar.
2019 kl.
21.
16Bemærk: artiklen er mere end 30 dage gammelLæs opHåndboldkvinderne fra Aarhus United havde grund til at juble torsdag aften.
Her sørgede spillerne for en fremragende indledning på slutspillet, da holdet hjemme besejrede Herning-Ikast 23-20 i klubbernes første kamp i puljespillet.
Dermed nåede Aarhus United op på 2 point i puljen ligesom Team Esbjerg, der dog ikke har spillet endnu, men har to point med fra grundspillet.
Herning-Ikast har et enkelt point på den efterfølgende plads, mens Viborg HK ikke har point med over i slutspillet, inden Viborg senere torsdag tager imod Team Esbjerg.
Læs også:Odense stormer mod semifinale med sikker sejrInden sejren kunne aarhusianerne også glæde sig over at kunne præsentere Bo Rudegaard som assistenttræner i næste sæson, når hans kontrakt udløber i Odense Håndbold.
Det meddelte klubben ifølge TV2 Sport.
Aarhus kom da også godt i gang og bragte sig foran 3-0 i kampens indledning blandt andet efter to mål på straffekast af profilen Celine Lundbye Kristiansen.
Bølgede frem og tilbageEfter otte minutter lykkedes det så Herning-Ikast at komme på måltavlen og reducere til 1-3.
Tre scoringer i træk af gæsterne betød en føring på 4-3 til Herning-Ikast.
Holdene fulgtes ad i halvlegen, og Celine Lundbye Kristiansen bragte aarhusianerne foran 9-8, inden Julie Pontoppidan også scorede for hjemmeholdet.
Aarhus United gik til pause foran 11-9, og dermed var opgøret helt åben til anden halvleg.
Efter en fejl af Herning-Ikast opsnappede Aarhus bolden, og et kontraløb betød, at Charlotte Lund Mikkelsen kunne score og bringe Aarhus foran 16-13.
Aarhus spillede godt i fasen og kom foran 17-13, og med et kvarter igen var hjemmeholdet foran 18-15.
Læs også:Danske håndboldkvinder slår de franske verdensmestre ved Golden LeagueAarhus virkede mest motiverede på dagen, og med syv minutter igen var føringen på fire mål, og da Charlotte Lund Mikkelsen øgede til 22-18 lignede det en sejr.
Onsdag indledte Odense Håndbold og København Håndbold slutspillet i den anden pulje med sejre over henholdsvis TTH Holstebro og Nykøbing F.
Håndboldklub.
/ritzau/FacebookTwitterKopier linkEmner:Aarhus|Celine Lundbye (håndboldspiller)|Aarhus United|Herning|Håndbold




https://www.dr.dk/nyheder/regionale/fyn/boern-samler-affald-og-taeller-cigaretskod-det-er-sjovt-fordi-vi-finder-rigtig

FynBørn samler affald og tæller cigaretskod: 'Det er sjovt, fordi vi finder rigtig mange ting'I denne uge samler tusindvis af børn affald og skod sammen til Affaldsindsamlingen.
Af Anne Mette Dam Thrane28.
mar.
2019 kl.
20.
16Bemærk: artiklen er mere end 30 dage gammelLæs op1, 2, 3.
.
.
100.
Der tælles cigaretskodder i denne uge, hvor 146.
000 vuggestuebørn, børnehavebørn og skoleelever i hele landet tager kampen op med affald i naturen.
I Børnecentret Æblet i Odense snakker de om affald hele ugen.
De tegner skrald, ser film om affald og graver ting ned, og de er også en del af den landsdækkende affaldsindsamling.
Det er 14.
år i træk, at Danmarks Naturfredningsforening arrangerer affaldsindsamling, og som noget nyt skal indsamlerne tælle de millioner af cigaretskod, som havner i naturen hver eneste dag i Danmark.
- Sagens kerne er jo, at der er plastik i de her cigaretskod - altså i filtrene, som ligger ude i naturen.
Det er også den plastik, som ender i havene og bliver til mikroplast og i virkeligheden ender i vores fisk.
Og det er det, vi spiser, på et eller andet tidspunkt, siger Anders Vogel, der er projektleder på Affaldsindsamlingen hos Danmarks Naturfredningsforening.
Affaldsugen kulminerer søndag, hvor familier, virksomheder og lokale ildsjæle rundt i landet har oprettet over 1000 affaldsindsamlinger for at give naturen en forårsrengøring.
Børnene i Børnecentret Æblet i det nordlige Odense samlede affald ind.
Alt fra dåser, plastik og glasskår til vådservietter og ikke mindst cigaretskod havnede i affaldsposerne.
Her er det pædagogen Mette Danekilde-Simonsen sammen med en lille gruppe af børnene fra Børnecentret Æblet.
1 / 9- Det er sjovt, fordi vi finder rigtig mange ting, siger Mille på fem år, som tjekker den foreløbige høst.
2 / 9Børnehavebørnene har farvelagt tegninger og inddelt dem, så de passer til de tre plancher med "Dagrenovation", "Naturens affald" og "Farligt affald/Genbrug".
3 / 9Cigaretskod var dagens helt store "vinder".
Børnene talte dem og puttede dem i en pose for sig.
4 / 9Når børnene fandt ting, der lå lidt nede i jorden, kæmpede de ihærdigt for at få dem fri.
Her er det en dåse, som bliver hevet op af jorden.
5 / 9Tobias og Mille fortalte, at børnene tidligere på ugen havde gravet blandt andet en bananskrald, en mælkekarton, en dåse og en flaske ned i jorden for at blive klogere på, hvad der forgår i naturen.
Om nogle uger graver de det op for at se, om det var noget, dyrene kunne spise.
6 / 9Gruppernes små affaldsposer til cigaretskod.
På bare en time kunne børnene nemt samle omkring 100 skod i hver gruppe.
7 / 9På turen rundt i lokalområdet blev både fortov, stier og hække støvsuget for affald af de tre- til seks-årige, som ikke var bange for at strække armene langt ind under hækken, hvis der lå et stykke plastik og skinnede.
Pædagog Mette Danekilde-Simonsen fik samtidig en snak med børnene om, hvad det betød for naturen, hvis affaldet blev liggende.
8 / 9Her er en del af dagens høst fra Børnecentret Æblet.
Torsdag står den på sortering af affaldet og en tur på genbrugspladsen.
Sidste år blev der indsamlet 173.
000 kilo affald og 102.
000 dåser i hele landet til Affaldsindsamlingen.
9 / 9FacebookTwitterKopier linkEmner:Affald|Danmarks Naturfredningsforening|Miljø og natur|Odense




https://www.dr.dk/nyheder/politik/bekymret-minister-vil-diskutere-antallet-af-paedagoger-i-boernehaver-og-vuggestuer

PolitikBekymret minister vil diskutere antallet af pædagoger i børnehaver og vuggestuerBørne- og socialminister Mai Mercado vil invitere de relevante aktører til møde om antallet af pædagoger i institutioner.
Efter adskillige bekymrede henvendelser vil ministeren indkalde til møde om antallet af pædagoger i børnehaver og vuggestuer.
Af Anna Sol Jørgensen28.
mar.
2019 kl.
22.
22Bemærk: artiklen er mere end 30 dage gammelLæs opBørne- og socialminister Mai Mercado (K) er bekymret over børnehaver og vuggestuer med få voksne hænder.
De store aktører på området kan derfor se frem til en mødeindkaldelse fra ministeren for at få en snak om, hvordan der kan ske forbedringer.
- Man skal jo leve op til loven.
Men jeg må indrømme, at jeg bliver bekymret.
Jeg blev for eksempel kontaktet af en forældregruppe på Syddjurs, som har deres børn i en daginstitution, hvor overbelægningen er så grel, at man rent faktisk udleverer høreværn.
- Det er da på kanten, siger ministeren i 'Ring til regeringen på P1' efter flere ugers debat om antallet af pædagoger i dagtilbuddene.
I DR-dokumentaren "Hvem passer vores børn?
" sendt den 11.
marts ser man blandt andet, hvordan to pædagoger skal tage hånd om 15 børn samtidig på den integrerede institution Toftegården i Greve.
Og i en anden institution - børnehuset Hurlumhej - forlader institutionslederen sin stilling, fordi hun ikke mener at børnene får den voksenkontakt, de har behov for.
Den oplevede virkelighed ude hos forældrene er bare noget andet.
Den bliver vi nødt til at tage alvorligt, og den bliver jeg nødt til at tage alvorligt.
Børne- og socialminister Mai MercadoDet har fået Børne- og Ungdomspædagogernes Landsforbund til at kræve, at der på Christiansborg bliver vedtaget en minimumsnormering - altså et krav om, at der skal være et vist antal medarbejdere per barn i henholdsvis vuggestuer og børnehaver.
Efter den udsendelse har Mai Mercado modtaget en lang række henvendelse fra bekymrede forældre, og hun gik ud i medierne og referede til tilfredsundersøgelser, der viser, at et stort flertal af forældre er tilfredse med dagtilbuddene.
Læs også:For få pædagoger: Ny forældrebevægelse kalder til demonstration mod normeringerStatistik viser ikke livet i den enkelte institutionSamtidig referede ministeren til Danmarks Statistiks opgørelser, hvor det fremgår, at der i vuggestuerne er tre børn per voksne i vuggestuerne og 6,2 børn per voksne i børnehaverne.
- Når jeg ser tilbage, må jeg konstatere, at det ikke var tilstrækkeligt.
Den oplevede virkelighed ude hos forældrene er bare noget andet.
Den bliver vi nødt til at tage alvorligt, og den bliver jeg nødt til at tage alvorligt, siger hun i dag og fortsætter:Vi står i hvert vores ringhjørne, og alle råber højt.
Vi bliver nødt til at få en samtale, for det, vi ser lige nu, er ikke godt nok.
Børne- og socialminister Mai MercadoDerfor lægger hun nu op til at invitere de store aktører på området - BUPL, KL, FOA og en række andre - til møde med henblik på at få lavet en undersøgelse på området.
- Vi står i hvert vores ringhjørne, og alle råber højt.
Vi bliver nødt til at få en samtale, for det, vi ser lige nu, er ikke godt nok, siger hun.
Ministeren understreger, at hun ikke er ude i en kovending.
Men hun er blevet klar over, at opgørelsen fra Danmarks Statistik ikke kan bruges til at sige noget om hverdagen i de enkelte institutioner.
- Det svarer til, at man tager gennemsnitstemperaturen i Danmark.
Og den kan jo godt være 14 grader.
Men det ændrer ikke på, at der sagtens kan være nogen, der sidder og fryser gevaldigt, og at der også i løbet af et år i Danmark er meget forskellige temperaturer, siger hun.
Er klar til at blande sig i kommunalt selvstyreForleden skrev Mai Mercado i et debatindlæg, at kommunerne ved bedst, når det kommer til minimumsnormering, og at antallet af pædagoger ikke skal styres fra Christiansborg.
- Vi har i regeringen prioriteret to milliarder kroner på det her område, og vi har prioriteret en milliard kroner alene på personale.
Og alligevel er det ikke noget, man mærker derude.
Det gør indtryk, siger Mai Mercado.
Derfor er ministeren også klar til at blande sig mere i det kommunale selvstyre ved at øremærke flere af pengene.
- Vi har sagt, at pengene skal bruges på dagsinstitutionsområdet, men det kan godt være, at vi ikke har været skarpe nok til at sige, at de kun kan få pengene, hvis de samtidig kan bibeholde det gode niveau.
Pædagogerne er pressede.
Nogen steder har de svært ved at rekruttere pædagogiske ledere og personale, fordi de flygter fra deres fag.
Det er under al kritik.
Camilla Falck, forælder til barn på Toftegården- Jeg synes ikke, at det er holdbart, at når vi vælger specifikt at prioritere mere pædagogisk personale, at det så ikke slår igennem.
Det skal slå igennem.
Jeg vil have, at det slår igennem, siger ministeren.
Glæder sig over nye tonerTilbage i Toftegården i Greve, er Camilla Falck, mor til et af vuggestuens 3-årige børn, dybt bekymret over de få pædagoger.
For eksempel sidder hendes søn på et tidspunkt i dokumentaren i spiserummet med tre andre børn uden voksnes opsyn, fordi de to pædagoger samtidig skal være ude på legepladsen, have børn op fra deres middagslur og klædt dem på.
- Pædagogerne er pressede.
Nogen steder har de svært ved at rekruttere pædagogiske ledere og personale, fordi de flygter fra deres fag.
Det er under al kritik, siger Camilla Falck.
Derfor glæder det hende at høre, at ministeren er villig til at gå i dialog med de relevante aktører på området.
- Jeg er meget tilfreds med de nye toner fra ministeren, og jeg ser virkelig frem til, at der sker noget på det her område, siger Camilla Falck og fortsætter:- Jeg vil bare sige, at det med at øremærke et beløb til institutioner er en rigtig god idé.
Selvfølgelig går jeg ind for minimumsnormeringer, men hvis vi ikke kan få det, så mener jeg, at et øremærket beløb vil gavne.
FacebookTwitterKopier linkEmner:Børne- og Ungdomspædagogernes Landsforbund|Det Konservative Folkeparti|Mai Mercado (politiker)|Børnepasning|Greve




https://www.dr.dk/sporten/boksning/russer-kaemper-redde-ol-boksning-parat-til-betale-100-millioner

BoksningRusser kæmper for at redde OL-boksning: Parat til at betale 100 millionerEt bestyrelsesmedlem fra Aiba vil betale bokseforbundets gæld, hvis sporten kan forblive på OL-programmet.
En russer kæmper for at holde boksning på OL-programmet, selvom der er pengeproblemer.
28.
mar.
2019 kl.
20.
00Bemærk: artiklen er mere end 30 dage gammelLæs opDen russiske rigmand Umar Kremlev er parat til at betale godt 100 millioner kroner for at beholde boksning på det olympiske program til legene i Tokyo næste år.
I øjeblikket undersøger Den Internationale Olympiske Komité (IOC) en række forhold i Det Internationale Amatørbokseforbund, Aiba, hvilket har skabt tvivl om boksesportens OL-fremtid.
Onsdag oplyste Aiba, at forbundet er dybt afhængig af indtægter, der relaterer sig til OL.
Med en gæld på mere end 16 millioner dollar (106 millioner kroner) vil Aiba gå konkurs, hvis boksning mister sin OL-status, lød det onsdag fra forbundet.
Torsdag har Aibas russiske bestyrelsesmedlem, Umar Kremlev, sendt et brev til IOC med en opfordring til at holde fast i boksesporten.
- Jeg er parat til at betale hele Aibas gæld, hvis vores favoritsport forbliver på det olympiske program, skriver Kremlev.
I sidste uge trak Aibas præsident, Gafur Rakhimov, sig efter blot fire måneder på posten.
Amerikanske myndigheder hævder, at usbekeren er en international heroinsmugler.
Boksning kom på OL-programmet i 1904.
Siden har boksning været en del af OL på nær i 1912, da OL foregik i Stockholm, hvor boksning var forbudt.
/ritzau/APFacebookTwitterKopier linkEmner:Boksning|IOC|De Olympiske Lege|Rusland|Stockholm




https://www.dr.dk/nyheder/penge/spoegelse-gaar-gennem-retslokale-i-kaempe-sag-om-moms-og-skattekriminalitet

Skatte- og momssvindelsagSe temaPengeSpøgelse går gennem retslokale i kæmpe sag om moms- og skattekriminalitetHovedmistænkt i Operation Greed afviser at have gjort noget ulovligt.
På grund af pladsmangel er Operation Greed-sagen flyttet fra Byretten i København til Retten i Glostrup.
Her forventes den at fortsætte et års tid endnu.
Af Mathias Sommer28.
mar.
2019 kl.
21.
15Bemærk: artiklen er mere end 30 dage gammelLæs opEn ny person har meldt sig på banen i en stor sag om moms- og skattekriminalitet for 290 millioner kroner og hvidvask for en halv milliard kroner, som i øjeblikket kører ved Retten i Glostrup.
Personen hedder 'Amo', som er arabisk og betyder onkel.
Der er bare det problem, at politiet ikke tror på, at 'Amo' eksisterer.
Dermed blev dagens retsmøde i den såkaldte Operation Greed-sag én lang tovtrækning mellem politianklager Maria Cingari og den hovedmistænkte i sagen, NA, der brugte dagens retsmøde i vidneskranken på at lægge afstand til svindlen ved at skubbe ansvaret over på 'Amo'.
- Jeg havde fået to beskeder i fængslet om, at jeg skulle holde kæft om 'Amo.
' Men da min søn kom op og sagde, at han var blevet truet af 'Amo;' der knækkede filmen, og så tænkte jeg, at nu er det nok, sagde den 47-årige NA, der har siddet varetægtsfængslet, siden han blev anholdt i oktober 2017.
Fakturaer var bestilt af 'Amo'NA er tiltalt for at være hovedbagmanden i et omfattende svindelnummer, hvor 17 personer er tiltalt for at udfylde forskellige roller i en 'fakturacentral,' der ifølge politiet har sprøjtet over 5.
000 falske fakturaer ud til hundredvis af sjællandske virksomheder inden for håndværk, rengøring og transport.
Ved at bogføre de falske fakturaer har virksomhederne kunnet rense moms, skat og sort arbejde ud af deres selskaber.
Regningen til staten er i stedet flyttet over i 12 skraldespandsselskaber, der med stråmandsdirektører i spidsen alle er gået fallit med milliongæld til staten.
Politiet skal bruge det næste års tid på at overbevise sagens to dommere og tre domsmænd om, at selskaberne reelt har været kontrolleret af NA og hans medtiltalte.
Men det var altså 'Amo', der var den reelle bagmand, lød det fra NA under hans afhøring i den pakkede retssal i Glostrup.
- På et tidspunkt spurgte 'Amo' TI (tiltalt i sagen, red.
), om han ikke kunne passe bogholderiet, mens 'Amo' var i Syrien.
Og det sagde TI ja til, uden han vidste, hvor stort et omfang, det var.
- Så sad jeg over for SA (tiltalt for at udarbejde falske fakturaer, red.
) i fem måneder, hvor han lavede det her arbejde med at hjælpe TI med at lave faktuarer for 'Amo,' det havde jeg ikke noget med at gøre, forklarede NA, der har pakistanske rødder, men har boet det meste af sit liv i Danmark.
Har aldrig mødt 'Amo'NA fortalte på retsmødet, at han aldrig havde mødt 'Amo'.
Han erindrede dog hans fornavn 'Khalid'.
Andre oplysninger har han ikke på 'Amo', der ellers har været en tæt forretningspartner i en årrække.
Operation Greed-sagenEn af Danmarkshistoriens mest omfattende retssag kører lige nu ved Københavns byret, kaldet Operation Greed.
På anklagebænken sidder 17 personer anklaget for at snyde statskassen for 290 millioner kroner.
Alle de tiltalte nægter sig skyldige.
Sagen handler om over 5.
000 fiktive fakturaer, stråmandsvirksomheder og hvidvask af store pengebeløb.
850 virksomheder har ifølge politiet købt falske fakturaer for at snyde i skat.
Ifølge NA leverede 'Amo' mandskab til byggeriet af familiens hotel i Brøndby, A-Hotels.
Det var ifølge NA også 'Amo', der administrerede det polske fima Manage Group Spolska, som ifølge politiet har spillet en central rolle i hvidvaskningen af pengene fra fakturacentralen.
Faktisk ejede 'Amo' også vekselbureauet Buens Exservice, da der ifølge politiet blev hvidvasket over 250 millioner kroner i forbindelse med svindlen.
'Amo' og NA handlede også dyre luksusbiler og købte sammen møbler i Kina, forklarede NA under afhøringen.
- Jeg tror ikke, det bestrides, at der er foregået noget kriminalitet i det her.
Men det var Amo, der stod for salget.
Centralt i anklagen er tre brødre med pakistansk baggrund, som siden oktober 2017 har siddet varetægtsfængslet.
I alt er fem personer fortsat varetægtsfængslede i sagen.
Alle tiltalte nægter sig skyldige.
- Ikke typen, der presser folkDa anklager Maria Cingari igen fik at vide, at det var 'Amo,' der stod bag handlerne af blandt andet en Lamborghini og en Ferrari, spurgte hun:- Hvis du handlede så meget med Amo, hvorfor tog du så ikke direkte kontakt til ham, hvorfor havde du ikke hans numer?
- TI (tiltalt i sagen, red.
) ville ikke have, at jeg skulle møde Amo direkte.
Jeg er ikke den type, der sidder og presser på og spørger folk, om jeg vil møde ham.
Havde jeg vidst alt det her, havde jeg selvfølgelig mødtes med ham.
Men jeg havde ikke behov for at møde alle mulige mennesker, sagde han.
Maria Cingari undrede sig også over, at 'Amo' ikke fremgik noget mere i materialet, og at der ikke eksisterede et telefonnummer på ham.
På et tidspunkt fnyste hun over, at 'Amo' endnu en gang blev nævnt, hvortil NA svarede:- Du laver ansigter, når jeg nævner Amo.
Jeg ved godt, hvad I tænker om 'Amo.
'Retssagen i Operation Greed begyndte i december måned og var i udgangspunktet berammet til at køre over 77 retsdage.
Den tidsplan er for længst skredet, og forventningen er nu, at sagen runder 100 retsmøder, før der falder dom.
Over 80 vidner ventes indkaldt i løbet af rettergangen.
Blandt andet skal udenlandske statsborgere, som menes at have været stråmandsdirektører i skraldespandsselskaber, flyves til Danmark og afhøres i retten.
Afhøringen af NA fortsætter på næste retsmøde, som er mandag den 1.
april.
FacebookTwitterKopier linkEmner:Kriminalitet|Økonomisk kriminalitet|Glostrup|Retten i Glostrup|Ferrari




https://www.dr.dk/nyheder/regionale/midtvest/sygehuskirke-spraenger-budget-koster-11-millioner-kroner

Midt- og VestjyllandSygehuskirke sprænger budget: Koster 11 millioner kronerDet nye supersygehus i Gødstrup får sin egen kirke - dog lidt dyrere end forventet.
Hospitalskirken i forbindelse med Gødstrup Sygehus bliver 150 kvadratmeter og  koster 11 millioner kroner.
Illustration: FRIIS & MOLTKE ArchitectsAf Mona Aaberg28.
mar.
2019 kl.
19.
32Bemærk: artiklen er mere end 30 dage gammelLæs opDet er ikke kun sygehusbyggeriet i Gødstrup, som ikke kan overholde budgettet.
Heller ikke hospitalskirken kan holde sig inden for de rammer, som oprindeligt var planlagt.
Derfor bad menighedsrådet om 3,4 millioner kroner ekstra end det oprindelige budget.
Kirken skal være noget unikt.
Vi syntes, det kunne være fantastisk, at både patienter og medarbejdere kunne have en oase at kigge på med grønne tage og bede.
Henning Nørgaard, Menighedsrådsformand- Det er et seks år gammelt budget, vi har arbejdet med.
Efter licitationen kommer realiteterne på bordet.
Det er blandt andet købet af grunden, der gør, at noget bliver dyrere i forhold til tilslutningsafgifter.
Men også lønudgifter og prisen på materialer er steget, siger Henning Nørgaard, der er menighedsrådsformand i Snejbjerg.
Det er Snejbjerg Menighedsråd, som har ansvaret for byggeriet, og Herning Nordre og Søndre provstier valgte at imødekomme dem med knap 1,8 millioner kroner, så det samlede budget ender på næsten 11 millioner kroner.
Kirken kommer til at ligge i forbindelse med det nye sygehus i Gødstrup.
Selvom Henning Nørgaard accepterer, at de ikke får det fulde beløb, ærgrer det ham.
Det betyder nemlig, at der skal spares på blandt andet stole, kunst og de grønne arealer rundt om kirken.
- Kirken skal være noget unikt.
Vi syntes, det kunne være fantastisk, at både patienter og medarbejdere kunne have en oase at kigge på med grønne tage og bede.
Noget, som kunne være med til at opløfte et tungt sind, siger Henning Nørgaard.
Provst: Vi skulle være startet forfraProvst i Nordre Provsti, Carsten Hoffmann, kalder overskridelsen ærgerlig, men forsvarer at sende flere penge efter byggeriet.
- Vi har vurderet, at det ville gå for meget ud over projektet, hvis vi skulle skære ned, så vi ramte den oprindelige ramme.
Det er et byggeri, der skal stå der i mange år, og for os er det så utrolig vigtigt, at vi får lavet en god og funktionel kirke, siger Carsten Hoffmann og uddyber:- Hvad mange måske ikke tænker på er, at sådan et sygehus er det sted i hele området, hvor der bliver bedt flest bønner, og det er et sted, hvor mange af os kommer på kant med livet, og der er det vigtigt, at kirken er til stede på en god og nærværende måde, forklarer han.
Kirken er på 150 kvadratmeter og skal ligge mellem det somatiske hospital og psykiatrien og med adgang fra foyeren.
Håber på rig onkelMenighedsrådsformanden har dog ikke opgivet håbet om, at de kan komme helt i mål med et kirkebyggeri, som det oprindelig var tænkt.
Det kan betyde, at vi må udskyde en kirkerenovering et par år eller tre.
Carsten Hoffmann, provst- Vi har stadig et håb om, at vi kan skaffe pengene fra enten en fond eller private.
Der er forskel på, at jeg kan have et ønske til eget hus, men her har jeg et ønske, der skal udmøntes, som andre mennesker skal have glæde af at færdes i og omkring, siger Henning Nørgaard.
Ekstrabevillingen er givet af Nordre og Søndre Provsti, og det er de to provstier, som i deres budget skal finde pengene til den ekstra udgift til hospitalskirken.
Provsten forklarer, at de gennem en længere årrække har sparet op til byggeriet.
Derfor vil ekstraudgiften ifølge ham ikke få store konsekvenser.
- Det kan betyde, at vi må udskyde en kirkerenovering et par år eller tre.
Men det er ikke sådan, at en kirke ikke vil blive renoveret, hvis der opstår et akut behov, siger Carsten Hoffmann.
Hospitalskirken forventes at stå færdig i september 2020.
Med det nye budget må kirken blandt andet spare på de planlagte stole.
FacebookTwitterKopier linkEmner:Herning|Kirkeforhold|Økonomi|Hospitaler|Regionshospitalet Gødstrup




https://www.dr.dk/musik/kim-larsens-soen-om-nyt-album-tak-fordi-du-altid-satte-barren-saa-hoejt

Kim Larsen er dødSe temaMusikKim Larsens søn om nyt album: 'Tak fordi du altid satte barren så højt'Nu udkommer 12 nye Kim Larsen-sange, som sønnen Hjalmer har været med til at lave.
Hjalmer optrådte på Skanderborg Festival i 2017, hvor hans far har optrådt 12 gange.
Senest i 2018 (arkivfoto).
Af Cecilie Rosenkvist Dam28.
mar.
2019 kl.
21.
50Bemærk: artiklen er mere end 30 dage gammelLæs opNår uret viser 00.
00 udkommer 12 nye sange fra Kim Larsen på albummet 'Sange Fra Første Sal', som sønnen Hjalmer Larsen også er med på.
- Tak, fordi du altid satte barren så højt, og tak, fordi jeg måtte være en del af det, skriver sønnen med kunstnernavnet Hjalmer i en hilsen til sin far på Instagram og Facebook.
Sangene blev indspillet på fire dage i april 2018 i familiens lejlighed og er blevet til med familiens hjælp.
Læs også:Kim Larsens sidste sange udkommer ved midnatKim Larsens søn Lui slæbte udstyr, hans hustru Liselotte tog billeder til pladen, og Hjalmer hjalp med indspilningen af sangene.
Når dagen var omme, blev de aflønnet i øl.
Og sønnen, der selv er sanger og sangskriver, er glad for, han har været med.
- Jeg fortalte dig heldigvis, hvor uendelig stolt jeg er over at være med på den her plade, og at det altid vil stå som det største og smukkeste for mig, skriver Hjalmer Larsen.
Har hjulpet de sidste 7-8 årDet er ikke kun den her plade, Hjalmer har hjulpet med.
De seneste 7-8 år har Kim Larsen hevet fat i sin søn, når han ville indspille en sang, skriver pladeselskabet bag det nye album, Warner Music, i en pressemeddelelse.
- Kim spurgte; "Hej Junior, har du travlt i dag?
" Hjalmer svarede altid: "Nej far, det har jeg bestemt ikke", og så blev alle eventuelle planer begejstret aflyst, så der kunne spilles musik.
Hjalmer har også valgt at gå musikkens vej, og det er tydeligt i opslaget til faren, at han er et forbillede for den 23-årige musiker.
Blandt andet har han taget Larsens motto 'hold stilen' til sig, samt at tingene ikke må blive for sentimentale.
- Det og alt det andet, du på fornemmeste vis gav mig med videre, vil altid sidde dybt i mit hjerte, skriver han.
Albummet kan høres på de fleste store musiktjenester fra midnat natten til fredag.
FacebookTwitterKopier linkEmner:Kim Larsen (musiker)|Warner Music|Facebook|Instagram




https://www.dr.dk/nyheder/regionale/midtvest/unge-internethajer-skal-faerdes-mere-sikkert-der-er-et-ocean-af-farer-der

Midt- og VestjyllandUnge internethajer skal færdes mere sikkert: 'Der er et ocean af farer, der lurer'Flere skoleelever får digital dannelse, rettigheder og internetsikkerhed på skemaet.
6.
A på Lundgårdskolen havde digital dannelse på programmet i seks lektioner sidste uge.
Af Natacha Tjørnholm og Asta Pil Heltborg28.
mar.
2019 kl.
19.
14Bemærk: artiklen er mere end 30 dage gammelLæs opBørn og unge kan let blive lokket i ulovlige fælder ved streaming og på sociale medier.
Derfor skal de blive skarpere på, hvornår deres alarmklokker skal ringe, når de surfer rundt på internettet.
På baggrund af det har interesseorganisationen Rettighedsalliancen sat et digitalt undervisningsforløb i gang, hvor elever skal lære at reflektere over deres digitale forbrug.
Senest har 6.
klasse på Lundgårdskolen ved Herning haft forløbet på skoleskemaet.
- Der er et ocean af farer, der lurer, siger skoleleder Ketty Høj og uddyber:- Vi har både oplevet elever, der har taget billeder uden tilladelse, sendt uheldige snaps og skrevet dumme kommentarer.
Om RettighedsalliancenInteresseorganisation, som repræsenterer mere end 100.
000 danske rettighedshavere fra film-, musik-, tekst- og designbranchen.
Arbejder for at sikre fair forretningsvilkår og rammer for medlemmernes produkter på digitale platforme.
Kilde: RettighedsAlliancenEleverne har haft seks lektioner, hvor de er blevet klogere på konsekvenserne ved at bruge ulovligt indhold, ligesom de er blevet rustet til at færdes mere sikkert på nettet.
Og 12-årige Filippa Rohde Thomsen fra Lundgårdskolen er glad for, at hun har fået muligheden for at lære mere om netop det.
- Det er spændende, for man bruger meget af sin tid på internettet, siger hun og uddyber:- Nu ved jeg, hvad man skal gøre, og hvad der er sikkert, så man undgår at komme i problemer.
Der er stadig meget at læreIndtil videre har seks skoler prøvet kræfter med materialet, og Maria Fredenslund, der er direktør i Rettighedsalliancen, håber, at endnu flere får muligheden.
- Vi håber, vi kan være med til at sætte hjulene i gang, så vi kommer i gang med den store opgave, som ligger foran os.
Der er mange, som tror, at fordi vores unge mennesker er digitale indfødte, har de også automatisk værktøjerne til at begå sig på nettet.
Men sådan er det slet ikke.
Maria Fredenslund, RettighedsalliancenFor selvom mange børn og unge i høj grad rider med på den digitale bølge, er det ikke ensbetydende med, de kan navigere i det på en sikker måde.
De mangler viden om deres rettigheder, og de bør være mere kildekritiske, selvom de er vokset op med internettet.
- Der er mange, som tror, at fordi vores unge mennesker er digitale indfødte, har de også automatisk værktøjerne til at begå sig på nettet.
Men sådan er det slet ikke, siger Maria Fredenslund.
Så selvom man måske er en haj til streaming, sociale medier og internetgenveje, er der stadig meget at lære, siger hun.
- Eleverne skal blive klar over, at alarmklokkerne bør ringe, hvis der er rigtig mange pop up-reklamer, eller hvis der for eksempel er stillet aktuelle biograffilm til rådighed uden betaling.
Undervisningsforløbet hedder 'Skærmen fuckr med dig' og er støttet af EU.
FacebookTwitterKopier linkEmner:Rettighedsalliancen|Uddannelse|EU|Grundskole|Herning




https://www.dr.dk/nyheder/politik/nu-tvinges-boerneforaeldre-til-skilsmissetest-proev-testen-her

PolitikNu tvinges børneforældre til skilsmissetest: Prøv testen herIkke alle politikere er glade for skilsmissetest, der er obligatorisk fra på mandag.
Fra på mandag træder der nye regler om skilsmisser i kraft.
Af Emil Søndergård Ingvorsen, Thomas Klose og Therese Rokkjær Birch28.
mar.
2019 kl.
19.
30Bemærk: artiklen er mere end 30 dage gammelLæs opEn obligatorisk halv time ved computeren skal tvinge børneforældre til at tænke over, hvordan en skilsmisse ser ud fra barnets perspektiv, og hvordan man kommunikerer med sin tidligere partner.
Tiltaget er en del af en ny lov, der træder i kraft fra på mandag, og gælder for forældre, med børn på under 18 år, som skal skilles.
Der er ikke nogen tvivl om, at Liberal Alliance er i mod den obligatoriske del af det her, men når det er sagt, så tror jeg, at det er fornuftigt for mange at tage testen.
Laura Lindahl, Liberal AllianceDe nye regler betyder ligeledes, at man først kan blive skilt efter en tre måneders reflektionsperiode, hvis man har børn.
Som en del af det digitale forløb skal skilsmisseforældrene forholde sig til seks dilemmaer, hvor de umiddelbart efter får respons.
Spørgsmålene er udviklet af forskere fra Københavns Universitet i samarbejde med Statsforvaltningen.
Dilemmaerne har tre svarmuligheder, hvor der kan være mere end ét rigtigt svar eller handlemulighed.
Det er gjort for at afspejle virkeligheden.
DR Nyheder har fået mulighed for at lade vores læsere prøve tre af de seks dilemmaer, inden de nye regler træder i kraft på mandag.
Når du har svaret, får du umiddelbart herefter feedback.
Tag testen herunder.
Artiklen fortsætter under testen:Er tvang en god idé?
De nye regler er resultatet af en politisk aftale om skilsmissereglerne, som samtlige partier i Folketinget stemte igennem i december sidste år.
Det er dog ikke alle partier, som er lige begejstrede for, at der skal indføres en tvungen test.
Nu er det efterhånden nogle år siden, at jeg blev skilt, men jeg får næsten lyst til at gå ind og tage den alligevel.
Pernille Rosenkrantz-Theil, SocialdemokratietDR Nyheder har fået Liberal Alliances social- og børneordfører, Laura Lindahl, til at tage testen.
Hun er glædeligt overrasket over testens udformning, da den skaber nogle refleksioner omkring beslutningen om skilsmisse.
Alligevel mener hun ikke, at en obligatorisk test er den rette vej at gå.
- Der er ikke nogen tvivl om, at Liberal Alliance er imod den obligatoriske del af det her, men når det er sagt, så tror jeg, at det er fornuftigt for mange at tage testen.
Jeg ville også selv vælge at bruge skilsmissemodulet, hvis jeg stod i den situation, siger hun.
Kommer det bag på dig, at du har det sådan?
- Jeg har hele tiden syntes, at det var en god idé at have noget råd og vejledning, fordi vi kan se, at så mange børn kommer i klemme under skilsmisser.
Så jeg er ikke imod systemet, jeg havde bare ønsket, at det havde været frivilligt, siger Laura Lindahl.
Hos Socialdemokratiet har man ikke noget imod at bruge tvang, når børneforældre vælger at gå hver til sit.
Socialordfører Pernille Rosenkrantz-Theil kalder det en "landvinding for vores velfærdssamfund".
- Jeg synes, at det er en kæmpe luksus.
Der er så mange dilemmaer, hvordan man håndterer en skilsmisse over for sine børn, samtidigt med, at man selv er i krise, siger hun.
Føler du selv, at du kunne have haft gavn af en sådan test?
- Nu er det efterhånden nogle år siden, at jeg blev skilt, men jeg får næsten lyst til at gå ind og tage den alligevel.
Det er interessant at høre, hvad nogle, der har meget forstand på børn og skilsmisser, siger i forhold til alle de dilemmaer og spørgsmål, der opstår under en skilsmisse, siger Pernille Rosenkrantz-Theil.
Minister: Forløb har stor betydning for børneneDet var regeringen med børne- og socialminister Mai Mercado (K) i spidsen, som stod bag lovforslaget sidste år.
Ministeren fortæller, at der lægger massiv forskning bag skilsmissetesten, hvor forskere på Københavns Universitet har sammenlignet skilsmisseforældre, der tog testen, med forældre, der ikke gjorde.
- På næsten samtlige parametre går det bedre for de forældre, der har fået hjælp til konflikthåndtering og mægling.
Det står ret tydeligt, at man kommer ud af en skilsmisse lidt mindre ked af det og lidt mere hel.
Det har en rigtig stor betydning for det enkelte barn, siger Mai Mercado.
Hvorfor har man ikke valgt at gøre det frivilligt?
- Det har vi også haft store politiske drøftelser af, og det er ikke alle politikere, som synes, at det er lige i øjet.
Men jeg tror, at vi er nået frem til noget, hvor alle er okay med det, siger hun.
Kan du forstå, hvis der er nogle forældre, som mener, at det er et unødigt indgreb i deres liv?
- Ja, det kan jeg sagtens forstå - og at der kan være forældre, der tænker, at de ikke behøver at have nogen hjælp til at reflektere over deres skilsmisse.
Og hvis man har det sådan, så kan man lave testen hurtigt uden at gå ned i detajlen, siger ministeren.
FacebookTwitterKopier linkEmner:Det Konservative Folkeparti|Laura Lindahl (politiker)|Mai Mercado (politiker)|Københavns Universitet|Skilsmisse




https://www.dr.dk/nyheder/udland/rederiforening-efter-kapring-vores-medlemmer-vil-stadig-tage-noedstedte-migranter-op

UdlandRederiforening efter kapring: Vores medlemmer vil stadig tage nødstedte migranter opEt tyrkisk skib blev i nat kapret af migranter, som ikke ville tilbage til Libyen.
Maltesiske specialstyrker bordede tidligere i dag et tyrkisk skib, som var blevet kapret af migranter.
Af Andreas Lindqvist28.
mar.
2019 kl.
19.
04Bemærk: artiklen er mere end 30 dage gammelLæs opIntet har ændret sig, fordi et tyrkisk fragtskib i aftes blev kapret af over 100 nødstedte migranter, det havde samlet op på åbent hav.
Migranterne tog kontrol med skibet, da kaptajnen gjorde klart, at han ville sejle dem tilbage til Libyen.
I stedet tvang de skibet mod Europa, hvor maltesiske specialstyrker greb ind.
Men trods risikoen for, at noget sådant også kan ske for danske handelsskibe, som samler migranter op, vil de vedblive med at gøre det.
Færre migranter krydser MiddelhavetSidste år ankom cirka 144.
000 migranter til EU, under en syvendel af tallet i 2015, ifølge FN's migrantorganisation IOM.
Idet antallet, der krydser Middelhavet er blevet mindre, er antallet, der drukner, også faldet.
Rejsen er til gengæld blev farligere for dem, der gør forsøget.
Hvor knap 0,4 procent af de, som krydsede havet i 2015, druknede, var det sidste år næsten to procent.
De fleste - knap 60 procent - dør fortsat på rejsen mellem Libyen og Italien.
Det er nemlig en forpligtelse ifølge havets love at redde nødstedte og bringe dem til en sikker havn, lyder det fra Danmarks Rederier, tidligere Danmarks rederiforening.
- Vi vil bestemt anbefale vores medlemmer at agere efter international lovgivning og samle migranter op, siger konstitueret direktør for blandt andet sikkerhed, Asbjørn Overgaard Christiansen.
- Man skal selvfølgelig hjælpe de nødstedte, men også tage forholdsregler og sikre, at man har afspærret broen, så der ikke er adgang, og være i tæt dialog med lokale myndigheder.
Oplever man noget, er der nødprocedurer, så man kan tilkalde hjælp, siger han.
En vurderingssag om Libyen er "sikker havn"Asbjørn Overgaard Christiansen kan ikke udelukke, at også danske kaptajner kan beslutte at sejle til Libyen med migranter, der er reddet på åbent hav, i stedet for at bringe dem til Europa.
Kystvagten vil som udgangspunkt instruere kaptajnen om, hvor han skal sejle hen.
Men i sidste ende er det kaptajnens egen beslutning, hvad han vurderer udgør "en sikker havn".
Det mente eksempelvis den tyrkiske kaptajn, at Libyen er, også selv om der har været gentagne rapporter om alvorlige overgreb mod migranter.
EU-handelsskibe er ikke stillet anderledes end tyrkiske.
Og Danmarks Rederier har ikke en anbefaling klar til medlemmerne om, hvad der er det rigtige at gøre.
- Det er en vurderingssag, og det er en rigtig svær situation.
Typisk vil der være et samarbejde med den myndighed, man er i dialog med, siger Asbjørn Overgaard Christiansen.
Lokale myndigheders ansvarNattens begivenheder vil ikke lede til nye tiltag fra Danmarks Rederier.
Heller ikke til forslag om eksempelvis at sejle med bevæbnede vagter.
Asbjørn Overgaard Christiansen vurderer heller ikke, at frygten for kapring vil få rederierne til at holde sig væk fra ruter, hvor de kan risikere at støde på migranter.
Sejlruter planlægges ud fra en samlet kommerciel vurdering, og Middelhavet er svært at komme udenomMen situationen får rederiforeningen til at efterlyse handling, så det travle middelhav ikke forsøges krydset af overfyldte og usikre skibe fyldt med desperate migranter på jagt efter et bedre liv.
- Vores ønske er helt grundlæggende, at der ikke sejler migranter rundt i usikre skibe på Middelhavet.
Når der er situationer med nødstedte, hjælper vi.
Men det er klart, at det jo ikke er derfor, vi sejler rundt derude, siger Asbjørn Overgaard Christiansen.
- Det er de lokale myndigheders ansvar at sørge for sikkerheden på havet, og det er dem, der skal agere, siger han.
EU har for nylig offentliggjort, at den på italiensk opfordring vil afslutte sin "Operation Sophia", som patruljerer Middelhavet.
Samtidig er de fleste ngo-skibe holdt op med at sejle i området, hvormed handelsskibe i mange tilfælde er nødstedte migranters eneste håb.
FacebookTwitterKopier linkEmner:Flygtninge og asylansøgere|Libyen|Rederier|EU|Danmarks Rederiforening




https://www.dr.dk/sporten/fodbold/england/peter-schmeichel-hylder-solskjaer-ansaettelse-han-har-formaaet-finde

EnglandPeter Schmeichel hylder Solskjær-ansættelse: 'Han har formået at finde værdierne frem'Manchester United-legenden Peter Schmeichel er lykkelig over, at man har besluttet at ansætte Ole Gunnar Solskjær fast.
Ole Gunnar Solskjær blev i dag præsenteret som permanent træner for Manchester United.
Af Frederik Palle28.
mar.
2019 kl.
18.
26Bemærk: artiklen er mere end 30 dage gammelLæs opDet kommer nok ikke bag på mange, at Peter Schmeichel er meget tilfreds med, at Manchester United har besluttet at fastansætte hans tidligere holdkammerat Ole Gunnar Solskjær som cheftræner.
Det har man gjort efter en periode, hvor Manchester United har vundet 14 ud af de 19 kampe, som den norske træner har styret holdet.
Og Peter Schmeichel kan da også se, at det engelske storhold er fuldstændig forandret, efter nordmanden er kommet til roret.
Læs også:Solskjær bliver permanent boss i United- Han har gjort det fantastisk i de knap 20 kampe, han har været chef for holdet.
Han har formået at finde alle værdierne frem i hver enkelt spiller, og man har jo lyst til at se United-kampene igen.
Der var en hel periode, hvor det var meget frustrerende at se på, siger Schmeichel til TV 2 SPORT.
Han påpeger blandt andet, at holdets store profiler er begyndt at ligne sig selv.
Eksempelvis en spiller som den franske verdensmester Paul Pogba er atter en profil i Premier League.
Ole Gunnar Solskjærs tid som træner for Manchester United14 sejre2 uafgjorte3 nederlagLigger nummer fem i Premier LeagueEr i kvartfinalen i Champions LeagueOgså den danske landstræner Åge Hareide, der deler nationalitet med Ole Gunnar Solskjær, bakker op om Manchester Uniteds beslutning.
Han er slet ikke overrasket over, at det sker.
- Det er selvsagt en fantastisk fjer i hatten.
Men der er intet, som overrasker mig ved den mand.
I løbet af halvanden sæson, efter at han kom til Molde i 1995 som spiller, scorede han 30 mål i 36 kampe.
Og så drog han til Manchester United og fik succes der også, siger Åge Hareide til Stavanger Aftenblad.
- Han har Uniteds dna i hjertet.
Jeg ved, at det har været en drøm for ham, og nu er det også lykkedes for ham, lyder det fra den danske landstræner.
Den 46-årige Ole Gunnar Solskjær har fået en treårig aftale med Manchester United.
FacebookTwitterKopier linkEmner:Åge Hareide (fodboldtræner)|Manchester United FC|Ole Gunnar Solskjær (fodboldspiller)|Fodbold|Storbritannien




https://www.dr.dk/sporten/formel1/magnussen-foeler-sig-taettere-paa-de-bedste-koerere

Formel1Magnussen føler sig tættere på de bedste kørereKevin Magnussen ser gode muligheder for Haas i Formel 1-grandprixet i Bahrain søndag.
Kevin Magnussen føler sig optimistisk før det kommende Grand Prix i Bahrain.
28.
mar.
2019 kl.
18.
34Bemærk: artiklen er mere end 30 dage gammelLæs opDen danske Formel 1-kører Kevin Magnussen (Haas) er fuld af fortrøstning, inden sæsonens andet løb køres den kommende søndag.
Her gælder det grandprixet i Bahrain, efter at sæsonen blev skudt i gang for to uger siden i Melbourne i Australien.
Her leverede Kevin Magnussen en sjetteplads, mens holdkammeraten Romain Grosjean måtte udgå efter 31 omgange.
Dermed ligger Kevin Magnussen også nummer seks i den samlede stilling med sine otte point for sjettepladsen, mens Valtteri Bottas (Mercedes) topper efter sejren i Australien.
Læs også:Kevin Magnussen kører sig til en fantastisk start på den nye sæsonI Formel 1-feltet er alle efterhånden vant til, at Mercedes, Ferrari og Red Bull er i deres egen klasse, og at de øvrige hold kæmper om at følge efter de tre tophold.
Kevin Magnussen er dog optimistisk inden grandprixet i Bahrain.
- Jeg kan ikke se nogen grund til, at vi ikke også skulle være konkurrencedygtige her, siger Kevin Magnussen til BT.
Han forklarer dog, at banen og temperaturerne er helt anderledes i forhold til i Melbourne, og at bilen skal justeres anderledes.
Kevin Magnussens præstationer i Bahrain2014 – Udgik for McLaren Mercedes2015 – Var reservekører for McLaren Handa2016 – 11.
plads for Renault Sport2017 – Udgik for Haas2018 - 5.
plads for HaasGenerelt er danskeren dog i højt humør, og han mener, at midterholdene er kommet tættere på de tre bedste teams.
- Ja, det virker, som om midterfeltet er rykket tættere på topholdene.
Det er en interessant udvikling, og jeg håber, at vi kommer endnu tættere på i løbet af sæsonen.
- Men der skal stadig udgå biler foran os, hvis vi skal komme i nærheden af podiet, siger Magnussen blandt andet til BT.
Fredag køres der to træninger, mens lørdag byder på en træning og kvalifikationen, inden søndagens grandprix køres.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Bahrain-Merida|Bahrain|Formel 1




https://www.dr.dk/musik/kim-larsens-sidste-sange-udkommer-ved-midnat

Kim Larsen er dødSe temaMusikKim Larsens sidste sange udkommer ved midnatDer er 12 nye sange på albummet, som blandt andet er lavet med sønnen Hjalmer.
Kim Larsen kæmpede med prostatakræft i en længere periode, men det kunne ikke holde ham fra scenen.
Her ses han på Smukfest 2016.
28.
mar.
2019 kl.
19.
06Bemærk: artiklen er mere end 30 dage gammelLæs opDen afdøde musiker Kim Larsens sidste indspilninger udkommer nu på albummet "Sange Fra Første Sal", som består af 12 nye sange.
Det oplyser Warner Music i en pressemeddelelse.
Albummet kan høres på de fleste store musiktjenester fra midnat natten til fredag.
Læs også:Her synger Kim Larsen sin sidste sangSangene er indspillet i Kim Larsens lejlighed - på første sal - og de blev indspillet over foråret og sommeren 2018.
Med til at indspille sangene var sønnen Hjalmer og Jørn Ørn, der også var Larsens manager.
- Fra start til slut er det her album lavet af Kim.
Han skrev sangene, forberedte alt, inden det skulle indspilles, og hvordan det skulle gøres ned til mindste detalje, skriver Warner Music i pressemeddelelsen.
- Han lyttede som altid grundigt til mix, bestemte sangrækkefølgen, og han valgte titlen og coverbillederne.
Det eneste, han ikke nåede, var at udgive det hele, så det er det, vi gør for ham nu, står der desuden.
Trioen pryder coveret, hvor billedet er taget af Kim Larsens hustru, Liselotte Kløvborg.
Kæmpede mod kræftsygdomKim Larsen døde 30.
september samme år.
Han sov stille ind efter længere tids sygdom.
Han blev 72 år.
Gennem længere tid kæmpede Kim Larsen med prostatakræft, som han blev opereret for.
Af hensyn til helbredet aflyste han en del koncerter i sommeren 2018 i Norge.
Men han gav blandt andet en koncert på sidste års Smukfest.
Dengang optrådte han siddende.
Kim Larsen er kendt som den måske største nationalskjald gennem tiden.
Selv var han ikke pjattet med begrebet.
Det forklarede han i 2003 til Berlingske.
- Man er spillemand.
Det er det.
Og hvis folk kan lide ens sange, så er man en heldig spillemand, sagde han.
Han har siden 1970'erne været kendt som en af de mest populære kunstnere i Danmark nogensinde og har solgt millioner af plader.
Bedst sælgende danske album nogensindeKim Larsen er stemmen bag en række hits.
Med bandet Gasolin' var det sange som "Rabalderstræde" og "Kvinde min".
Han udgav i 1973 sin første soloplade ved navn "Værsgo", som er blevet ikonisk i dansk pladehistorie.
Den indeholder blandt andre numrene "Nanna", "Joanna", Byens hotel" og "Hvis din far gir dig lov".
Han skrev og spillede det meste af musikken til filmen "Midt om natten" fra 1984.
Han var desuden medforfatter til og havde en hovedrolle i filmen.
Albummet med sange fra filmen er blandt de bedst sælgende danske album nogensinde.
Han stod siden i front for flere forskellige grupper og udgav et hav af plader.
Herunder "Forklædt som voksen" med hits som "Jutlandia", "Om lidt" og "Familien skal i skoven".
Også det album er et af de bedst sælgende herhjemme.
Til filmen "Tarzan Mama Mia" fra 1989 skrev og sang Kim Larsen titelsangen.
/ritzau/FacebookTwitterKopier linkEmner:Warner Music|Kim Larsen (musiker)|Facebook|Pop og rock|Norge




https://www.dr.dk/nyheder/kultur/film/anmelder-langer-ud-efter-ny-disney-blockbuster-hvad-skal-vi-dog-med-den

FilmlandSe temaAf Filmanmelder og vært på FilmlandPer Juul CarlsenFilm og serierAnmelder langer ud efter ny Disney-blockbuster: Hvad skal vi dog med den?
For lidt spænding og et forudsigeligt plot præger Disneys nye udgave af 'Dumbo'.
- Disney er i fuld gang med at puste sig op og pudse deres brand af, inden streamingtjenesten Disney+ skal tage kampen op med Netflix, skriver Per Juul Carlsen, der mener, at 'Dumbo' er skabt af økonomiske årsager.
(© Disney)28.
mar.
2019 kl.
18.
31Bemærk: artiklen er mere end 30 dage gammelLæs opDu kan lede lige så tosset, du vil.
Du kan løfte Dumbos enorme ører, du kan forsøge at finde ud af, hvordan Colin Farrell mistede sin ene arm, og du kan barbere skægget af den skæggede dame.
Men du finder aldrig forklaringen på, hvorfor Disney-koncernen har valgt at genoplive den 78 år gamle fortælling om elefanten med de store flyveører, Dumbo.
I hvert fald ikke i filmen.
Der er intet i Tim Burtons og Ehren Krugers omskrivning af den gamle historie, der forklarer, hvorfor den bare skulle fortælles igen.
'Dumbo'Instruktør: Tim BurtonMedvirkende: Colin Farrell, Michael Keaton, Danny DeVitoPremiere: 28.
martsLigger der måske en underfundig pointe et sted, som kan graves frem og kædes sammen med politik eller børneopdragelse eller noget tredje, der beskriver vores tid?
Nej, ikke det mindste.
Begrundelsen ligger et helt andet sted.
Disneys hovedkontor har åbenbart indset, at de ikke kan finde på nye historier.
I stedet er de i fuld gang med omskabe deres klassiske tegnefilm til live action eller realfilm, det vil sige med rigtige mennesker og bunkevis af computereffekter.
Den nye udgave af 'Dumbo' fortsætter, hvor den originale fortælling slap - da Dumbo lærte at flyve.
(© Disney)Vi har allerede set 'Junglebogen' og 'Skønheden & Udyret', og inden sommeren er omme, har også 'Aladdin' og 'Løvernes konge' fået en omgang i maskinen.
'Junglebogen' blev mere rå og voldsom af at lade 'rigtige' dyr tale og agere – til gengæld mistede den rigtig meget af den oprindelige tegnefilms charme.
Men råstyrken gav i hvert fald filmen noget nyt, og den talende zoologiske have lignede da en kunstnerisk begrundelse, så at sige, for at genindspille 'Junglebogen'.
Hvad skal Dumbo i 2019?
Til gengæld var det sværere at se, hvorfor 'Skønheden & Udyret' skulle genindspilles næsten scene for scene, mens eventyret blev forfladiget til en standardmusical.
Lige så svært er det at se, hvad 'Dumbo' skal i 2019.
Tim Burton, der har stået bag så suverænt selvstændige og originale film som 'Edward Saksehånd', 'Sleepy Hollow' og 'Corpse Bride', gør skam, hvad man kan forvente.
Og flot og overdådigt ser det ud, når en rigtig lille sød elefant flyver rundt i en stor og pompøs cirkusmanege.
Det er selvfølgelig skabt i en bunke computere, men livagtigt ser det ud.
Det giver også god mening at servere slutningen i den oprindelige film efter et kvarters tid, for alle ved jo, at Dumbo endte med at kunne flyve.
- På intet tidspunkt træder Vandevere, Milly, Joe eller deres far i karakter med en spændende personlighed, skriver Per Juul Carlsen.
(© Disney)Men alt det, der er tilføjet derefter, virker underligt idéforladt.
Eftersom den nye 'Dumbo'-film er set fra menneskenes perspektiv – og altså desværre er uden talende dyr – er musen Timothy, der hjælper Dumbo, pillet ud og erstattet af to søde børn, Milly og Joe, og deres far, der er vendt hjem fra 1.
verdenskrig - en arm fattigere.
Da Dumbo viser sig at kunne flyve, dukker storkapitalen naturligt nok op for at score kassen.
Det sker i form af milliardæren Vandevere, der kunne have været en vild og sjov figur i hænderne på Michael Keaton.
Men uvist af hvilken grund er han blevet en underlig standardudgave af hundredevis af onde storkapitalister på film.
Han er ikke sjov, han er ikke fascinerende, han har ingen gode replikker, han er bare grådig.
Dermed repræsenterer han meget fint hele den nye 'Dumbo'.
Der er penge i klassikereTim Burton er helt klart skæggest, når han har et dystert og gotisk bagtæppe at fortælle ud fra.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
I 'Dumbos' tilforladelige familieunderholdningsunivers falder komikken tungt.
Spændende er det heller ikke, for det er godt nok ikke svært at regne ud, hvordan det hele skal ende.
Og på intet tidspunkt træder Vandevere, Milly, Joe eller deres far i karakter med en spændende personlighed.
Jamen, hvad skal vi så med 'Dumbo' i live action-udgave?
Det er business, min ven.
Der er store penge at hente ved at genoplive klassikerne med computereffekter og 3D og hele gøjemøget.
Og Disney er i fuld gang med at puste sig op og pudse deres brand af, inden streamingtjenesten Disney+ skal tage kampen op med Netflix.
Hovedkontoret i Disney burde måske skele lidt til, hvordan det går Vandevere i 'Dumbo', da han ikke kan styre sin pengetrang.
Men det er en helt anden historie.
.
.
(© Disney)Læs også:Anmelder fuldstændig forgabt i ny, kvindelig superhelt: Edderhyleme en befrielse!
FacebookTwitterKopier linkEmner:Colin Farrell (skuespiller)|Michael Keaton (skuespiller)|Tim Burton (filminstruktør)|Netflix




https://www.dr.dk/nyheder/indland/sennepsgas-lukkede-fynsk-motorvej

IndlandSennepsgas lukkede fynsk motorvejDer er stadig massiv kødannelse efter spildt sennepsgas på E20 Fynske Motorvej.
Spildet af sennepsgas er sket på strækningen mellem afkørsel 55 og 54 på Fynske Motorvej i østgående retning.
Af Cecilie Rosenkvist Dam28.
mar.
2019 kl.
17.
53Bemærk: artiklen er mere end 30 dage gammelLæs opDer er spildt sennepsgas på den E20 Fynske Motorvej.
Klokken 11.
41 fik Fyns Politi en anmeldelse om en punkteret tankbil, og der blev det konstateret, at der løb væske fra tanken ned på kørebanen, skriver politiet i en pressemeddelelse.
- Man har formentlig glemt at lukke en luge i toppen af den her tank, og så i forbindelse med at lastbilen kører ud til siden, så har det åbenbart skvulpet lidt over i meget, meget små mængder, siger Hans Jørgen Larsen, der er vagtchef hos Fyns Politi.
Motorvejen har været spærret i østgående retning, men er nu åbnet op i det ene spor, skriver Vejdirektoratet på Twitter omkring klokken 17.
De melder dog stadig om massiv kødannelse.
Politiet meldte tidligere om flere færdselsuheld i forbindelse med kødannelsen på motorvejen.
Hvad er sennepsgas?
Sennepsgas er en blistergas.
Den har en sennepsagtig lugt og fremkalder store, væskefyldte blærer ved kontakt med den.
Den er kendt for at være brugt som et kemisk våben under første verdenskrig og er også anvendt i flere andre krige.
Kilde: GyldendalOprydningsarbeje fortsætter til i aftenPolitiet oplyser, at stoffet er blevet indæmmet, men at oprydningsarbejdet forventes at være færdigt i løbet af aftenen.
Det kan ske, at sporene åbnes og lukkes, indtil lastbilen har fået skiftet hjul, siger vagtchefen fra Fyns Politi.
- Status er, at vi er fuld gang med at skifte et hjul på lastbilen, og det skal der folk med helt særlig kompetencer til.
Når de skal ind og skifte hjul, er man nødt til at spærre vejen, og det er klart, når de ikke arbejder på det, åbner vi, så folk kan komme forbi.
Chaufføren har oplyst til politiet, at han ikke havde kendskab til den væske, som han kørte med.
Hans papirer samt tilladelser har været i orden, oplyser politiet.
- I de transportpapirer, han har, står der klart og tydeligt, hvad han kører med, siger Hans Jørgen Larsen.
Indsatspersonalet konstaterede på stedet, at der var tale om en type af sennepsgas, der kræver en sikkerhedsafstand på 50 meter.
FacebookTwitterKopier linkEmner:Fyn|Fyns Politi|Vejtrafik|Politi|Vejdirektoratet




https://www.dr.dk/nyheder/regionale/nordjylland/kommune-vil-lukke-plejehjem-men-beboerne-naegter-flytte-vi-har-det

NordjyllandKommune vil lukke plejehjem, men beboerne nægter at flytte: Vi har det trygt og godt herByrådet vil lukke plejecentret Havbakken i Tornby, men beboerne vil blive.
Det er urimeligt at flytte på gamle folk, mener 94-årige Poul Villumsen.
Af Klaus Videbæk og Magnus Munk Kristiansen28.
mar.
2019 kl.
18.
35Bemærk: artiklen er mere end 30 dage gammelLæs op- Vi er ikke større, end vi kan overskue hinanden.
Hvorfor nedlægge noget, der fungerer?
Ordene kommer fra 94-årige Poul Villumsen.
Han flyttede med sine kone ind på plejecentret Havbakken i Tornby i Hjørring Kommune i marts 2015.
Kort efter døde konen, og siden har Poul Villumsen boet der alene med de øvrige beboere.
Nu nægter han at flytte, selvom Hjørring Kommune er i færd med at lukke centret.
- Det vil jeg være meget ked af, siger han.
Vi har det trygt og godt, og jeg kan ikke forstå, at det skal tages fra os.
Poul Villumsen, plejehjemsbeboerLukningen blev annonceret sidste år, og i aftes besluttede et flertal i byrådet bestående af Socialdemokraterne og De Konservative, at plejecentret skal omdannes til ældreboliger.
Det betyder, at det faste plejepersonale fjernes, og at der fremover kun skal være hjemme- og sygepleje på stedet.
Trygt og godtMen det er ikke rimeligt, at ældre folk tvinges til at flytte plejehjem, når de først er flyttet en gang, og derfor insisterer 22 beboere indtil videre på at blive boende.
- Ja, jeg bliver boende her på Havbakken.
Jeg er glad for det, og de kender mig.
Vi har det trygt og godt, og jeg kan ikke forstå, at det skal tages fra os, siger Poul Villumsen.
94-årige Poul Villumsen i selskab med pårørende Viggo Krath.
Kommunen vil lukke plejecentret i Tornby, da der efter deres opfattelse er for mange plejecentre i kommunen i forhold til behovet.
Og fordi tiden er løbet fra de mindre plejecentre, som borgmester Arne Boelt (S) har udtrykt det.
Personalet holder øjePoul Villumsen har svært ved at se, hvad der er galt med de små plejehjem, selvom der for eksempel kun er en nattevagt.
- Jeg har besøg af nattevagten to gange i døgnet.
De kommer først på aftenen og sidst på natten.
Når jeg er halvvågen, hører jeg sommetider, at døren går op, og lyset bliver tændt.
Det føler jeg mig tryg ved.
Så har de jo set, at jeg ikke ligger ved siden af sengen og fryser, siger han.
- Det er rart, når vi er en lille gruppe, der kender hinanden.
Personalet kender vores problemer, og det er ikke lige rart at komme med alle sine problemer til hvem som helst.
Pårørende vil kigge på reglerneDe ældre får fuld opbakning fra de pårørende.
Begge forældre til Viggo Krath bor på plejecentret, og det er de i deres god ret til at blive ved med, mener han.
- De flyttede netop fra deres eget hjem, fordi hjemmeplejen ikke længere kunne magte at passe min mor, der sidder i kørestol, siger han.
På sin dør har Poul Villumsen et billede af en nærliggende restaurant.
Viggo Krath og flere andre pårørende vil nu undersøge mulighederne for at lægge sag an, hvis kommunen vil gøre alvor af at tage det faste plejepersonale fra beboerne.
- Vi kigger på juraen i det her.
Vi forholder os til serviceloven og til lejeloven.
I de lejekontrakter, der er indgået på det her center, står der, at man bliver tilkendt en plejehjemsplads.
Det er det, vi forholder os til, og vi bruger alle de midler, vi har, for at de ældre kan blive ved med at bo trygt her, siger Viggo Krath.
Han fortæller, at der blandt andet er otte demente på stedet.
- Jeg tror, problemet kan være, at lejlighederne er lidt for store og dermed lidt for dyre for kommunen, men der er ikke et bedre plejehjem i kommunen, end det her.
Grunden til, at vi har valgt at lukke Havbakken, er simpelthen, at vi har haft en overkapacitet af plejeboliger i Hjørring Kommune.
Per Møller (K), Hjørring KommuneByrådet holder fastIfølge Nordjyske vil det faktum, at beboerne i stort antal har nægtet at flytte, betyde, at Hjørring Kommune i 2019 kun vil spare 3,3 millioner mod forventet 5,5 millioner kroner ved en lukning af plejecentret.
Men byrådspolitikerne holder fast.
- Det er vores håb, at de 22, som pt.
ikke har haft ønske om at flytte fra Havbakken, gerne vil i dialog og flytte på et af vores 13 andre plejecentre i løbet af de næste seks til syv måneder.
Det siger ældreudvalgsformand og 1.
viceborgmester i Hjørring Kommune Per Møller (K).
- Grunden til, at vi har valgt at lukke Havbakken, er simpelthen, at vi har haft en overkapacitet af plejeboliger i Hjørring Kommune, og når en plejebolig koster gennemsnitligt 450.
000 kroner om året, så er det ikke noget, vi har råd til at have for meget af, siger han.
Læs også:89-årige Marie bor på et plejehjem, der lukker: Hvor skal jeg så hen?
Per Møller oplyser, at man endnu ikke har vurderet plejebehovet og udgifterne på det nedlagte plejecenter Havbakken i tilfælde af, at nogle beboere vælger at blive boende, når centret overgår til ældreboliger.
FacebookTwitterKopier linkEmner:Arne Boelt (politiker)|Hjørring Kommune|Socialdemokraterne|Plejeboliger|Jylland




https://www.dr.dk/nyheder/regionale/fyn/magtkamp-i-fynsk-lokalbank-vi-vil-ikke-ende-som-korsbaek-bank

FynMagtkamp i fynsk lokalbank: 'Vi vil ikke ende som Korsbæk Bank'Et regulært drama venter, når der i næste uge er generalforsamling i Totalbanken.
En sand magtkamp er i øjeblikket i gang i den fynske lokalbank, Totalbanken, der har hovedsæde i Aarup.
Arkivfoto.
Af Jonatan Grau Møller og Mads Thyrsted Laursen28.
mar.
2019 kl.
17.
42Bemærk: artiklen er mere end 30 dage gammelLæs opSkal Totalbanken være en fynsk udgave af Korsbæk Bank og holde sig til lokale kunder?
Eller skal man som en anden Mads Skjern og Omegnsbanken og kigge efter nye steder at tjene penge?
Det slagsmål er øverst på dagsordenen, når der i næste uge er generalforsamling i Totalbanken - en lille, lokal bank med fire filialer på Fyn med hovedsæde i Aarup.
TotalbankenTotalbanken har hovedsæde i den fynske by Aarup, hvor den blev stiftet i 1911.
Foruden hovedsædet har banken filialer i Tommerup, Vissenbjerg og to i Odense.
Banken har 60 medarbejdere, der primært servicerer private samt små- og mellemstore virksomheder.
Bankens største aktionær, Heine Delbing, foreslår at professionalisere bankens bagland.
Som det er nu, består det af et repræsentantskab på 20 medlemmer, der har til opgave at udvælge bestyrelsen og bidrage med deres viden som sparringspartnere for bestyrelsen.
Men står til Heine Delbing, skal det skæres ned til ti medlemmer.
Man skal først og fremmest holde fast i det lokale.
Men jeg synes også, at bestyrelsen skal se på mulighederne for at udvide forretningen, så man ikke ender som Korsbæk Bank.
Jesper Bak, aktionærDet betyder, at lokale erhvervsfolk som kommunikationskonsulenter, en læge og formanden for byens handelstandsforening skal skiftes ud med folk, der har meget mere erfaring med bankdrift.
- Vi skal have et par advokater, nogle bankfolk, en revisor og en forretningsmand.
Det vil være en rigtig god sammensætning for at kunne drive banken optimalt, siger Heine Delbing.
Spørger man imidlertid Totalbankens direktør, Ivan Sløk, er den brede palette af erhvervsmæssig erfaring til gavn for banken.
- Vi har vægtet højt, at de personer, der sidder i repræsentantskabet, er en sammensætning af personer, som har nogle kompetencer, vi har brug for i bestyrelsen.
Og nogle personer, der har bred erfaring med markedet i lokalområdet, forklarer han.
Men den betragtning er Heine Delbing ikke enig i.
- De har nogle kompetencer i lokalsamfundet, som ikke opfylder bankens behov, hvis man skal være en moderne og fremadrettet bank, siger han.
Københavnsk finansmand og kurser på himmelflugtDramaet i banken bliver ikke mindre af, at der i efteråret 2018 skete usædvanlig aktivitet ved bankens aktier.
Det skriver Berlingske.
Pludselig blev aktiekursen sendt på himmelflugt og steg en overgang med 190 procent.
Årsagen var, at den københavnske finansmand Jesper Bak købte omkring ti procent af bankens aktier.
Tidligere har han været i Finanstilsynets søgelys under mistanke for kursmanipulation.
Ifølge Jesper Bak er der én årsag til, at han har købt aktier i Totalbanken.
- Jeg ser en god investering og en god mulighed for afkast i forhold til den risiko, der er i selskabet, fortæller han.
Den københavnske finansmand kommer ind i banken med fuld opbakning til Heine Delbing.
- Man skal først og fremmest holde fast i det lokale.
Men jeg synes også, at bestyrelsen skal se på mulighederne for at udvide forretningen, så man ikke ender som Korsbæk Bank.
Ikke hensigtsmæssigtDR Fyn har været i kontakt med otte af de nuværende 20 medlemmer af Totalbankens repræsentantskab.
De henviser alle til den afgående bestyrelsesformand Poul Fischer, der sammen med sin søn er de næststørste aktionærer med 18 procent af aktierne.
Han ønsker ikke at stille op til interview, men fortæller at "bestyrelsen ønsker at beholde den nuværende model med 20 repræsentantskabsmedlemmer, der vælger bestyrelsen", og at man ønsker, at "Totalbanken forbliver en bank, der har rod i lokalsamfundet".
Den (banken, red.
) kan blive for lokal, hvis den tager overnormale risici, som en bank ellers ikke burde have taget, blot fordi den er lokal.
Lars Krull, seniorrådgiverSpørger man Lars Krull, der er senierrådgiver på institut for Økonomi og Ledelse på Aalborg Universitet, så er det ikke nødvendigvis godt at skære repræsentantskabet ned fra 20 til 10.
- En stor udskiftning af et repræsentantskab betyder også en stor udskiftning i bestyrelsen, og det vil bryde den kontinuitet, der har været i lang tid.
Det anser jeg ikke som en fordel.
Men skal man overhovedet være bange for, om en bank kan blive for lokal?
Ifølge Lars Krull er svaret både ja og nej.
- Den kan blive for lokal, hvis den tager overnormale risici, som en bank ellers ikke burde have taget, blot fordi den er lokal, siger han og fortsætter:- Men det er også vigtigt at have lokale banker, fordi de på en anden måde er forpligtede til lokalområdet, hvor de skal sikre, at de ting, der fortjener finansiering på ordentlige vilkår, også lokalt får den mulighed.
Generalforsamlingen finder sted onsdag den 3.
april.
FacebookTwitterKopier linkEmner:Lars Krull (forsker)|Totalbanken|Pengeinstitutter|Økonomi|Fyn




https://www.dr.dk/nyheder/udland/kim-bildsoee-halv-afstemning-kan-maaske-goere-det-nemmere-sige-ja-til-aftale

BrexitSe temaUdlandKim Bildsøe: Halv afstemning kan måske gøre det nemmere at sige ja til aftaleDen politiske erklæring om EU's og briternes fremtidige forhold er skudt til hjørne, når Underhuset stemmer i morgen.
May reagerer på frustrationen i den britiske befolkning, siger korrespondent Kim Bildsøe Lassen.
Af Andreas Lindqvist28.
mar.
2019 kl.
22.
32Bemærk: artiklen er mere end 30 dage gammelLæs opDen britiske regering har fået godkendt afholdelsen af endnu en afstemning om brexit-vilkårene i Underhuset i morgen.
Men denne gang er kun selve skilsmisseaftalen med EU til afstemning.
Den politiske erklæring om det fremtidige forhold mellem unionen og Storbritannien, som de britiske parlamentarikere har skullet forholde sig til under to tidligere afstemninger, er skudt til hjørne.
Læs også:Alle gode gange tre: Underhuset skal stemme om EU-skilsmisseaftale i morgenFor premierminister Theresa May er det simpelthen et spørgsmål om det muliges kunst, siger DR's korrespondent i Storbritannien, Kim Bildsøe Lassen.
- Jeg tror, man har siddet i regeringen og tænkt, hvordan i alverden kommer vi videre.
Der er et massivt pres fra erhvervslivet, der siger, at nu må der simpelthen ske noget.
Der er en frustration i landet over, at man stadig ikke helt forstår, hvad planen er.
Derfor har regeringen altså fremlagt den her ide om, at man stemmer om halvdelen, siger han.
Adskillelsen af erklæringen og skilsmisseaftalen var vigtig, for at parlamentsformand John Bercow overhovedet ville tillade en ny afstemning.
Parlamentets formand John Bercow har godkendt afholdelsen af en afstemning om skilsmisseaftalen mellem Storbritannien og EU fredag.
Men manøvren kan sandsynligvis også gøre det nemmere for nogle parlamentsmedlemmer at sige ja i morgen.
- Der er mange, som tidligere har sagt, at de ikke har så store problemer med selve skilsmissen.
Det er mere den politiske erklæring - de rammer, der er sat for det fremtidige forhold - som rigtig mange har problemer med, siger Kim Bildsøe Lassen.
Tidspres åbner for "blindt brexit"Skilsmisseaftalen handler om, hvilke rettigheder EU-borgere i Storbritannien og briter i EU har de næste to år, imens de fremtidige forhold forhandles.
© drDR's Storbritannien-korrespondent Kim Bildsøe LassenKim Bildsøe Lassen er DR's korrespondent i Storbritannien.
Han bor i London, og herfra dækker han udviklingen i Storbritannien og internationale begivenheder.
Læs mere om ham her.
Den handler også om, hvor mange penge Storbritannien skal betale EU, når landet træder ud.
Og så handler den om, hvad man skal gøre for at undgå en hård grænse i Irland, deriblandt det såkaldte backstop.
Den politiske erklæring, som der ikke skal stemmes om i morgen, omhandler hele spørgsmålet om, hvor tæt forholdet skal være mellem Storbritannien og EU fremover.
Det er eksempelvis, om Storbritannien skal være del af en toldunion eller EU's indre marked.
- En afstemning kun om skilsmisseaftalen har været foreslået mange gange før, men der er bare mange i Labour, som har kaldt det et "blindt brexit", hvor man ikke aner, hvad rammerne bliver.
Det har man ikke villet stemme for.
Nu er der bare et meget konkret tidspres, som gør, at man bliver nødt til at finde en eller anden løsning, siger korrespondenten.
Læs også:Overblik: Brexit-alternativer stemt ned og hvad nu?
Gårsdagens afstemninger i parlamentet, hvor otte forslag til alternative løsninger fra Underhusets medlemmer alle blev stemt ned, viser, at der ikke umiddelbart er andre veje end at tage en beslutning om skilsmisseaftalen.
- Derfor kan det her være en måde at løse det på.
Om det lykkes, er uhyre svært at vurdere, siger Kim Bildsøe Lassen.
Godkendelse kræver Labour-stemmerDen britiske regerings jurister vurderer, at det ikke haster med at få den politiske erklæring vedtaget.
EU vil sandsynligvis være tilfreds med alene at få vedtaget skilsmisseaftalen.
Men om det lykkes May at få parlamentarikernes godkendelse, er på ingen måde sikkert.
- Om aftalen bliver vedtaget i morgen, afhænger af om regeringen og Theresa May kan få overbevist en masse Labour-medlemmer om, at de er nødt til at stemme ja for nationens bedste.
At tidspunktet er inde til at gå på kompromis, fordi alternativet kan blive meget værre, siger Kim Bildsøe Lassen.
Bliver aftalen vedtaget i morgen, træder Storbritannien i stedet ud af EU 22.
maj, og to års forhandlinger om det fremtidige forhold kan indledes.
Bliver det et nej, er EU's næste deadline 12.
april, hvor Storbritannien skal have besluttet sig for, om det vil gå uden en aftale, eller afholde valg til EU-parlamentet og bede om brexit-udsættelse igen.
- Mulighederne begynder at blive færre.
EU har hidtil sagt, at skal man efterfølgende forlænges, bliver det en lang forlængelse, som indebærer, at briterne skal afholde valg til Europa-Parlamentet, siger Kim Bildsøe Lassen.
FacebookTwitterKopier linkEmner:EU|Europa-Parlamentet|Storbritannien|Theresa May (politiker)|EU-forhold




https://www.dr.dk/nyheder/politik/ekspert-om-ny-lov-mod-fremmedkrigere-det-holder-ikke-efterlade-boern-statsloese

PolitikEkspert om ny lov mod fremmedkrigere: Det holder ikke at efterlade børn statsløseInger Støjberg er dog sikker på, at nye regler overholder konventionerne.
En ny aftale lægger op til at frakende retten til dansk statsborgerskab til børn af danske fremmedkrigere.
Her ses kvinder med deres børn forlade den syriske by Baghouz.
Af Lasse Bastian Larsen28.
mar.
2019 kl.
17.
44Bemærk: artiklen er mere end 30 dage gammelLæs opDet kan være problematisk at nægte børn, der er født af danske statsborgere i for eksempel Syrien eller Irak, et dansk statsborgerskab.
Det kan nemlig være i strid med internationale konventioner.
Det siger Eva Ersbøll, der er seniorforsker ved Institut for Menneskerettigheder, efter regeringen og Dansk Folkeparti er blevet enige om en aftale, der fremover skal gøre op med, at børn af eksempelvis danske syriensfarere automatisk skal tildeles dansk statsborgerskab.
Læs også:Børn af danske syrienskrigere mister retten til dansk statsborgerskab- Det holder ikke i forhold til flere konventioner, hvis man efterlader nogle børn statsløse.
Staten har et ansvar - også for sine statsborgeres børn, fortæller forskeren.
Udlændinge- og integrationsminister, Inger Støjberg, er dog ikke i tvivl om, at de nye regler holder sig inden for rammen af konventionerne.
- Man kan ikke fratage et menneske et statsborgerskab, så vedkommende bliver statsløs.
Men man kan godt lade være med at tildele et statsborgerskab, så man dermed har et menneske, der er statsløs.
Sådan er reglerne.
'Børn har ret til statsborgerskab'Den vurdering er Eva Ersbøll dog ikke enig i.
Hun siger, at staten har en forpligtelse til at undgå, at dets statsborgeres børn bliver statsløse, der hvor staten er nærmest til at sikre dette.
Og det gælder for eksempel for kvinder med dansk statsborgerskab, der er rejst til Syrien for at tilslutte sig Islamisk Stat.
Hvis de føder et barn under deres ophold i Syrien, er det nemlig højst tvivlsomt, at de får tildelt et syrisk statsborgerskab.
- Det fremgår af artikel 4 i statsløsekonventionen, som skal læses i lyset af børnekonventionen.
Her står der, at ethvert barn har ret til et statsborgerskab fra fødslen, forklarer seniorforskeren og lægger til:- UNHCR (FN's Flygtningehøjkommissariat, red) har tilkendgivet, at staten skal give sit statsborgerskab til børn, som er født i udlandet af dets statsborgere, og som ellers ville blive statsløse.
Det skal ske automatisk ved fødslen eller kort efter fødslen.
'Man må tage konsekvensen'Udlændinge- og integrationsministeren mener, at børn i sidste ende er forældrenes ansvar.
- Hvis man rejser til Syrien og gifter sig med en IS-kriger, så må man tage konsekvensen af det.
Så har man vendt Danmark og det demokrati og fællesskab, som vi har, ryggen.
Selv om Dansk Folkeparti og regeringen har flertal i dag, kan de ikke nå at vedtage aftalen om fremmedkrigerne på denne side af et valg – derfor afhænger stramningerne af, at der er flertal for aftalen også på den anden side af valget.
Socialdemokratiets indfødsretsordfører, Astrid Krag, mener, at regeringen har gjort sig de rigtige overvejelser i forhold til at tildele børn af danske fremmedkrigere statsborgerskab.
- Hvis det er tale om en kvinde, hvor vi ville have frakendt hende statsborgerkabet, hvis vi kunne, så havde det også været den naturlige konsekvens, at hendes børn ikke kunne være blevet danske statsborgere, siger ordføreren og tilføjer:- Derfor kan jeg godt se, hvorfor det er denne vej, man har kigget på, i aftalen.
Også selvom jeg ikke har set aftaleteksten, lyder det fra Astrid Krag.
FacebookTwitterKopier linkEmner:Inger Støjberg (politiker)|Islamisk Stat|Flygtninge og asylansøgere|Syrien|Dansk Folkeparti




https://www.dr.dk/nyheder/regionale/oestjylland/det-er-dyrt-vaere-kriseramt-norddjurs-mister-37-millioner-kroner-paa

ØstjyllandDet er dyrt at være kriseramt: Norddjurs mister 3,7 millioner kroner på elevflugt til nabokommuneIndtil videre har 48 børn skiftet til skoler i Syddjurs efter besparelser i Norddjurs Kommune.
Lukningen af Mølleskolen lidt uden for Grenaa har fået mange forældre til at melde deres børn til Rosmus Skole i Syddjurs Kommune Af Heikki Yding og Sarah Friis Elkjær28.
mar.
2019 kl.
17.
50 | opdateret 01.
apr.
2019 kl.
12.
30Bemærk: artiklen er mere end 30 dage gammelLæs opRettet 1/4-2019: I en tidligere version af artiklen fremgik det, at Norddjurs Kommune skal finde 115 millioner kroner i budgettet for 2019.
Det tal er dog forældet, og derfor ikke korrekt.
Det korrekte tal er 51 millioner kroner.
Skolerne i Norddjurs Kommune er så hårdt ramt af besparelser, at flere og flere forældre flytter deres børn til nabokommunen Syddjurs.
En af dem er Rikke Schmidt, der har flyttet sine tre drenge til Rosmus Skole i Syddjurs Kommune, som var attraktiv for hende, fordi hun ledte efter en mindre landskole.
- Men jeg var også en lille smule tiltrukket af, at Syddjurs er en mere rig kommune.
Den har flere ressourcer, og den har andre pædagogiske redskaber, der er meget synlige.
Det var med til, at jeg syntes, at det var et bedre tilbud end Norddjurs, siger hun.
Rikke Schmidts to ældste drenge har hidtil gået på Mølleskolen lidt uden for Grenaa, men i efteråret besluttede kommunalbestyrelsen i Norddjurs at lukke skolen til sommer.
Derfor flyttede hun den ældste dreng allerede i november, og siden har mange andre forældre på Mølleskolen fulgt efter og gjort det samme.
Kommunen er nemlig i dyb krise og har skullet finde 51 millioner kroner i budgettet for 2019, for at den ikke kommer under administration.
KommunenNorddjurs er lagt sammen af de tidligere kommuner Grenaa, Nørre Djurs, Rougsø og en del af Sønderhald.
Befolkningsudvikling:2014: 37.
9252015: 37.
8982016: 38.
1442017: 38.
099Gennemsnitsindtægt pr.
indbygger er 157.
972 kroner.
Dermed er kommunen nr.
92 af 98 kommuner, målt på beskatningsgrundlaget pr.
indbygger.
Eleverne udfordrer SyddjursDen store elevflugt har givet nye udfordringer for forældre og skoler i Syddjurs, når nabokommunens børn flytter ind i klasselokalerne.
33 børn er skiftet til Rosmus Skole, og det har givet stof til eftertanke.
- Jeg føler mig en smule presset ved, at vi kommer så mange udefra og giver store klasser.
Jeg fornemmer, at nogle syddjursborgere føler, at vi presser klasserne, siger Rikke Schmidt.
På Rosmus Skole regner ledelsen med, at der kommer yderligere 25 børn til fra Mølleskolen i de kommende måneder.
Derfor mener Rikke Schmidt, at skolens lærere og forældre kommer på en stor opgave den kommende tid.
- Der er en tryghed i en klasse, der har gået sammen i to til tre år.
Den bliver revet op med roden, og man skal starte forfra med at skabe en god klassekultur.
Det er en udfordring, og jeg kan forstå, hvis nogen fra Syddjurs synes, at det er lidt en sten i skoen.
Elevflugt dyrt for kommunenDet er ikke kun forældre på Mølleskolen, der flytter deres børn.
Indtil videre har 48 børn skiftet til skoler i Syddjurs, siden politikerne i Norddjurs besluttede at lukke Mølleskolen og fjerne overbygningsklasserne på Ørum Skole.
Jeg har tænkt på mine børns ve og vel, men jeg kan godt se, at det er et problem.
Rikke Schmidt, forælderDet er et problem for Norddjurs Kommune, fordi der følger et tilskud med hver elev på 73.
000 kroner.
Antallet af børn, der er flyttet, er en stigning på 37 procent i forhold til sidste år.
Det koster kommunen 3,8 millioner kroner.
Socialdemokraten Allan Gjersbøl Jørgensen fra børne- og ungdomsudvalget i Norddjurs mener dog ikke, at det skal føre til nye besparelser på skolerne.
- Det vil være helt urimeligt.
Det synes jeg, at partier som Dansk Folkeparti og Venstre, der har været med i forliget, må være åbne for.
De kan jo heller ikke være helt overraskede over tallet, så det må vi finde sammen uden for skoleområdet, siger han.
Skoleskift handler om fremtidenRikke Schmidt kan også godt se, at skoleskiftene koster dyrt for en kommune, der i forvejen er hårdt ramt af besparelser.
- Jeg har tænkt på mine børns ve og vel, men jeg kan godt se, at det er et problem.
Det er et valg, jeg har truffet på deres vegne, fordi jeg synes, at skolegangen er så enorm vigtig.
Der er ti kilometers afstand henover kommunegrænsen mellem Mølleskolen lidt uden for Grenaa til Rosmus Skole i Syddjurs.
FacebookTwitterKopier linkEmner:Jylland|Norddjurs Kommune|Økonomi|Uddannelse|Grenaa




https://www.dr.dk/sporten/cykling/colombiansk-superman-smadrer-konkurrenterne-paa-kongeetape

CyklingColombiansk Superman smadrer konkurrenterne på kongeetapeMiguel Ángel López viste styrke og kørte alene over målstregen på den bjergrige 4.
etape i Catalonien Rundt.
Miguel Angel Lopez tog både førertrøjen og etapesejren på kongeetapen i Katalonien Rundt.
28.
mar.
2019 kl.
17.
36Bemærk: artiklen er mere end 30 dage gammelLæs opMiguel Ángel López (Astana) kunne for alvor strække armene i vejret, da den 25-årige colombianer viste klassen torsdag.
Her vandt Miguel Ángel López med kælenavnet Superman etapen på bjergetapen, der sluttede op mod La Molina, og han kørte sig samtidig i løbets førertrøje og i en god position i kampen om den samlede sejr.
Miguel Ángel López fører løbet med 14 sekunder ned til Adam Yates (Mitchelton-Scott), mens Egan Bernal (Sky) er 17 sekunder efter på tredjepladsen.
Feltet skulle blot ud på cirka 150 kilometer, men det gik opad for anden dag i træk med en bjergetape, der bød på 3500 højdemeter fra Llanars til La Molina.
To gange skulle rytterne opad bjerget mod La Molina til sidst på etapen, og sidste gang blev afgørelsens stund.
Her lå Marc Soler (Movistar) alene forrest med Boras Gregor Mühlberger.
Med seks kilometer igen lå Egan Bernal, Nairo Quintana (Movistar), Adam Yates og Steven Kruijswijk (Jumbo-Visma) sammen, og de forsøgte at holde snor i to ryttere, som lå imellem de forreste og Bernal-gruppen.
Det var Miguel Ángel López (Astana) og Guillaume Martin (Wanty-Groupe Gobert).
Adam Yates fik hjælp af sin holdkammerat og bror, Simon, inden Adam Yates trådte væk, mens Miguel Ángel López var kommet op til Soler og Mühlberger, inden de sidste halvanden kilometer.
Dermed lå López og Adam Yates og kæmpede om førertrøjen, da Yates var 12 sekunder foran colombianeren, mens der var bonussekunder for etapesejren på spil.
Dem tog Miguel Ángel López sig af efter et imponerende fremstød til sidst, hvor han viste stor styrke og kørte alene i mål og tog både etapesejren og førertrøjen.
/ritzau/FacebookTwitterKopier linkEmner:Adam Yates (cykelrytter)|Egan Bernal (cykelrytter)|Cykelsport|Mitchelton-Scott|Catalonien




https://www.dr.dk/nyheder/indland/drenge-gaar-under-radaren-slaaskamp-og-blaa-maerker-kan-vaere-tegn-paa-selvskade

IndlandDrenge går under radaren: Slåskamp og blå mærker kan være tegn på selvskadePiger skærer sig typisk i armen, hvis de vil skade sig selv.
Drenge slår.
Når drenge skader sig selv, er det ofte ved at slå en hånd ind i væggen.
)Af Sara Pagh Kofoed og Laura Aller Jónasdóttir28.
mar.
2019 kl.
17.
30Bemærk: artiklen er mere end 30 dage gammelLæs opNår vi taler om selvskade, handler det ofte om unge kvinder, der skærer i sig selv.
Men selvskade er også et problem blandt unge mænd.
De gør det bare på en anden måde.
Så mange selvskader22 % af elever i 9.
klasse og i gymnasiet, svarende til at mere end hver femte, har skadet sig selv med vilje.
Heraf er 68 % piger og 32 % er drenge.
Kilde: Børnerådet, 2016, Bo Møhl, professor ved Aalborg Universitet, 2012- Det er lidt mere voldsomt og fysisk, siger Mette Prangsgaard Andersen, der er rådgivnings- og aktivitetskoordinator hos Landsforeningen mod spiseforstyrrelser og selvskade.
Drenge får ikke den samme opmærksomhed, som piger med store ar på kroppen gør.
Mette Prangsgaard Andersen, rådgivnings og aktivitetskoordinator hos LMSDrenge skader ofte sig selv ved at slå hænder eller hoved ind i væggen.
Der er også nogen, der simpelthen opsøger slåskampe.
- Det kan betyde, at de får store blå mærker, ar, og måske skal gå med en forbinding, fordi de har forstuvet noget, siger Mette Prangsgaard Andersen, der har mødt mange unge selvskadende mænd i sit arbejde.
Skjult for omverdenenHidtil har der dog ikke været meget fokus på de drenge, der skader sig selv.
Og det er der flere årsager til, forklarer Landsforeningen mod spiseforstyrrelser og selvskade til P3's nyheds-podcast Den Daglige Dosis.
Ikke kun et pige-problem: Når selvskade er slåskamp og at slå sig selv i hovedetEt af svarene er ifølge Mette Prangsgaard Andersen, at det simpelthen ikke er lige så tydeligt, at der er tale om selvskade, når det gælder drengene:Den Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
- Vi lægger ikke på samme måde mærke til, hvis en dreng møder op på sin ungdomsuddannelse med blå mærker, rifter eller en bandage.
Vi tænker måske, at han er kommet op at slås eller til skade i en fodboldkamp.
Så drenge får ikke den samme opmærksomhed, som piger med store ar på kroppen gør.
Læs også:Hver femte unge har prøvet at skade sig selv: Emilie fortalte, at det var kattenIkke alle ved, de selvskaderFaktisk er drengene heller ikke altid selv bevidste om, at de selvskader.
Her kan du få hjælpHvis du selv har tanker om selvskade eller brug for nogen at tale med, så ring til Landsforeningen mod spiseforstyrrelser og selvskade på 7010 1818.
Eller find mere info på foreningens hjemmeside.
- Der ser ud til at være en del drenge, der ikke er så bevidste om, at de har en selvskadende adfærd, forklarer Mette Prangsgaard Andersen.
De føler måske, de får det bedre af at slå sig selv, men de synes ikke det er lige så slemt, som når piger skader sig selv, forklarer hun.
Hør mere om, hvordan det hænger sammen her:FacebookTwitterKopier linkEmner:Psykiske lidelser|Landsforeningen mod spiseforstyrrelser og selvskade




https://www.dr.dk/nyheder/udland/skulle-bo-i-skotland-resten-livet-nu-flytter-de-hjem-til-fyn-brexit-usikkerhed-giver

UdlandSkulle bo i Skotland resten livet - nu flytter de hjem til Fyn: Brexit-usikkerhed giver stressBrexit kan få store konsekvenser for EU-borgere i Storbritannien.
EU-borgere i Storbritannien kan blive hårdt ramt, hvis et no deal-brexit finder sted.
Af Oliver Fruergaard28.
mar.
2019 kl.
16.
05Bemærk: artiklen er mere end 30 dage gammelLæs opBrexit-forhandlingerne har været et to et halvt års langt mareridt for danske Thomas Widmann.
Han har boet 17 år i Skotland med sine kone Phyllis og deres tre børn.
Dér havde han regnet med at blive resten af livet.
Men den langvarige proces om Storbritanniens udtræden af EU betyder, at hans status og rettigheder som EU-borger er forblevet usikre.
Usikkerheden betyder nu, at han og familien er rykket til Danmark.
- Hver morgen, når vi vågnede i Skotland, tjekkede vi nyhederne og fandt ud af, om vi skulle være i godt eller dårligt humør den dag, siger Thomas Widmann.
Det bliver underligt.
Vi havde regnet med, at Danmark bare var et sted, vi skulle holde ferie.
Nu skal vi bo her permanent.
Thomas Widmann, har boet 17 år i SkotlandI takt med, at muligheden for et såkaldt no deal-brexit rykker tættere og tættere på, blev situationen simpelthen for "stressende".
- Når det fortsætter i to et halvt år, får det konsekvenser for ens velbefindende.
Bliver underligt at flytte til DanmarkEU og Storbritannien er godt nok nået frem til en aftale om beskyttelse af EU-borgere efter brexit – den såkaldte "settled status", der skal sikre ret til ophold, arbejde, sundhedspleje, pension og andre ydelser.
Men Thomas Widmann føler sig ikke sikker på, at han vil kunne opnå den status, hvis det ender med et no deal-brexit.
Allerede nu hører han om andre EU-borgere, der oplever problemer i Storbritannien.
- De har for eksempel haft problemer med at forny deres kreditforeningslån, fordi de ikke har været sikre på, om de ville få lov til at blive i Storbritannien i længden, fortæller han.
Børn har svært ved at skrive og læse danskParret leder nu efter hus på Fyn.
Men selv om deres børn på 9, 11 og 13 år taler dansk, har de aldrig gået i dansk skole og har svært ved at læse og skrive sproget, lyder det fra Thomas Widmann.
- Det bliver underligt.
Vi havde regnet med, at Danmark bare var et sted, vi skulle holde ferie.
Nu skal vi bo her permanent, siger han.
Der er dog et klart lyspunkt.
- Det er skønt, at vi ikke længere skal høre på brexit hele tiden.
Medierne her taler om det, men ikke nær så meget som i Skotland, siger Thomas WidmannDet er endnu uklart, om premierminister Theresa May bringer sin skilsmisseaftale med EU til afstemning i Underhuset i morgen fredag.
FacebookTwitterKopier linkEmner:EU|Storbritannien|Theresa May (politiker)|Skotland|EU-forhold




https://www.dr.dk/nyheder/vejret/cyklonen-idai-raserede-mozambique-saadan-opfoerer-cyklonerne-sig-i-det-indiske-ocean

VejretCyklonen Idai raserede Mozambique: Sådan opfører cyklonerne sig i Det Indiske OceanForstå de tropiske cykloner i den sydlige del af Det Indiske Ocean og deres samspil med klodens klima.
Cyklonen Idai ramte Mozambique, Malawi og Zimbabwe.
Af Søren Vallentin Jacobsen28.
mar.
2019 kl.
16.
32Bemærk: artiklen er mere end 30 dage gammelLæs opLige siden den tropiske cyklon Idai landede på Mozambique-kysten har den trukket et spor af nyheder om dens ødelæggelser og indvirkning.
Her får du et overblik over cyklonerne i Det Indiske Ocean.
Er der flere orkaner i Det Indiske Ocean i år end normalt?
Ja, i høj grad.
I indeværende sæson, som løber fra november 2018 til maj 2019, har der indtil nu allerede været 13 cykloner.
Hele ni af disse har udviklet sig til intense cykloner, altså med en styrke på 3-5 på den almindelige Saffir-Simpsom 5 trins skala.
Cyklonen Idai, som ramte Sydøstafrika, var en af dem.
Hvor rammer cyklonerne?
Sporet af alle tropiske cykloner i det sydlige indiske ocean 1985-2005 I dette passatvindsbælte rammes nordvestkysten af Australien, og følger vi bæltet gennem selve oceanet mod vest, rammes typisk øerne Rodriguez, Mauritius og La Reunion.
På den afrikanske side af oceanet er det mest Madagaskar og Mozambique, der rammes og i sjældnere tilfælde Malawi, Zimbabwe og Tanzania.
Tropiske cykloner dannes i alle passatvindsbælterne, på nær mellem Vestafrika og Brasilien, hvor vandet er for koldt.
Passatvindsbælterne ligger på hver side af ækvator, mellem ækvator og de subtropiske højtryk.
En tropisk cyklon kan dannes hvor som helst i dette bælte, hvis de meteorologiske betingelser er til stede.
Bonus: Passatvindsbælterne var yndede sejlruter i sejlskibenes tidsalder, på grund af stabile vindforhold – altså på nær når man mødte en orkan.
Hvordan dannes en tropisk cyklon?
Den tropiske cyklon Joaninha midt i det indiske ocean 28 marts 2019 For at en tropisk cyklon kan dannes, skal flere betingelser være tilstede1Overfladevandet skal være varmt – mindst 27 grader celsius, ellers vil der ikke frigives tilstrækkelig med energi, når vanddampen kondenseres til vand – og den proces er netop cyklonens benzin.
2Luften skal være ustabil hele vejen op gennem troposfæren, luft som bliver løftet opad skal altså helst kunne forsætte en opstigning af sig selv til omkring 15 kilometers højde.
3Lavt windshear.
Vindens vertikale profil i cyklonens omegn skal helst ikke vride for meget op gennem atmosfæren.
4Hvis et område, der opfylder ovennævnte betingelser, udsættes for en mindre rotationsforstyrrelse, kan hele systemet accelerere til en tropisk cyklon med vinde af orkanstyrke.
Hvad er IOD for en størrelse?
Indiske Ocean Dipol En vigtig betingelse for dannelse af cyklonerne er oceanets overfladetemperatur, og den varierer nok så meget i Det Indiske Ocean, fordi der her forekommer en meget vigtig forskydning af varmt og koldt overfladevand kaldet Indian Ocean Dipol (IOD).
IOD hører vi ikke meget om her i Danmark, men den er ofte aktuel i det vestlige Australien, hvor den har stor betydning for regnmængden.
IOD er et koblet ocean- og atmosfærefænomen, som kan sammenlignes med El Nino i Stillehavet.
Det flytter rundt på overfladevandet i den sydlige del af det indiske ocean, og dermed flyttes der også rundt på mængden af fugtighed og den tilhørende risiko for ekstra meget regn.
Dipolen kan have tre faser, en positiv fase, hvor det varme vand (og ekstra nedbør) ligger over mod Østafrika.
En negativ fase, hvor det varme vand ligger over mod Det australske kontinent, og en neutral fase hvor forskellene er udvisket.
Lige nu er fasen neutral, men forventes senere på året at blive positiv.
Påvirker IOD antallet af cykloner i det Indiske Ocean?
Nyere forskning fra efteråret 2018 fastslår, at antallet af tropiske cykloner øges i den del af Det Indiske Ocean, som har det varme overfladevand.
Det virker også indlysende, men nu er der også videnskabeligt bevis.
Der er dog variationer, som primært har at gøre med store forskelle i den vertikale vindprofil forskellige steder i oceanet.
Er IOD på virket af klimaforandringer?
Kun delvist.
Det Indiske Oceans overfladetemperatur er stigende i samme størrelsesorden som andre verdenshave, og dermed er der også mere vanddamp (brændstof) til stede til dannelse af regn.
Det har tiltrukket videnskabelig interesse, at antallet af skift i dipolens fase mellem varmt og koldt overfladevand har været forhøjet de sidste på årtier.
Forskning peger imidlertid på, at denne øgning i faseskift sandsynligvis ikke er relateret til klimaforandringer.
Forsøg med klimamodeller, hvor atmosfærens strålingsbalance forceres mere eller mindre med klimagasser, udviser ikke nogen følsomhed i mængden af faseskift.
Effekten tilskrives derfor naturlige fluktuationer i strålingsbalancen.
FacebookTwitterKopier linkEmner:Orkaner|Afrika|Mozambique|Vejret|Videnskab




https://www.dr.dk/nyheder/indland/forbyder-hvid-nationalisme-men-facebook-er-totalt-unddraget-demokratisk-kontrol

IndlandForbyder hvid nationalisme: 'Men Facebook er totalt unddraget demokratisk kontrol'Politikerne må snart tage stilling til, hvad Facebook er for en størrelse, siger professor.
Efter længere tids pres ændrer Facebook nu politik og forbyder budskaber, der kan karakteriseres som hvid nationalisme.
Af Theis Lange Olsen28.
mar.
2019 kl.
16.
02Bemærk: artiklen er mere end 30 dage gammelLæs op- Ja, jeg er hvid nationalist.
Nej, jeg er ikke racist.
- Jeg er ikke anti-muslim.
Jeg synes bare, at hvide mennesker skal have deres eget land.
- Asiaterne tager alle vores job.
Det er derfor, at hvid separatisme er den eneste måde, vi kan overleve på.
- Hvad er svaret på problemerne med migration?
Hvid separatisme.
Ovenstående fire sætninger vil i fremtiden blive fjernet fra Facebook som følge af det sociale medies nye politik, der forbyder budskaber karakteriseret som hvid nationalisme og separatisme.
Det her giver alvorlige demokratiske problemer, fordi alle beslutninger tages i et kommercielt selskab.
Sten Schaumburg-MüllerEksemplerne er sendt til DR Nyheder fra Facebooks kommunikationsansvarlige i Norden, Peter Münster.
Den nye politik skal dæmme op for hadefulde ytringer og har været undervejs i flere måneder.
Læs også:Facebook indfører nyt forbud mod 'hvid nationalisme'Men effekten er uklar, og det er blot endnu et eksempel på, at Facebook laver deres egne regler og fører dem ud i livet uden om de normale demokratiske principper, lyder det fra Sten Schaumburg-Müller, professor i mediejura og retsfilosofi ved Syddansk Universitet.
- Det hele foregår internt hos Facebook, og jeg vil ikke være i stand til at sige særligt præcist, hvornår noget betragtes som hvid nationalisme eller ej.
Det er en suveræn beslutning hos Facebook - det ligger de selv og roder med.
Det er totalt unddraget demokratisk kontrol, siger han.
Professoren bruger den danske stat i en sammenligning med Facebook for at tydeliggøre sin pointe:- Her har vi en bestemmelse i straffeloven, som vi jævnligt omtaler som racismeparagraffen.
Den er blevet til på baggrund af diskussioner, kommissioner og politikere, som har overvejet det her.
Folketinget laver så reglerne, og så føres det ud i livet under demokratisk kontrol, siger Sten Schaumburg-Müller.
Tysk forbilledeHan mener, at politikerne i Danmark og EU er nødt til at forholde sig langt mere aktivt til, hvad Facebook er for en størrelse, og hvad vi vil gøre ved det.
- Det skal selvfølgelig understøttes, at der er geniale folk, der laver helt nye ting, vi kan bruge til at kommunikere med.
Men på den anden side er der alvorlige demokratiske problemer, fordi alle beslutninger tages i et kommercielt selskab.
- Der er ikke rigtig nogen politikere, der har lyst til at tage stilling til det.
Der er en meget stor passivitet hos lovgiverne, når det handler om Facebook, siger professoren.
Den øverste chef hos Facebook, Mark Zuckerberg, har fået hård kritik de seneste år.
I Tyskland indførte politikerne sidste år en lov rettet mod hadefuldt indhold på sociale medier, og det har ifølge Sten Schaumburg-Müller allerede haft en ret stor effekt.
- Det har medført, at en sjettedel af Facebooks moderatorer nu retter sig imod Tyskland, fordi de her risikerer et ansvar i forhold til det indhold, der efter tysk lov er ulovligt.
Så selvfølgelig kan det lade sig gøre.
Men politikere i Danmark og på EU-niveau har været alt for langsomme i optrækket, siger han.
Uigennemsigtig indholdspolitikFacebooks øverste chef, Mark Zuckerberg, meldte i slutningen af sidste år ud, at han vil have et uafhængigt eksternt panel til at vurdere principielle afgørelser, om hvilket indhold der skal have lov at ligge på Facebook.
Debatten om Facebook og mediets uigennemsigtige indholdspolitik har kørt i mange år - eksempelvis fik den danske forfatter Peter Øvig Knudsen fjernet sider med billeder af bare bryster, når han deler opslag om sine Hippie-bøger.
Og den norske avis Aftenposten fik sågar suspenderet sin Facebook-profil efter at have trykt det ikoniske billede af en nøgen vietnamesisk pige, der flygter fra et napalmangreb under Vietnamkrigen.
Størst opmærksomhed har der dog nok været om det amerikanske præsidentvalg i 2016, hvor Facebook blev anklaget for at bidrage til, at falske nyheder fordrejede den politiske debat.
FacebookTwitterKopier linkEmner:Facebook|Mark Zuckerberg (erhvervsleder)|Peter Øvig Knudsen (journalist)|Tyskland|EU-forhold




https://www.dr.dk/nyheder/udland/forsker-migranters-kapring-vidner-om-desperation-og-frygt

UdlandForsker: Migranters kapring vidner om desperation og frygtForholdene for strandede migranter i Libyen er forværrede den seneste tid.
Her ses nogle af de specialstyrker fra Maltas militær, der gik ombord på skibet, som flere migranter havde kapret.
Af Nikoline Vestergaard28.
mar.
2019 kl.
17.
21Bemærk: artiklen er mere end 30 dage gammelLæs opMigranters kapring af et fragtskib ud for Libyens kyst vidner om desperation og frygt, der hersker blandt fordrevne i landet.
Sådan lyder det fra Martin Lemberg-Pedersen, der er forsker i flygtninge- og grænsepolitik ved Global Refugees Studies, Aalborg Univesitet.
- Det er ikke overraskende, og jeg tror, man havde forventet noget desperat i den her dur, snart ville ske, fordi migranterne ikke vil tilbage til de forhold, som man ved er forfærdelige i Libyen.
Så det tyder på en udpræget desperat situation, som har skabt en desperat handling, siger Martin Lemberg-Pedersen.
Så sent som for et par dage siden kom der endnu en rapport, der detaljeret beskriver systematisk og omfattende seksuel tortur både af kvinder og mænd.
Og det er alt fra voldtægter til afhugning af kønsdele.
Forsker Martin Lemberg-Pedersen108 migranter blev i går reddet af et fragtskib under tyrkisk flag ud for Libyens kyst.
Efter at migranterne fandt ud af, at skibet ville sejle dem til Libyen, overtog de angiveligt magten på skibet og beordrede det mod Europa.
Tæt ved Maltas kyst borede det maltesiske militær dog skibet, som nu er sejlet ind til land i hovedstaden Valletta.
Her er fire mænd iført håndjern blevet ført fra borde af politiet, skriver Malta Today.
Udsættes for omfattende seksuel torturMartin Lemberg-Petersen mener, at kapringen vidner om, at migranterne er desperate over situationen i Libyen, hvor der længe er blevet rapporteret om drab, tæsk, slavelignende forhold og voldtægter af både mænd og kvinder.
Sagen kort108 migranter blev i går reddet af et fragtskib under tyrkisk flag ud for Libyens kyst.
Heraf 19 kvinder og 12 børn.
Da migranterne fandt ud af, at skibet ville sejle dem tilbage til Libyen, ovetog de angiveligt magten på skibet og beordrede det mod Europa.
Skibet endte med at sejle til Malta, hvor landets militær gik ombord på skibet og førte det i land i Maltas hovedstad, Valetta.
Her er fire mænd, der menes at stå bag selve kapringen, blevet anholdt og ført bort fra skibet i håndjern.
- Tilstandene i landet er forværret.
Jeg tror, at der har været omkring 25 rapporter de seneste to år omkring forholdene i Libyen, og så sent som for et par dage siden kom der endnu en rapport fra Womens Refugee Commission, der detaljeret beskriver systematisk og omfattende seksuel tortur både af kvinder og mænd.
Og det er alt fra voldtægter til afhugning af kønsdele, siger forskeren, der ser en eskalering i volden og overgrebene af migranterne.
Læs også:Militæret går ombord på kapret fragtskibBlandt andet har smuglerne ændret deres "forretningsmodel" fra transport til regulær afpresning, hvor de optager lyd eller billeder af torturen mod migranterne og sender dem til deres familie med krav om løsepenge.
Afledt effekt af lukkede grænser til EUIfølge Martin Lemberg-Pedersen er det en afledt effekt af, at grænsen mellem EU og Libyen er lukket ned, og dermed er dele af menneskesmuglernes levebrød forsvundet.
Desuden er der inden for det seneste halve år i stigende grad blevet slået ned på ngo'er, som reddede nødstedte bådflygtninge, der er sejlet ud fra Libyen.
Og så har EU siden 2016 postet over to milliarder kroner i den ene af flere konkurrerende regeringer i Libyen, for at skabe en slags kystvagt, der står for at trække folk tilbage, hvis de er på vej ud af libysk farvand.
Hvad kan der ske med migranterne nu, hvor de er i land i Malta?
- I og med at skibet er i land i Malta nu, har malteserne pådraget sig noget ansvar.
Jeg er sikker på, at telefonerne har været rødglødende mellem Malta, Italien og de europæiske lande, da det blev aftalt, at de skulle ende i Malta.
Der er er vi ude i en højpolitisk situation, så vi ved ikke, hvorfor de endte på Malta.
Kraftigt fald i migranter fra LibyenRisikerer de at blive sendt tilbage?
- Jeg har umiddelbart svært ved at se det, fordi forholdene er så gennemført brutale, som det, vi har hørt.
Nogle af dem er blevet arresteret for kapringsforsøget, men der er også mange kvinder og børn i blandt.
- Men jeg skal ikke udelukke, at der er kræfter, der presser på for en hjemsendelse, siger Martin Lemberg-Pedersen, der påpeger risikoen for flere kapringer, hvis der skabes indtryk af, at kapringer er den enese måde at undgå at blive sendt tilbage til Libyen.
Ifølge tal fra EU's grænse- og kystvagt, Frontex, er antallet af migranter, som det lykkedes at komme til Europa fra Libyen, faldet med 87 procent fra 2017 til nu.
Det skyldes ifølge Martin Lemberg-Pedersen, at mange slet ikke kommer afsted fra landet.
De sidder nemlig indespærret i forskellige centre rundt om i Libyen.
Centre, der er drevet af politi, smuglere, indenrigsministerier og militæret, og hvor der altså ifølge adskillige rapporter er meldinger om tortur og voldtægter.
De få, der når til Europa, har først skulle flygte fra centrene og derefter undslippe den EU-støttede libyske kystvagt.
De nyeste tal fra hjemmesiden Missing Migrants viser, at der via søvejen fra området omkring Libyen indtil videre i år er ankommet 534 personer til Europa.
Der er i samme periode fundet 160 druknede migranter i Middelhavet.
Sidste år var de samme tal: 6.
296 og 359 døde.
FacebookTwitterKopier linkEmner:EU|Libyen|Flygtninge og asylansøgere|Malta|Tortur




https://www.dr.dk/nyheder/udland/terrorangreb-i-utrecht-kraever-endnu-et-dodsoffer

UdlandTerrorangreb i Utrecht kræver endnu et dødsofferDødstallet fra det formodede terrorangreb i Utrecht i sidste uge er steget til fire.
Folk lægger blomster ved det sted i Utrecht, hvor en mand åbnede ild i en sporvogn i sidste uge.
(Arkivfoto) )28.
mar.
2019 kl.
17.
07Bemærk: artiklen er mere end 30 dage gammelLæs opSidste uges skyderi i en sporvogn i den hollandske by Utrecht har kostet et fjerde offer livet.
En 74-årig mand, der blev alvorligt såret ved angrebet, er afgået ved døden torsdag.
Det oplyser den hollandske anklagemyndighed.
- Det betyder, at den 37-årige mistænkte for det dødelige skyderi den 18.
marts nu er mistænkt for fire tilfælde af terrorrelateret drab eller manddrab samt terrorrelateret drabsforsøg og trusler, lyder det i en meddelelse fra anklagemyndigheden.
Yderligere et alvorligt såret skudoffer ligger på hospitalet efter sidste uges angreb.
En tredje person, der var indlagt med skudsår, er udskrevet.
Læs også:Mistænkt for skyderi i Utrecht erkender sig skyldigHar erklæret sig skyldigAnklagemyndigheden meddelte fredag, at den 37-årige mistænkte har erklæret sig skyldig i terroranklagerne.
Han har sagt, at han handlede alene.
Skyderiet skete mandag i sidste uge klokken 10.
45 i en sporvogn i udkanten af bymidten i Utrecht.
Den anklagede mand har ifølge anklagemyndigheden en "radikaliseret ideologi".
Hollandsk politi er stadig ved at undersøge, hvorvidt han kunne have personlige motiver til skyderiet.
I en udtalelse skrev anklagemyndigheden i sidste uge, at der i den videre efterforskning skal bringes klarhed over, hvorvidt den mistænktes handlinger "udsprang af personlige problemer, kombineret med en radikaliseret ideologi".
/ritzau/AFPFacebookTwitterKopier linkEmner:Anklagemyndigheden|Holland|Kriminalitet|Terrorisme




https://www.dr.dk/nyheder/regionale/nordjylland/endnu-en-fremtraedende-venligbo-traekker-sig-tilbage

NordjyllandEndnu en fremtrædende venligbo trækker sig tilbageTalsmand og forfatter Mads Nygaard siger farvel til Venligboerne.
Mads Nygaard vil nu koncentrere sig som sit forfatterskab.
Af Klaus Videbæk28.
mar.
2019 kl.
15.
24Bemærk: artiklen er mere end 30 dage gammelLæs opI efteråret meldte stifter af Venligboerne Merete Bonde Pilgaard ud, at hun ikke længere ville være en del af bevægelsen.
Nu siger endnu en ledende figur farvel.
- Jeg synes, tiden var kommet nu, fortæller forfatter Mads Nygaard, der har trukket sig fra samtlige af de Facebook-grupper, der har været centrum for Venligboernes aktiviteter rundt omkring i landet.
Læs også:Venligboernes stifter siger stop: Vi havde forskellige opfattelser af, hvad det handlede om- Jeg tror, jeg har været fuldgyldigt medlem på alle parametre i fire og et halvt år, og når man som jeg har været med i snart sagt hver eneste gruppe, der er - jeg tror, jeg lukkede mig ud af hundrede grupper i går - så kan det blive ret tidskrævende.
Ville hjælpe flygtninge i DanmarkVenligboerne blev stiftet tilbage i sommeren 2013 med det formål at møde andre med venlighed, nysgerrighed og respekt, også selvom de er forskellige fra en selv.
Mads Nygaard blev en del af bevægelsen, da en større gruppe af flygtninge ankom til Danmark og Hjørring i 2014 og 2015.
Dengang havde han ingen ide om, hvordan det ville udvikle sig, men på grund af den store opmærksomhed om flygtninge, der vandrede på motorvejen op gennem Danmark, voksede Venligboerne hurtigt og fik fodfæste i alle dele af Danmark.
Ikke på noget tidspunkt har der været en formand eller en fast organisering af bevægelsen, men sammen med Merete Bonde Pilgaard har Mads Nygaard været med til at tegne Venligboerne udadtil og ageret talsmand.
Svært at forudse udviklingenDe har dog ikke haft helt samme udgangspunkt.
Det er gået slag i slag uden planlægning og uden overblik.
Bare som én stor, levende organisme, og det kan jeg virkelig godt lide.
Mads Nygaard, forfatterFor Merete Bonde Pilgaard har venligheden over for andre været et mål i sig selv, mens Mads Nygaard, der blandt andet har været med til at samle penge ind til familiesammenføringer, har været meget optaget af selve flygtningespørgsmålet.
Det skiftende fokus var en af grundene til, at Merete Bonde Pilgaard trak sig tilbage i september.
Det er det imidlertid ikke for Mads Nygaard.
- Det er jo en sjov mekanisme.
Hverken Merete Bonde Pilgaard eller jeg havde forventet, at det udviklede sig, som det gjorde, siger han.
- Det er gået slag i slag uden planlægning og uden overblik.
Bare som en stor, levende organisme, og det kan jeg virkelig godt lide.
En kæmpe kapacitet og inspirationHvordan det skal gå Venligboerne fremover, er han ikke i stand til at svare på.
- Jeg mødte på et tidspunkt en ekspert i bevægelser, som sagde, at bevægelser typisk dør inden for fem år, og det hjørne runder vi lige om lidt.
Men det er svært at sige.
Jeg aner det ikke.
Selvom to profiler nu har trukket sig, forsikrer både Fawaz Alzatto og Poul Nielsen, der er engagerede i Venligboerne i henholdsvis Hobro og Frederikshavn, at Venligboerne kommer til at leve videre.
- Mads har været en kæmpe kapacitet for bevægelsen og en inspiration for mange af os, siger Poul Nielsen.
- Men der sker stadig rigtig mange tiltag.
Fortsat opgaver for VenligboernePoul Nielsen forventer, at Mads Nygaard fortsat vil være engageret i at samle penge ind via sine bogprojekter.
Der er nemlig stadig brug for økonomisk opbakning til Venligboernes virke.
Hvor Venligboernes flygtningeindsats tidligere handlede om at give flygtninge netværk og hjælpe dem med at lære sproget, arbejder bevægelsen i Frederikshavn lige nu på at hjælpe børn og familier, der rammes af en lavere integrationsydelse.
- Det vil gøre, at der er flere dårligt stillede børn i Danmark, der ikke kan komme på ferie med deres familie eller holde børnefødselsdag, fordi de ikke har råd til det, siger Poul Nielsen.
Mads Nygaard vil nu koncentrere sig som sit forfatterskab.
En dansk professor ved Yale University indstillede i 2016 Venligboerne til Nobels Fredspris.
FacebookTwitterKopier linkEmner:Venligboerne|Flygtninge og asylansøgere|Frederikshavn|Litteratur|Facebook




https://www.dr.dk/nyheder/politik/pia-k-er-begejstret-folketinget-gor-borgerforslag-permanent

PolitikPia K er begejstret: Folketinget gør borgerforslag permanentSelv om der ikke er blevet vedtaget borgerforslag, kalder Pia K.
det en succes på grund af diskussionerne.
Pia Kjærsgaard er formand for Folketingets Udvalg for Forretningsordenen, der har besluttet at gøre ordningen permanent.
(Arkiv) 28.
mar.
2019 kl.
15.
29Bemærk: artiklen er mere end 30 dage gammelLæs opFolketinget vil gøre ordningen om borgerforslag permanent fremover.
Det fremgår af tingets hjemmeside.
Den stod til at udløbe i januar 2020, men allerede nu er det besluttet at lade den fortsætte.
- Der har været vældig stor interesse for borgerforslag.
Vi får en diskussion af tingene i Folketinget, og det får også noget medieopmærksomhed, som gør, at forslagene kan modnes.
- Der er mere folkestyre end topstyre, når man hører borgerne, siger Pia Kjærsgaard (DF), Folketingets formand.
Folketinget har behandlet tre forslag og forkastet dem alle ved 2.
-behandlingen.
Det drejer sig om at fjerne uddannelsesloftet, afskaffe ministerpension og automatisk organdonation, når borgerne bliver 18 år.
Det behøver ikke altid at blive udmøntet i en konkret lov, men også i offentlig debat.
Pia Kjærsgaard, DFDesuden afventer forslag om en mindstealder for omskæring af raske børn og en klimalov 2.
-behandling i Folketinget.
Læs også:Klimaminister: Borgerforslag om klimalov sparker en åben dør ind300 borgerforslag senereDermed har ordningen altså ikke kastet reel politik af sig endnu.
Men alligevel er der grund til at fortsætte initiativet, mener Folketingets formand, for det har givet gode diskussioner.
- Hver gang vi drøfter noget i Folketingssalen og har en debat i offentligheden om specifikke emner, så kaster det politik af sig.
Det behøver ikke altid at blive udmøntet i en konkret lov, men også i offentlig debat, siger Pia Kjærsgaard.
Borgerforslag gør det muligt for personer med 50.
000 stemmeberettigede støtter i ryggen at få Folketinget til at tage et emne op på lige fod med et beslutningsforslag, som et folketingsmedlem fremsætter.
Til dato er der offentliggjort over 300 borgerforslag, som knap 310.
000 forskellige borgere har støttet.
Størst opbakning har der været til forslagene om at afskaffe ministerpension og pension til ministerbørn og om at indføre en dansk klimalov nu, som henholdsvis 68.
975 og 67.
197 har støttet.
Det var Alternativet, der fik borgerforslag på dagsorden.
Venstre og Socialdemokratiet har været modstandere siden starten.
Regeringspartiet fremhævede, at alle folketingsmedlemmer i forvejen har mulighed for at fremsætte et forslag i Folketinget på vegne af bare en enkelt borger.
/ritzau/FacebookTwitterKopier linkEmner:Dansk Folkeparti|Folketinget|Pia Kjærsgaard (politiker)|Venstre|Socialdemokraterne




https://www.dr.dk/nyheder/politik/radio24syv-lukker-det-er-med-et-mildt-ord-uskoent

PolitikRadio24syv lukker: 'Det er med et mildt ord uskønt'- Vi kan ikke videreføre det, som vi er stolte af i dag, siger adm.
direktør.
Administrerende direktør for Radio24syv, Jørgen Ramskov, er langt fra tilfreds med forløbet om udbuddet af FM4-kanalen.
Af Emil Søndergård Ingvorsen28.
mar.
2019 kl.
15.
17Bemærk: artiklen er mere end 30 dage gammelLæs opRadio24syv nåede smertegrænsen, da regeringen og Dansk Folkeparti i sidste uge nåede frem til, at mindst 70 procent af redaktionen skal arbejde mindst 110 kilometer fra København, hvis de skulle gøre sig noget håb om at få fornyet deres sendetilladelse, der udløber 31.
oktober.
Det siger administrerende direktør Jørgen Ramskov, efter at det i dag er kommet frem, at ejerne bag radioen ikke vil komme med et bud, der kan føre radioen videre.
Den radio, vi er stolte af, er afhængige af, at der er folk i studiet, og den er afhængig af, at en stor del af programmerne foregår i hovedstaden.
Jørgen Ramskov, Radio24syvDirektøren stiller sig undrende over processen, hvor et flertal i forbindelse med medieforliget sidste år i første omgang blev enige om, at mindst 50 procent skulle arbejde langt væk fra København.
Den andel blev senere hævet til 60 procent, og endte altså til sidst med at stige til 70 procent.
Læs også:Radio24syv dropper at søge om forlænget sendetilladelse- Det er med et mildt ord uskønt.
Der bliver hele tiden skruet på knapperne, og jeg synes generelt, at politikerne skal lave rammer, og så skal de interessere sig for, om der kommer noget interessant radio ud til lytterne.
De bør skrue ned for interessen for, hvilket postnummer, det skal sendes fra, siger Jørgen Ramskov.
Men hvor radioen skal ligge, er vel også en del af rammerne?
- Jeg mener, at det er en detailstyring ud over det fornuftige og klædelige, siger han.
Afhængige af kilder i hovedstadenRadio24syv har sendt radio fra København de seneste otte år, men 31.
oktober bliver med al sandsynlighed sidste gang, at de sender noget ud i æteren.
For selv om magten skifter ved det kommende folketingsvalg, så er Socialdemokratiet ikke villige til at ændre på udbudsbetingelserne for FM4-kanalen, som Radio24syv i dag sender fra.
Derfor er det slået fast med syvtommersøm, at de 70 procent står ved magt med mindre, at en af regeringspartierne eller Dansk Folkeparti går imod deres egen beslutning.
Med planerne om, at størstedelen af redaktionen skal placeres vest for Storebælt, ønsker Dansk Folkeparti og regeringen, at der skal være en bredere dækning af hele Danmark.
Hvis man vil lave en konkurrent til P4, så skal man bare sige det.
Det kan man sagtens gøre og samtidig lave god radio.
Det er bare ikke det, vi laver, og det som lytterne i dag efterspørger hos os.
Jørgen RamskovHos Radio24syv mener man, at man allerede har en bred dækning af hele Danmark, og man hæfter sig ved, at en stor del af deres lytterskare befinder sig på Fyn og i Jylland.
- Vi laver masser af radio væk fra København.
Vi har programmer og medarbejdere, der bevæger sig rundt.
Jeg vil gerne understrege, at der kan laves radio alle steder - også på månen, siger Jørgen Ramskov og fortsætter:- Det er ikke det, der er spørgsmålet.
Den radio, vi er stolte af, er afhængig af, at der er folk i studiet, og den er afhængig af, at en stor del af programmerne foregår i hovedstaden, fordi vi blandt andet har debatprogrammer med politikere.
Skabt for at konkurrere med P1Hvad er det for nogle programmer, I ikke kan lave uden for hovedstaden?
- For det første vores debatprogrammer, som er meget afhængige af de mennesker, der er i hovedstaden - heriblandt politikere.
Vi er også meget afhængige af at have bygget en radio op med nogle markante værter, og dem er der en større talentmasse af i hovedstaden.
Dansk Folkeparti mener, at hvis man flytter radiokanalen ud af København, så vil man få flere og bedre historier ude fra landet, end man får i dag.
Har de ikke en pointe i det?
- Vi er skabt for at lave konkurrence og mangfoldighed i forhold til P1, der er en taleradio.
Hvis man vil lave en konkurrent til P4, så skal man bare sige det.
Det kan man sagtens gøre og samtidig lave god radio.
Det er bare ikke det, vi laver, og det som lytterne i dag efterspørger hos os, siger han og fortsætter:- Jeg tror, at med det udbud, der ligger, og de tanker Dansk Folkeparti har, så bliver det en radio, der kommer til at konkurrere med P4.
Der kommer til at mangle en taleradio i forhold til i dag.
Flere andre mediekoncerner har allerede meldt ud, at de vil afgive et bud på at overtage sendetilladelsen.
Det gælder blandt andet Jysk Fynske Medier.
FacebookTwitterKopier linkEmner:Jørgen Ramskov (journalist)|København|Radio24syv|Dansk Folkeparti|Fyn




https://www.dr.dk/nyheder/udland/norsk-justitsminister-gaar-af-hans-samlever-er-mistaenkt-trusler-og-chikane

UdlandNorsk justitsminister går af: Hans samlever er mistænkt for trusler og chikaneAbsurd sag om trusler og chikane udspiller sig i toppen af den norske regering.
Politiet bærer ejendele fra parrets hus ud efter sigtelsen af Laila Anita Bertheussen den 14.
marts (arkivfoto).
Af Cecilie Rosenkvist Dam28.
mar.
2019 kl.
15.
19 | opdateret 28.
mar.
2019 kl.
16.
08Bemærk: artiklen er mere end 30 dage gammelLæs opDen norske justitsminister Tor Mikkel Wara fra Fremskrittspariet går af, oplyser det norske medie NRK.
- Der er nogen, som har mere brug for mig, end regeringen lige nu.
Min familie, sagde Tor Mikkel Wara på en pressekonference torsdag eftermiddag.
Wara gik på orlov for to uger siden, da norsk politi sigtede hans samlever, Laila Anita Bertheussen, for at have opdigtet et trusselsbillede mod Wara.
Her blev Jon Gerog Dale, Fremskrittspariet, fungerende justitsminister, og han bliver på posten efter Waras fratrædelse.
Mistænkt for brænde mandens bil ned og true hamLaila Anita Bertheussen, der har været ministerens samlever de sidste 20 år, er tidligere blevet sigtet for at have sat ild til Tor Mikkel Waras bil, men er nu også mistænkt for andre chikanerende hændelser og trusler mod blandt andet deres fælles hjem.
Det skriver Politiets Sikkerhedstjeneste (PST) i Norge.
Chikanen involverer blandt andet ildspåstættelse af deres bil i marts måned, flere andre forsøg på ildspåsættelse, trusler og hagekors og ordet "racist" malet på deres fælles hus og Waras bil.
Den 10.
marts blev der sat ild til deres bil, og fire dage efter blev Bertheussen sigtet i sagen.
Nu er hun mistænkt for at stå bag samtlige hændelser.
Tidslinje over forløbet6.
december 2018: Der bliver malet hagekors og skrevet "racist" på justitsministerens hus og bil.
Der er også spor efter forsøg på ildspåsættelse af bilen.
17.
januar 2019: Der sættes ild til familiens skraldespand ude foran huset.
11.
februar 2019: Politiets bombegruppe kommer ud til ministerens bolig, fordi der angiveligt skulle være fundet flasker med spor af brandbar væske bundet ind i tøj og sat fast til hængertrækket.
2.
marts 2019: Bombegruppen rykker endnu engang ud til boligen, fordi der er fundet et trusselsbrev i skraldespanden.
10.
marts 2019: Der bliver sat ild til justitsministerens bil.
14.
marts 2019: Ministerens samlever, Laila Anita Bertheussen, sigtes for ildspåsættelsen af bilen.
28.
marts 2019: Bertheussen mistænkes for at stå bag al chikanen.
Kilde: nrk.
noStrid om teaterstykkeI november måned sidste år satte Black Box Teater en forestilling op i Oslo, hvor en del af stykket var videooptagelser af personer med tilknytning til blandt andet det indvandrerkritiske parti Fremskridtspartiet, som Wara er en del af.
Siden da har teaterregissøren og Waras samlever været i en åben strid.
Bertheussen har også anmeldt teateret for at have vist billeder af deres hus.
Umiddelbart efter denne strid begyndte truslerne og chikanen af ministeren og huset.
Mistænkt for at true sikkerhedsministerenLaila Anita Bertheussen er også mistænkt for at have sendt et truende brev til den norske sikkerhedsminister Ingvil Smines Tybring-Gjedde og stortingsrepræsentanten Christian Tybring-Gjedde, der bor sammen.
Brevet 'havde til formål at fremkalde frygt', skriver NRK.
Tybring-Gjedde-parrets fælles bolig blev også vist frem i det omstridte teaterstykke.
Brevet skulle være modtaget i februar, og indholdet var udklip fra aviser og magasiner samt håndskrevne dele.
FacebookTwitterKopier linkEmner:Parforhold|Kriminalitet|NRK|Fremskridtspartiet|Norge




https://www.dr.dk/sporten/tennis/video-fabelagtig-fairplay-tennisstjerne-beskytter-dommer-fra-rasende-fans-efter

TennisVIDEO Fabelagtig fairplay: Tennisstjerne beskytter dommer fra rasende fans efter pinlig fejlAmerikaneren John Isner fik tilskuerne til at stoppe med at buhe ad dommeren efter en eklatant fejldom ved Miami Open.
Af Niklas Brandt Pedersen28.
mar.
2019 kl.
15.
11Bemærk: artiklen er mere end 30 dage gammelLæs opDommere må ofte lægge øre til megen klagesang fra sportsudøvere rundt omkring i verden.
Men onsdag aften gik den amerikanske servekanon John Isner en noget anden vej.
I opgøret mod spanske Robert Bautista Agut sendte Isner en serv af sted, som tydeligt holdte sig inden for de hvide kridtstreger.
Kampens svenske dommer, Mohamed Lahyani, dømte imidlertid bolden ude, og efterfølgende viste videodommersystemet som ventet, at det var en rædselsfuld kendelse.
Bolden var tydeligt inde.
Læs også:Slut med lange tenniskampe i WimbledonDet blev for meget for hjemmepublikummet i Miami, der indledte en voldsom pibekoncert mod dommer Lahyani, på trods af at svenskeren gav Isner en uforbeholden undskyldning.
Pibekoncerten fortsatte med uformindsket styrke, indtil Isner selv gestikulerede til publikum, at de skulle stoppe med at buhe af svenske Lahyani.
Den opfordring fulgte tennisfansene.
Den 208 centimeter høje amerikaner blev belønnet for at holde sportsånden i live og endte med at vinde opgøret 7-6, 7-6 og booke en plads i semifinalen.
FacebookTwitterKopier linkEmner:Miami|Tennis




https://www.dr.dk/sporten/badminton/axelsen-stormer-i-kvartfinalen-i-indien

BadmintonAxelsen stormer i kvartfinalen i IndienSuppanyu Avihingsanon fra Thailand fik ikke et ben til jorden mod Viktor Axelsen i India Open.
Viktor Axelsen er videre i Indian Open.
28.
mar.
2019 kl.
13.
22 | opdateret 28.
mar.
2019 kl.
16.
51Bemærk: artiklen er mere end 30 dage gammelLæs opBadmintonspilleren Viktor Axelsen skulle kun bruge 32 minutter på at spille sig videre til kvartfinalen torsdag eftermiddag dansk tid.
Den danske fjerstjerne vandt 21-11, 21-9 over thailandske Suppanyu Avihingsanon og avancerede dermed i Super 500-turneringen, der afvikles i New Delhi.
Han er nu oppe på seks sejre i seks opgør mod Avihingsanon, som ikke fik mange chancer mod den andenseedede dansker.
Thailænderen hang på til stillingen 5-5 i første sæt, men derfra stod der Axelsen på det hele.
I sættet efter var der dansk dominans fra start til slut.
Axelsen tog undervejs ti point på stribe, før han vandt kampen på sin anden matchbold.
Læs også:Ketsjergigant politianmelder Badminton Danmarks direktør for dokumentfalskI den kommende kvartfinale var der mulighed for et rent dansk opgør, men da hjemmebanehåbet H.
S.
Prannoy slog Jan Ø.
Jørgensen, får Axelsen i stedet indisk modstand.
Prannoy slog Jan Ø.
Jørgensen med 21-19, 20-22, 21-17 på godt en time.
I damesingle er Mia Blichfeldt videre til kvartfinalen i den indiske turnering.
Hun slog Riya Mookerjee, der ellers havde fordel af hjemmebane, 21-8, 17-21, 21-13.
Den førsteseedede danske herredouble, Kim Astrup og Anders Skaarup Rasmussen, vandt kort efter med suveræne 21-14, 21-7 over et par fra Malaysia.
/ritzau/FacebookTwitterKopier linkEmner:Jan Ø.
Jørgensen (badmintonspiller)|Viktor Axelsen (badmintonspiller)|Badminton|Indien|Malaysia




https://www.dr.dk/nyheder/udland/alle-gode-gange-tre-underhuset-skal-stemme-om-eu-skilsmisseaftale

BrexitSe temaUdlandAlle gode gange tre: Underhuset skal stemme om EU-skilsmisseaftaleAfstemningen bliver afgørende for, om brexit udsættes indtil sidst i maj.
Premierminister Theresa May har tilbudt at træde tilbage hvis hendes aftale med EU bliver vedtaget.
Af Andreas Lindqvist28.
mar.
2019 kl.
18.
16Bemærk: artiklen er mere end 30 dage gammelLæs opDet britiske underhus skal igen i morgen tage stilling til premierminister Theresa Mays skilsmisseaftale med EU.
Det har Andrea Leadsom, der er formand for Underhuset i Storbritannien, netop slået fast i parlamentet.
Denne gang skal Underhuset dog kun tage stilling til den ene af de to tekster, som parlamentarikerne har stemt om de andre gange.
Afstemningen i morgen kommer nemlig kun til at gælde selve skilsmisseaftalen og ikke også den politiske erklæring, som lederne i EU godkendte i november sidste år.
Den politiske erklæring om rammerne for det fremtidige forhold handler om kommende handels- og samarbejdsaftaler mellem EU og Storbritannien.
Den britiske parlamentsformand, John Bercow, har tidligere afvist at lade aftalen komme til afstemning igen.
Nu godkender han en ny afstemning, fordi aftalen er "væsentligt anderledes", idet der ikke skal stemmes om den politiske erklæring.
Alle muligheder er stadig åbneTheresa Mays skilsmisseaftale med EU har allerede været sendt til afstemning to gange, uden at der var flertal for den.
Bliver den ikke vedtaget inden ugens udløb, er næste EU-deadline 12.
april, hvor Storbritannien senest skal gøre klart, om det vil holde valg til EU-parlamentet.
Vil Storbritannien ikke det, forlader Storbritannien EU uden en aftale, den såkaldte no-deal, samme dag.
Er briterne til gengæld klar til at afholde EU-valg, er en yderligere udsættelse fortsat mulig.
- Det betyder i praksis, at indtil den dato er alle muligheder stadig åbne, lød det fra EU-præsident Donald Tusk i sidste uge.
Blandt andet regeringens nordirske støtteparti og parlamentariske grundlag, Democratic Unionist Party (DUP), afviser stadig at stemme for skilsmisseaftalen.
May har tilbudt at træde tilbageFlere parlamentarikere, som tidligere har stemt imod, har dog sagt, at de vil sige ja til Mays aftale denne gang, fordi alternativet er værre.
Samtidig har premierministeren forsøgt at tilskynde dem ved at love, at hun vil træde tilbage tidligere end forventet, hvis aftalen vedtages.
Det løfte forventes at kunne friste nogle af hendes kritikere, som hellere ser en anden profil for bordenden, når forhandlinger om de fremtidige forhold mellem EU og Storbritannien indledes i forbindelse med landets udtræden.
Aftalen med EU gælder nemlig kun vilkårene for den såkaldte separationsperiode på to år, som skal bruges til at få eksempelvis en ny handelsaftale på plads mellem briterne og den europæiske union.
Bliver aftalen godkendt af Underhusets politikere i morgen, forventes Storbritannien at udtræde af EU 22.
maj.
FacebookTwitterKopier linkEmner:Andrea Leadsom (politiker)|Donald Tusk (politiker)|EU|Storbritannien|Skilsmisse




https://www.dr.dk/nyheder/regionale/sjaelland/delebutikker-hitter-lukkass-og-lars-saelger-buketter-og-klipper-lokker

SjællandDelebutikker hitter: Lukkass og Lars sælger buketter og klipper lokkerButikker med to forskellige erhverv under ét tag breder sig i Danmark.
Af Per Gade Gyldenkærne og Julie Würtz28.
mar.
2019 kl.
14.
15Bemærk: artiklen er mere end 30 dage gammelLæs opHvis du kører langs Helgesvej i Herlufmagle på Sydsjælland, kan du ikke undgå at passere den vandskurede grå forretning med de to store vinduespartier.
I partiet til venstre står blomsterne i fuldt flor fra gulv til loft, mens frisørstolene står strømlinet i vinduet til højre.
Ved døren hænger to skilte: Flowers by Lukkass og Frisør Fulmark.
For bag de grå mure ligger byens første delebutik.
Hvis man træder ind i forretningen, sidder Lukkass Sander Jensen i baglokalet.
I hænderne arbejder han med en klump oasis, der er ved at blive formet som en bamse.
- Og så skal jeg til at sætte blomster på den, fortæller han om dekorationen, der snart skal ud i blomsterforretningen.
Det var lidt tilfældigt, at Lukkass Sander Jensen for et år siden kom til at dele den gamle købmandsforretning med sin ven, frisør Lars Fulmark.
- Lejemålet stod tomt, og Lars ville starte sin egen frisør, og så spurgte han, om jeg ville have min blomsterforretning der.
Det var meget fristende at gøre det sammen og lave en delebutik.
Små byer er oplagteUde i butikken er Lars Fulmark færdig med at klippe og permanente håret på Kia Larsen fra Tybjerg.
- Vi ses, hej hej!
lyder det tilfreds fra kunden, da hun forlader lokalet med sin nye frisure.
Lars Fulmark har tidligere haft sin egen frisørforretning i Nordsjælland, men nu har han taget chancen ved at starte sin salon i den lille by på Sydsjælland.
- Vi håber på, at de lokale støtter os, og det gør de bestemt.
Vi har fået stor opbakning.
Både frisørafdelingen og blomsterafdelingen, fortæller han.
Og svaret kommer prompte, når der bliver spurgt om, hvorfor Lukkass Sander Jensens og Lars Fulmarks delebutik skulle ligge i Herlufmagle med små 1.
400 indbyggere i stedet for en større by som Næstved eller Ringsted.
- Hvorfor ikke?
Der ligger rigtig mange frisører i Næstved, og det gør der også i Ringsted.
Vi fandt lokalerne og så muligheder.
De trængte til at blive gjort lidt i stand, men så prøvede vi at leje lokalerne, og nu ser vi, hvad der sker.
Lars Fulmark ser også fordele i den delte butik.
Det hele er samlet ét sted, og det tror jeg, at folk godt kan lide.
Lars Fulmark, ejer af Frisør Fulmark.
- Hvis en herrekunde kommer ind og får ordnet hår, så tager de en buket blomster med hjem til konen, fordi de har set nogle blomster.
Det fungerer også den vej rundt.
Så er der nogen, der kigger på blomster og tænker, at de også skal lige huske at bestille tid til frisøren.
Det hele er samlet ét sted, og det tror jeg, at folk godt kan lide, siger han.
Lars Fulmark mener, at butikslivet i småbyerne desværre er visnet en smule, fordi storcentrene tager meget liv fra byerne.
- Så jeg tror, at i småbyerne som Herlufmagle er det en rigtig god idé at lave dele-butikker.
Lukkass Sander Jensen opfordrer også andre til at dele butikker, hvor forskellige erhverv deler samme tag.
- Det er da bare med at komme i gang.
Det behøver jo ikke at være nogle venner, man starter op med.
Man deler oplevelserne, og man deler huslejen.
Gør det.
En landsdækkende tendens med fordeleFlere og flere steder skyder delebutikkerne frem i mindre byer som Skælskør, Stege og Herlufmagle.
Detailhandelsekspert Dorte Wimmer fra Retail Institute Scandinavia siger, at vi i højere grad vil se delebutikker i både mindre og større byer.
En trend, der har bredt sig fra USA og nu til Danmark.
Vi vil også se flere produktgrupper flytte sammen, hvor butikkerne ligger under det samme tag.
Dorte Wimmer, detailhandelsekspert fra Danish Retail Institute- Noget af det, som jeg tror, vi vil se rigtigt meget af, er, at der flytter mad ind i nogle butikker, som vi ikke har set tidligere.
Vi vil også se flere produktgrupper flytte sammen, hvor butikkerne ligger under det samme tag, siger hun.
Formanden for Møns Handelsstandsforening, Tina Olsen, synes også, delebutikker er en fremragende ide - ikke mindst for de enkelte erhvervsdrivende:- Hvis man går med en drøm om at være selvstændig, så er det nogle gange et stort spring at tage.
Men hvis man er to om det, så er man to om at tage huslejen, man er to om at tage beslutningerne, og man er to om at dele åbningstiderne, fordi det ikke er nogen hemmelighed, at åbningstiderne bliver længere og længere.
FacebookTwitterKopier linkEmner:Detailhandel|Sjælland|Herlufmagle|Retail Institute Scandinavia|Dorte Wimmer (erhvervsleder)




https://www.dr.dk/nyheder/kultur/film/kim-bodnia-er-nomineret-til-stor-international-tv-pris

Film og serierKim Bodnia er nomineret til stor, international tv-prisDen danske skuespiller er nomineret for sin birolle i serien 'Killing Eve'.
Kim Bodnia spiller med i 'Killing Eve', der dominerer på listen over Bafta-nominerede i år.
Af Marie Ravn Nielsen28.
mar.
2019 kl.
14.
10Bemærk: artiklen er mere end 30 dage gammelLæs opDa Kim Bodnia tidligere i år var med til Golden Globe-prisfest i USA, var det for at heppe på sin medspiller Sandra Oh.
Men til maj kan danskeren selv vinde en fornem statuette for sin rolle i BBC-serien 'Killing Eve', der herhjemme kan ses hos HBO Nordic.
Kim Bodnia er nemlig blevet nomineret til en britisk Bafta-pris for bedste mandlige birolle.
Det skriver The Guardian.
Læs også:Kim Bodnia hylder kollega efter historisk Golden Globe-sejr: Det er helt ubegribeligtOg Kim Bodnia, der spiller den skurkagtige Konstantin Vasiliev i serien, er ikke den eneste fra serien, der kan vinde en statuette den aften, for holdet bag 'Killing Eve' kan faktisk vinde hele 15 priser.
Nomineret til flest statuetterDermed er 'Killing Eve' den serie, der har modtaget flest Bafta-nomineringer i år.
Dramaet 'A Very English Scandal' med Hugh Grant ligger dog lige i hælene på Kim Bodnia og kompagni med sine 12 nomineringer.
Kim Bodnias to kolleger, skuespillerinderne Sandra Oh og Jodie Comer, bejler begge to til prisen for bedste kvindelige hovedrolle, mens Fiona Shaw kan vinde for bedste kvindelige birolle.
Læs også:Verdens dårligste ven og charmerende bamsefar: Her er Kim Bodnias 5 vildeste rollerOg så er serien blandt andet også nomineret til prisen for bedste dramaserie, hvor den dyster mod 'Bodyguard', 'Informer' og 'Save Me'.
Statuetterne uddeles 12.
maj.
Du kan se samtlige nominerede her.
FacebookTwitterKopier linkEmner:Kim Bodnia (skuespiller)|BBC|HBO|Teater|USA




https://www.dr.dk/sporten/formel1/aktivist-faengslet-og-truet-til-falsk-tilstaaelse-formel-1-blaastempler-bahrains

Formel1Aktivist fængslet og truet til falsk tilståelse: ’Formel 1 blåstempler Bahrains overgreb’ Menneskerettighedsforkæmpere kræver, at aktivisten Najah Yusuf løslades.
Hun blev sidste år fængslet for at kritisere Formel 1.
Mercedes-kører Lewis Hamilton (t.
h.
) sammen med Sheikh Abdulla bin Isa Al Khalifa inden grandprixet i Bahrain i 2016.
Af Johan Haarløv28.
mar.
2019 kl.
14.
11Bemærk: artiklen er mere end 30 dage gammelLæs op22 kilometer fra det stykke asfalt, hvor der i weekenden skal køres Formel 1-grandprix i Bahrain, sidder Najah Yusuf fængslet.
Hun er fængslet for på Facebook at kritisere Formel 1 og appellere til løsladelsen af andre, der tidligere har ytret samme holdning.
I et åbent brev offentliggjort i den engelske avis The Guardian beskriver Yusuf, hvordan hun fire dage i træk blev afhørt, slået, udsat for seksuelt overgreb og i sidste ende truet til at sætte sin underskrift på en falsk tilståelse.
Myndighederne i Bahrain skal mærke, at det her ikke bare er et spil – det er menneskeliv, der er på spil.
Lord Scriven fra Human Rights Watch.
- Jeg var fysisk og mentalt kørt helt ned.
Jeg ville bare have, at det skulle ende.
Nogle betjente fremlagde tilståelsen for mig.
Mens jeg læste den, truede de med at voldtage mig, så jeg skrev under, skriver Najah Yusuf.
Et år senere blev hun dømt skyldig i at have skadet Bahrains interesser og golfstatens image.
Hun afsoner nu en dom på tre års fængsel.
- Hvert sekund jeg er i fængsel, er en plet på Formel 1’s renommé.
De er ikke tro mod deres forpligtelse over for ytringsfriheden og blåstempler regimets overgreb, skriver Najah Yusuf i The Guardian.
Det overrasker ikke Helle Lykke Nielsen, der er lektor i mellemøststudier og arabisk ved Syddansk Universitet, at styret i Bahrain har reageret så voldsomt på Najah Yusufs kritik.
- Folk er undertrykte, og de kan ikke tillade sig at sige, hvad der passer dem.
- Der er meget trænge kår for ytringsfriheden og menneskerettighedsforkæmpere.
Der bliver slået dødhårdt ned på kritik af styret, fordi det gerne vil have et poleret billede udadtil.
Læs også:Kevin Magnussen kører sig til en fantastisk start på den nye sæsonHelle Lykke Nielsen fortæller, at små golfstater som Bahrain og Qatar bruger store internationale sportsbegivenheder til at reparere på det blakkede ry, de har.
- Når styret i Bahrain arrangerer et Formel 1-grandprix, gør de det for i pr-sammenhæng at promovere landet og vise, at det er veldrevet, og at folk har det godt, siger hun.
’Hamilton har også et ansvar’Flere menneskerettighedsorganisationer – herunder Human Rights Watch, der fører Najah Yusufs sag – har onsdag skrevet et brev til præsidenten i motorsportens øverste organisation, Jean Todt, og krævet, at Najah Yusuf bliver løsladt.
Og hvis ikke organisationen bag Formel 1 får lov af styret i Bahrain til at undersøge Yusufs sag, bør grandprixet i golfstaten blive aflyst.
- De bør få adgang til Najah med en advokat som en del af en større undersøgelse.
Hvis ikke styret tillader det, bør Formel 1 aflyse grandprixet.
Myndighederne i Bahrain skal mærke, at det her ikke bare er et spil – det er menneskeliv, der er på spil, siger Lord Scriven, der fører Najah Yusufs sag for Human Rights Watch.
Lewis Hamilton har vundet verdensmesterskabet i Formel 1 fem gange.
Hvis ikke Formel 1 efterkommer kravet vil organisationen konfrontere verdensmester Lewis Hamilton med Yusufs sag, som Human Rights Watch mener, at Mercedes-køreren også har et ansvar i.
- Vi vil se Lewis Hamilton i øjnene og sige til ham: ’Lewis, du har et moralsk ansvar, også selvom din organisation ikke vil tage det.
Du kan ikke bare lade dig hylde i forskellige lande i verden, som forbryder sig mod menneskerettighederne uden selv at have et ansvar, siger Lord Scriven.
Organisationen bag Formel 1 – der i 2015 forpligtede sig til at respektere menneskerettigheder på verdensplan – har imidlertid ikke nogen intentioner om at dykke ned i Yusufs sag.
Tværtimod er organisationen ifølge en talsmand overrasket over de krav, som menneskerettighedsorganisationerne stiller forud for grandprixet.
- I de diskussioner, vi har haft med fortalere for menneskerettigheder, blev vi enige om, at det ikke ville nytte noget at udtale sig offentligt, hedder det i en pressemeddelelse.
Det er ikke første gang, at grandprixet i Bahrain er i menneskerettighedsforkæmperes søgelys.
I 2011 lykkedes det forkæmperne at få aflyst grandprixet efter massive protester.
Allerede året efter var det dog tilbage på løbskalenderen.
FacebookTwitterKopier linkEmner:Bahrain|Bahrain-Merida|Lewis Hamilton (racerkører)|Human Rights Watch|Formel 1




https://www.dr.dk/nyheder/udland/oliestaten-brunei-vil-stene-og-piske-homoseksuelle-til-doede

UdlandOliestaten Brunei vil stene og piske homoseksuelle til dødeI næste uge indfører oliestaten Brunei dødsstraf for homoseksuel sex.
Siden 2014 har den stenrige sultan Hassanal Bolkiah indført hårde sharia-straffe som stening og afhugning af lemmer i den velhavende oliestat Brunei.
Af Julie Johanne Knudsen28.
mar.
2019 kl.
12.
58 | opdateret 02.
apr.
2019 kl.
13.
09Bemærk: artiklen er mere end 30 dage gammelLæs opPiskeslag eller stening til døde for øjnene af befolkningen.
Det kan måske lyde som gamle henrettelsesmetoder, men fra 3.
april kan det blive skæbnen for borgere i staten Brunei, der findes skyldig i at have et forhold til en person af samme køn, oplyser The Guardian.
Implementeringen af dødsstraffen sker i forbindelse med, at statsoverhovedet, sultan Hassan Bolkiah, siden 2014 trinvist har indført sharia-lov.
Og nu er tiden kommet til at indfase den del af loven, som skal straffe de homoseksuelle.
Ifølge Amnesty International kan sultanstyret forvente at møde massiv, international kritik som følge af lovændringerne.
- At legalisere så ondsindede og umenneskelige straffe er i sig selv forfærdende.
Nogle af de potentielle 'lovovertrædelser' bør ikke engang betegnes som forbrydelser, herunder sex mellem to mennesker af samme køn under samtykke, siger Rachel Chhoa-Howard, der er Brunei-researcher hos Amnesty International, i en udtalelse.
Hun opfordrer Brunei til straks at standse planerne om at gennemføre de barbariske straffe og ændre loven, så den passer til de forpligtelser, der er til menneskerettigheder.
Men også resten af det internationale samfund bør fordømme Bruneis grusomme straffe, mener hun.
Sultandømmet har i sin tid underskrevet FN's torturkonvention, men aldrig ratificeret den, oplyser Amnesty International.
Det betyder, at landet ikke er juridisk bundet op på den internationale konvention, som fastslår, at det er forbudt at udføre tortur og straffe folk med afhugning af lemmer eller stening.
Tyve vil få afhugget lemmerLovpakken, der bliver indført i den kommende uge, straffer ikke kun homoseksuelle.
Dødsstraffen gælder desuden voldtægt, sodomi og utroskab.
Og hvis en person stjæler, risikerer vedkommende desuden at få amputeret hånden eller foden, skriver The Guardian.
I Brunei lever der omtrent 400.
000 mennesker, og cirka 70 procent af befolkningen er muslimer.
Den strenge sharia-lov vil gælde for den muslimske del af befolkningen, der udgør omkring to tredjedele af indbyggerne.
Hidtil har homoseksuelle kunnet straffes med op til ti års fængsel i sultandømmet.
Oliestaten er ikke det eneste asiatiske land, der forbyder homoseksualitet.
Det gælder blandt andet Myanmar, Malaysia og Singapore.
Ingen af dem har dog dødsstraf, skriver globalnyt.
dk.
Rettelse: Det fremgik tidligere af artiklen, at straffen for at udeblive fra fredagsbøn var amputation.
Dette er ikke korrekt, og det er derfor fjernet i artiklen.
FacebookTwitterKopier linkEmner:Brunei|Amnesty International|Retsvæsen|The Guardian|Kriminalitet




https://www.dr.dk/nyheder/kultur/film/trine-dyrholm-roses-til-skyerne-ny-film-jeg-kan-godt-lide-blotte-mig-hvis-der-er

Film og serierTrine Dyrholm roses til skyerne for ny film: 'Jeg kan godt lide at blotte mig - hvis der er grund til det'Stjerneskuespilleren har været 'utrolig nervøs' for, hvordan folk ville tage imod 'Dronningen'.
Trine Dyrholm er blevet rost til skyerne for sin præstation i 'Dronningen', der allerede bliver kaldt 'et hovedværk i dansk film' af anmelderne.
Af Kasper Madsbøll Christensen og Mette Hybel (interview)28.
mar.
2019 kl.
15.
01Bemærk: artiklen er mere end 30 dage gammelLæs op'Trine Dyrholm styrer filmen'.
'Trine Dyrholm har aldrig været bedre'.
Trine Dyrholm er 'vor tids mest geniale skuespiller'.
Det er mildest talt væltet ned med roser over den danske skuespiller, efter 'Dronningen' havde gallapremiere onsdag.
Læs også:6 stjerner til ny Trine Dyrholm-film: Provokerende, berusende og helt fantastisk!
Dyrholm selv har dog været ganske spændt på, hvordan der ville blive taget imod den kontroversielle film, der både byder på masser af nøgenhed og ganske eksplicitte sexscener mellem en mor (spillet af Dyrholm) og hendes 17-årige stedsøn (spillet af Gustav Lindh).
Jeg har været utrolig nervøs for, hvordan denne her film bliver modtaget.
Trine Dyrholm, skuespiller- Jeg har været utrolig nervøs for, hvordan filmen ville blive modtaget, for vi har været i gang så længe.
Vi har været i udlandet, og så gik det pludselig godt.
Men nu skal vi vise den frem i Danmark.
.
.
Hvad siger folk til den?
, spørger Trine Dyrholm retorisk.
- Det har jeg gået og været meget nervøs for.
'Du overskrider nogle grænser'Filmen, der allerede er blevet belønnet med priser ved flere internationale filmfestivaler, og som er instrueret af May el-Toukhy, udfordrer dog ikke kun sit publikum.
Den har også testet sine skuespilleres blufærdighed, fortæller Trine Dyrholm.
Det synes anmelderne om 'Dronningen'Politiken: 6 stjernerBerlingske: 6 stjernerFilmland: 6 stjernerEkstra Bladet: 6 stjernerBT: 6 stjernerEkko: 6 stjernerJyllands-Posten: 5 stjernerSoundvenue: 5 stjerner- Du overskrider måske nogle grænser i dig selv, men det er det, jeg synes, der er spændende ved at spille skuespil.
- Der er selvfølgelig noget sex i filmen, men det er blevet behandlet meget professionelt, og alt har en grund.
Hun sammenligner sexscenerne med stuntscener, hvor alt er koreograferet og gennemtænkt ned i mindste detalje.
Det gør, at man som skuespiller hele tiden er sig bevidst om, at det er fiktion, man laver, mener Dyrholm.
Og så bliver det lidt mindre udfordrende at blotte sig.
- Jeg kan godt lide at blotte mig - hvis der er grund til det i skuespillets navn og i projektets ånd.
Jeg kan godt gøre det, når der er et trygt arbejdsrum.
Trine Dyrholm til gallapremieren på 'Dronningen', flankeret af filmens instruktør, May el-Toukhy, og sine to mandlige medspillere, Gustav Lindh (til venstre) og Magnus Krepper (til højre).
Måske den sværeste rolleDet er dog ikke kun nøgenhed og sexscener, Trine Dyrholm har skullet bide skeer med i det roste drama.
Ifølge DR's anmelder har filmen ligefrem et ønske om 'at udvide paletten for kvinderoller på film'.
Om sin kontroversielle rolle siger Trine Dyrholm selv:- Jeg har haft andre svære roller, men denne her fylder rigtig meget.
Det er måske den sværeste.
.
.
Jeg kan ikke så godt lide at tale i absolutter.
- Men det var én af de roller, hvor jeg tænkte: 'Det ved jeg simpelthen ikke, om jeg kan finde ud af at turnere på den rigtige måde'.
Det er anmelderne dog rørende enige om, at hun er lykkedes med.
Til fulde.
'Dronningen' kan ses i biograferne nu.
FacebookTwitterKopier linkEmner:Trine Dyrholm (skuespiller)|Teater




https://www.dr.dk/nyheder/penge/fyret-bankdirektoer-kan-faa-gylden-faldskaerm-paa-15-millioner

PengeFyret bankdirektør kan få gylden faldskærm på 15 millionerDen danske bankdirektør Birgitte Bonnesen er blevet fyret af Swedbank midt i hvidvaskskandale.
Birgitte Bonnesen har været under massivt pres, efter det er kommet frem at mistænkelige milliarder er flydt gennem Swedbanks afdeling i Estland.
Af Nis Kielgast28.
mar.
2019 kl.
12.
56Bemærk: artiklen er mere end 30 dage gammelLæs opSelvom Birgitte Bonnesen i dag mistede jobbet som administrerende direktør for den svenske storbank Swedbank, får hun næppe problemer med privatøkonomien i den kommende tid.
I hendes kontrakt med banken fremgår det, at hun har ret til halvandet års løn, hvis hun bliver fyret, oplyser den svenske public service-station SVT.
Halvandet års løn er 21,5 millioner svenske kroner, hvilket svarer til 15,4 millioner danske.
Hun bliver dog modregnet, hvis hun får et nyt job de næste to år.
At stå her i dag er en mærkelig situation.
De seneste uger har været en omtumlende situation.
Anders Karlsson, ny administrerende direktør i SwedbankDagens fyring kommer efter SVT's afsløringer af potentiel hvidvask i Swedbanks filial i Estland.
1.
400 milliarder svenske kroner er gennem et årti flydt gennem en særlig afdeling i den estiske hovedstad Tallin, der især havde kunder fra Rusland og tidligere sovjetstater.
Kunder, som banken selv kategoriserede som "højrisiko".
Bonnesen har tidligere afvist, at der skulle have været problemer med hvidvask, men siden SVT's første afsløringer i februar er der gang på gang kommet nye belastninger frem.
Blandt andet har SVT rapporteret, at banken skulle have vildledt de amerikanske myndigheder i sagen – noget, som kan give gigantiske bøder.
Det afviste banken i går, men man kom i samme åndedrag til at bekræfte, at der er en undersøgelse.
Bankens hovedkvarter ransagetSamtidig blev Swedbanks hovedkvarter i går ransaget af det svenske bagmandspoliti.
Her handlede det dog ikke om selve hvidvasksagen.
I stedet ville politiet undersøge, om banken havde informeret en gruppe storaktionærer, før sagen begyndte at rulle i de svenske medier.
Hvis storaktionærerne blev advaret om skandalen, vil det være ulovligt, da en børsnoteret virksomhed har pligt til at give alle aktionærer information samtidig, uanset størrelsen af deres investering.
Før den årlige generalforsamling i dag var der ikke længere tillid til Bonnesen fra en række store aktionærer.
Bestyrelsen valgte derfor at fyre hende og indsætte Anders Karlsson som midlertidig administrerende direktør.
- At stå her i dag er en mærkelig situation.
De seneste uger har været en omtumlende situation for Swedbanks ansatte, kunder og ejere.
Vi har stærke værdier, kompetente medarbejdere og leverer lønsomhed i verdensklasse.
Men de seneste uger har været virkelig hårde, sagde Anders Karlsson ifølge SVT til generalforsamlingen.
FacebookTwitterKopier linkEmner:Swedbank|Pengeinstitutter|Økonomisk kriminalitet|Estland|Birgitte Bonnesen (erhvervsleder)




https://www.dr.dk/nyheder/politik/s-kan-foelge-tanken-i-hindre-pas-til-boern-af-danske-fremmedkrigere

PolitikS 'kan følge tanken' i at hindre pas til børn af danske fremmedkrigereOppositionspartiet melder sig klar til at arbejde videre med regeringen og DF's forslag efter et valg.
- Nu ser vi, at trafikken af Syrien-krigere begynder at gå den modsatte vej, og det kræver jo så, at vi politisk forholder os til det, siger Astrid Krag (S).
Af Lasse Bastian Larsen28.
mar.
2019 kl.
12.
43Bemærk: artiklen er mere end 30 dage gammelLæs opSocialdemokratiets indfødsretsordfører, Astrid Krag, ser gode takter i ny aftale mellem regeringen og Dansk Folkeparti.
Aftalen betyder, at børn født af en dansk statsborger i eksempelvis Syrien, der er draget i krig for eksempelvis Islamisk Stat, ikke længere skal have ret til dansk statsborgerskab.
Læs også:Børn af danske syrienskrigere mister retten til dansk statsborgerskab- Som jeg forstår aftalen, drejer den sig om danskere, som er taget afsted og er aktive i hellig krig, og der får et barn.
Der kan jeg godt følge tanken om at fjerne den automatik, der er i forhold til dansk statsborgerskab, siger hun.
Astrid Krag understreger imidlertid, at hun ikke har set aftaleteksten endnu, og de nye regler skal være inden for rammerne af Danmarks internationale forpligtelser.
Det vil hun blandt andet høre integrationsminister Inger Støjberg (V) om senere i dag.
Ministeren er dog "fuldstændig sikker på", at de nye regler vil ligge inden for konventionernes rammer.
Jeg har det grundlæggende sådan, at det ikke skal gå ud over børn, hvad deres forældre gør.
Lotte Rod, indfødsretsordfører, RVRegeringen og Dansk Folkeparti kan ikke nå at føre aftalen ud i livet inden folketingsvalget.
Skulle Socialdemokratiet vinde regeringsmagten efter valget, vil partiet arbejde videre med idéen.
- Vi har efterlyst løsninger, og det vil vi selvfølgelig også gøre på den anden side af et valg, siger Astrid Krag.
R: Børn skal ikke drages til ansvarSocialdemokratiets tidligere regeringspartner, Radikale Venstre, er dog i tvivl, om der overhovedet er behov for at ændre lovgivningen.
- Regeringen må komme på banen og fortælle, hvor mange børn aftalen overhovedet handler om, siger partiets indfødsretsordfører, Lotte Rod, og lægger til:- Hvis der slet ikke er nogle børn, så er denne lovgivning jo bare endnu et eksempel på, at man laver symbolpolitik i stedet for at løse rigtige problemer.
Hun vil derfor høre ministeren om, hvor mange børn aftalen reelt handler om.
Men også på det principielle plan er ordføreren imod aftalen.
- Jeg har det grundlæggende sådan, at det ikke skal gå ud over børn, hvad deres forældre gør, siger Lotte Rod.
FacebookTwitterKopier linkEmner:Inger Støjberg (politiker)|Islamisk Stat|Lotte Rod (politiker)|Udlændingepolitik|Syrien




https://www.dr.dk/nyheder/indland/amnesty-trussel-om-advokat-mod-radio24syv-var-en-fejl

IndlandAmnesty: Trussel om advokat mod Radio24syv var en fejlAmnesty erkender, at den ikke skulle have truet Radio24syv med advokat i sag om aktivisten Amalie Have.
Satireprogrammet "Den korte radioavis" har foretaget en række opkald til Amalie Have, kampagnerepræsentant for Amnesty.
28.
mar.
2019 kl.
13.
13Bemærk: artiklen er mere end 30 dage gammelLæs opDet var en fejl, at Amnesty International for nylig truede Radio24syv med en advokat, hvis ikke radiostationen stoppede med at kontakte organisationens kampagnerepræsentant Amalie Have.
Det skriver Amnesty i en pressemeddelelse.
Amalie Have er blevet kontaktet en række gange af satireprogrammet "Den korte radioavis".
Amnesty har betegnet forløbet som chikane.
- Det er en fejl, at vi i vores henvendelse til Radio24syv siger, at vi vil videregive sagen til en advokat, siger Trine Christensen, generalsekretær i Amnesty Danmark, i en pressemeddelelse.
- Det vil vi gerne undskylde.
Især fordi vi på intet tidspunkt har haft til hensigt at pudse advokater på Radio24syv.
- Vi har alene formidlet kontakt til en advokat med speciale i digital chikane, som kunne rådgive Amalie Have, siger Trine Christensen, generalsekretær i Amnesty Danmark.
Læs også:Mads Brügger om klage fra Amnesty: 'Vi har ikke ringet til Amalie Have dagligt.
Det er et helt vanvittigt postulat'Havde kritiseret Lukas Graham"Den korte radioavis" har foretaget opkaldene til Amalie Have, fordi hun har kritiseret Lukas Graham for at udgive en coverversion af den voldsanmeldte rapper XXXTentacions nummer "Sad".
Lukas Graham trak nummeret tilbage.
Det skete, efter at Amalie Have opfordrede sine 86.
000 følgere til at stille spørgsmål ved covernummeret.
Ifølge satireprogrammet var det dobbeltmoralsk, da Amalie Have selv har rappere på sin playliste, der også har været anmeldt for vold.
Derfor er hun blevet kontaktet af "Den korte radioavis".
Amnesty mener stadig, at opkaldene til Amalie Have var chikane, men at organisationen skulle have grebet sagen anderledes an.
- Det er vores opgave at bekæmpe den chikane, som bloggere og debattører udsættes for.
Det gælder uanset, om det går ud over Amalie Have eller andre.
- Det burde vi have talt med Radio24syvs redaktører om over en kop kaffe.
Så kunne vi have gjort opmærksom på konsekvenserne af stationens satire og appelleret til mere redaktionel omtanke, siger Trine Christensen.
/ritzau/FacebookTwitterKopier linkEmner:Lukas Graham (musiker)|Radio24syv|XXXTentacion (musiker)|Humor|Amnesty International




https://www.dr.dk/nyheder/politik/socialdemokratiet-afliver-radio24syvs-haab-om-ny-chance

MedieforhandlingerSe temaPolitikSocialdemokratiet afliver Radio24syvs håb om ny chance Partiet vil ikke ændre kravene til FM4-kanalen, hvis de vinder valget.
Socialdemokratiet kommer ikke til at ændre betingelserne for FM4-kanalen, hvis de får regeringsmagten.
Af Emil Søndergård Ingvorsen28.
mar.
2019 kl.
13.
28Bemærk: artiklen er mere end 30 dage gammelLæs opEjerne af radiokanalen Radio24syv kan godt glemme alt om, at Socialdemokratiet kommer dem til undsætning, hvis magten skifter efter folketingsvalget.
Sådan lyder det fra partiets medieordfører, Mogens Jensen, efter at det i dag er kommet frem, at radiostadionens ejere, Berlingske og PeopleGroup, ikke vil komme med et bud på at videreføre Radio24syv, når sendetilladelsen udløber 31.
oktober.
Jeg synes, at Radio24syv har gjort det godt.
De har skabt nogle nye programformater og skaffet flere lyttere.
Derfor synes jeg, at det er en ærgerlig beslutning.
Mogens Jensen, Socialdemokratiet.
I en pressemeddelelse holdt ejerne af kanalen dog en kattelem åben i forhold til, at en ny regering ville kunne ændre udbudsbetingelserne for, hvad kanalen skal indeholde, og hvor den skal placeres.
Det gælder først og fremmest kravet om, at 70 procent af redaktionen skal være placeret 110 kilometer fra København.
Men de betingelser kommer Socialdemokratiet ikke til at ændre på, fastslår Mogens Jensen.
- Der er dele af udbudsmateriale, vi ikke er enige i blandt andet, at der skal sendes reklamer.
Men at stationen skal placeres uden for hovedstadsområdet og i det vestlige Danmark, det mener Socialdemokratiet også, siger han og fortæller, at de ikke vil ændre i udbudsmaterialet - herunder kravet om 70 procent - da det ikke vil være fair over for andre bydere.
Ærgrer sig over beslutningenMogens Jensen havde dog håbet, at ejerne bag Radio24syv havde taget handsken op og givet et bud på at videreføre kanalen.
- Så er der en byder færre på at videreføre FM4-kanalen.
Og jeg synes også, at Radio24syv har gjort det godt.
De har skabt nogle nye programformater og skaffet flere lyttere.
Derfor synes jeg, at det er en ærgerlig beslutning, siger han.
Kan du forstå dem?
- Jeg kan forstå, at Radio24syv ikke mener, at de kan videreøre radioen med de udbudsbetingelser, der er.
Det har jeg så lidt sværere ved at forstå, for i mine øjne vil man godt kunne videreføre de fleste af de koncepter, de har lavet, selv om der er en anden geografisk placering, siger han.
Læs også:Krav til ny Radio24syv-kanal præsenteret: 70 pct.
af redaktionen skal væk fra hovedstadenDR Nyheder har forsøgt at få et interview med kulturminister Mette Bock (LA), men hun har ikke ønsket at stille op til interview og har i stedet sendt et skriftligt svar via sin presseafdeling.
- Forslaget om lokalisering var et ønske fra Dansk Folkeparti og et led i en samlet set meget stor medieaftale.
Regeringen står naturligvis ved den indgåede politiske aftale.
Radio24syv har på mange måder gjort det godt og levet op til forventningerne om at udvikle taleradio i Danmark og være et alternativ til DR's P1, siger hun og fortsætter:- Jeg glæder mig over, at der er flere andre seriøse foretagender, der har vist interesse for at byde på FM4.
Fristen for at byde udløber 20.
maj.
FacebookTwitterKopier linkEmner:Liberal Alliance|Mette Bock (politiker)|Radio24syv|København|Mogens Jensen (politiker)




https://www.dr.dk/sporten/oevrig/dansk-skiloeber-slaar-verdensmester-ved-norske-mesterskaber

Øvrig sportDansk skiløber slår verdensmester ved norske mesterskaberDen alpine skiløber Christoffer Faarup leverer store resultater ved de norske mesterskaber.
Christoffer Faarup har fart på ved de norske mesterskaber.
28.
mar.
2019 kl.
12.
43Bemærk: artiklen er mere end 30 dage gammelLæs opChristoffer Faarup er dansk, men i denne uge leverer den alpine skiløber flotte resultater ved de norske mesterskaber, der afholdes i Hemsedal.
Onsdag blev skiløberen fra Hobro Skiklub først nummer to i styrtløb, og efterfølgende vandt han et andet styrtløb, der talte som en del af konkurrencen i alpin kombination.
Han sluttede torsdag på en samlet andenplads i kombinationskonkurrencen.
I det første styrtløb tabte han til Adrian Smiseth Sejersted, men han slog blandt andre Kjetil Jansrud, som i februar vandt VM-guld i Åre i samme disciplin.
Læs også:VM-resultat fylder Faarup med motivation: Jeg skal bare have mere tid for at nå toppen- Det blev en dag, hvor tingene lykkedes for mig.
Jeg lagde ikke pres på mig selv, og skiløbet fungerede virkelig godt for mig.
- Det var en fornøjelse at passere målstregen og opdage, at mine præstationer blev belønnet med en sølv- og en guldmedalje, sagde han i en pressemeddelelse efter onsdagens præstation.
Fordi Faarup stiller op for Danmark, registreres hans præstation ikke som en del af kampen om det norske mesterskab.
Men præstationerne skaffer point hos Det Internationale Skiforbund (FIS).
I næste uge skal Faarup efter planen deltage i de alpine danmarksmesterskaber.
/ritzau/FacebookTwitterKopier linkEmner:Christoffer Faarup (skiløber)|Skisport|Hobro|Norge




https://www.dr.dk/musik/danny-kool-var-90ernes-teenageidol-nu-spiller-han-udsolgte-koncerter

MusikDanny Kool var 90'ernes teenageidol: Nu spiller han udsolgte koncerterI slutningen af 1990'erne hittede Daniel Sørensen stort som teenagestjernen Danny Kool.
© Klavs Bo Christensen Scanpix / Betina Garcia DRAf Sofie Bo Christensen og Foto: Betina Garcia28.
mar.
2019 kl.
11.
00Læs op- Vagterne i Tivoli sagde, at de ikke havde oplevet noget lignende siden The Beatles.
Sådan fortæller 33-årige Daniel Sørensen om en koncertoplevelse, han havde for 20 år siden.
Navnet Daniel Sørensen ringer måske ikke en klokke, for du kender ham nok bedre som slut-90'ernes store teenageidol Danny Kool.
I 1999 udgav han sit debutalbum 'Danny', som sendte ham direkte ind i de fleste børneværelser og pigehjerter.
På rekordtid blev han enormt populær, og statussen som teenageidol hænger stadig ved i dag, hvor han i øjeblikket spiller udsolgte koncerter i både Aarhus og København.
Men stjernelivet i børnehøjde bød også på sine udfordringer.
Hør sangen 'Danny Kool' fra albummet 'Danny', mens du læser videre:Danny Kool - Danny Kool Blev stjerne som 12-årigHele musikeventyret startede i 1997, da produceren Chief 1, Lars Pedersen, fik en idé om at markedsføre en ung rapper - han manglede bare den helt rigtige unge fyr til rollen.
Producerkollegaen Remee Jackman viste sig at have svaret.
Han havde netop underskrevet en pladekontrakt med duoen S.
O.
A.
P.
og havde undervejs mødt pigernes lillebror, Daniel, og lagt mærke til, at han kunne synge.
Der var tre piger, der i et år kom efter skole og hang ud foran mit hus.
Den unge fyr havde sunget, siden han var tre år gammel, og sammen med sine søskende havde han optrådt rundt omkring i landet - blandt andet på en række plejehjem.
Pedersen og Jackmann slog kløerne i den kommende stjerne, og med udgivelsen af debutalbummet 'Danny' i 1999 blev plejehjemmene hurtigt skiftet ud med de store koncertscener, og aldersgennemsnittet blandt publikum faldt drastisk.
Teengaepigerne kastede nemlig hurtigt deres kærlighed på tidens nye børnestjerne, Danny Kool.
Danny Kool med sin søster Suriyatim Jyrk, tidligere kendt som Heidi Sørensen fra S.
O.
A.
P.
En dedikeret fangruppeAlbummet 'Danny' ramte plet hos den unge målgruppe med en moderne hiphop-lyd, og med sange om søde piger som 'Señorita' og 'Mette (hun er min)' voksede en stærk og dedikeret fanbase hurtigt frem.
Hør 'Señorita' her:Danny Kool - Senorita Det mærkede det unge raptalent på egen krop.
I en tid længe før Instagram og Snapchat måtte man nemlig møde fysisk op, hvis man som fan ville helt tæt på sit idol.
- Der var tre piger, der i et år kom efter skole og hang ud foran mit hus.
I starten kørte jeg bare lidt kendisstil og spillede cool, men efter nogle måneder gik det op for mig, at de jo var der hele tiden.
Så begyndte jeg at snakke lidt med dem eller sende dem i kiosken eller i Netto for mig, så der skete lidt, fortæller Daniel Sørensen med et grin.
Hans fans troppede også op på hans folkeskole, som han endte med at droppe ud af i 7.
klasse.
Blandt andet fordi lærerne ikke kunne håndtere alle de mennesker, der ville have en autograf eller et billede med den unge stjerne.
- Jeg blev smidt ud af 7.
klasse, fordi lærerne ikke kunne håndtere alle de piger, der kom til skolen, men jeg var nok heller ikke den bedste elev.
Så jeg fik hjemmeundervisning i stedet for, fortæller Daniel Sørensen.
Måtte holde sin kæreste skjultSelvom Daniel Sørensen husker tilbage på tiden som teenageidol som spændende, så var det ikke altid lige nemt at håndtere den kæmpe opmærksomhed, der pludselig var rettet mod den unge sanger.
Her fandt Daniel Sørensen en god støtte hos sin familie og særligt sine storsøstre, Suriyatim og Saszeline, der udgjorde den populære pigegruppe S.
O.
A.
P.
De kendte også musikbranchen og var en god støtte for deres lillebror.
I dag ser Daniel Sørensen tilbage på tiden som teenageidol som god, selvom det også var hektisk.
Han fandt også støtte i sin daværende kæreste, Rannva Joensen, der selv havde stor succes som den ene halvdel af hitduoen Creamy.
- Begge vores karrierer peakede i den periode, så vi sparrede med hinanden og var en god støtte for hinanden i hele det voksenliv, som vi jo levede.
Men selvom de to teenagestjerner var tætte, måtte de ikke vise deres kærlighed offentligt.
Pladeselskaberne havde bedt om, at forholdet skulle holdes hemmeligt for ikke at knuse de mange pige- og drengehjerter, der så op til de to teenageidoler.
- Det var faktisk fedt!
Vi så hinanden på hoteller, og min bodyguard måtte køre mig rundt, for vi var jo kun 15-16 år gamle.
Vi måtte ikke sige det til nogen, for det var vigtigt for min karriere, at jeg var single, siger Daniel Sørensen.
Danny Kool måtte (måske) også lyve om sit forhold, da han i 1999 gæstede 'Børne 1'eren':Lagde Danny Kool i gravenI 2002 sluttede hiteventyret dog for Daniel Sørensen, der valgte at trække stikket på sin sprudlende karriere og lægge Danny Kool i graven.
Det handlede ikke om de mange spillejobs - tværtimod, så elskede han at stå på scenen -, men når scenelyset slukkede, blev det svært.
Han syntes, det var en udfordring at interagere med sine mange fans i en rolle, som han faktisk ikke kunne identificere sig med i virkeligheden.
Der kunne ikke være en større modsætning end Danny Kool og Daniel Sørensen.
Jeg er egentlig meget genert, men Danny Kool skulle jo være frisk og kæk.
- Der kunne ikke være en større modsætning end Danny Kool og Daniel Sørensen.
Jeg er egentlig meget genert, men Danny Kool skulle jo være frisk og kæk, siger Daniel Sørensen og fortsætter:- Jeg kunne mærke, at jeg hele tiden skulle præstere, for enten skulle jeg prøve at få folk til at kunne lide den virkelige mig, og ellers skulle jeg leve op til et image som Danny Kool.
Alle, den unge stjerne mødte, havde allerede en idé om, hvem han var, og det var meget forvirrende, når han selv var teenager og midt i processen med at finde ud af, hvem han var.
- Det er pissesvært at finde sig selv i en verden, hvor alle tror, at du er en anden.
Til sidst fik jeg nok.
Nu skulle jeg finde ud af, hvem Daniel Sørensen egentlig var.
Selvom det er 20 år siden, at Daniel Sørensen havde sin debut, så bliver han stadig stoppet på gaden og spurgt om autograf.
Fra teenageidol til rengøringsjobDa Daniel Sørensen stoppede som Danny Kool, havde han brug for at bevæge sig helt væk fra den glamourøse og hektiske musikbranche mod et liv som en almindelig dreng, der bare hang ud på Nørrebro med sine venner.
- Det var en voldsom oplevelse, for nu skulle jeg finde mig selv.
Mit første job, efter jeg stoppede, var et rengøringsjob på en bodega på Frederiksberg.
- Nogle gange kunne jeg tage hjem fra en hel dag med rengøring, og så kunne jeg gå ud på gaden og skrive autografer.
Der gik jeg virkelig fra den ene yderlighed til den anden.
Efter Daniel Sørensen stoppede som Danny Kool, tog han fuldstændig afstand til musikbranchen, men har i sit voksne liv beskæftiget sig med musik som en hobby.
Er ikke færdig med musikkenDaniel Sørensen stoppede brat sin karriere med kun to album bag sig, men i dag lever hits som 'Mig og min bror' og Boney M-coveret 'Danny Kool' stadig videre.
Derfor har Daniel Sørensen i anledningen af sit 20-års jubilæum som Danny Kool valgt at holde tre koncerter i Aarhus og København, som alle er blevet udsolgt.
- Det er bare helt overvældende.
Jeg elsker at stå på en scene, og det er nok noget, jeg altid vil savne.
Og så bliver det sjovt at komme ud og være lidt teenager, siger han grinende.
I dag er Daniel Sørensen 33 år, far til to børn og bosat i Aarhus.
Han arbejder i dag som iværksætter og læser dansk og engelsk på HF, da han ikke fik færdiggjort sin folkeskole.
Men han har ikke lagt musikken helt på hylden.
Sidste år udgav han sammen med Basim sangen 'Spørg din søster', og der er mere musik i vente, lover Daniel Sørensen.
Man skal dog ikke forvente det helt store comeback fra den tidligere stjerne.
- Der kommer et nummer mere i år, men jeg laver kun musik på hobbyplan.
Jeg vil aldrig nogensinde satse på musikken igen.
Hør 'Spørg din søster' her:Danny Kool - Spørg din søsterFacebookTwitterKopier link




https://www.dr.dk/sporten/fodbold/solskjaer-bliver-permanent-boss-i-united

FodboldSolskjær bliver permanent boss i UnitedNordmanden har været midlertidig manager siden december.
Solskjær har stået i spidsen for Manchester United i 19 kampe, hvor det er blevet til 14 sejre, 2 uafgjorte og 3 nederlag 28.
mar.
2019 kl.
10.
21Bemærk: artiklen er mere end 30 dage gammelLæs opManchester United har ansat Ole Gunnar Solskjær som permanent manager.
På sin hjemmeside skriver klubben, at nordmanden har fået en treårig aftale, der gælder frem til sommeren 2022.
Han har siden december været ansat som midlertidig manager.
- Fra første dag jeg ankom, har jeg følt mig velkommen i denne meget specielle klub, siger Solskjær.
- Det var en ære at være Manchester United-spiller og at begynde min trænerkarriere her.
De seneste måneder har været en fantastisk oplevelse, og jeg vil gerne takke alle trænere, spillere og ansatte i staben for deres indsats.
- Jeg har altid drømt om det her job, og jeg er mere end lykkelig for at få chancen for at stå i spidsen for klubben på den lange bane og forhåbentlig levere den succes, klubben fortjener, siger nordmanden.
Solskjær har stået i spidsen for Manchester United i 19 kampe, hvor det er blevet til 14 sejre, 2 uafgjorte og 3 nederlag.
Med nordmanden i spidsen gik det engelske hold blandt andet videre til kvartfinalen i Champions League efter en samlet sejr over Paris Saint-Germain.
Han får pæne ord med på vejen af Manchester Uniteds næstformand, Ed Woodward.
- Siden han tog over som midlertidig manager i december, har resultaterne talt for sig selv.
- Ud over præstationerne og resultaterne bringer Ole en masse erfaring både som spiller og som træner, sammen med sin iver efter at give unge spillere chancen og forstå kulturen i klubben, lyder de rosende ord fra Ed Woodward.
/ritzau/FacebookTwitterKopier linkEmner:Ole Gunnar Solskjær (fodboldspiller)|Paris Saint-Germain|Manchester United FC|Fodbold|England




https://www.dr.dk/nyheder/indland/15-aar-autist-og-anbragt-bag-laas-og-slaa-psykisk-syge-anbringes-side-om-side-med

Indland15 år, autist og anbragt bag lås og slå: Psykisk syge anbringes side om side med kriminelleHver fjerde anbringelse på landets sikrede institutioner er psykisk syge eller socialt udfordrede unge, der ikke er kriminelle.
Mor til infantil autist føler sig magtesløs.
© drAf Malene Koops Grønborg, Sarah Golczyk og Jais Nørgaard28.
mar.
2019 kl.
12.
15Læs opHvad skal der ske med Marcus?
Det spørgsmål har Hanne Pedersen stillet sig selv mange, mange gange.
Hun er mor til 15-årige Marcus Pedersen, der er infantil autist, og som samtidig lider af simpel skizofreni.
Han er bare en af de unge, der er blevet anbragt på en af landets sikrede institutioner, i den kategori, der hedder ’sociale anbringelser’.
Det betyder, at der er tale om en ung med svære sociale vanskeligheder eller adfærdsproblemer, ligesom der kan være tale om unge med psykiske diagnoser.
Men det er også unge, der ikke er kriminelle.
Alligevel placeres de side om side med kriminelle unge på sikrede institutioner.
Steder, der primært bruges som alternativ til varetægtsfængsel for unge under 18 år eller til unge, der afsoner en dom.
- Der hører han jo slet ikke til.
Det er unge, der har begået alvorlig kriminalitet.
Marcus er jo hverken blevet sigtet eller dømt for kriminalitet.
Så hvad skal han være der for?
, spørger Hanne Pedersen.
Stigning i antal sociale anbringelserKommunerne anbringer i stigende grad børn og unge, der som Marcus har psykiske og sociale problemer, på landets sikrede institutioner.
Sidste år var hver fjerde af anbringelserne sociale anbringelser.
Det er det hidtil højeste.
Fem år tidligere var det hver tiende.
De sociale anbringelser er et resultat af, at der ikke er andre alternativer til netop den gruppe unge.
Det mener Knud Aarup, der er landsformand for Bedre Psykiatri.
- Det er en falliterklæring for samfundet.
Det er urimeligt, at børn, der har nogle behandlingsbehov, bliver sat i fængsel.
For det er jo det, der er tale om, siger han.
- Vi mangler en type institutioner, der er så godt professionelt bemandede, at de kan varetage de her unges behov.
Vi kan ikke være det her bekendt.
Hvis der var noget, jeg kunne gøre anderledes, så ville jeg ikke have ladet ham anbringe.
Jeg havde simpelthen ikke fantasi til at forestille mig, at det kunne gå så galt.
Hanne Pedersen, mor til MarcusIfølge formand for Børne- og Ungdomspsykiatrisk Selskab, Anne Marie Raabjerg Christensen, ved vi for lidt om, hvilken gavn psykisk syge børn og unge har af at være placeret på en sikret institution.
- Jeg synes, man skal være meget forsigtig med at bruge sikrede institutioner.
I de få sager jeg kender, der er det også nødløsninger, fordi man tænker, barnets sikkerhed er bedst skærmet der.
Men det er ikke det optimale.
Anbringelser i DanmarkDer findes otte sikrede døgninstitutioner for børn og unge i Danmark.
I 2018 var der i alt 549 anbringelser på de forskellige institutioner.
Heraf var 138 af dem det, man kalder sociale anbringelser - altså 25 procent.
Sociale anbringelser er unge, der er anbragt af den kommune, de tilhører.
Det er unge med svære sociale, psykiske og/eller adfærdsvanskelige problemer.
De unge anbringes i pædagogisk observation, på grund af farlighedskriteriet, eller i længerevarende behandling.
Andre anbringelser kalder man for retslige anbringelser.
Det er unge, der enten sidder i varetægtssurrogat eller til afsoning af en dom.
Langt størstedelen af de anbragte er børn og unge, der sidder i varetægtssurrogat, som er et alternativ til varetægtsfængsling.
Varetægtssurrogat anvendes over for personer under 18 år, der så vidt muligt anbringes i en social institution i stedet for i et fængsel.
Kilde: Danske Regioner og Københavns Kommune’Får det ikke bedre af at være i fængsel’Hanne Pedersens søn Marcus blev anbragt på et botilbud for to år siden, da Hanne Pedersen havde brug for aflastning.
- Han har massivt støttebehov og brug for hjælp i alle situationer, fortæller hun.
Efter flere ophold på botilbud og en langvarig indlæggelse i psykiatrien blev Marcus mere udadreagerende.
I januar i år vurderede Herlev Kommune, at han var til fare for sig selv og andre.
Derfor blev han, direkte fra psykiatrien, tvangsanbragt på den særligt sikrede afdeling på ungdomsinstitutionen Egely i Nørre Aaby på Fyn.
- At være lukket inde i noget, der minder om et fængsel, det får han det jo ikke bedre af, siger Hanne Pedersen.
Egely har ikke ønsket at udtale sig i sagen.
Risikerer at ende som kriminelleDet er et stort problem, at unge med svære, sociale eller psykiske problemstillinger anbringes på landets sikrede institutioner.
Det mener Martin Hoffmann, der er lektor og ph.
d.
i pædagogik.
Han forsket i den pædagogiske behandling på sikrede institutioner.
- Uanset om de er socialt anbragte eller i varetægtssurrogat, så er de her børn indespærret sammen med hinanden, og de har ikke mulighed for at komme væk.
Der skal altså ikke mere end et par minutter til, før de unge kan ramle sammen og smadre hinanden fuldstændigt på et værelse, siger han.
Han peger på, at problemet med de sikrede institutioner er, at de ikke er bygget eller indrettet til unge med svære, psykiske problemstillinger.
- Det er forskellige former for pædagogisk samarbejde, der skal til.
Men i stedet behandles de alle som én gruppe, og der tages ikke hensyn til hver enkelt ung og dennes særlige problemstillinger, siger Martin Hoffmann, der kalder institutionerne med deres høje mure, overvågning og lås på dørene for 'fængselslignende rammer'.
Den sammenligning er Lars Emil Andersen uenig i.
Han er øverste chef for de to sikrede institutioner Koglen og Grenen i Midtjylland, som er de steder i landet, der har flest sociale anbringelser.
- Man skal ikke skue hunden på hårene.
Vi er først og fremmest en socialpædagogisk døgninstitution, siger han og tilføjer, at han mener, det giver mening at have de to grupper under samme tag.
- Den adfærd og de behandlingsbehov, der er hos børn og unge, der er anbragt socialt sammenlignet med de unge, der er anbragt på et retsligt grundlag, kan være identiske eller ligne hinanden, siger han.
Danske Regioner: 'Kommunerne forebygger ikke godt nok'Det er Danske Regioner, der driver syv af de otte sikrede institutioner.
De mener, ligesom Martin Hoffmann og Bedre Psykiatri, heller ikke, det er optimalt, at de to grupper er anbragt side om side.
Bag lås og slå.
- Derfor vil det være bedst, hvis vi kunne skille dem ad.
Det er bare ikke økonomisk og fagligt muligt, siger Sophie Hæstorp Andersen (S), der er formand for Danske Regiones psykiatri- og socialudvalg.
Det er paradoksalt, at man vælger at anbringe unge, der er så sårbare i en situation, hvor de skal sidde sammen med nogen, der er dømt for at have en udadreagerende og voldsom adfærd.
Martin Hoffmann, lektor og ph.
d.
i social- og specialpædagogikDet bekymrer hende, at hver fjerde anbringelse nu er en socialanbringelse.
- Det tyder for mig på, at der sker for lidt i for lang tid ude i kommunerne, inden man sætter ind.
Og at vi måske ikke samarbejder godt nok om at undgå, at de unge får brug for en social anbringelse på en sikret institution.
Det er formand for socialudvalget i Kommunernes Landsforening Joy Mogensen uenig i:- Vi prøver rigtig meget at forebygge og gøre alle mulige ting for at undgå at anbringe på sikrede institutioner.
Netop fordi det er så stort et indgreb i de unges liv, siger hun.
Fortryder at lade sin søn anbringeHanne Pedersen har klaget til Ankestyrelsen over, at Marcus nu er anbragt på en særligt sikret institution.
Hun mener, han har brug for et specialiseret autismepædagogisk tilbud.
- Jeg tænker, kommunen simpelthen ikke har vidst, hvor man skulle gøre af ham.
Den nemmeste løsning har så været, at man bare opbevarer ham.
Nu kæmper hun for at få sin søn hjem at bo igen.
- Hvis der var noget, jeg kunne gøre anderledes, så ville jeg ikke have ladet ham anbringe.
Jeg havde simpelthen ikke fantasi til at forestille mig, at det kunne gå så galt.
Herlev Kommune har ikke ønsket at stille op til interview, men skriver i en mail til DR:- Herlev Kommune kan desværre ikke udtale sig i den konkrete sag.
Det er altid en ulykkelig situation, når børn eller unge har det så svært, at det bliver nødvendigt at anbringe dem på en særligt sikret institution.
Kommunen tilføjer:- Herlev Kommune anbringer kun undtagelsesvist børn og unge på særligt sikrede institutioner, og alene når andre muligheder er udtømt.
Der skal altså være væsentlige grunde til at anbringe et barn eller en ung på en særligt sikret institution.
Dokumentation: Se hele svaret fra kommunen her:FacebookTwitterKopier linkEmner:Joy Mogensen (politiker)|Socialdemokraterne|Sophie Hæstorp (politiker)|Psykiske lidelser|Fyn




https://www.dr.dk/nyheder/udland/mange-fanget-i-flammer-i-hojhus-i-bangladesh

UdlandMange fanget i flammer i højhus i BangladeshFlere personer er faldet fra brændende kontorbygning på 19 etager i Dhakas forretningskvarter.
.
/ritzau/ og Sofie Dyjak28.
mar.
2019 kl.
11.
07Bemærk: artiklen er mere end 30 dage gammelLæs opDer er udbrudt brand i et højhus i hovedstaden Dhaka i Bangladesh, og mange mennesker er lige nu fanget i kontorbygningen.
Det oplyser politiet og brandvæsnet.
- 95 brandfolk og andre redningsarbejderne arbejder, og helikoptere flyver over bygningen i et forsøg på at redde folk på taget, siger Al-Jazeeras Tanveer Chaudhry, der er på stedet.
Journalisten fortæller også, at man endnu ikke ved, hvorfor branden er brudt ud.
Ifølge avisen Daily Star har man set seks mennesker falde fra bygningen, tilsyneladende i et forsøg på at slippe væk fra flammerne.
Andre personer er set kravlende på ydersiden bygningen for at komme ned.
Foreløbig er en person meldt død.
Det lykkedes brandfolk at redde seks personer på 17.
-etage, efter at de havde skåret sig gennem jerngitre fra en nabobygning.
Helikoptere er i gang med at pøse vand på den brændende bygning.
Branden brød ud klokken 13 lokal tid.
Flere personer skulle være fanget i bygningen.
 1 / 2Flere personer skulle være fanget i bygningen.
1 / 22 / 2Voldsom brand i sidste månedI sidste måned brød en anden brand ud i Dhakas gamle kvarter, der kvæstede mindst 70 mennesker og skadede 50 andre.
Det lokale brandvæsen har oplyst, at det var et lager af blandt andet deodoranter, der gik ild i.
Læs også:Mindst 69 meldes dræbt i brand i BangladeshFlammerne bredte sig til nabobygninger, og det varede over fem timer, før branden var nogenlunde under kontrol.
Omkring 200 brandfolk deltog i slukningsarbejdet.
I 2010 blev Bangladesh ramt af en tilsvarende tragedie.
Over 120 mennesker mistede livet i en brand i en gammel bygning, der ligeledes husede et varelager for kemikalier.
/ritzau/FacebookTwitterKopier linkEmner:Brande|Bangladesh|al-Jazeera|Dhaka|Redningsvirksomhed




https://www.dr.dk/nyheder/udland/overblik-brexit-alternativer-stemt-ned-og-hvad-nu

UdlandOverblik: Brexit-alternativer stemt ned og hvad nu?
Det britiske parlament har kun ugen ud til at blive enige om en brexit-plan, hvis en udsættelse skal træde i kraft.
Theresa May har tilbudt sin afgang, hvis det britiske parlament stemmer for hendes brexit-plan.
Af Sofie Dyjak28.
mar.
2019 kl.
11.
35Bemærk: artiklen er mere end 30 dage gammelLæs opDet britiske parlament kan ikke blive enige om noget som helst, der vedrører brexit.
Det blev sent i går aftes klart, da parlamentarikerne havde taget taktstokken fra premierminister Theresa May og var samlet for at diskutere brexit.
Parlamentet stemte om en række alternative løsninger til Mays brexit-plan og heller ikke dem, kunne de blive enige om.
Fortsætter den interne splittelse i samme stil, kan det betyde, at Storbritannien ryger ud af EU den 12.
april uden en aftale.
Men meget kan ske endnu.
Få overblikket over gårsdagens udsædvanelige afstemninger og det videre brexit-forløb her.
Parlamentet vil arbejde videre med nye forslagDet lykkedes i går aften ikke for det britiske parlament at finde flertal for et eneste af de otte forslag, der var til afstemning som alternativer til premierminister Theresa Mays brexit-aftale.
"Parlamentet kommer endelig til orde: Nej.
Nej.
Nej.
Nej.
Nej.
Nej.
Nej.
Nej.
"Sådan står der på The Guardians forside i dag.
Otte ud af otte mulige nej'er.
Det var resultatet af gårsdagens vejledende afstemning i det britiske Underhus, hvor parlamentarikerne stemte om otte alternative løsninger til Theresa Mays brexit-plan.
Forslagene handlende blandt andet om at forlade EU og forblive i toldunion og om at lade det britiske folk bekræfte en eventuel brexit-aftale ved en folkeafstemning, før den vedtages.
Læs også:8 brexit-alternativer nedstemt af parlamentetOg resultatet var forventet, siger DR's korrespondent i Storbritannien, Kim Bildsøe Lassen:- Det er ikke en kæmpe overraskelse, at der ikke var flertal for noget som helst.
Det illustrerer, hvor splittet parlamentet er.
Forslagene var tænkt som et indledende forsøg på at finde ud af, hvad for nogle idéer der trods alt er mest opbakning til.
Spørgsmålet om at blive i toldunionen fik relativt mange stemmer - faktisk mange flere stemmer, end der har været til Theresa Mays brexit-aftale.
Kim Bildsøe Lassen, DR's korrespondent i Storbritannien.
- Spørgsmålet om at blive i toldunionen fik relativt mange stemmer - faktisk mange flere end der har været til Theresa Mays brexit-aftale - så det vil man prøve at arbejde videre med, siger Kim Bildsøe Lassen.
Theresa May vil formentlig inden ugens udløb sende sin brexit-aftale til afstemning i parlamentet endnu engang - præcis hvornår er uvist.
Hvis aftalen endnu engang bliver stemt ned, vil parlamentet efter planen diskutere alternative løsninger på mandag.
EU har meldt klart ud, at aftalen ikke er til genforhandling.
Ny afstemning formentlig på vejTheresa May lover at træde tilbage, hvis det britiske parlament lover at stemme for hendes brexit-plan.
Storbritannien fik i sidste uge en deadline fra EU's stats- og regeringschefer.
Inden ugens udgang skal Theresa May finde flertal for sin brexit-plan, hvis en udsættelse af brexit-datoen til den 22.
maj skal træde i kraft.
Finder May ikke det, vil Storbritannien træde ud af EU den 12.
april.
Derfor er det en godt presset May, der nu kun har fire dage til at overbevise parlamentet om at stemme for den brexit-plan, de allerede har stemt ned to gange.
Derfor tog hun i går nye lokkemidler i brug.
Hun lover at træde tilbage, hvis hendes parlamentskolleger stemmer for hendes brexit-plan.
Når Theresa Mays afgang potentielt kan overtale flere ellers store modstandere af hendes plan, er det, fordi det giver dem en mulighed for at få en anden i hendes stol, siger Kim Bildsøe Lassen.
- Det er for at sikre, at det bliver en mere hårdkogt brexit-tilhænger i front.
Folkene her siger, at hvis vi kan få sådan en på plads til at forhandle fremtiden for os, kan vi måske godt leve med Mays aftale, selv om vi synes, den er dårlig.
Premierministeren har ikke nævnt en dato for, hvornår hun vil træde tilbage.
Hvem Mays afløser bliver, er endnu ikke meldt ud.
Bliver svært for May at få støtteDUP's Nigel Dodds og resten af partiet vil ikke stemme for Mays brexit-plan.
Mays tilbud om sin afgang fik i går flere parlamentarikere til at erklære, at de nu er klar til at stemme for aftalen.
Det gælder blandt andre den tidligere udenrigsminister Boris Johnson.
Men selv hvis alle konservative parlamentarikere stemmer for aftalen, er det ikke nok for May.
Hun mangler stadig støtte fra regeringens nordirske støtteparti, Democratic Unionist Party (DUP), og partiet afviser stadig at stemme for aftalen.
Dermed skal May forsøge at overtale DUP eller få nogle af medlemmerne fra oppositionspartiet Labour med på holdet.
Læs også:Tusk om Brexit: Vi kan forlænge, hvis May får aftale godkendtOg det er ikke en nem opgave, siger Kim Bildsøe Lassen:- Hele matematikken ser bare rigtig vanskelig ud, også selvom hun har tilbudt at forlade sin post, hvis det skal være prisen.
DUP har kun 10 mandater ud af 650 i Underhuset, men alligevel kan en manglende støtte for dem spænde ben for Mays brexit-plan.
Det er især grænseudfordringerne mellem EU-medlemslandet Irland og Nordirland, der er en del af Storbritannien, som har skabt splittelse i parlamentet og internt i Mays regering.
Får May støtte til sin brexit-aftale, træder Storbritannien ud af EU lige før valget til Europa-Parlamentet.
Derefter vil der gå nye forhandlinger i gang om blandt andet en frihandelsaftale.
Hvis Storbritannien vil have mere tid til at nå til enighed om noget, kræver det, at de afholder valg til Europa-Parlamentet fra 23.
-26.
maj.
EU skal godkende en eventuel yderligere udsættelse.
FacebookTwitterKopier linkEmner:Boris Johnson (politiker)|EU|EU-forhold|Europa-Parlamentet|Storbritannien




https://www.dr.dk/nyheder/penge/swedbank-fyrer-dansk-topdirektoer-efter-hvidvaskanklager

PengeSwedbank fyrer dansk topdirektør efter hvidvaskanklagerSwedbanks danske direktør, Birgitte Bonnesen, stopper, oplyser banken.
Al handel med bankens aktier er indstillet.
Birgitte Bonnesen har været administrerende direktør i Swedbank siden 2015.
Nis Kielgast28.
mar.
2019 kl.
10.
06 | opdateret 28.
mar.
2019 kl.
10.
40Bemærk: artiklen er mere end 30 dage gammelLæs opSwedbanks danske direktør, Birgitte Bonnesen, er blevet fyret, efter en skandale om potentiel hvidvask for op til 1.
400 milliarder svenske kroner har ramt banken.
- De seneste dages udvikling har indebåret enorme belastninger på banken.
Bestyrelsen har derfor afsat Birgitte Bonnesen.
Med det sagt har Birgitte Bonnesen i løbet af sine tre år som administrerende direktør gjort en betydningsfuld indsats, siger Swedbanks bestyrelsesformand, Lars Idermark, i en pressemeddelelse.
Samtidig er al handel med bankens aktier blevet stoppet efter et brat dyk i kursen her til formiddag.
Bonnesen har tidligere fastholdt, at Swedbank ikke havde været involveret i hvidvask.
Men så afslørede den svenske public service-station SVT i februar, at der har været ført enorme potentielt mistænkelige pengebeløb gennem Swedbank i Baltikum.
Centum i sagen er en afdeling i Estland, der har specialiseret sig i kunder fra især Rusland og de tidligere sovjetrepublikker.
I første omgang var der tale om overførsler for 95 milliarder, men denne uge kom det frem, at beløbet snarere er 1.
400 milliarder svenske kroner.
En sag, der i omfang næsten kan måle sig med skandalen i Danske Bank.
Birgitte Bonnesen har været administrerende direktør i Swedbank siden 2015.
Før det var hun ansvarlig for bankens virksomhed i Estland, Letland og Lithauen.
Oprør fra storaktionærerFyringen kommer kort før Swedbanks generalforsamling i dag.
Et af de store emner på dagsordnen var, om aktionærerne ville opgive retten til at sagsøge Birgitte Bonnesen for de tab, skandalen måtte have påført dem.
Det er ganske normalt i svenske virksomheder, at aktionærerne bevilger straffrihed på denne måde, men denne gang modsatte en lang række af de største aktionærer sig.
Tilliden var der ikke.
Og Swedbank har tabt mere end en fjerdel af værdien på børsen.
Det skyldes ifølge en af storaktionærerne, forsikringsselskabet Folksam, at hvidvasksagen er kommet til at se mere alvorlig ud.
For nylig meddelte det svenske bagmandspoliti, Ekobrottsmyndigheten, at man havde udvidet undersøgelsen af banken til også at omfatte potentiel grov svindel, og i går ransagede politiet Swedbanks hovedkontor.
- Da Ekobrottsmyndighetens forundersøgelse blev udvidet til endda at omfatte grov svindel, bestemte vi os for, at vi ikke kunne bevilge Birgitte Bonnesen ansvarsfrihet, siger Carina Lundberg Markow, chefstrateg i Folksam til SVT.
FacebookTwitterKopier linkEmner:Swedbank|Pengeinstitutter|Økonomisk kriminalitet|Estland|Birgitte Bonnesen (erhvervsleder)




https://www.dr.dk/nyheder/indland/honda-tilbagekalder-potentiel-livsfarlig-airbag

IndlandHonda tilbagekalder potentiel livsfarlig airbag3.
600 danske bilejere skal havde deres Honda-bil forbi et værksted efter fund af farlig fejl.
Honda-ejere skal få tjekket deres bil for en potentielt livsfarlig fejl.
Af Nikoline Vestergaard28.
mar.
2019 kl.
09.
42Bemærk: artiklen er mere end 30 dage gammelLæs opBilproducenten Honda har udsendt et brev til 3.
600 danskere, hvis bil er berørt af en alvorlig fejl på airbaggen, skriver tv2.
dk.
Fejlen kan udgøre en "alvorlig sikkerhedsrisiko", skriver Honda på sin hjemmeside.
- Det kan resultere i alvorlig personskade eller i værste fald dødsfald, lyder det.
Fejlen kan ske, hvis airbaggen bliver udløst ved et sammenstød.
Kan slynge metalstykker ud i bilen- Airbaggens udløsningsenhed kan antænde på en sådan måde, at den danner et uforholdsmæssigt stort indre tryk.
Som følge deraf kan udløsningsenhedens metalhus sprænges og slynge metalstykker ud gennem airbaggen og ud i kabinen, skriver Honda.
Honda opfordrer alle, der har fået brevet til hurtigst muligt at kontakte en Honda-forhandler, der på en times tid kan ændre fejlen - uden beregning.
Det er ikke kun i Danmark, at Honda har kaldt airbaggen tilbage - det sker over hele verden, oplyser bilproducenten.
Til tv2.
dk oplyser Kim Steen-Hansen, servicespecialist hos Honda Danmark, at der har været folk, som er kommet til skade på grund af airbaggen, i både USA og Asien.
Endnu er ingen dog blev ramt i Europa.
- Bilejerne kan godt føle sig trygge i at køre i Hondaen, indtil airbaggen er udskiftet.
Det er kun farligt, hvis der sker et uheld, hvor airbaggen bliver aktiveret, siger Kim Steen-Hansen til tv2.
dk.
Det fremgik tidligere fejlagtigt, at der var tale om 36.
000 biler.
Antallet er rettet til 3.
600.
FacebookTwitterKopier linkEmner:Honda|Biler|Trafiksikkerhed|TV 2 (tv-kanal)|USA




https://www.dr.dk/nyheder/penge/radio24syv-dropper-soge-om-forlaenget-sendetilladelse

MedieforhandlingerSe temaPengeRadio24syv dropper at søge om forlænget sendetilladelseDet står ikke fast, at radiokanalen lukker.
Man vil nu afvente det kommende folketingsvalg.
Radio24syv vil ikke søge om at få sin sendetilladelse forlænget.
28.
mar.
2019 kl.
10.
37Bemærk: artiklen er mere end 30 dage gammelLæs opRadio24syv vil ikke søge om at forlænge sin sendetilladelse, fordi der i det nye udbud er krav om, at mindst 70 procent af redaktionen skal være 110 kilometer fra København.
Det oplyser Berlingske Media og PeopleGroup, der ejer Radio24syv.
Radiokanalen mener ikke, at det giver mening at fortsætte, hvis teltpælene skal rykkes op.
Kvaliteten er afhængig af de nuværende værter, og at det er nemt at få gæster i studiet.
Connie Hedegaard, der er bestyrelsesformand for Berlingske Media, erkender, at Radio24syv godt kunne være fortsat med hovedredaktion i en anden by.
Men hun mener, at det ville være som at begynde forfra, og at det ville være en anden radiokanal.
- Man kan sagtens lave radio fra et andet sted som for eksempel Aarhus.
Det bliver bare ikke 24syv, og det bliver ikke den profil, som 24syv har.
Vi tror ikke på, at man kan rive alle værterne op fra de miljøer, de er i.
- Det er supertrist for lytterne og for de gode mennesker på Radio24syv, der har skabt en succes, siger hun.
Den nuværende sendetilladelse udløber 31.
oktober.
Konsekvens af medieforligKravet om at flytte væk fra København er en konsekvens af et medieforlig, som regeringen og Dansk Folkeparti står bag.
Her defineres nye betingelser for udbuddet af FM4-kanalen, som Radio24syv sender på.
Det specifikke krav om udflytning til provinsen er et ønske fra Dansk Folkeparti.
Radio24syv holder dog en kattelem åben.
Radiokanalen vil afvente det kommende folketingsvalg og se, om det politiske flertal ændrer sig.
- Jeg har svært ved at se andre muligheder med de betingelser, der ligger.
Det er klart, at hvis Christiansborg pludselig ændrer mening, så ser vi på det, men det har jeg svært ved at se, at der er udsigter til, siger Connie Hedegaard.
Berlingske Media vil nu overveje, hvordan det i fremtiden vil satse på lyd og podcast.
- Vi gør os nogle tanker om, hvordan vi kan fortsætte.
Der er elementer, som er for gode til at smide væk.
Med den nye udvikling vil vi se på, hvad vi kan gøre, men det kræver grundige overvejelser, siger Connie Hedegaard.
Radio24syv blev stiftet i 2010.
Det drives af selskabet Berlingske People, der har Berlingske Media som hovedejer med en ejerandel på 70 procent.
PeopleGroup ejer de resterende 30 procent af selskabet.
Læs også:Krav til ny Radio24syv-kanal præsenteret: 70 pct.
af redaktionen skal væk fra hovedstaden/ritzau/FacebookTwitterKopier linkEmner:Anders Krab-Johansen (erhvervsleder)|Berlingske Media|Connie Hedegaard (politiker)|København|Erhverv




https://www.dr.dk/nyheder/udland/inderne-i-opgoer-mod-kolonitidens-syn-paa-homoseksualitet

UdlandInderne i opgør mod kolonitidens syn på homoseksualitetMange love på verdensplan, der rammer homoseksuelle, er arv fra kolonitiden.
Af Benjamin Schildknecht Kodboel28.
mar.
2019 kl.
09.
30Bemærk: artiklen er mere end 30 dage gammelLæs opSelvom Indien i september 2018 valgte at afkriminalisere sex mellem personer af samme køn, er homopar stadig et sjældent syn i landets gader.
Men parret Diwesh og Anup fra New Dehli nyder godt af beslutningen, der blev vedtaget i landets højesteret.
- De fleste homoseksuelle par i New Dehli føler sig utrygge ved at gå ned ad gaden hånd i hånd, men sådan har vi det ikke, fortæller Anup.
- For hvis du udstråler, at du er tryg ved en situation, vil folk omkring dig også føle sig trygge.
Indtil i fjor var det stort set uset at møde homoseksuelle par i bybilledet.
Parret Hamad og Hilochila har det ikke helt på samme måde.
- Vi er åbne omkring vores seksualitet overfor vores venner, men vores familier forstår det ikke.
De tænker, at homoseksualitet kan helbredes med medicin, psykiatri eller hjælp fra en vismand, lyder det fra parret.
Religiøse grupper og konservative miljøer uden for byerne har været stærke modstandere af at afskaffe loven.
Arven fra kolonitidenAfkriminaliseringen var et opgør med kolonitidens syn på homoseksualitet og en ophævelse af en 157 år gammelt forbud, som stammer fra Indiens forhistorie som britisk kronkoloni.
Ifølge bogen British Colonialism and the Criminalization of Homosexuality var Indien det første land, som briterne forsøgte at indføre deres egne love i, i et forsøg på at udbrede kristendommen.
Mellem 30 og 40 tidligere britiske kolonier rundt omkring i verden kriminaliserer dog stadig sex mellem personer af samme køn.
Selvom der er en global tendens til at afkriminalisere homoseksuelle, har mange især tidligere britiske kolonier i Afrika, som Tanzania, Nigeria og Uganda, tilmed indført strengere love.
Stadig lang vej igenPå verdensplan er det i hele 70 lande fortsat ulovligt for to personer af samme køn at have sex med hinanden, og der er stadig 11 lande, hvor homoseksualitet kan medføre dødsstraf.
Selvom Indien er i forandring, er landet stadig meget traditionelt.
Landets regerende hindunationalistiske premierminister, Narendra Modi, har afholdt sig fra at kommentere på sager vedrørende homorettigheder.
Men hans politiske bagland og parti, Bharatiya Janata, er som udgangspunkt imod homoægteskaber.
Parret Kautilya og Hammad afholder sig stadig fra at holde i hånd offentligt.
- Folk fra 40-60 års alderen er ekstremt konservative.
De ønsker bare at følge fortidens love og regler.
De kommer aldrig til at acceptere forandringer i deres lokalsamfund eller familier, siger Kautilya.
FacebookTwitterKopier linkEmner:Narendra Modi (politiker)|Indien|Homoseksualitet|Storbritannien|Seksualitet




https://www.dr.dk/nyheder/regionale/bornholm/bornholm-skal-vaere-selvforsynende-men-beboere-frygter-vindmoeller-paa

BornholmBornholm skal være selvforsynende, men beboere frygter vindmøller på landDer var mange kritikpunkter, da vindmøller var til debat i Rønne i aftes.
Omkring 200 borgere var i aftes mødt op på Campus Bornholm i Rønne for at debattere landvindmøller på Bornholm.
 DR Bornholm)Af Sofie Ejdrup Larsen og Morten Søgård Volff28.
mar.
2019 kl.
10.
19Bemærk: artiklen er mere end 30 dage gammelLæs opSkal Bornholm være selvforsynende med grøn el i 2025?
Det spørgsmål var til debat i går, da øens Klima- og bæredygtighedsudvalg afholdt debatmøde i Rønne.
Her deltog politikere, borgere, virksomhedsejere med flere til en snak om landvindmøllernes fremtid på den bornholmske granitgrund.
Kommunens embedsværk vurderer nemlig, at flere landvindmøller er den eneste vej frem, hvis øen skal holde fast i sit mål om at blive selvforsynende med grøn strøm inden 2025.
Bright Green IslandI 2008 vedtog Bornholms Regionskommune strategien ”Bright Green Island”, som blandt andet betyder, at øen skal have sin egen CO2-neutrale energiproduktion inden 2025.
Siden da har kommunen undersøgt, hvordan den kan leve op til målsætningen f.
eks.
ved hjælp af solceller og havvindmøller.
Solceller er udelukket, fordi øen vil producere for meget strøm i de solrige sommermåneder, som går til spilde, fordi man ikke kan fragte den overskydende strøm til Sverige via øens søkabel.
Havvindmøller har samme problem.
Det vil kræve et større søkabel, som vil være alt for dyrt at udvide.
Og debatten gik ikke roligt for sig.
Vindmøllerne blev blandt andet kritiseret for at støje for meget til stor gene for eventuelle naboer.
Netop støjen er også den bekymring, som Maja Juul fra Bodilsker går rundt med, og derfor havde hun taget turen til Rønne i går aftes.
- Jeg er ikke modstander af landvindmøller, men jeg er modstander af, at når noget gavner os alle sammen, så er der nogle få familier, som bliver berørt, siger hun.
Maja Juul mener, at naboerne risikerer at flytte fra hus og hjem på grund af støjen fra vindmøllerne, men det vil blive svært, da de i så fald står med et hus, som bliver mindre værd på grund af møllerne.
Maja Juul fra Bodilsker er bekymret for, at landvindmøllerne kan gå ud over potentielle naboer.
Møllerne kan være støjende og sænke værdien på naboernes huse, mener hun.
 DR Bornholm)- Jeg er ked af, hvis folk skal føle sig stavnsbundet til deres huse, og der er forskel på, hvor robuste vi er, og hvor meget støj vi kan klare.
Michael Sørensen fra Rønne er tilhænger af landvindmøller på Bornholm, og han var taget til mødet for at blive klogere på projektet.
Han erkender, at der kan være gener for eventuelle naboer til møllerne, men han mener, at det er vigtigt, at kommuner, stater og verden gør noget for jorden, så den næste generation også har en jord at betræde:- Vi kan ikke kun producere energi ved hjælp af flis - vi kan ikke fælde alle skove på Bornholm, og vi kan ikke være bekendt at importere flis fra Polen.
Vi har behov for at trække på alle de grønne energikilder, der er, siger han.
Michael Sørensen er for landvindmøller på Bornholm.
Han mener, det er nødvendigt, at møllerne får en plads på øen til gavn for klimaet.
 DR Bornholm)Et godt mødeFormand for Klima- og bæredygtighedsudvalget Anne Thomas (AL) var glad for debatten, hvor der var plads til de forskellige holdninger til den grønne energikilde.
Heriblandt de kritiske holdninger om blandt andet møllernes støjniveau.
- Jeg hæftede mig ved, at vi i forvejen ikke har så mange støjklager, og at der er undersøgelser, som viser, at støjen er værst fra de små møller, og ikke de møller, som vi har i sinde at sætte op, siger Anne Thomas, der nu vil fortsætte sit arbejde på at få rejst landvindmøllerne.
Bornholmerne kom også til orde på gårsdagens møde, hvor de kunne stille spørgsmål til en række paneldeltagere bestående af blandt andet repræsentanter fra vindmølleindustrien og Danmarks Naturfredningsforening.
 DR Bornholm)Men Anne Thomas kan få svært ved at rejse møllerne.
For det er ikke første gang, at politikerne vil rejse landvindmøller på klippeøen.
I 2016 valgte et flertal i kommunalbestyrelsen at stemme imod landvindmøller blandt andet på grund af protester fra lokalbefolkningen.
Forkert at sætte landvindmøller opBåde Venstre og SF på Bornholm havde allerede inden debatmødet varslet, at de ikke ser grund til at holde endnu en afstemning om de omdiskuterede møller.
Venstres gruppeformand på Bornholm, Søren Schow, mener, at møllerne ikke vil dække øens energibehov i de kommende år.
I stedet bør regionskommunen lave tiltag, som reducerer øens CO2-udledning helt generelt:- Kan vi lave vores byer, så vi ikke skal transporteres rundt i biler?
Kan vi lave nogle bymidter, hvor vi skal cykle frem for at bruge bilen?
Hvordan kan vi gøre det mest klimaneutralt, hvis vi skal rejse mellem eksempelvis Rønne og Nexø?
, siger Søren Schow.
FacebookTwitterKopier linkEmner:Alternativet (parti)|Anne Thomas (politiker)|Bornholm|Vindkraft|Vindmølleindustri




https://www.dr.dk/nyheder/penge/islandsk-flyselskab-er-gaet-konkurs-aflyser-alle-afgange

PengeIslandsk flyselskab er gået konkurs: Aflyser alle afgangeIslandske Wow Air har ikke været i stand til at løse økonomiske problemer og er gået konkurs.
Det islandske luftfartsselskab Wow Air har aflyst alle flyvninger.
(Arkivfoto) 28.
mar.
2019 kl.
09.
59 | opdateret 28.
mar.
2019 kl.
15.
12Bemærk: artiklen er mere end 30 dage gammelLæs opDet islandske luftfartsselskab Wow Air er gået konkurs og har aflyst alle afgange og lukket for sine aktiviteter.
Det skriver Wow Air en meddelelse på sin hjemmeside.
Selskabet havde i 2018 omkring 3,5 millioner passagerer.
- Wow Air har ophørt al aktivitet.
Alle Wow Air-fly er blevet aflyst, står der i meddelelsen.
Ifølge Wow Air kan passagerer, der har betalt for en billet, henvende sig til deres kreditkortselskaber og høre, om de kan få pengene tilbage.
Nogle passagerer vil også være dækket, hvis de har købt billetten gennem et rejseselskab, eller hvis de har en særlig forsikring.
- Passagerer har måske også ret til kompensation fra Wow Air i henhold til europæiske rettigheder for flypassagerer.
I tilfældet af en konkurs kan et sådan krav rettes mod konkursboet, skriver Wow Air.
Wow air har længe kæmpe med at holde sig i luften.
En række kreditorer har fået kontrollen over selskabet mod, at de ikke har krævet selskabet lukket.
Skulle have handlet tidligereEn kriseplan har tidligere ført til massefyringer, og kun syv af selskabets fly var i drift til det sidste.
Wow Airs direktør, Skuli Mogensen, erkender, at han var for sen til at opdage selskabets problemer.
Sådan lyder det ifølge flymediet Check-in i et brev til medarbejderne, som det islandske medie Morgunbladid har set.
- Jeg vil aldrig kunne tilgive mig selv for ikke at handle tidligere, da det er indlysende, at Wow Air var et utroligt flyselskab, og vi var på rette vej for at komme godt tilbage, skriver Skuli Mogensen til de ansatte.
Wow Air blev grundlagt i 2011 og var første gang på vingerne i 2012.
På sit højeste havde selskabet ifølge Check-in omkring 20 fly og fløj til 40 destinationer.
/ritzau/FacebookTwitterKopier linkEmner:Skúli Mogensen (erhvervsleder)|Wow Air|Flyselskaber|Københavns Lufthavne|Island




https://www.dr.dk/nyheder/regionale/midtvest/simpel-metode-har-faaet-nihad-i-job-vi-vender-den-om-og-siger-alle-folk

Midt- og VestjyllandSimpel metode har fået Nihad i job: 'Vi vender den om og siger, at alle folk kan noget'  I Holstebro Kommune er antallet af flygtningekvinder i job tredoblet på tre år.
Nihad Mohammad Alsalkhadi har fået job i laboratoriet på et støberi i Holstebro.
Hun er oprindelig uddannet inden for handel og økonomi, men har haft kemi i gymnasiet i Syrien.
Af Mia Vogntoft Vad og Mette Skov-Jensen28.
mar.
2019 kl.
08.
27Bemærk: artiklen er mere end 30 dage gammelLæs opI Holstebro Kommune er antallet af kvinder med ikke-vestlig baggrund i job tredoblet på tre år.
Fra 12 til 35 kvinder.
Ifølge kommunens arbejdsmarkedschef er det sket med en meget enkel metode.
- Vi vender den om og siger, at alle folk kan noget.
Vi ser bort fra stillingsbetegnelser og kigger i stedet på kvindernes grundkompetencer, som vi oversætter til arbejdsopgaver på virksomhederne, siger Søren Landkildehus, arbejdsmarkedschef i Holstebro Kommune.
Hun er et stjerneeksempel på, at hun med en god baggrund kan gå ind i et højtspecialiseret arbejde.
Søren Landkildehus, arbejdsmarkedschef, Holstebro KommuneEt godt eksempel er Nihad Mohammad Alsalkhadi, der har fået job i laboratoriet på støberiet Vald.
Birn i Holstebro.
Hun har en uddannelse inden for handel og økonomi, men har haft kemi i gymnasiet i Syrien.
- Hun har ikke en laborantuddannelse, men hun har en god baggrundsviden, der matcher de opgaver, som hun udfører på Birn.
Hun er et stjerneeksempel på, at hun med en god baggrund og basale kompetencer kan gå ind i et højtspecialiseret arbejde, siger Søren Landkildehus.
Nyt projekt skal få flere kvinder i jobFlere kommuner skal gøre som Holstebro.
Det er målet for et nyt udviklingssamarbejde, som blandt andet Kommunernes Landsforening, KL, står bag.
- Vi kan se, at stort set alle kommuner i Danmark har udfordringer med at få flygtninge- og indvandrerkvinder i job, siger Sara Lindberg, der er chefkonsulent i KL og arbejder med integration.
I øjeblikket er 57 procent af mændene blandt flygtninge og indvandrere i arbejde efter tre år i Danmark, mens kun 19 procent af kvinderne tager på job hver dag.
- Det giver god mening at hjælpe flere flygtninge- og indvandrerkvinder i arbejde.
For eksempel øger det trivslen hos deres børn.
Samtidig er det også en samfundsmæssig gevinst, at så mange som muligt tjener penge og betaler skat, siger Sara Lindberg.
Hun håber, at 20 kommuner vil være med i udviklingssamarbejdet, der har som mål at udvikle nye metoder til kommunernes integrationsindsats.
Så mange er i job43 procent af de 21-64-årige flygtninge og familiesammenførte til flygtninge er i job efter 3 års ophold i Danmark.
Opdelt efter køn gælder det 57 procent af mændene og 19 procent af kvinderne.
Kilde: Det nationale integrationsbarometer - tal fra 4.
kvartal 2018I januar holdt det nye udviklingssamarbejde en række workshops, hvor 38 kommuner udvekslede erfaringer.
Her kom det frem, at der blandt andet mangler en større systematik i samarbejdet med virksomhederne, men at der også er udfordringer omkring motivationen af kvinderne.
Et billede, som Viborg Kommune genkender.
Kommunen har omkring 200 flygtningekvinder, som de gerne vil hjælpe ud på arbejdsmarkedet.
- Der er mange forskelligartede udfordringer.
Det er ikke nødvendigvis en homogen gruppe, siger Peter Winandy, teamleder i integrationsafdelingen på Jobcenter Viborg.
Derfor glæder han sig til at deltage i opstarten af udviklingsarbejdet.
- Vi kan måske lære lidt fra os omkring, hvad vi har gjort, og så høre noget om, hvad andre har gjort, siger han.
Nihad: Nu kan jeg betale mine regningerNihad Mohammad Alsalkhadi er i gang med at lave kemiske analyser i laboratoriet hos Birn i Holstebro.
Et fast arbejde betyder utrolig meget for hende.
- Jeg er meget glad.
Jeg vil gerne takke kommunen for at have hjulpet mig, så jeg kunne finde et job.
Det betyder, at jeg bliver en ansvarlig person, der kan betale mine regninger, siger hun.
Udover Kommunernes Landsforening står beskæftigelsesorganisationen Cabi og analysefirmaet LG Insight bag det nye udviklingssamarbejde, som sidst i april holder udviklingsmøder i henholdsvis Aarhus og København.
FacebookTwitterKopier linkEmner:Kommunernes Landsforening|Holstebro Kommune|Holstebro|Flygtninge og asylansøgere|Arbejdsmarked




https://www.dr.dk/nyheder/regionale/hovedstadsomraadet/flere-koeber-hus-rive-det-ned-igen

KøbenhavnFlere køber hus - for at rive det ned igenByggefirmaer melder om stigning i efterspørgslen på nye huse på gamle byggegrunde.
I øjeblikket er fundamentet ved at komme på plads - og om ikke så længe står Klaus Terkelsen med sit drømmehus.
Bygget på en grund, hvor der før stod et gammelt hus.
 DR)Af Mathilde Nordenlund, Peter Bye Andersen og Ida Nathan28.
mar.
2019 kl.
06.
06Bemærk: artiklen er mere end 30 dage gammelLæs opDrømmen om parcelhuset starter for stadig flere på ruinerne af et gammelt hus.
Det er nemlig blevet populært blandt boligkøbere - særligt i hovedstadsområdet - at rive ned for at bygge nyt, oplyser tre af landets største byggefirmaer, boligeksperter og ejendomsmægler-kæden Home.
Hos boligøkonomisk videnscenter kalder direktør Curt Liljegren udviklingen for en 'trend'.
Som årsag peger han på, at der mangler byggegrunde, og at mange gerne vil bo tæt på hovedstaden.
- Drømmen er at flytte ind i et område, der allerede er udbygget, hvor træerne er høje, så man ikke står ude på en pløjemark, forklarer Curt Liljegren.
Fakta: Flere river ned for at bygge nytByggefirmaerne Huscompagniet, Lind og Risør og Eurodan melder om en stigning i efterspørgslen på at få bygget nyt på grunde, hvor der i forvejen står et hus.
Hos Huscompagnet har man oplevet en stigning på lidt over 20 procent fra 2015 til 2018 i kommunerne omkring København.
Hos Lind og Risør kan man se en stigning på knap 25 procent fra 2015 til 2018.
Hos Nordea peger boligøkonomer på, at renten for tiden er rekordlav - og at det får folk til at låne flere penge til boligprojekter.
Kilde: Huskompagniet, Lind og Risør, Eurodan og NordeaHan nævner områder som Tåstrup, Skovlunde og Utterslev som eksempler.
- Man ønsker at komme tæt på centrum af København, og da der ikke er andre muligheder - der er ikke ledige byggegrunde mere - ja, så er der ikke noget alternativ; man er nødt til at købe en af de nedslidte ejendomme, siger han og forklarer, at mange af de ejendomme, der blev opført tilbage i 1960'erne, er opført i materialer og med løsninger, der ikke er fremtidssikrede.
- Derfor vil det kunne betale sig at rive dem ned fremfor at istandsætte dem, siger Curt Liljengren.
Foretrak nyt hus med lavt forbrugNogle af dem, der river ned for at bygge nyt, er familien Terkelsen, der lige nu er ved at bygge et nyt hus på en gammel grund i Hvidovre.
- Vores drøm var at bygge nyt.
Huset, der stod på grunden, var gammelt og med dårlig energi(mærkning, red.
).
Der kunne vi i stedet få et nyt med en fin energiramme og med et meget lavt forbrug, siger Klaus Terkelsen om en af grundene til, hvorfor han og familien valgte at bygge nyt.
- I stedet for at finde en grund uden for byen, så er der her skole tæt på, man kan tage toget, hvis man skal ind til København, og der er alt det, man skal bruge i nærheden, siger han.
Det gamle hus, som står på den grund, hvor Klaus Terkelsen er i gang med at bygge sin drømmebolig.
 © (Privatfoto))Hos byggefirmaet Huscompagniet har man siden 2015 oplevet, at efterspørgslen på et nyt hus er steget med 20 procent i kommunerne rundt om hovedstaden.
Det er især børnefamilier, der ser fordelene ved nybyggeri, siger administrerende direktør Martin Ravn Nielsen.
- Når man er hjemme, skal man ikke rende og vedligeholde en ældre bolig, men har bare tid til at være, tid til at leve, siger han.
Ikke altid drømmen for sælgerenOgså ejendomsmægler Lone Bøgh Henriksen, der ejer 11 Home-butikker i hovedstadsområdet, oplever, at en del købere går målrettet efter grunde, hvor de kan rive huset ned.
- De har brugt mange ressourcer på at kigge på hjemmesider hos typehusfirmaer og gjort sig mange tanker om, hvad er det for behov, vores familie har, og hvordan ser vores drømmehus ud, hvis vi selv skal bygge det, siger hun.
Men hun møder mange sælgere, der ikke er glade for købere, som vil rive huset ned for at bygge deres eget.
- Det er slet ikke drømmen, for mange af de her sælgere er ældre mennesker, der måske har haft deres hus i 40-50 år, hvor det har dannet ramme om deres familie og deres liv.
FacebookTwitterKopier linkEmner:Bygge- og anlægsvirksomhed|HusCompagniet|København|Ejendomshandel|Sjælland




https://www.dr.dk/nyheder/indland/facebook-indfoerer-nyt-forbud-mod-hvid-nationalisme

IndlandFacebook indfører nyt forbud mod 'hvid nationalisme'Det sociale medie ændrer kurs efter kritik for ikke at have fjernet hadbudskaber.
Mennesker med et mål om at udbrede hvid nationalisme skal have det sværere, lyder det fra Facebook.
Af Theis Lange Olsen28.
mar.
2019 kl.
07.
19Bemærk: artiklen er mere end 30 dage gammelLæs opEfter længere tids pres ændrer Facebook nu politik og forbyder budskaber, der kan karakteriseres som hvid nationalisme.
Det indflydelsesrige sociale medie har indtil nu skelnet imellem det, de kalder budskaber om 'hvidt overherredømme' og 'hvid nationalisme og separatisme'.
Førstnævnte har været forbudt længe.
Men det giver ikke længere mening at adskille 'hvid nationalisme' fra tanker om et hvidt overherredømme, lyder erkendelsen nu i et indlæg skrevet af Facebook.
Læs også:Efter terrorvideo fra Christchurch: Facebook vil ændre livestream-procedure- Det står klart for os, at de her begreber er dybt forbundet med organiserede hadgrupper, og det bør ikke være en del af Facebook, hedder det.
Forbuddet gælder også på Instagram.
At der er en trussel fra hvide højrenationalister med tanker om hvidt overherredømme kom til udtryk for nogle uger siden, da en gerningsmand skød og dræbte 50 mennesker i to moskeer i New Zealand, mens han streamede det direkte på sin Facebook-profil.
Ifølge Facebook er det nye forbud i høj grad et resultat af samtaler med borgerrettighedsgrupper og eksperter, der har krævet ændringer.
Som led i Facebooks nye politik vil brugere, der søger på indhold relateret til et hvidt overherredømme, blive tilbudt hjælp til at forlade hadgrupper via gruppen Life After Hate.
Svært at definereFacebook understreger i deres indlæg, at det hele tiden har været forbudt at skrive og sprede indhold, der er hadefuldt og krænker folk på baggrund af race, etnicitet og religion - og at det også har inkluderet indhold om 'hvidt overherredømme'.
Den nye politik fra Facebook efterlader dog stadig tvivl hos flere eksperter, der mener, at det sociale medie får en stor opgave i at definere, hvad indhold om 'hvid nationalisme og separatisme' egentlig er.
- Vil det for eksempel inkludere hadefulde ytringer rettet mod muslimer, sorte, jøder, flygtninge og folk fra LGBTQ-segmentet?
Det er fortsat uklart, siger Madihha Ahussain, der er advokat i Muslim Advocates, til New York Times.
Samme avis spurgte for et par år siden professor Eric Kaufmann, hvordan man egentlig skal forstå begrebet 'hvid nationalisme'.
- Det er ideen om, at national identitet skal bygges op omkring hvid etnicitet, og at hvide mennesker derfor nødvendigvis må udgøre den største del af befolkningen og styre samfundet med alt, hvad det indebærer, lød det.
FacebookTwitterKopier linkEmner:Facebook|New York Times|Befolkning|New Zealand




https://www.dr.dk/nyheder/udland/militaeret-gaar-ombord-paa-kapret-fragtskib

UdlandMilitæret går ombord på kapret fragtskibMaltas militær har overtaget kontrollen med et fragtskib, der var blevet kapret af migranter i Middelhavet.
Af Nikoline Vestergaard28.
mar.
2019 kl.
07.
20 | opdateret 28.
mar.
2019 kl.
07.
43Bemærk: artiklen er mere end 30 dage gammelLæs opMaltas militær er gået ombord på det fragtskib, der er blevet kapret af migranter.
Skibet med migranter og besætning bliver nu eskorteret til land, oplyser Maltas informationsministerium ifølge maltesiske medier.
En militær talsmand oplyser ifølge Malta Today, at man fik kontakt til skibet, inden det nåede Maltas farvande.
Her oplyste kaptajnen, at han ikke selv havde kontrol med skibet, og at han og hans besætning blev tvunget og truet af flere migranter til at føre skibet El Hibru 1 videre til Malta.
Læs også:Migranter kaprer fragtskib og omdirigerer det mod EuropaDet hele skete, efter at migranterne blev samlet op af skibet ud for Libyens kyst.
Da det gik op for migranterne, at de ville blive sejlet tilbage til Tripoli, tog de angiveligt magten over skibet og tvang det nordpå mod Europa.
Minister: De er piraterFlere flådefartøjer og en helikopter er sat ind i omkring skibet.
Ifølge Maltas væbnede styrker sejler skibet under tyrkisk flag, og der er flere tyrkiske besætningsmedlemmer ombord.
Deres tilstand er ukendt.
Det vides ikke præcist, hvor mange migranter der er ombord på skibet.
Italiens indenrigsminister, Matteo Salvini, har udtalt, at der var 120 ombord, mens maltesiske myndigheder oplyser, at der 108 migranter.
Salvini har udtalt sig om sagen, fordi der tidligere var tvivl om, hvorvidt det kaprede skib var på vej til den italienske ø Lampedusa.
- De er pirater, og de vil aldrig komme ind i landet, har ministeren sagt.
FacebookTwitterKopier linkEmner:Matteo Salvini (politiker)|Malta|Italien|Flygtninge og asylansøgere|Militær




https://www.dr.dk/sporten/fodbold/kvindeligaen/kvindeligaen-gaar-efter-endnu-stoerre-sponsorat-efter-3fs-sats-paa

KvindeligaenKvindeligaen går efter endnu større sponsorat efter 3F’s sats på herrernes SuperligaMens 3F har valgt at satse på det mandlige køn fremover i fodbold, så er der ikke panik på den kvindelige side.
(Arkivfoto) Fortuna Hjørring og de andre hold i den danske liga skal have en ny ligasponsor, efter 3F fremover sponsorerer Superligaen.
Af Frederik Palle28.
mar.
2019 kl.
06.
12Bemærk: artiklen er mere end 30 dage gammelLæs opI mange år har 3F været det bærende sponsorat i dansk kvindefodbold ved både at have sponseret den bedste danske liga og også kvindelandsholdet.
Men det samarbejde stopper nu, fordi 3F fremover har valgt bruge pengene på at sponsere den bedste mandlige liga – Superligaen.
Det var dog ikke noget, som kom bag på bestyrelsen i kvindedivisionsforeningen, der længe har vist, at de skulle til at kigge andre veje.
Dansk mester i kvindefodbold2018 Fortuna Hjørring2017 Brøndby IF2016 Fortuna Hjørring2015 Brøndby IF2014 Fortuna Hjørring2013 Brøndby IF2012 Brøndby IF2011 Brøndby IF2010 Fortuna Hjørring2009 Fortuna Hjørring- 3F har været en god sponsor for kvindeligaen i mange år.
Vi vidste godt, at de var i dialog med herrerne, og de har også meldt ud i god tid, at samarbejdet ikke ville fortsætte, forklarer kvindedivisionsforeningens formand, Kim Kjærhus.
Fra næste sæson tager man hul på 'Den Ny Kvindeliga', der skal give et markant løft på rammerne omkring kampene i ligaen og dermed øge kvaliteten, tilskuerinteressen og mediedækningen.
Læs også:Superligaen får nyt navn: 3F SuperligaDerfor bliver det også vigtigt at finde en god og solid sponsor, der er klar til at satse stort på kvindefodbold.
- Vi har sat en proces i gang og er ved at finde, hvad det er for nogle værdier, der skal bære vores liga.
Vi har sat gang i et brandingprojekt i tæt samarbejde med DBU og UEFA, forklarer Kim Kjærhus.
- Der er ingen tvivl om, at kvindefodbold er kommet for at blive.
3F har været med til at skubbe det i gang, men der skal ikke være nogen tvivl om, at vi har en forventning om, at det kommende sponsorat bliver på et andet niveau, fordi der er mere opmærksomhed omkring kvindefodbold, siger han.
3F havde brug for at prøve noget nytDet har ikke været på tale for 3F at fortsætte med at sponsere kvindeligaen, selvom man nu startede et sponsorat af Superligaen.
Det var der simpelthen ikke råd til.
- Vi har samlet vores sponsorater i et enkelt sponsorat for at få råd til at sponsere Superligaen.
Det er jo et stort sponsorat, forklarer kommunikationschef i 3F Thomas Hundsbæk.
- Det er jo også sådan med sponsorater, at på et eller andet tidspunkt skal de fornyes, fordi de kan ikke blive ved med at give den samme værdi, som da man kastede den første krone.
- Vi har haft et meget langt forløb omkring kvindefodbold, og de penge, som vi har brugt der, bruger vi nu til at finansiere vores nye sponsorat med, forklarer han.
Læs også:Harder mod Hegerberg: Europas to fodboldmastodonter mødes i Champions LeagueOg kvindedivisionsforeningen stræber også efter noget mere i det kommende sponsorat, end den aftale man har haft med 3F.
Der er som nævnt kommet mere opmærksomhed på kvindefodbold.
Specielt i Danmark efter kvindelandsholdets flotte sølvmedalje ved EM i 2017.
Stillingen i mesterskabsslutspillet 20191.
Brøndby – 16 point2.
Fortuna Hjørring – 12 point3.
VSK Aarhus – 7 point4.
KoldingQ – 6 point5.
BSF – 5 point6.
Thisted – 0 point(Der resterer otte kampe)Men man vil også være sikker på, at det er den helt rigtige sponsor, der kommer ind.
Så man er ikke bange for at skulle starte kvindeligaen op i næste sæson uden en sponsor.
- Vi vil gøre det her arbejde grundigt og rigtigt.
Vi er i fuld gang med at udvikle streaming og en hjemmeside.
Vi håber selvfølgelig på, at vi i et tæt samarbejde med DBU har en ligasponsor til den kommende sæson, forklarer Klaus Kjærhus.
- Men har vi ikke en ligasponsor, når den kommende sæson starter, så er det ikke sådan, at det vælter læsset.
Så får vi bare en sponsor på et senere tidspunkt.
Det vigtigste er, at vi får gjort det her arbejde rigtigt.
Vi skal være helt klar til at tage imod en ny sponsor, fordi det skal indeholde mere, end det sponsorat med 3F gjorde, siger han.
Han fortæller også, at 'Den Ny Kvindeliga' som udgangspunkt er et femårigt projekt, hvor man eksempelvis håber på at kunne optimere niveauet i ligaen, så det kan lykkes Danmark fortsat have to hold med i Champions League.
3F's sponsorat af Superligaen løber frem til sommeren 2023.
FacebookTwitterKopier linkEmner:3F|Økonomi|Fodbold|DBU|UEFA




https://www.dr.dk/nyheder/politik/boern-af-danske-syrienskrigere-mister-retten-til-dansk-statsborgerskab

PolitikBørn af danske syrienskrigere mister retten til dansk statsborgerskabSyrienskrigeres børn skal ikke længere have statsborgerskab ifølge ny aftale mellem regeringen og DF.
Regeringen og Dansk Folkeparti vil stramme reglerne for danske syrienskrigere - og deres børn.
 Af Andreas Nygaard Just og Uffe Tang28.
mar.
2019 kl.
06.
08Bemærk: artiklen er mere end 30 dage gammelLæs opHvis en dansk statsborger, der er draget i krig for eksempelvis Islamisk Stat, får et barn i eksempelvis Syrien, får barnet ikke længere dansk statsborgerskab.
Det er resultatet af en aftale indgået mellem Dansk Folkeparti og regeringen.
Som reglerne er nu, har børn af en syrienskriger med dansk statsborgerskab automatisk kunnet få statsborgerskab.
Men det skal være slut, siger udlændinge- og integrationsminister Inger Støjberg (V).
- De er født af forældre, der har vendt Danmark ryggen, og derfor skal de ikke tilhøre Danmark, siger hun.
Dansk Folkepartis indfødsretsordfører, Christian Langballe, glæder sig over aftalen, som opfylder et ønske, Dansk Folkeparti har haft længe.
De er født af forældre, der har vendt Danmark ryggen, og derfor skal de ikke tilhøre Danmark.
Inger Støjberg, udlændinge- og integrationsordfører, Venstre- De er født dernede, de har aldrig kendt Danmark, de har ingen tilknytning til Danmark, og så skal vi jo lige huske på, at det er forældrene, der har valgt at tage ned i krigszonen for at kæmpe for Islamisk Stat.
Og det må de jo så tage konsekvensen af, siger indfødsretsordføreren.
Læs også:Pape om hjemvendte syrienskrigere: 'Det bedste ville være, at de var faldet i kamp'Det bliver lettere at tage statsborgerskabet fra SyrienskrigereReglerne om at syrienskrigernes børn mister retten til det danske statsborgerskab er ikke eneste stramning fra regeringen og støttepartiet Dansk Folkeparti.
Fremover bliver det nemlig muligt at fratage syrienskrigere det danske statsborgerskab administrativt – altså uden at en domstol skal involveres i det.
Det gælder dog kun for syrienskrigere, der har dobbelt statsborgerskab.
Som udgangspunkt vil fratagelsen af det danske statsborgerskab kunne ske administrativt, mens syrienskrigeren endnu opholder sig i eksempelvis Syrien eller Irak.
Vi vil aldrig have dem hjem igen, hvis vi kan blive fri.
Christian Langballe, indfødsretsordfører, DFDet er vigtigt, siger indfødsretsordfører Christian Langballe.
- Vi vil ikke have dem hjem igen.
Vi vil aldrig have dem hjem igen, hvis vi kan blive fri, siger ordføreren og fortsætter.
- Vi har jo set hjemvendte syrienskrigere eksempelvis vende tilbage til Frankrig.
Her begik de det her forfærdelige terrorangreb på blandt andet spillestedet Bataclan og likviderede 129 mennesker.
- Det er sådan nogle overvejelser, vi har, og derfor må det være nu, vi fratager dem deres statsborgerskab in absentia.
Sådan beskytter vi Danmark, og så må de blive dernede, siger Christian Langballe.
Socialdemokratiet har tidligere foreslået lignende stramninger, ligesom det også diskuteres i andre EU-lande.
Støjberg: Vi holder os inden for rammerne af konventionerneInger Støjberg noterer sig, at det vil gøre det lettere at fratage statsborgerskabet for en del af de danske syrienskrigere.
- Ærligt talt så er der ingen grund til, at de skal til Danmark for at køre hele møllen igennem, hvis de har et andet statsborgerskab.
De er uønskede i Danmark, og sådan må det så være, siger hun.
Er du sikker på, at det her er inden for konventionernes rammer?
- Jeg er fuldstændig sikker på, at det her er inden for konventionens rammer, siger Inger Støjberg.
Selv om Dansk Folkeparti og regeringen har flertal i dag, kan de ikke nå at vedtage aftalen om syrienskrigerne på denne side af et valg – derfor afhænger stramningerne af, at der er flertal for aftalen også på den anden side af valget.
Læs også:Puk Damsgård møder IS-kvinder, der vil hjem til Danmark: De savner tryghedenFacebookTwitterKopier linkEmner:Inger Støjberg (politiker)|Islamisk Stat|Dansk Folkeparti|Krige og væbnede konflikter|Syrien




https://www.dr.dk/nyheder/kultur/film/6-stjerner-til-ny-trine-dyrholm-film-provokerende-berusende-og-helt-fantastisk

FilmlandSe temaAf Filmanmelder og vært på FilmlandPer Juul CarlsenFilm og serier6 stjerner til ny Trine Dyrholm-film: Provokerende, berusende og helt fantastisk!
'Dronningen' er en film uden manual, der giver publikum plads til selv at tolke på handlingen.
- Manualen i filmen findes ikke.
Den fortæller bare en vild historie om en kvinde, der gør noget, som man da overhovedet ikke må – og så kan vi andre gå på opdagelse i den og finde på forklaringer, skriver Per Juul Carlsen.
(© Rolf Konow/Nordisk Film)28.
mar.
2019 kl.
06.
32Bemærk: artiklen er mere end 30 dage gammelLæs opDu er vant til, at en film fortæller dig, hvad du skal føle, hvornår du skal føle det, hvem du skal holde med, hvem du skal blive frastødt af, og hvilken morale du skal slæbe videre med dig i livet.
Der står altid et klaver og et strygeorkester klar til at gøre dig opmærksom på, når du skal være rørt til tårer midt i en film.
Vi er så vant til at få fortalt historier i film og serier, at vi så godt som aldrig er i tvivl om noget.
Sådan hænger tingene selvfølgelig overhovedet ikke det mindste sammen ude i den virkelige verden.
'Dronningen'Instruktør: May el-ToukhyMedvirkende: Trine Dyrholm, Magnus Krepper, Gustav LindhPremiere: 28.
martsEnhver, der har oplevet et kæresteforhold, et venskab eller et forhold til et familiemedlem gå i stykker, ved også, at helte, skurke og moraler ikke er nemme at udpege.
De fleste af os ved godt, at vi ikke er helte, at vi ikke altid handler rigtigt, og at vi bestemt ikke altid ved, hvorfor vi gør, som vi gør.
Alligevel bilder de fleste historiefortællere os ind, at livet har en manual.
Det gør alt så dejligt nemt.
Ingen klare svarMen hvad nu, hvis den manual bliver skyllet ud i lokummet?
Hvad nu, hvis en kvinde på 45-50 år har en affære med sin omtrent 30 år yngre papsøn?
Det er naturligvis ikke moralsk korrekt, men papsønnen protesterer ikke.
Hvorfor tager hun det valg, der med den største selvfølgelighed kan smadre hendes familie?
Og hvordan hænger det sammen med, at kvinden, der er advokat, til daglig forsvarer børn og unge mod voksnes overgreb?
Har det noget at gøre med, at hendes mand, drengens far, er en kedelig starut, endda svensker?
Anne spilles af Trine Dyrholm, mens Peter, Annes mand, spilles af Magnus Krepper.
(© Rolf Konow/Nordisk Film)Er hun nået til et punkt i sin tilsyneladende perfekte, veltilrettelagt tilværelse, hvor hun trænger til et eventyr?
Ligger der en forklaring i, at den fine advokat med lækker villa, flot mand og søde børn er vokset op i samfundets laveste lag?
Eller har hun en flig af en psykisk ustabilitet?
Der er ingen klare svar på de spørgsmål i May el-Toukhys modige film 'Dronningen'.
Manualen findes ikke.
Den fortæller bare en vild historie om en kvinde, der gør noget, som man da overhovedet ikke må – og så kan vi andre gå på opdagelse i den og finde på forklaringer.
Dyrholm styrer filmen hjem'Dronningen' er ikke den første film i verden, der dropper manualen.
Den franske instruktør Robert Bresson insisterede eksempelvis på at skære helt ind til knoglen af en historie og lade hver enkelt seer bidrage med kødet.
Men i en tid, hvor især amerikanske film og serier trækker os rundt i ørene hele tiden, virker 'Dronningen' vildt udfordrende.
Endda berusende angstprovokerende.
Vi er ikke vant til at mene noget på egen hånd.
Hvad skal vi så mene om en tilsyneladende rationel, pæn, veluddannet og respektabel kvinde – endda en mor – der overskrider alle grænser for rationel og respektabel opførsel?
- I 'Dronningen' ligger selvfølgelig også et ønske om at udvide paletten for kvinderoller på film – i stedet for at præsentere endnu en af de snusfornuftige og bundsolide mødre, filmhistorien i forvejen er så rig på, skriver Per Juul Carlsen.
(© Rolf Konow/Nordisk Film)I 'Dronningen' ligger selvfølgelig også et ønske om at udvide paletten for kvinderoller på film – i stedet for at præsentere endnu en af de snusfornuftige og bundsolide mødre, filmhistorien i forvejen er så rig på.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Og advokaten Anne, der bliver spillet af Trine Dyrholm, er virkelig en særpræget oplevelse, et blankt stykke papir med en stor smudsplet på midten.
Der er masser af plads til at læse motivation og drivkraft ind i hende.
En manglede manual kan naturligvis ikke løfte en film på egen hånd.
Der skal mere til, og det er især i detaljerne, at 'Dronningen' opbygger et dejligt mangfoldigt og komplekst net af små forskydninger mellem mennesker.
Trine Dyrholm styrer filmen hjem fra sit centrum som gåden Anne, men hun er hele tiden i udveksling med filmholdet omkring sig.
Lige fra de små biroller, der føjer nye sider til hende, til fotografen Jasper Spannings sensuelle billeder af nænsomme berøringer og komponisten Jonas Ekstrands anelsesfulde, minimalistiske musik.
Der er et mylder af liv og indtryk i 'Dronningen'.
Brug det og gør det til din egen film.
Det er en fantastisk fornemmelse.
Og lad os så håbe, at det er begyndelsen på en bølge af manualløse film…(© Nordisk Film)Læs også:Anmelder bevæget af ny Astrid Lindgren-film: 'Emil fra Lønneberg' bliver aldrig det samme igenFacebookTwitterKopier linkEmner:Trine Dyrholm (skuespiller)




https://www.dr.dk/nyheder/udland/migranter-kaprer-fragtskib-malta-afviser-tage-imod-dem

UdlandMigranter kaprer fragtskib: Malta afviser at tage imod demEn stor gruppe migranter har taget styringen over et tyrkisk fragtskib, der i går reddede dem, og styrer nu skibet mod nord til Europa.
Det er det tyrkiske skib El Hiblu 1, der er blevet overtaget af migranter ud for Libyens kyst.
Foto: MarineTraffic, Cengiz Tokgoz// Ritzau og Sofie Dyjak28.
mar.
2019 kl.
06.
06 | opdateret 28.
mar.
2019 kl.
07.
20Bemærk: artiklen er mere end 30 dage gammelLæs opEn gruppe på mere end 100 migranter blev i går aftes reddet af et tyrkisk fragtskib ud fra Libyens kyst.
Men da migranterne opdagede, at fragtskibet ville transportere dem tilbage til Libyen, overtog de angiveligt magten over skibet.
Og de har truet mandskabet til at sejle dem mod nord til Europa.
Nærmere bestemt i retning mod Malta og den italienske ø Lampedusa.
Det oplyser myndigheder i Italien og Malta ifølge blandt andre nyhedsbureauet AP.
Fragtskibet var på vej fra Tyrkiet til Libyen, da skibets besætning onsdag aften samlede omkring 120 migranter op ud fra Libyens kyst.
Ifølge Italiens indenrigsminister, Matteo Salvini, er der tale om det tyrkiske oliefragtskib El Hiblu 1.
Og han kalder hændelsen "det første tilfælde af pirateri til søs begået af migranter".
Kapringen af det 52 meter lange fragtskib skete cirka 10 kilometer ud fra Libyens kyst, skriver Malta Today.
Får ikke lov til at komme til MaltaMaltas væbnede styrker har ifølge Malta Today forgæves forsøgt at få kontakt til skibets kaptajn, men man har styr på, hvor skibet befinder sig.
Ruten følges nu tæt.
Skibet har siden klokken kvart i fem i morges ligget stille i Middelhavet tæt på Maltas kyst.
Det viser oplysninger fra Marine Traffic, der følger skibes rute over hele verden.
Skibet får ifølge Malta Today angiveligt ikke lov til at komme ind i maltesiske farvande.
Hverken Italien eller Malta ønsker at tage imod migranterne, det skriver blandt andre det norske medie NRK.
- De vil helt sikkert ikke komme ind i Italien, lyder det fra Matteo Salvini, mens Maltas regering endnu ikke officielt har udtalt sig.
FacebookTwitterKopier linkEmner:Italien|Malta|Matteo Salvini (politiker)|Flygtninge og asylansøgere|NRK




https://www.dr.dk/nyheder/indland/kongelige-monogrammer-haerges-af-orme-skal-restaureres-millioner

IndlandKongelige monogrammer hærges af orme: Skal restaureres for millionerStore dele af Barokhaven ved Frederiksborg Slot i Hillerød skal genplantes.
Det er de kongelige monogrammer, der her ses under indvielsen i 1996, der skal helt eller delvist genplantes.
(Arkivfoto) 28.
mar.
2019 kl.
06.
03Bemærk: artiklen er mere end 30 dage gammelLæs opDe kongelige monogrammer i Barokhaven ved Frederiksborg Slot i Hillerød skal restaureres, da buksbommene er hærget af orme, der æder planternes rødder.
Slots- og Kulturstyrelsen anslår, at restaureringen vil koste mellem tre og fire millioner kroner.
Det skriver Frederiksborg Amts Avis.
De fire monogrammer skal fjernes helt, og der skal sættes nye planter.
Slots- og Kulturstyrelsen har kendt til ormeangrebet i omkring seks år og har de seneste år forsøgt at finde løsninger på problemet med hjælp fra eksperter fra både Danmark og udlandet.
Men den langvarige redningsindsats har altså ikke båret frugt.
Et stort antal af planterne er allerede døde eller kraftigt hærget af orme, og derfor skal arbejdet i gang nu, inden vækstsæsonen går i gang, lyder anbefalingen.
- Vi har gennemgået alle mulige løsninger og forsøgt at lave forskellige former for jordforbedring og gødningstyper, men det har ikke hjulpet.
Så nu må vi gøre det, selv om det ikke er rart, fortæller slotsgartner John Nørgaard Nielsen fra Slots- og Kulturstyrelsen.
Først færdigt i 2021Han var selv med til at plante de enorme monogrammer i Barokhaven i 1996 i forbindelse med genskabelsen af Frederik IV's oprindelige have fra 1720’erne.
Når planterne er væk, skal jorden ligge brak i et år, før der kan sættes nye planter, for at være sikker på at ormene er døde.
Herefter går arbejdet i gang med de to monogrammer på den nedre del af haveanlægget, og de skal også ligge brak i et år.
Dermed er arbejdet med at genplante monogrammerne og de omkringliggende blomsterbede først forventet færdigt i forsommeren 2021.
Frederiksborg Slot og de store parkanlæg omkring slottet er en af Nordsjællands mest besøgte turistattraktioner.
/ritzau/FacebookTwitterKopier linkEmner:Slots- og Kulturstyrelsen|Frederiksborg Slot|Hillerød|Planter|Frederiksborg Amts Avis




https://www.dr.dk/nyheder/udland/millionerstatning-til-kraeftsyg-pensionist-efter-brug-af-roundup

UdlandMillionerstatning til kræftsyg pensionist efter brug af RoundupEn 70-årig kræftsyg pensionist fik medhold i sit søgsmål mod kemi- og medicinalgiganten Bayer.
Ukrudtsmidlet Roundup er en af de mest udbredte former for sprøjtegift - også i Danmark.
)28.
mar.
2019 kl.
05.
43Bemærk: artiklen er mere end 30 dage gammelLæs opDen tyske kemi- og medicinalgigant Bayer er blevet dømt til at betale en erstatning på 530 millioner kroner til en amerikansk pensionist, der fik en kræftsygdom efter lang tids brug af ukrudtsmidlet Roundup.
Dommen faldt ved en distriktsdomstol i San Francisco i går, skriver nyhedsbureauet AP.
Ifølge en enig jury har selskabet ageret "uagtsomt" og ikke udvist "rimelig forsigtighed" ved at undlade at advare om de sundhedsskadelige effekter af Roundup på produktets emballage.
Roundup består af det kemiske stof glyfosat og optages gennem blade og skud.
Det er et meget benyttet ukrudtsmiddel - også i Danmark, hvor Miljøstyrelsen anslår, at det danske forbrug i 2015 var på 853 ton.
Produktet blev oprindeligt patenteret af den amerikanske kemivirksomhed Monsanto, der i 2018 blev opkøbt af Bayer.
Fik aggressiv lymfekræftDen kræftsyge pensionist, 70-årige Edwin Hardeman, lider af en aggressiv form for lymfekræft, og han har nu rettens ord for, at en årelang eksponering for ukrudtsmidlet har spillet en rolle - og at Bayer er ansvarlig for manglende advarsler om de skadelige effekter.
- Deres handlinger viser klart, at de ikke bekymrer sig om, hvorvidt Roundup kan forårsage kræft.
I stedet har de manipuleret den folkelige opinion og undergravet enhver, der har fremført reelle og legitime bekymringer om midlets effekter, siger Hardemans advokater i en udtalelse efter dommen.
Bayer står over for et væld af lignende søgsmål i USA, og i 2018 blev virksomheden dømt til at betale erstatning til en skolepedel, der også havde udviklet lymfekræft.
Ifølge nyhedsbureauet Reuters er intet mindre end 11.
200 søgsmål i øjeblikket undervejs i det amerikanske retssystem.
Vil appellere dommenBayer har udtrykt skuffelse over dommen og har tænkt sig at appellere.
- Denne dom ændrer ikke på fire årtiers vægtig og ekstensiv forskning, der har konkluderet, at vores glyfosatbaserede ukrudtsmidler ikke er kræftfremkaldende, siger selskabet i en udtalelse.
De mange retssager og udsigten til, at flere af dem kan resultere i millionerstatninger, har fået Bayers aktiekurs til at falde dramatisk.
Da den samme jury i sidste uge fastslog, at Bayer ikke kunne undsige sig et ansvar for Hardemans sygdom, og at man nu kunne tale om mulig erstatning, faldt aktien med 12 procentpoint.
Læs også:Amerikansk domstol: Mand fik kræft af at bruge Roundup i sin baghaveFacebookTwitterKopier linkEmner:Kræft|Planteavl|Miljøstyrelsen|San Francisco|USA




https://www.dr.dk/nyheder/udland/eu-gar-mod-usa-golanhojderne-er-ikke-israels-territorie

UdlandEU går mod USA: Golanhøjderne er  ikke Israels territorieEU's udenrigschef slår fast, at EU ikke vil følge USA og anerkende Golanhøjderne som en del af Israel.
USA's præsident, Donald Trump, skrev mandag under på et dekret, der anerkender Israels suverænitet over Golanhøjderne.
28.
mar.
2019 kl.
05.
49Bemærk: artiklen er mere end 30 dage gammelLæs opDen Europæiske Union (EU) er uenig i USA's anerkendelse af Golanhøjderne som en del af Israels territorie.
Det skriver EU's udenrigschef, Federica Mogherini, i en pressemeddelelse på vegne af medlemslandene.
- EU's holdning til Golanhøjdernes status har ikke ændret sig.
På linje med folkeretten og FN's Sikkerhedsråds resolution 242 og 497 anerkender EU ikke israelsk suverænitet over de besatte Golanhøjder, står der i pressemeddelelsen ifølge nyhedsbureauet AFP.
Mandag underskrev USA's præsident, Donald Trump, et dekret, hvor USA anerkender Israels suverænitet over Golanhøjderne.
Israel erobrede området fra Syrien under Seksdageskrigen i 1967 og erklærede det som en del af landet i 1981.
Internationalt har Israels annektering af det strategisk vigtige højdedrag aldrig været anerkendt.
FN's Sikkerhedsråd fastslog i 1981, at det er besat syrisk territorium.
Den amerikanske beslutning blev straks fordømt fra syrisk side, og nu går EU også imod.
Læs også:Trump anerkender Golanhøjderne som en del af IsraelAdvarsler om USA's beslutningIfølge det syriske udenrigsministerium har Trump ikke autoritet til på egen hånd at "legitimere besættelsen" af Golanhøjderne.
Fra flere sider har der lydt advarsler om, at USA's beslutning om at anerkende Israels ret til Golanhøjderne kan få vidtrækkende og farlige konsekvenser.
Rusland advarede mandag igen om en "ny bølge" af spændinger i Mellemøsten, efter Trump havde underskrevet dekretet.
Ud over Rusland, Syrien og EU har 14 andre lande i FN's Sikkerhedsråd kritiseret USA's beslutning.
På et møde i går skiftedes talere for hvert land til at støtte Syriens krav på området, skriver nyhedsbureauet AP.
Sydafrikas FN-ambassadør, Jerry Matjila, udtalte, at "denne unilaterale handling gør intet for at hjælpe med at finde en løsning på konflikten i Mellemøsten".
Han og andre henviste til FN's resolution fra 1981, der kaldte Israels annektering for "ugyldig og uden international juridisk effekt.
"/ritzau/FacebookTwitterKopier linkEmner:Donald Trump (politiker)|EU|Federica Mogherini (politiker)|Israel|Udenrigspolitik




https://www.dr.dk/nyheder/viden/kroppen/spis-spinat-og-groenkaal-saa-kan-du-faa-skipper-skraek-muskler-som-pensionist

KroppenSpis spinat og grønkål: Så kan du få Skipper Skræk-muskler som pensionistÆldre kvinder, der spiser masser af grøntsager, har en større muskelstyrke end andre kvinder, viser ny forskning.
Forskerne mener, at især nitratholdige grøntsager som rødbede og spinat er godt for ældres muskelstyrke.
Af Emilie Aagaard28.
mar.
2019 kl.
06.
00Bemærk: artiklen er mere end 30 dage gammelLæs opDet er næppe et kæmpechok for dig, at grøntsager er sunde.
Nu viser en ny australsk undersøgelse, at det måske især er godt at spise grøntsager som spinat, rødbede, kål, selleri og rucola.
For de indeholder relativt meget nitrat.
Og de nitratholdige grøntsager kan være med til at øge vores muskelstyrke langt op i alderdommen, konkluderer undersøgelsen.
Man kan ikke smage nitrat.
Og betydningen for vores sundhed er lidt kontroversiel.
For nitrat findes også i store mængder i forarbejdet kød, hvor det i visse undersøgelser har været sat i forbindelse med tarmkræft.
Christina Dahm, lektor på AUHer sammenholdt forskerne over 1.
400 ældre kvinders muskelstyrke med deres kost.
Og det viste sig, at de kvinder, der spiste flest nitratholdige grøntsager, også var de stærkeste.
Christina Dahm er lektor på Institut for Folkesundhed på Aarhus Universitet.
Hun forsker i, hvordan vores kost bl.
a.
påvirker vores risiko for at få hjertekarsygdomme og kræft.
Hun finder den nye undersøgelse interessant.
- Der bliver ikke lavet mange af den her slags store og samtidig ret objektive undersøgelser af muskelstyrke, for de er omfattende, siger hun.
Nitrat er kontroversieltNitrat findes bl.
a.
i en lang række madvarer og i drikkevand.
- Man kan ikke smage det.
Og betydningen for vores sundhed er lidt kontroversiel.
For nitrat findes også i store mængder i forarbejdet kød, hvor det i visse undersøgelser har været sat i forbindelse med tarmkræft, fortæller Christina Dahm.
I den nye undersøgelse ser forskerne dog ikke på den mulige sammenhæng mellem nitrat og kræft.
Her vurderer de udelukkende, hvorvidt der kan være en sammenhæng mellem kvinders muskelstyrke og deres indtag af nitrat fra grøntsager.
Giv ikke din baby for meget spinatSundhedsstyrelsen anbefaler, at vi ikke giver helt små børn for mange nitrat-fyldte grøntsager.
For de er særligt følsomme overfor nitrit, som nitrat let omdannes til i kroppen.
Nitrit kan give spædbørn blåfarvning af huden og opkast.
Det skyldes, at nitrit kan reagere med blodets hæmoglobin, så det ikke kan binde og transportere ilt rundt i kroppen.
Læs mere om Sundhedstyrelselsens anbefalinger her.
Alle kvinderne, der deltager, er fyldt 70 år.
- Muskelstyrke er egentlig en god indikator for den generelle sundhed, især i alderdommen.
Men det kunne have været spændende at have haft andre sundhedsparametre med, siger Christina Dahm.
Tidligere forskning har dog vist, at nitrat øger blodgennemstrømningen og muskelfunktionen hos yngre mennesker.
Men hvordan nitrat i fødevarer påvirker ældre, har man ikke tidligere undersøgt, skriver de australske forskere i en akademisk artikel om undersøgelsen.
Stærke kvinder har måske mere overskudI undersøgelsen vurderes kvindernes muskelstyrke ud fra, hvor stærkt et greb de har, og hvor hurtigt de kan rejse sig fra en stol.
Det sammenholder forskerne så med de svar, som kvinderne har givet i et spørgeskema om kostvaner.
- Det viser sig, at jo flere nitratholdige grøntsager, kvinderne siger, de spiser, desto bedre klarer de testene for muskelstyrke.
Det kan så tyde på, at grøntsagerne gør dem stærkere, siger Christina Dahm.
Men Christina Dahm ser også en anden mulig forklaring på sammenhængen.
- Resultaterne kan også skyldes, at de stærkeste kvinder også er dem, der har overskud til at købe og tilberede flest friske grøntsager.
Det er svært at udelukke på grund af den måde, som undersøgelsen er bygget op på, siger Christina Dahm.
Det er også svært at vide sig sikker på, at det er grøntsagernes indhold at nitrat, der netop er i spil.
Endelig peger Christina Dahm på, at der er en vis usikkerhed med spørgeskemaundersøgelser generelt.
For hvor godt husker vi egentlig, hvad vi selv har spist i løbet af for eksempel det seneste år?
- Det er nogle udfordringer, der næsten altid vil ses ved den her slags undersøgelser.
Og at mange mennesker kunne have godt af at spise flere grøntsager, det tror jeg er ret harmløst at tilslutte sig, slutter Christina Dahm.
FacebookTwitterKopier linkEmner:Fødevarer|Videnskab|Sundhed og velvære|Kræft|Aarhus Universitet




