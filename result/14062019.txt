https://www.dr.dk/nyheder/udland/biden-moeder-bernie-demokratiske-kandidater-klar-til-debataften-i-usa

Det amerikanske præsidentvalg 2020UdlandBiden møder Bernie: Demokratiske kandidater klar til debataften i USATyve håbefulde demokratiske præsidentkandidater mødes for første gang til debat i Miami i Florida.
Den 77-årige Bernie Sanders håber, han kan blive USA's kommende præsident.
Af Louise Brodthagen Jensen14.
juni 2019 kl.
22.
32Bemærk: artiklen er mere end 30 dage gammelLæs opDer er stadig over et helt år til.
For først i midten af juli næste år skal Demokraterne i USA vælge den kandidat, som skal forsøge at vriste præsidentposten fra Donald Trump ved valget i 2020.
Men de 23 potentielle præsidentkandidater er allerede i fuld gang med deres valgkampagner, og om to uger mødes de til en debat, der spænder over to dage og bliver vist på amerikanske tv-stationer som NBC News og MSNBC samt Telemundo.
Allerede nu står det klart, hvem der skal dele scene med hvem, når hele USA for første gang skal måle og veje hele det samlede felt af håbefulde kandidater.
Ikke alle har dog fået lov at komme med til festen, og 'kun' tyve kandidater kan den 26.
og 27.
juni (ti hver aften) stille sig på podiet i Miami i delstaten Florida.
Her er de 21 kandidater, der håber på at blive Demokraternes præsidentkandidat: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 21Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 21Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 21Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
3 / 21John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 21Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
5 / 21Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
6 / 21Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 21Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 21Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
9 / 21Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
10 / 21Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
11 / 21Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
12 / 21Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
13 / 21Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
14 / 21Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
15 / 21Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
16 / 21Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
17 / 21Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
18 / 21Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
19 / 21Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
20 / 21Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
21 / 21For at være kvalificere sig skal kandidaterne have nået et procentpoints opbakning i tre af de store nationale meningsmålinger og modtaget donationer fra 65.
000 donorer - eller begge dele.
Det har i første omgang betydet, at en guvernør fra Montana, en borgmester fra Florida og et kongresmedlem må følge debatten ligesom alle andre.
Foran tv-skærmen.
Men alt afhængig af, hvor tæt man følger amerikansk politik, vil der formentlig nok alligevel være rigtigt mange ukendte ansigter den første aften, hvor den mest kendte politiker formentlig er senator fra Massachusetts, Elizabeth Warren.
Debat den 26.
juniElizabeth Warren, senator fra MassachusettsCory Booker, senator fra New JerseyJulián Castro, tidligere boligministerBill de Blasio, borgmester i New YorkJohn Delaney, tidligere medlem af Kongressen fra MarylandTulsi Gabbard, medlem af Kongressen fra HawaiiJay Inslee, guvernør i staten WashingtonAmy Klobuchar, senator fra MinnesotaBeto O’Rourke, tidligere medlem af Kongressen fra TexasTim Ryan, medlem af Kongressen fra OhioWarren har inden for den seneste måneds tid bidt sig godt fast i meningsmålingerne, hvor hun indtager enten tredje eller fjerdepladsen, så der gode tal at læne sig op ad, når hun skal på scenen med en håndfuld relativt ukendte navne.
Undtagelsen er måske en af de store historier fra midtvejsvalget i 2018, texanske Beto O'Rourke der forsøgte - og kom tæt på - at vriste et senatssæde fra den mere kendte republikaner Ted Cruz.
Forsøget mislykkes, og Beto O'Rourkes kandidatur, som mange ellers så frem til, har også allerede tabt luft.
Faktisk i en sådan grad, at han selv har beklaget sin lancering, som blandt andet foregik på forsiden af magasinet "Vanity Fair" og med overskriften "Jeg er bare født til det" med henvisning til præsidentjobbet.
Giganternes kampAnden aften er der omvendt lagt op til lidt af et brag, for her tørner meget erfarne kræfter sammen: Tidligere vicepræsident, Joe Biden, og Bernie Sanders, der som nogle måske husker, også prøvede lykken som kandidat mod Hillary Clinton i 2016.
Tidligere vicepræsident, Joe Biden, fører solidt i meningsmålingerne.
De to aldrende herrer på henholdsvis 76 og 77 år placerer sig solidt som nummer et og to i de fleste meningsmålinger, men med sig på scenen har de faktisk også flere af de kandidater, der foreløbig har flest amerikaneres interesse.
Den californiske senator Kamala Harris og feltets overraskelse i form af en kun 37-årig borgmester fra delstaten Indiana, Pete Buttigieg, hvis efternavn har skabt så stor forvirring, at han har gjort det til en del af sit kampagneslogan.
De var på scenen i natMichael Bennet, senator fra ColoradoJoseph R.
Biden Jr.
, tidligere vicepræsidentPete Buttigieg, borgmester i South Bend, IndianaKirsten Gillibrand, senator fra New YorkKamala Harris, senator fra CalifornienJohn Hickenlooper, tidligere guvernør i ColoradoBernie Sanders, senator fra VermontEric Swalwell, medlem af Kongressen fra CaliforniaMarianne Williamson, forfatter og coachAndrew Yang, entreprenørDen åbent homoseksuelle borgmester fra byen South Bend er på kort tid blevet populær på sociale medier, fået stående ovation, da han deltog i et interview på den konservative tv-kanal Fox News og placerer sig i flere af de nationale meningsmålinger i top fem af de kandidater, som henter flest stemmer.
Hans popularitetskurve har endda fået tilnavnet 'The Buttigieg bump' (Buttigieg-hoppet, red.
) på den politiske dataanalyseside FiveThirtyEight.
Den tredje debat som finder sted i midten af september skal kandidaterne have modtaget 130.
000 indviduelle donationer og være registreret med mindst to procentpoint i fire stater eller i de på forhånd godkendte nationale målinger.
Kilder: New York Times, Washington Post, FiveThirty Eight, Vanity Fair, Vox, Fox NewsFacebookTwitterKopier linkEmner:Bernie Sanders (politiker)|Beto O'Rourke (politiker)|USA|Fox News|Valg og folkeafstemninger




https://www.dr.dk/nyheder/indland/video-orker-paa-folkemoedet-presser-mette-frederiksen-paa-vaabenloven

IndlandVIDEO Orker på Folkemødet presser Mette Frederiksen på våbenlovenSocialdemokraternes formand har fået et nyt punkt til regeringensforhandlingerne.
Af Mark Lindved Norup og Morten Top14.
juni 2019 kl.
21.
55Bemærk: artiklen er mere end 30 dage gammelLæs opDet er ikke nemt at være et krigerisk fantasivæsen i et land med så restriktiv en våbenlov som den danske.
Og hvad gør et par snarrådige orker så for at få ændret på det?
© ScanpixOrkerOrker findes over alt i verden, hvor der er rollespilsinteresserede mennesker.
De kan kendes på deres skarpe hugtænder i undermunden, grønne hud og aggressive adfærd.
Deres udseende gør dem til oplagte skurke, og de optræder derfor ofte i bøger, film og computerspil som modspil til helten(e).
Bedst kendt er formentlig hærene af orker i de utallige film baseret på J.
R.
R.
Tolkiens bøger (billedet).
De tager til Folkemødet på Bornholm, hvor de passer den formentlig kommende statsminister op, får taget en selfie og klager deres nød.
I nævnte rækkefølge, selvfølgelig.
Et par medlemmer fra rollespilsforeningen Bifrost dukkede i dag op på solskinsøen, hvor de svært bevæbnede med store slagvåben fik fat på Socialdemokraternes formand, Mette Frederiksen.
Efter at have lagt ansigtet i de rette, alvorlige folder lyttede hun til deres problemer med forbud mod små knive og armbrøster, der skyder med skumgummipile.
Restriktioner, der i den grad besværliggør livet som ork på krigsstien i de danske skove.
- Jeg tager det med til regeringsforhandlingerne allerede i morgen, lovede en grinende Mette Frederiksen de spidsørede, grønne væsener.
FacebookTwitterKopier linkEmner:Mette Frederiksen (politiker)|Socialdemokraterne|Bornholm




https://www.dr.dk/nyheder/indland/overblik-strammere-lovgivning-om-fosterreduktion-har-skabt-debat-i-norge

IndlandOVERBLIK Strammere lovgivning om fosterreduktion har skabt debat i Norge  Norge vedtog i nat en stramning, der får landets abortlov til at ligne den danske.
Der var demonstration foran Stortinget i Norge i protest mod den nye lovgivning, der gør det sværere at få foretaget en fosterreduktion.
(© dr)Af Signe Mai Vilsbøll og Mark Lindved Norup14.
juni 2019 kl.
21.
56Bemærk: artiklen er mere end 30 dage gammelLæs opI Norge har en stramning af lovgivningen sat ild under debatten om kvinders ret til selvbestemmelse over egen krop.
Stridens kerne er fosterreduktion, og vi har set nærmere på den ophedede debat, reglerne på området og argumenter for og imod en mere eller mindre liberal lovgivning.
Hvorfor diskuterer de fosterreduktion i Norge?
Debat i Stortinget Et solidt flertal i det norske parlament, Stortinget, har besluttet, at kvinder, der er gravide med flere fostre, og som ønsker at få fjernet nogle af dem, fremover skal have deres sag behandlet i et nævn bestående af fagpersoner.
Det er den første indskrænkning i den norske abortlovgivning i 40 år, og det bringer den på linje med den danske, hvor der heller ikke er frit valg i forhold til fosterreduktion.
Hvad er reglerne?
En demonstrant foran det norske Stortinget sender en utilfreds hilsen til Kristeligt Folkeparti i protest mod stramningen af abortlovgivningen.
Den norske lovgivning var før ændringen mere liberal, da en kvinde, der var gravid med tvillinger, kunne beslutte at få fjernet det ene foster indtil den 12.
uge af graviditeten.
Det er ikke længere muligt, men skal for et nævn og vurderes.
Dermed er lovgivningen nu meget lig den danske, hvor der skal være særlige årsager til stede, før indgrebet kan komme på tale, forklarer professor i føtalmedicin på Rigshospitalet Olav Bjørn Petersen.
- Hvis det ene af to fostre har misdannelser eller kromosomfejl, kan forældre søge om at få tilladelse til fosterreduktion, mens vi ved graviditeter med mere end to fostre tilbyder reduktion til to fostre, siger han.
Når det er muligt på egen hånd at beslutte sig for en fosterreduktion ved tre eller flere fostre inden uge 12, skyldes det, at graviditeten vurderes at være forbundet med større helbredsrisici, primært stor risiko for alt for tidlig fødsel.
- Ved ønske om fosterreduktion af tvillinger skal man søge om det.
Oftest er der tale om medicinske grunde som sygdom hos et af fostrene, eller sygdom eller andre risikofaktorer hos moderen, og i disse tilfælde gives stort set altid tilladelse, siger Olav Bjørn Petersen.
Hvor mange får det gjort?
I statistikken skelnes der ikke mellem forskellige typer af fosterreduktioner, og det samlede antal har de sidste fem år ifølge Olav Bjørn Petersen ligget i omegnen af 50 årlige reduktioner i Danmark.
Fra 2016 til februar i år blev der gennemført 24 selvbestemte fosterreduktioner i Norge, skriver VG.
Hvad er argumenterne for lempelige regler?
Thomas Søbirk er ph.
d.
i moralfilosofi og professor på RUC.
Foto: Etisk Råd.
Thomas Søbirk er professor i etik ved RUC, og han mener, at det er ulogisk at gøre fosterreduktion ved tvillingegraviditet til en nævnsbeslutning, når anden fosterreduktion og almindelig abort er op til den enkelte kvinde eller det enkelte par.
- Hvis vi accepterer fri abort, hvilket der er gode grunde til, hvorfor så ikke kunne vælge abort af ét barn ved en tvillingegraviditet?
- Ved en graviditet, hvor man kun er gravid med et barn, accepterer vi, at man kan vælge en abort, ligegyldigt hvilken grund der skulle være - man behøver ikke engang at give en grund.
- Vi må have et svar på, hvorfor vi har forskellige regler for abort af ét barn, når man er gravid med ét barn, og abort for ét barn, når man er gravid med to, siger han.
Hvorfor er reglerne gode, som de er nu?
Anne-Marie Axø Gerdes er formand for Etisk Råd og klinikchef på Rigshospitalet.
Foto: Etisk Råd.
Anne-Marie Axø Gerdes, formand for Etisk Råd, anerkender, at der er tale om et svært dilemma, men hun hælder til, at den danske lovgivning - og nu også den norske - har nogle fornuftige restriktioner.
- Det skal selvfølgelig altid være muligt at hjælpe et par, der står i en svær situation, hvis for eksempel der er helbredsmæssige problemer, hvor fosterreduktion er den bedste udvej.
Ellers kan man også risikere, at beslutningen bliver at abortere begge fostre, og det er heller ikke en ønskelig situation.
- Jeg er egentlig meget tryg ved, at det skal vurderes, for det at lave en fosterreduktion kan jo også have en effekt også på det andet foster.
Og det er aldrig en nem beslutning, så jeg synes, at man skal igennem en grundig rådgivning, inden man får muligheden.
- Det kan heller ikke sidestilles med fri abort, for der er tale om to forskellige problemstillinger, for med fosterreduktionen fra to til ét gennemfører man stadig graviditeten, siger hun.
Læs også:Stortinget i Norge vedtager abortstramningFacebookTwitterKopier linkEmner:Norge|Graviditet og fødsel|Abort|Det Etiske Råd|Rigshospitalet




https://www.dr.dk/nyheder/politik/rode-stottepartier-vil-lade-regionerne-opkraeve-skat

PolitikRøde støttepartier vil lade regionerne opkræve skatMan kan styrke regionerne ved at give dem retten til at opkræve skat, mener Enhedslisten, De Radikale og SF.
Pernille Skipper og Rune Lund fra Enhedslisten mener, at regionerne skal kunne opkræve skat ligesom kommunerne og staten.
14.
juni 2019 kl.
22.
26Bemærk: artiklen er mere end 30 dage gammelLæs opRegionerne skal kunne opkræve skat ligesom kommunerne og staten.
Det mener Enhedslisten, SF og De Radikale, skriver Jyllands-Posten.
Meldingen kommer midt i forhandlingerne om en mulig ny regering.
- Hvis man mener, at regionerne er vigtige, bør man også mene, at regionerne skal kunne styre deres indtægter, siger Enhedslistens finans- og skatteordfører, Rune Lund, til avisen.
VLAK-regeringen med støtte fra Dansk Folkeparti gik til valg på et sundhedsudspil, der indebar en nedlæggelse af regionerne.
På den anden side gik rød blok til valg på at bevare regionerne.
Med udfaldet af folketingsvalget kan regionerne formentlig fortsætte deres virke.
Dermed bliver næste skridt at gøre dem stærkere, lyder det fra SF.
Kollektiv trafik over i regionernePartiet vil blandt andet flytte mere af den kollektive trafik over til regionerne.
- For at kunne løse de ting skal de også have lov til at opkræve skatter, siger politisk ordfører for SF Karsten Hønge til Jyllands-Posten.
Landets fem regioner blev oprettet i forbindelse med strukturreformen i 2007, hvor de daværende amter blev nedlagt.
Modsat amterne fik regionerne ikke ret til at opkræve skat.
Dengang var Jens Rohde politisk ordfører for Venstre og forsvarede strukturreformen.
I dag er han folketingsmedlem for De Radikale og mener, at regionsrådspolitikerne skal have større spillerum.
- Når man har et folkevalgt led – ligesom i regionerne – skal det være sådan, at de, der bestiller musikken, også betaler for den, siger Jens Rohde til Jyllands-Posten.
Socialdemokratiet har ikke ønsket at udtale sig til avisen.
/ritzau/FacebookTwitterKopier linkEmner:Jens Rohde (politiker)|Karsten Hønge (politiker)|Radikale Venstre|Enhedslisten|Socialistisk Folkeparti




https://www.dr.dk/nyheder/regionale/fyn/opraab-fra-cykelhandlere-regler-elcykler-er-ikke-gode-nok

FynOpråb fra cykelhandlere: Regler for elcykler er ikke gode nokDe gældende regler for elcykler er alt for ukonkrete, mener brancheforeningen.
Bjørn Schmidt, der er ejer af Fri BikeShop i Svendborg, håber ligesom brancheforeningen på, at der snart kommer lovgivning for elcykler på samme måde, som der er for biler.
Af Anne Mette Dam Thrane, Anne Kathrine Stengaard og Tonny Cramer Schnoor14.
juni 2019 kl.
21.
24Bemærk: artiklen er mere end 30 dage gammelLæs opKravene til elcykler og cargocykler er ikke gode nok.
Sådan lyder et opråb fra brancheforeningen Danske Cykelhandlere, som opfordrer politikerne til at fastsætte mindstekrav til cyklernes bremseegenskaber.
- Som reglerne er i dag, står der bare, at en bremse skal kunne nedbremse cyklen forsvarligt også i vådt føre.
Det, mener vi, er alt for ukonkret i forhold til, at mange af de her cykler er meget tunge, og den vægt i bevægelse kræver en rigtig god bremse, siger Thomas Johnsen, der er direktør for brancheforeningen Danske Cykelhandlere.
I sidste uge kom det frem, at antallet af dræbte og tilskadekomne elcyklister er eksploderet.
Det viser den seneste rapport fra Vejdirektoratet om trafikulykker i 2018.
Antallet af tilskadekomne elcyklister er steget fra seks i 2012 til 84 i 2018.
Flere cyklister kommer til skadeFra 2017 til 2018 kom 16 procent flere cyklister alvorligt til skade, lettere til skade eller blev dræbt i trafikken.
Antallet af personskader steg fra 793 til 921.
Elcyklister står for en stor del af stigningen.
I 2018 udgjorde elcyklister 10 procent af ale dræbte og tilskadekomne cyklister.
Vejdirektoratet vil nu undersøge stigningen nærmere.
Kilde: VejdirektoratetFlest cykelulykker i ti årHvis man generelt ser på dræbte og tilskadekomne cyklister, var antallet i 2018 det højeste i ti år, viser tallene fra Vejdirektoratet.
To ud af tre cyklistulykker sker i kryds.
Og netop i kryds kan den mangelfulde bremseevne på elladcykler få store konsekvenser, forudser direktør for brancheforeningen Danske Cykelhandlere Thomas Johnsen.
- Det mest skræmmende i det her er, at det jo er børnene, der sidder forrest, når man kører ud i et lyskryds, og derfor er det et ekstremt relevant emne, siger han.
Minimumskrav til elcyklerBjørn Schmidt, der er ejer af cykelforretningen Fri BikeShop i Svendborg, er enig med brancheforeningen i, at der mangler lovgivning på området.
Gode råd til at undgå krydsulykker2 ud af 3 alvorlige ulykker med cyklister sker i kryds.
De fleste kunne have været undgået, hvis bilist og cyklist havde orienteret sig bedre.
Gode råd til cyklisterBrug 2 sek.
mere på at orientere dig grundigt i kryds og ved sideveje.
Vær opmærksom på højresvingende biler bagfra og venstresvingende biler forfra.
Gode råd til bilisterneBrug 2 sek.
mere på at orientere dig grundigt i kryds og ved sideveje.
Vær opmærksom på cyklister, når du skal svinge til højre eller venstre.
Sænk farten.
Kilde: Rådet for Sikker Trafik.
- Nogle af problemerne er, at der ikke er en lovgivning, der sætter nogle minimumskrav til, hvad bremserne skal kunne, siger Bjørn Schmidt.
På de billige elcykler kan der sidde bremsesystemer, som egentlig kun er beregnet til små børnecykler og ikke store elladcykler, forklarer Bjørn Schmidt- Nu er det lidt det vilde vesten, så man skal virkelig stole på dem, man køber af.
Du køber jo heller ikke en bil, uden at den er synet og godkendt, siger han.
Fagbranchen har også et ansvarMen én ting er, hvordan bremserne på en cykel skal fungere, noget andet er, hvordan man opfører sig i trafikken, og om man som cyklist er egnet til at køre på en elcykel.
- Som fagbranche vil vi også gerne påtage os det ansvar, at vi vejleder kunderne ordentligt i forhold til, hvordan en elcykel fungerer.
Det kan jo være, at en kunde slet ikke er egnet til at køre på elcykel, og så er det vores ansvar at anbefale en konventionel cykel i stedet for, siger Thomas Johnsen.
I denne uge og to uger frem forsøger Rådet for Sikker Trafik og 66 kommuner med kampagnen "Brug 2 sek.
mere" at få flere cyklister og bilister til at være særligt opmærksomme i kryds, hvor de fleste alvorlige ulykker med cyklister sker.
FacebookTwitterKopier linkEmner:Danske Cykelhandlere|Cykeltrafik|Vejdirektoratet|Erhverv|Svendborg




https://www.dr.dk/nyheder/udland/syriske-laeger-har-frygten-med-paa-arbejde-de-gaar-efter-ramme-vores-hospitaler

UdlandSyriske læger har frygten med på arbejde: ’De går efter at ramme vores hospitaler’Adskillige hospitaler i Idlib-provinsen er blevet ramt af bombeangreb de seneste måneder.
Samer al-Khalij arbejder som læge i Idlib-provinsen, hvor adskillige hospitaler er blevet bombet de seneste måneder.
(Foto: Michael S.
Lund)Af Michael S.
Lund14.
juni 2019 kl.
19.
32Bemærk: artiklen er mere end 30 dage gammelLæs opDoktor Dubies har kun sovet to timer det seneste døgn.
Hans øjne er trætte, men han holder sig vågen med kaffe og cigaretter, da jeg tidligere på ugen møder ham på en cafe ved grænsen til Syrien.
- Jeg arbejder i døgndrift, når jeg er på hospitalet i øjeblikket på grund af de mange sårede.
I nat sluttede min vagt klokken fem om morgenen, siger Hussam al-Din Dubies, der er 38 år.
Men han føler sig som en på 70, siger han.
Han arbejder fem dage om ugen på et hospital i Idlib og har så et par dage i nabolandet Tyrkiet til at restituere, inden han skal tilbage.
Når han er på arbejde, er frygten altid med ham.
- Jeg er altid bange, når jeg er på arbejde, fordi jeg ikke ved, om vi bliver ramt.
Og vi hører flyene i luften og bombeangrebene, siger han.
Siden slutningen af april har Idlib-provinsen i det nordvestlige Syrien været hårdt ramt af russiske og syriske luftangreb.
Læge: Hospitalerne er et målAdskillige hospitaler er blevet ramt af syriske eller russiske luftangreb, siden en våbenhvile i Idlib-provinsen brød sammen i april.
FN rapporterede i sidste måned, at 18 hospitaler og klinikker var blevet ramt af luftangreb eller granater, mens syriske organisationer siger, at tallet nu er oppe på over 25.
I flere tilfælde har hospitalerne givet gps-koordinater for klinikkerne til FN, som har delt dem med russerne for at undgå bombeangreb.
Alligevel er flere af de samme klinikker rapporteret ramt.
Flere syriske læger, DR møder ved grænsen, er sikre på, at hospitalerne bliver ramt med vilje.
- På et tidspunkt blev fem hospitaler ramt på få dage.
De ser hospitalerne som mål, og derfor giver vi ikke længere koordinaterne til FN, siger den 34-årige øjenlæge Samer al-Khalij, der arbejder på et hospital nær den tyrkiske grænse.
Hospitalerne er derudover ramt af mangel på læger og medicin i Idlib-provinsen.
- Der er ikke nok læger, fordi en del er flygtet, så vi arbejder i døgndrift og ser dagligt civile sårede, siger Samer al-Khalij.
Hussam al-Din Dubies er læge i Idlib og er overbevist om, at syriske og russiske kampfly bevidst bomber hospitalerne i provinsen.
Han vil ikke have sit ansigt frem, da han ikke vil genkendes af det syriske styre.
(Foto: Michael S.
Lund)Rusland: Vi bomber ikke hospitalerTrods rapporterne fra FN benægter Syrien og Rusland at have bombet hospitaler og klinikker i Idlib.
- Vi bomber ikke hospitaler, sagde Ruslands viceudenrigsminister Sergej Vershinin sidste måned og tilføjede, at alle russiske angreb var imod terrorister.
På cafeen nær grænsen er trætheden ved at overvælde doktor Dubies.
Han ser opgivende ud, da jeg siger, at hospitaler i mange konflikter er blevet ramt ved uheld, og om det ikke kan være sket i Idlib også.
- Russerne har overvågningsdroner og kender koordinaterne på mange af hospitalerne.
Det kunne være et uheld, hvis det skete en enkelt gang, men vi ser konstant hospitaler blive bombet, siger han.
Et par dage senere tager han tilbage til hospitalet i Idlib, hvor han kan høre kampflyene i luften, mens han opererer.
- Det er mit land, så jeg er nødt til at hjælpe de civile.
Jeg har ikke noget valg, siger han.
FacebookTwitterKopier linkEmner:Hospitaler|Syrien|Forenede Nationer|Rusland|Læger




https://www.dr.dk/nyheder/udland/tyske-maas-om-usas-bevismateriale-ikke-nok-til-holde-iran-ansvarlig-tanker-angreb

UdlandTyske Maas om USA's bevismateriale: Ikke nok til at holde Iran ansvarlig for tanker-angrebFlere lande opfordrer USA og Iran til at nedtone retorikken, mens FN kalder på våbenhvile.
Ifølge den tyske udenrigsminister, Heiko Maas, er der ikke nok beviser for, at Iran står bag hændelsen i Oman-bugten i går.
Af Louise Brodthagen Jensen14.
juni 2019 kl.
21.
10Bemærk: artiklen er mere end 30 dage gammelLæs opDa Donald Trump i eftermiddag dansk tid talte direkte til seerne af tv-programmet 'Fox &Friends' var budskabet ikke til at tage fejl af:- Iran står bag det.
Det ved vi, de gjorde, fordi vi har set båden, og jeg gætter på, at en af deres miner ikke eksploderede, og det har grundlæggende Irans signatur over det hele, lød det fra præsidenten.
Trump henviste til den video, den amerikanske flåde offentliggjorde tidligere på dagen, og som ifølge USA viser personer fra Irans Revolutionære Garde i færd med at fjerne en klæbemine fra en af de to olietankere, der i går blev evakueret i farvandet mellem Iran og Oman, efter de blev ramt af eksplosioner.
Men videoen - som kan ses herunder - er langt fra overbevisende som dokumentation for, at Iran står bag, som amerikanerne ellers hævder.
Sådan lyder det nu fra den tyske udenrigsminister, Heiko Maas:- Videoen er ikke tilstrækkelig.
Vi kan naturligvis godt se, hvad der foregår, men til at konkludere noget endeligt ud fra det, er det ikke nok for mig, siger Heiko Maas ifølge nyhedsbureauet Reuters.
I Storbritannien er man mere sikker efter at have foretaget sin egen analyse af situationen, siger udenrigsminister, Jeremy Hunt, ifølge Sky News.
- Vores egen vurdering har ledt til den konklusion, at det er mest sandsynligt, at Iran bærer ansvaret for angrebet.
De seneste angreb sker på et grundlag af destabiliserende adfærd og udgør en trussel for hele regionen.
Han kalder det essentielt, at tankskibe sikkert kan sejle igennem internationale farvande og opfordrer samtidig Iran til øjeblikkeligt at indstille enhver aktivitet, der kan tolkes som destabiliserende.
Efter et møde i FN's Sikkerhedsråd i går, opfordrede generalsekretær Antonio Guterres i dag til våbenhvile mellem Iran og USA.
Samtidig gjorde han det klart, at der skal foretages en uvildig undersøgelse af gårsdagens hændelse i Oman-bugten og slog fast, at verden ikke kan tåle en voldsom konfrontation i Golf-regionen.
Trump: Iran er en mindre trussel end førOgså fra Japans premierminister, Shinzo Abe, der i går var på besøg i Teheran, netop med det formål at mægle mellem Iran og USA, lyder der opfordring til alle "involverede lande" om at undgå unødig konfrontation og handlinger, som kan øge spændingerne.
Iran er en terrornationDonald Trump, USA's præsident- Japan fordømmer på det hårdeste de handlinger, der truer japanske skibe - uanset hvem der har angrebet, siger Shinzo Abe i dag.
Men den amerikanske præsident lader ikke til at være i tvivl om, hvem der var skyld i eksplosionerne på det norsk-ejede Front Altai og det japanskejede Kokuka Courageous.
- Iran er en terrornation, lød det fra præsidenten, der i tv-programmet samtidig slog fast, at landet under hans regeringstid dog er blevet en mindre trussel end tidligere.
'Problemet er Iran'Og Trump har opbakning fra den Arabiske Liga - en sammenslutning af 22 arabiske lande, heriblandt Saudi-Arabien og Forenede Arabiske Emirater, to lande, der sammen med Israel, af Iran bliver betragtet som USA's nærmeste allierede, når det handler om en hård kurs mod Iran.
Den Arabiske Ligas leder, Ahmed Aboul Gheit, konstaterede tidligere i dag:- Desværre har vi i Mellemøsten et problem med et meget vigtigt og stort muslimsk land - Iran.
Iran skubber alle mod en konfrontation, og ingen kan føle sig sikre, hvis den udvikler sig, lød det.
Iran har på det kraftigste afvist at have noget med eksplosionerne at gøre, og landets udenrigsminister, Mohammad Javad Zarif, har kaldt beskyldningerne fra USA for grundløse.
Spændingerne mellem USA og Iran er taget til efter USA's beslutning om at forlade atomaftalen, der blev indgået i 2015, og efterfølgende genindføre en række økonomiske sanktioner samt øge USA's militære tilstedeværelse i Golfen.
Men det kan være i det internationale samfunds interesse at få USA til at lette presset på Iran, vurderer Riad Khwaji, der er direktør i Institut for militæranalyse i Nærøsten og Golf-området.
- Hvis der skulle opstå krig, så vil det være det internationale samfund mod Iran.
Ingen har lyst til at gå enegang imod Iran, siger han til nyhedsbureauet Reuters.
FacebookTwitterKopier linkEmner:António Guterres (politiker)|Donald Trump (politiker)|Iran|USA|Golf




https://www.dr.dk/nyheder/indland/skypumpe-totalskadede-christians-bil-den-blev-loeftet-og-vendt-rundt-paa-taget

IndlandSkypumpe totalskadede Christians bil: Den blev løftet og vendt rundt på tagetEn meget lokal skypumpe hærgede parkeringsplads foran Sygehus Sønderjylland i Aabenraa.
Skypumpen i Aabenraa løftede Christian von Rønnes bil op i luften og kastede den ned på taget.
Af Mads Korsager Nielsen14.
juni 2019 kl.
20.
28Bemærk: artiklen er mere end 30 dage gammelLæs opDet gik voldsomt for sig, da et lokalt uvejr ramte området omkring sygehuset på Kresten Philipsens Vej i Aabenraa sent i eftermiddags.
Inden døre så Christian von Rønne, at regnen styrtede ned, og blæsten ruskede.
Da han senere kom ud for at starte sin sølvgrå Ford og køre hjem, fik han sig en overraskelse.
- Bilen lå vendt rundt på hovedet.
Der stod nogle personer rundt om den, og jeg tænkte først, at de havde væltet min bil.
Men en person fortalte mig, at det var en skypumpe eller en lokal storm af en slags, der havde gjort det.
Det var ikke sjovt, fortæller pensionist Christian von Rønne.
To skypumper observeretSyd- og Sønderjyllands Politi oplyste fredag, at der var blevet observeret to skypumper ved Aabenraa.
En vejrfront med kraftig regn og vindstød ramte byen, hvor det tilsyneladende gik værst ud over to biler på parkeringspladsen.
Efter at have set nærmere på ‘gerningsstedet’ er Christian von Rønne glad for, at han ikke nåede at sætte sig ind i bilen, som han vurderer er totalskadet efter skypumpens hårdhændede behandling.
- Den har flyttet sig fire parkeringspladser henad.
Den er ikke blevet skubbet langs jorden, men løftet op i vejret fri af jorden og vendt helt rundt på taget, siger han.
Christian von Rønnes Ford blev løftet op i luften og flyttet fire pladser af en skypumpe.
En anden personbil, der stod parkeret ved siden af, blev vendt om på siden og flyttet én plads af skypumpen, fortæller han.
Har aldrig set noget lignendeFalck-redderen der ryddede op efter vejrets hærgen, har aldrig set noget lignende.
- Det lignede en slagmark, da jeg kom.
Men det overraskende er, at det kun er de to biler her, det er gået ud over.
Der står mange andre parkeret rundt omkring tilsyneladende uberørte.
Jeg er faktisk målløs over, at noget som dette kan ske i Danmark, siger Falck-redder Verner Light.
Men ifølge vagtchefen på Danmarks Meteorologiske Institut (DMI) er det ikke umuligt, at en skypumpe har været på besøg.
DMI har ikke registreret noget på vejrradaren, men små skypumper eller voldsomme vindstød er hyppige ledsagere til den slags kraftige vejrsystemer, der fredag passerede over landet.
- Jeg kan ikke be- eller afkræfte, at der var tale om skypumper, men det er overhovedet ikke urealistisk.
Ofte ser man også meget kraftige vindstød, en såkaldt ‘gust front’, der består af kold vind, som rammer umiddelbart inden bygerne, siger vagtchef Lars Henriksen.
Ifølge DMI blev der fredag ved Aalborg også registreret et såkaldt dobbelt skybrud.
Her faldt der hele 37,4 millimeter regn på en halv time.
FacebookTwitterKopier linkEmner:Danmarks Meteorologiske Institut|Vejret|Syd- og Sønderjyllands Politi|Aabenraa|Jylland




https://www.dr.dk/sporten/fodbold/pres-paa-vaerterne-brasilien-jagter-copa-america-triumf-uden-neymar

FodboldPres på værterne: Brasilien jagter Copa America-triumf uden NeymarKravet inden åbningskampen i Copa America er en pokal til værten Brasilien trods støj omkring skadede Neymar.
Neymar blev skadet i en træningskamp mod Qatar.
14.
juni 2019 kl.
20.
20Bemærk: artiklen er mere end 30 dage gammelLæs opBrasilien kan i virkeligheden næsten kun skuffe, når Copa America skydes i gang natten til lørdag dansk tid.
Den titelhungrende nation er på hjemmebane, og trods afbud fra verdensstjernen Neymar er kravet fra befolkningen kort og godt, at Brasilien vinder turneringen, der løber frem til 7.
juli.
Vi taler mere om Neymar her (pressemøde, red.
) end til træning, hvor vi taler om at forberede os som en helhed.
Tite, brasiliansk landstrænerDet erkender Real Madrids Casemiro da også, inden det gælder åbningskampen mod Bolivia.
- Uanset, hvordan konkurrencen er, så er Brasilien favorit, og vi skal vinde, og selv uden Neymar er vi uden tvivl virkelig stærke, siger Casemiro ifølge AFP.
Det var i en kamp den 5 juni mod Qatar at Neymar.
Neymar pådrog sig en ankelskade i en testkamp mod Qatar i optakten til Copa America, og han er helt ude af turneringen.
Uheldet kom efter en skadeplaget sæson for Paris Saint-Germain, som sluttede med, at verdensstjernen fik tre spilledages karantæne for at slå ud efter en fan i forbindelse med pokalnederlaget til Rennes.
Det kostede samtidig Neymar jobbet som anfører for Brasilien.
Neymars højre fod var indbundet i is, da han blev hjulpet væk fra banen.
Voldtægtsanklage mod verdensstjernenPSG-stjernen mødte dog op i landsholdslejren, men det skete med en voldtægtssag på halsen, inden han altså blev skadet og måtte trække sig.
Ifølge anklageskriftet skulle Neymar i fuldskab have overfaldet en kvinde på et luksushotel i Paris den 15.
maj, efter at de to fik kontakt via sociale medier.
Neymar blev afhørt af brasiliansk politi i forbindelse med voldtægtssagen imod ham, et døgn inden at Brasilien spiller åbningskamp mod Boliva uden Neymar natten til lørdag.
Neymar har hele tiden nægtet sig skyldig, og det fik han mulighed for at gentage natten til torsdag dansk tid.
Da blev Neymar i Brasilien afhørt i fem timer af brasiliansk politi i sagen.
- Sandheden kommer frem før eller siden, lød det fra Neymar til det store presseopbud, da afhøringen var overstået hos politiet.
Brasiliansk politi har i øvrigt indledt en sag om ærekrænkelse mod kvinden, der anklager Neymar for voldtægten.
Det skyldes ifølge AFP, at kvinden i et tv-interview har beskyldt politiet for at "være købt".
Stor opmærksomhed på NeymarPostyret omkring Neymar har næsten overstrålet fodbolden i optakten til Copa America, men natten til lørdag skal der altså spilles fodbold uden PSG-profilen.
Ifølge landstræner Tite, så fylder Neymars afbud dog ikke meget i landsholdstruppen.
Tite er manden, der skal fører Brasilien til Copa America-succes på hjemmebane.
- Vi taler mere om Neymar her (pressemøde, red.
) end til træning, hvor vi taler om at forberede os som en helhed.
- Vi ved, det bliver en svær kamp.
Vi ved, hvordan Bolivia spiller, men vi kan ikke fralægge os ansvaret.
Vi ved dog, at vi skal bygge det op skridt for skridt for at vinde titlen, siger Tite.
Brasilien har vundet Copa Ameria samtlige gange, turneringen er spillet i Brasilien.
Det skete i 1919, 1922, 1949 og 1989.
Seneste triumf i turneringen var dog tilbage i 2007.
Åbningskampen mellem Brasilien og Bolivia fløjtes i gang lørdag klokken 02.
30 dansk tid.
/ritzau/FacebookTwitterKopier linkEmner:Brasilien|Neymar (fodboldspiller)|Paris Saint-Germain|Bolivia|Fodbold




https://www.dr.dk/nyheder/indland/forlag-godnat-og-sov-godt-boeger-bliver-paa-hylderne

IndlandForlag: 'Godnat og sov godt'-bøger bliver på hylderneGyldendal har fået bogens metoder revurderet og ser ingen grund til at droppe den i handlen.
Bogen 'Godnat og sov godt' bliver på hylderne, skriver Gyldendal i en pressemeddelelse.
Af Anne Øllgaard14.
juni 2019 kl.
20.
05Bemærk: artiklen er mere end 30 dage gammelLæs opTrods stor debat og massiv kritik fra både forældre og eksperter, har Gyldendal ikke tænkt sig at stoppe handlen af den omdiskuterede sovemetode-bog 'Godnat og sov godt'.
Det skriver Gyldendal i en pressemeddelelse, efter forlaget har fået undersøgt, om det forskningsmæssigt er bevist, at den udskældte 'cry it out'-metode, der anvendes i bogen, er skadelig.
Læs også:Gyldendal vil undersøge omdiskuteret bog om børn og søvnKonklusionen lyder, at "responsen fra forskere i ind- og udland ikke har betydet en ændring i forlagets holdning til fortsat at have bogen på hylden", skriver Gyldendal i pressemeddelelsen.
Vrede forældre satte gang i undersøgelseSøvn-bogen anbefaler forældre at bruge den såkaldte 'cry it out'-metode til at lære små børn at falde i søvn ud fra et tilrettelagt skema, hvor der hverken må vugges eller aes - heller ikke selvom barnet græder.
En metode, der er blevet kaldt skadelig for børnene af både forældre og eksperter inden for området.
Forældre har været rundt på landets biblioteker med en note til 'Godnat og sov godt'-bøgerne.
Debatten om bogens metoder blussede op i sommeren og efteråret 2018, da facebook-gruppen "Farvel til Godnat og sov godt bogen" med over 1.
200 personer opfordrede forældre til at skille sig af med bogen.
Kritikken fra vrede forældre og eksperter fik i oktober sidste år forlaget til at sætte en undersøgelse af bogens metode i gang, for derved at kunne vurdere, om bogen skulle fjernes fra hylderne.
Skuffet mor: Vi mangler stadig svarKitt Anderson er mor til tre og en af personerne bag facebook-gruppen.
Hun har løbende været i kontakt med Gyldendal, og fik i går en mail med nogenlunde samme ordlyd som den pressemeddelelse, forlaget kort tid efter lagde ud på sin hjemmeside.
En mail, DR Nyheder har set.
Men hverken i mailen til Kitt Anderson eller i pressemeddelelsen nævner Gyldendal, hvilke "forskere i ind- og udland", der er kommet frem til, at metoden ikke er skadelig.
Og det både undrer og ærgrer Kitt Anderson:- Det er problematisk, der ikke kommer navne på de eksperter, som kan stå inde for 'cry it out'-metoden.
Hvem er de eksperter?
Er jeg for eksempel ekspert, jeg har jo tre børn?
Hvad skal der til, før Gyldendal vurderer, du er ekspert i det her, spørger Kitt Anderson.
Hun erkender, at hun vil være lige stor modstander af metoden, uanset om Gyldendal er åbne omkring, hvilke forskere og hvilke konklusioner der ligger til grund for beslutningen om at holde bogen i handlen.
- Men så kunne vi have en dialog om, hvorfor de mener, bogen er okay, påpeger hun.
'Godnat og sov godt''Godnat og sov godt'-bogen er skrevet af den spanske læge Eduard Estivil.
Han tager udgangspunkt i 'cry it out'-metoden, der blev opfundet i 1980'erne af den amerikanske læge Richard Ferber, der leder søvncenteret på Children's Hospital i Boston.
Formålet er at lære småbørnene at falde i søvn uden at blive vugget, aet, ammet eller på anden måde hjulpet af sine forældre.
Bogen er udgivet på 23 forskellige sprog.
Den blev udgivet for første gang i Danmark i 1990.
Kilde: Gyldendal og TV 2Gyldendal: Nogle forskere var skeptiskeFra Gyldendal lyder svaret, at man har spurgt en række forskere med indsigt i den "generelle forskning på området".
- Nogle har vi været i direkte kontakt med, og for andres vedkommende har vi læst deres rapporter.
Der er ikke tale om en hvidbog, og kilderne er ikke blevet adspurgt, om de vil stille op til en debat, skriver redaktionschef Mette Korsgaard i et skriftligt svar.
Kan I uddybe, hvad disse forskere fra ind- og udland lagde til grund for denne vurdering?
- De forskere, vi har været i kontakt med, har haft forskellige holdninger til metoden.
Nogle har været skeptiske, hvis man bruger metoden ukritisk og anvender den som manual fra ende til anden.
Andre mener, at den kan være en god hjælp for usikre forældre.
Vi er ikke i vores research stødt på evidensbaseret forskning, som påviser, at metoden i sig selv er skadelig, skriver Mette Korsgaard, der samtidig understreger, at forlaget ikke tager stilling hverken for eller imod bogen.
- Men vi retter selvfølgelig faktuelle fejl i vores bøger, og får vi nye indsigter om afgørende nybrud på et forskningsdrevet område, forholder vi os til det og opdaterer de relevante bogudgaver, skriver redaktionschefen fra Gyldendal.
Modstanden fortsætterKitt Anderson og resten af holdet bag facebook-gruppen "Farvel til Godnat og sov godt bogen" så helst, at de med undersøgelsen kunne lægge deres kamp mod bogen bag sig.
- Men nu kommer vi på arbejde, for vi synes ikke, Gyldendal tager ansvar, lyder det fra Kitt Anderson.
Gruppens medlemmer har allerede haft held med at få genbrugsbutikker og antikvarer til at hive bogen af hylderne, og nu skal der stemmes dørklokker hos de store boghandlere for at lokke dem til at droppe bogen.
Desuden har de været rundt på de offentlige biblioteker og lagt små notater i "Godnat og sov godt"-bøgerne til udlån, hvori der - fra en forælder til anden - opfordres til ikke at benytte sig af bogens metoder.
FacebookTwitterKopier linkEmner:Gyldendal|Facebook|Videnskab|Litteratur




https://www.dr.dk/nyheder/viden/teknologi/selvkoerende-biler-og-fake-porno-se-hvad-spilteknologi-ogsaa-bruges-til

TeknologiSelvkørende biler og fake porno: Se hvad spilteknologi også bruges tilGrafikkort rykker ud af gameruniverset og ind i den mest avancerede teknologi.
Deep fakes, falske (og ofte vulgære) videoer kan skabes ved hjælp af moderne grafikkort.
Her ses skuespilleren Scarlet Johanssons ansigt på en pornoskuespiller.
)Af Esben Hardenberg14.
juni 2019 kl.
19.
04Bemærk: artiklen er mere end 30 dage gammelLæs opComputerspilbranchen er kæmpemæssig.
Den omsatte ifølge branchehjemmesiden gamesindustry.
biz for 134 milliarder amerikanske dollar i 2018.
Udviklingen af grafikkort og anden grafikteknologi, der kan køre spillene i højskærmopløsning, med de bedste farver og flest detaljer, har derfor også primært været drevet at spilbranchen.
Men med tiden har de kraftige grafikkort fået andre anvendelsesmuligheder.
Her er fire områder, hvor grafikteknologi gør sig særligt gældende i dag.
1Selvkørende bilerSelvkørende biler er spækket med teknologi, herunder kraftige grafikkort der analyserer de data som kameraer og radarer hele tiden indsamler, om bilens omgivelser.
Moderne biler er stort set computere på hjul.
Elektroniske systemer styrer alt, fra centrallåsen til benzinpumpen.
Den udvikling bliver kun mere udtalt, i takt med at bilerne bliver mere autonome og skal kunne finde vej og navigere i trafikken, uden vores indblanding.
Grafikteknolologi spiller en afgørende rolle i den måde, mange af de automatiske systemer virker på.
- Grafikkortene i selvkørende biler er designet til at håndtere billedinput fra både kameraer, radar og lidar (en slags radar, der er baseret på laserlys, red.
), som laver billeder og 3D-billeder mange gange i sekundet, fortæller Chris Holmberg Bahnsen, der er postdoc ved Aalborg Universitet og forsker i computer vision.
Årsagen til, at grafikkortene er gode til at behandle den store mængde billed-input, er, at de kan lave flere tusinde udregninger på samme tid.
Til sammenligning kan en almindelig processor, som den, der får computeren til at virke, kun lave ganske få udregninger ad gangen.
Udregningerne er grundlaget for, hvordan bilens computer opfatter verden omkring den.
De er derfor afgørende for, at bilen kan træffe den rigtige beslutning, eksempelvis om den skal overhale, bremse eller skifte vognbane.
Beslutningerne tages i sidste ende via en type kunstig intelligens, der kaldes deep learning.
2Deep fakesDenne deep fake-version af Lars Løkke Rasmussen stammer fra DR-programmet So ein Ding.
(© DR (Skærmbillede))Deep learning-algoritmer har mange andre brugsscenarier end selvkørende biler.
Et af dem, der både er fascinerende og skræmmende, er deep fakes.
Videoklip hvor ansigtet på de medvirkende udskiftes med ansigtet fra en anden person.
For at skabe en deep fake-video, fodrer man computeren med en videofil og en lang række billeder af den person, man vil indsætte.
Derefter analyserer og bearbejder algoritmen, med grafikkortets hjælp, billederne og videofilen og indsætter ansigtet fra billederne i videoklippet.
Den proces kan du følge i denne udgave af TV-programmet So ein Ding.
Der er udbredt frygt for, at deep fakes vil vinde udbredelse i spredningen af fake news eller blive brugt til at lave hævnporno med.
Den form for brug vil være svært at dæmme op for, netop fordi deep fakes har samme teknologiske ophav som anden og mere godartet teknologi.
- Det er udelukkende på grund af deep learning, at vi kan tale dansk til vores telefon og at maskinoversættelse er blevet fornuftigt.
Men det er rigtigt, at potentialet for ondsindet brug også bliver tilsvarende værre, siger Chris Holmberg Bahnsen til DR.
3Crypto miningBitcoin mining computeren på billedet bruger skræddersyede dele til at udvinde nye bitcoins.
Men mindre installationer, i private huse og garager brugte præcis samme type grafikkort som computerspillere verden over.
I en anden boldgade, helt uden billeder og kunstig intelligens, er crypto mining.
Crypto mining er den metode, man bruger, når der skal skabes mere af en kryptovaluta for eksempel bitcoin.
De systemer, kryptovalutaerne er bygget på, foretager en lang række udregninger og belønnes for arbejdet med kryptovaluta.
Her har grafikkortene en fordel over for almindelige processorer.
De er langt mere effektive, fordi de kan foretage mange samtidige udregninger af forholdsvis simple opgaver.
Jagten efter kryptovaluta gik så vildt for sig i 2017 og 2018, at det fik prisen på grafikkort til at stige voldsomt, til stor ærgrelse for gamere verden over.
De mest populære modeller var i længere perioder helt umulige at købe i almindelige netbutikker.
At grafikkort ville spille en rolle inden for crypto mining er en af de mere overraskende udviklinger.
- Der var ingen, der havde forudset, at udregninger fra grafikkort ville blive livsnerven i at generere bitcoin, siger Chris Holmberg Bahnsen.
43D-visualiseringer3D-visualiseringer nyder godt af de kraftige grafikkort.
De kan for eksempel bruges til at give et mere naturligt lysindfald eller bedre opløsning og opdateringshastighed.
Det er noget der især gør en forskel, hvis visualiseringen opleves i virtual reality.
(© Kanda ApS)I eksemplerne ovenfor bruges grafikkortets muskler ikke til at vise billeder, men til billedanalyse eller til på anden vis at foretage matematiske udregninger.
Men udviklingen inden for grafikteknologi spiller også en rolle inden for områder, hvor 3D-grafik bruges til noget andet end spil.
For eksempel 3D-visualiseringer.
- 3D-visualiseringer er en simuleret verden, lidt som et computerspil, fortæller Kristian Andreasen, direktør i firmaet Kanda, der laver 3D-visualiseringer i virtual reality.
- Her kan man opleve en bygning, inden den bliver bygget, eller træne en arbejdsopgave der foregår et farligt eller svært tilgængeligt sted, såsom en olieboreplatform.
Jo kraftigere og nyere grafikkortet er, jo mere virkelighedstro og detaljerig grafik kan det vise.
Detaljerigdommen spiller ifølge Kristian Andreasen en stor rolle, når der for eksempel skal laves træning i brug af en maskine, men betyder mindre i andre typer visualiseringer.
FacebookTwitterKopier linkEmner:Bitcoin|Teknologi|Computerspil|Aalborg Universitet|Biler




https://www.dr.dk/nyheder/indland/skypumpe-vaelter-biler-ved-sygehus-i-aabenraa

IndlandSkypumpe vælter biler ved sygehus i AabenraaEn skypumpe har væltet flere biler ved sygehuset i Aabenraa.
Ingen er kommet til skade.
Det skriver Syd- og Sønderjyllands Politi.
En skypumpe har væltet flere biler ved sygehuset i Aabenraa.
Ingen er kommet til skade.
(Foto: Presse-fotos.
dk © Scanpix)14.
juni 2019 kl.
18.
29Bemærk: artiklen er mere end 30 dage gammelLæs opEn skypumpe har væltet flere biler ved sygehuset i Aabenraa.
Umiddelbart meldes ingen at være kommet til skade.
Det oplyser Syd- og Sønderjyllands Politi.
Vejrfænomenet er opstået i forbindelse med kraftig regn i området.
Ifølge politiets oplysninger er der set to skypumper i området ved Aabenraa.
- Den ene skypumpe har væltet to biler om på taget.
Flere andre biler er blevet skubbet rundt, siger vagtchef Bjørn Pedersen.
- Skypumper forekommer, men det er dog sjældent, at de er så kraftige, at de kan vælte biler rundt, fortsætter han.
Politiet modtog meldingen om hændelsen ved sygehuset i Aabenraa omkring klokken 18.
Normalt opstår skypumper i sensommeren og om efteråret, har Danmarks Meteorologiske Institut tidligere oplyst.
Voldsomt vejrDMI oplyser, at uvejret sidste på eftermiddagen har været voldsommere end forventet flere steder.
DMI advarer fortsat om voldsomt vejr, der fredag plager størstedelen af Jylland og Fyn frem til klokken 21.
- Nogle steder har vi oplevet, at der er faldet næsten 12 millimeter regn på ti minutter.
Og det er rigtig voldsomt.
- Nede ved Sønderborg er der eksempelvis målt 11,6 millimeter regn, og så oplever vi også en masse torden, siger han.
DMI udvider fredag aften varslet om tordenbyger og skybrud til Sjælland.
Der kan lokalt falde mellem 15 og 25 mm regn på 30 min.
Det gælder indtil klokken 21.
00 for Nordvestsjælland, Midtsjælland, Sydvestsjælland og Lolland.
Skypumper er et sjældent vejrfænomen i Danmark, men forekommer alligevel hvert år.
De fleste skypumper i Danmark dannes over vand i sommerhalvåret, men de er dog også observeret over land.
En skypumpe har fredag væltet flere biler ved sygehuset i Aabenraa ifølge Syd- og Sønderjyllands Politi.
Vejrfænomenet opstod i forbindelse med kraftig regn i området.
Umiddelbart meldes ingen at være kommet til skade.
Her kan du læse mere om, hvad en skypumpe er:•En skypumpe opstår i forbindelse med bygeskyer, og når der er rolige vindforhold.
Skypumperne skaber en form for tragt mellem skyen og hav- eller jordoverfladen.
•Skypumper kan vare i få minutter.
Nogle gange varer de helt ned til kun 30 sekunder.
•Skypumper er relativt sjældent observeret vejrfænomen i Danmark, men forekommer i Danmark hvert år - især i sensommeren og efteråret.
•Der findes ikke meteorologisk udstyr til at registrere skypumper, så de kan kun registreres med det blotte øje og kameraudstyr.
•Skypumper er i familie med tornadoer, men er ikke ligeså kraftige, som tornadoer kan være.
•Kilder: Danmarks Meteorologiske Institut (DMI).
/ritzau/FacebookTwitterKopier linkEmner:Danmarks Meteorologiske Institut|Syd- og Sønderjyllands Politi|Vejret|Aabenraa|Jylland




https://www.dr.dk/nyheder/penge/aktionaer-tabte-100000-kr-paa-ow-bunker-konkurs-vigtigt-med-straf-der-kan-maerkes

PengeAktionær tabte 100.
000 kr.
på OW Bunker-konkurs: 'Vigtigt med straf, der kan mærkes'Tidligere direktør får fem års fængsel for sin rolle i sag om kuldsejlet olieselskab, der har kostet aktionærer dyrt.
På grund af olieselskabet OW Bunkers konkurs mistede Ejvind Steen Sørensen selv 100.
000 kroner, som han havde investeret i aktier.
Af Alexander Hecklen14.
juni 2019 kl.
18.
45Bemærk: artiklen er mere end 30 dage gammelLæs opVestre Landsret i Viborg har i dag afsagt dom i ankesagen mod en tidligere direktør i det skandaleramte olieselskab OW Bunker, som gik konkurs i 2014.
Straffen mod Lars Møller skærpes af landsretten fra halvandet til fem års fængsel.
Det er en dom, der tilfredsstiller Ejvind Steen Sørensens retfærdighedsfølelse.
Som tidligere OW Bunker-aktionær har han fulgt straffesagen mod den tidligere direktør tæt.
- Man kan ikke have en mand siddende som direktør sådan et fjernt sted som Singapore, og han så ikke passer sine opgaver, siger den forhenværende aktionær i OW Bunker.
Konkursen i OW BunkerOW Bunker gik konkurs i november 2014.
Det skete på et tidspunkt, hvor selskabet troede, at man havde klaret sig gennem en krise, der havde ført til tab på næsten en milliard kroner efter fejlslagne spekulationer i olieprisen.
Da det kom frem, at datterselskabet i Singapore Dynamic Oil Trading havde givet en kredit på næsten det samme beløb til olieleverandøren Tankoil, blev det umuligt for OW Bunker at overleve.
Indtil da var det nordjyske selskab det næststørste i Danmark målt på omsætning.
OW Bunker var blevet børsnoteret blot syv måneder før konkursen.
Mistede 100.
000 kronerDen nu dømte direktør stod i spidsen for OW Bunkers datterselskab Dynamic Oil Trading i Singapore.
Her gav han uhørt store kreditter til et selskab, selvom han vidste, at kunden ikke kunne betale gælden tilbage.
Det endte ifølge dommen i dag med at koste OW Bunker cirka 645 millioner kroner, og var en væsentlig medårsag til, at selskabet gik konkurs.
- Det her med, at han har givet meget mere kredit, end han har lov til, og det så viser sig, at firmaet ikke kan betale, det gør mig godt nok skidt tilpas, siger Ejvind Steen Sørensen.
På grund af konkursen mistede Ejvind Steen Sørensen selv 100.
000 kroner, som han havde investeret i aktier.
Dagens dom på fem år er derfor væsentligt mere retfærdig end de halvandet års fængsel, som Lars Møller i første omgang blev dømt til i byretten, mener den forhenværende aktionær.
- Jeg synes, det er vigtigt, at man får en straf, så det kan mærkes, siger Ejvind Steen Sørensen.
Foruden Ejvind Steen Sørensens egne tabte investeringer har personer i hans omgangskreds også mistet penge på sagen, fortæller han.
- Jeg er selvfølgelig stadigvæk irriteret over, at jeg har givet råd til venner og bekendte, og at de så har mistet deres penge, siger han.
Erstatningskrav venterNu venter erstatningskravene fra vrede investorer i sagen om OW Bunker.
I alt er der anlagt erstatningssager for knap fire milliarder kroner.
Sagerne er rettet mod såvel kapitalfonden Altor, der sendte OW Bunker på børsen, samt mod dele af OW Bunkers tidligere ledelse og bestyrelsen.
Men også mod selskabets revisor og de banker, der var med til at sende OW Bunker på børsen.
Dagens dom mod Lars Møller vil sandsynligvis blive brugt af forsvaret i erstatningssagerne, fortæller DR Nyheders erhvervskorrespondent, Jakob Ussing.
- Dagens dom placerer meget ansvar på Lars Møllers skuldre og slår fast, at han gav urigtige og vildledende oplysninger videre til ledelsen i Aalborg, hvilket utvivlsomt vil blive brugt af Altor og den tidligere ledelses forsvarere i erstatningssagerne, siger erhvervskorrespondenten.
Men omdrejningspunktet i erstatningssagerne er dog et andet.
Nemlig at der i det store juridiske dokument om firmaets børsnotering, det såkaldte prospekt, ikke stod ét eneste ord om datterselskabet i Singapore, som Lars Møller var direktør for, fortæller Jakob Ussing.
- Med andre ord købte investorerne aktier i OW Bunker, uden at ane noget om et ganske risikabelt forretningsben i Singapore.
- Så erstatningssagerne har et andet hovedfokus, men dagens dom ligner ikke umiddelbart en hjælp for de aktionærer, der kræver erstatning, siger erhvervskorrespondent Jakob Ussing.
FacebookTwitterKopier linkEmner:OW Bunker|Singapore|Virksomhedsøkonomi|Altor|Lars Møller (officer)




https://www.dr.dk/nyheder/kultur/film/tankevaekkende-dokumentar-rammer-anmelder-den-faar-verden-til-haenge-sammen-igen

FilmlandSe temaAf Filmanmelder og vært på FilmlandPer Juul CarlsenFilm og serierTankevækkende dokumentar rammer anmelder: Den får verden til at hænge sammen igenDokumentarfilmen 'Push' sætter fokus på de boligkapitalfonde, der gør flere og flere mennesker hjemløse.
'Push' viser, hvordan nogle kan svømme i en langt større pengetank end Joakim von And, mens andre mister deres livsgrundlag, mener filmanmelder Per Juul Carlsen.
(© Filmbazar)14.
juni 2019 kl.
18.
30Bemærk: artiklen er mere end 30 dage gammelLæs opEngang imellem er vi så heldige at bumle ind i en dokumentarfilm, der får verden til at hænge sammen igen.
Sådan en film er 'Push'.
Uden patos eller tendentiøse svinkeærinder a la Michael Moore forklarer den, hvorfor husene i 80 procent af det centrale London står gabende tomme, hvorfor amerikanere nedbryder og ombygger kulturarv i København, hvorfor unge mennesker bliver hjemløse i store dele af den vestlige verden - og hvorfor mennesker i gule veste smadrer gaderne i Paris.
'Push'Instruktør: Fredrik GerttenMedvirkende: Leilani Farha, Saskia Sassen, Joseph StiglitzPremiere: 13.
juniTitlen skyldes de egentlige hovedpersoner i filmen, de mennesker, der gennem de seneste år er blevet skubbet ud af deres lejligheder på grund af pludselige huslejestigninger.
Uanset om det er i London i England, Valpairiso i Chile, Uppsala i Sverige, Toronto i Canada, Seoul i Sydkorea, Berlin i Tyskland, Milano i Italien, New York i USA eller Barcelona i Spanien.
Huslejestigningerne skyldes spekulanter, der kan sidde i den anden ende i verden, men som investerer i boliger på samme måde, som andre investerer i guld, diamanter eller jord.
Og som tilsyneladende ikke skænker det en tanke, at boligerne indeholder mennesker, der har boet der i årevis.
Undersøger mulige brud på menneskerettighederPå den baggrund rejser den canadiske højkommissær for menneskerettigheder, Leilani Farha, verden rundt og undersøger mulige brud på den del af FN's menneskerettigheder, der fastslår, at alle mennesker har ret til en bolig.
I Chile er hun eksempelvis vidne til, at spekulanter handler med jord, de slet ikke ejer, og dermed presser folk, der har papir på boligerne, ud.
Og i London er hun vidne til, at folk, der mistede deres hjem under branden i boligblokken Grenfell i 2017, bliver tilbudt en ny bolig i Newcastle eller Manchester, flere hundrede kilometer borte.
Den store skurk i 'Push' er den amerikanske kapitalfond, Blackstone, der også er kritiseret for at købe historiske ejendomme i København, ombygge dem og sælge dem videre.
Leilani Farha (th.
) er udpeget som speciel reporter på området af United Nations Human Rights Council.
(© Filmbazar)Leilani Farha forsøger forgæves at få et møde med Blackstone, og det er den helt store mangel ved 'Push'; at den ikke giver ordet til de investorer og kapitalfonde, som den angriber for at fjerne andre menneskers livsgrundlag.
Den kunne have forsøgt at få kløerne i en mindre kapitalfond end Blackstone, den kunne have fundet en økonomisk liberalist, der ville forklare sagen fra investorernes synspunkt.
I stedet sætter den økonomen Joseph Stiglitz til at spole tilbage til kollegaen Milton Friedman, der i 1960'erne var med til at udtænke de fritænkende principper for handel, som præger verden i dag.
Det gør den blandt andet ved at vise et arkivklip med Friedman på kasino, hvor han opstiller tænkeeksperimentet: 'Tænk, hvor kedeligt det ville være, hvis alle gik hjem med præcis samme beløb, som de kom med'.
Og det er 'Push's problematik i en nøddeskal: Nogen vinder.
Andre taber.
Eller mere præcist i denne her sammenhæng: Nogle kan svømme i en langt større pengetank end Joakim von And.
Andre mister deres livsgrundlag.
Flere boliger - og flere hjemløseDen liberalistiske tankegang hævder vanligvis, at økonomisk vækst trækker alle, også de svageste, med sig.
Men det er svært at få øje på blandt de mange mennesker i 'Push', der mister deres bolig og - som bageren i Berlin - deres livsværk til spekulanter, som er umulige at komme i kontakt med.
Trods mangler er der rigeligt med tankevækkende gods i 'Push' til at få verden til at hænge sammen igen og til at forstå, hvorfor byer bliver forvandlet til endeløse rækker af nye boliger, mens der alligevel bliver flere hjemløse.
'Push' er instrueret af den svenske instruktør Fredrik Gertten, der tidligere har instrueret 'Den unge Zlatan'.
(© Filmbazar)Eller hvorfor De Gule Veste i Paris smadrer løs i frustration over globale økonomiske kræfter, der er helt uden for deres rækkevidde.
Som den hollandske sociolog Saskia Sassen siger et sted: 'Hver gang vi køber en kop kaffe hos en multinational virksomhed, bliver der trukket penge ud af vores lokalmiljø'.
Det er ren logik, men det beskriver også, hvor meget vi selv skubber til det store regnestykke, der foregår om ørene på os, uden at vi selv er klar over det.
Ikke før vi ser 'Push', i hvert fald.
(© Filmbazar)Læs også:'Fabelagtig' dansk film får 5 stjerner af anmelder: 'Den har gjort min verden større'FacebookTwitterKopier linkEmner:København|England|London|Sydkorea|Berlin




https://www.dr.dk/nyheder/regionale/syd/video-se-kaempe-dannebrogsflag-falde-15-kilometer-ned-fra-himlen

Syd- og SønderjyllandVIDEO Se kæmpe Dannebrogsflag falde 1,5 kilometer ned fra himlenDannebrogs 800 års-fødselsdag blev fejret, da faldskærmsudspringere dalede ned med Danmarks største Dannebrogsflag.
Dannebrog sendes ned fra himlen.
Foto: Johnny Gram, Skydive 2000 i Vamdrup.
Af Amanda Munksgaard og Ulrik Bang-Mørch14.
juni 2019 kl.
18.
21Bemærk: artiklen er mere end 30 dage gammelLæs opDannebrog faldt ned fra himlen over Aabenraa.
For at fejre Dannebrogs 800 års-fødselsdag havde Kongehøjskolen i Aabenraa Kommune arrangeret, at fire faldskærmsudspringere fra faldskærmsklubben Skydive 2000 i Vamdrup landede med hele tre Dannebrog foran alle skolens knap 900 elever.
Fra 1,5 kilometers højde sendte de flagene ned.
Det største af flagene var næsten 100 kvadratmeter, og flaget er dermed Danmarks største Dannebrogsflag.
På den måde ville skolen efterligne historien om Dannebrog, som ifølge myten faldt ned fra himlen i Estland for 800 år siden den 15.
juni 1219.
Og se et stort flag komme dalende fra himlen var noget, eleverne syntes om.
- Jeg synes, det var rigtig sejt med de der faldskærmsmænd, og det sidste flag var rigtig stort, siger 10-årige Aske Vilmer Vilhelm Nielsen fra 3.
e.
- Det er meget sjovere at fejre Valdemarsdag end at have time og lave opgaver, fortsatte han.
Se videoen fra landjorden, hvor Dannebrog falder ned fra himlen.
Valdemar Sejr gik i landDet var ikke tilfældigt, at netop Kongehøjskolen i løbet af fredagen gjorde så meget ud af at fejre Dannebrog.
Skolen har nemlig fået sit navn efter den høj, hvor Valdemar Sejr først gik i land med Dannebrog efter at have sejret i Estland.
Ifølge sagnet præsenterede Valdemar Sejr Dannebrog for folket på Kongehøjen i Aabenraa, så flagets fødselsdag var noget særligt for netop Kongehøjskolen, siger lærer og arrangør Kirsten Nissen.
- Det er jo fantastisk at se det store dannebrogsflag dale ned og en fantastisk oplevelse at kunne give børnene.
Vi står lige midt i historien.
Vi behøver ikke rejse langt, den er lige uden for døren, sagde Kirsten Nissen.
Her var det det største af Dannebrogsflagene, der blev sendt mod jorden.
Foto: Johnny Gram, Skydive 2000i Vamdrup.
Fra 1,5 kilometer oppe i luften blev flagene sendt afsted.
Foto: Johnny Gram, Skydive 2000 i Vamdrup.
Nede på landjorden stod 900 elever klar til at tage imod.
Foto: Johnny Gram, Skydive 2000 i Vamdrup.
Det var på selve stadion i byen, at de mange elever fra Kongehøjskolen tog imod.
Foto: Johnny Gram, Skydive 2000 i Vamdrup Faldskærmsudspringere sendte flere Dannebrog ned fra himlen.
 Her er det det største af flagene, der landede fredag eftermiddag.
 Mens et mindre Dannebrog også 'faldt ned fra himlen'.
 De mange børn kiggede spændt op mod himlen, om flaget nu også kom ned.
.
.
 .
.
.
og det gjorde det.
 Tidligere på dagen lagde 'Valdemar Sejr' til med sit vikingeskib Imme Sejr.
Det var her, at Kong Valdemar  gik i land med sine mænd i 1219, da han vendte sejrrigt hjem fra krigen i Estland med Dannebrog.
 Her blev han taget imod af næsten 900 skolebørn fra byens Kongehøjskolen.
De var alle klædt ud som bønder.
 Og her var selveste 'Valdemar Sejr' - fremført af den historiske eventmager Kenn Sørensen.
1 / 12Her var det det største af Dannebrogsflagene, der blev sendt mod jorden.
Foto: Johnny Gram, Skydive 2000i Vamdrup.
1 / 12Fra 1,5 kilometer oppe i luften blev flagene sendt afsted.
Foto: Johnny Gram, Skydive 2000 i Vamdrup.
2 / 12Nede på landjorden stod 900 elever klar til at tage imod.
Foto: Johnny Gram, Skydive 2000 i Vamdrup.
3 / 12Det var på selve stadion i byen, at de mange elever fra Kongehøjskolen tog imod.
Foto: Johnny Gram, Skydive 2000 i Vamdrup4 / 12Faldskærmsudspringere sendte flere Dannebrog ned fra himlen.
5 / 12Her er det det største af flagene, der landede fredag eftermiddag.
6 / 12Mens et mindre Dannebrog også 'faldt ned fra himlen'.
7 / 12De mange børn kiggede spændt op mod himlen, om flaget nu også kom ned.
.
.
8 / 12.
.
.
og det gjorde det.
9 / 12Tidligere på dagen lagde 'Valdemar Sejr' til med sit vikingeskib Imme Sejr.
Det var her, at Kong Valdemar  gik i land med sine mænd i 1219, da han vendte sejrrigt hjem fra krigen i Estland med Dannebrog.
10 / 12Her blev han taget imod af næsten 900 skolebørn fra byens Kongehøjskolen.
De var alle klædt ud som bønder.
11 / 12Og her var selveste 'Valdemar Sejr' - fremført af den historiske eventmager Kenn Sørensen.
12 / 12DannebrogDannebrog betyder "danernes flag”, og det er verdens ældste nationalflag.
Ifølge et sagn faldt Dannebrog ned fra himlen den 15.
juni 1219.
Den danske konge Valdemar Sejr var ved at tabe et slag i Estland, men så faldt Dannebrog ned fra himlen, og danskerne vandt slaget.
Sagnet om Dannebrog fejres hvert år den 15.
juni på Valdemarsdag, og lørdag den 15.
juni 2019 fylder Dannebrog altså 800 år.
Historien om flaget, der faldt ned fra himlen, er blevet en legendarisk fortælling, og Dannebrog er blevet det tydeligste symbol på Danmark og danskhed.
Eventmager klædt ud som Valdemar SejrTidligere på dagen havde de knap 900 elever fra Kongehøjskolen taget imod den historiske eventmager Kenn Sørensen, der var klædt ud som Valdemar Sejr, hvor han lagde til med sit vikingeskib Imme Sejr.
Det var netop på det sted, hvor kong Valdemar dengang gik i land med sine mænd i 1219, da han vendte sejrrigt hjem fra krigen i Estland med Dannebrog.
Og det var altså her, han præsenterede Dannebrog for folket.
- Det var helt utroligt at blive modtaget af alle de glade børn.
Man skulle ikke tro, det var 800 år siden, jeg var her sidst, lød det fra Kenn Sørensen, der gav den som Valdemar Sejr.
Se videoen, hvor 'Valdemar Sejr' går i land:FacebookTwitterKopier linkEmner:Estland|Aabenraa|Aabenraa Kommune|Mærkedage|Uddannelse




https://www.dr.dk/nyheder/udland/topfolk-i-hongkongs-regering-gaar-imod-chefen-og-vil-udskyde-omstridt-udleveringslov

Protester i HongkongSe temaUdlandTopfolk i Hongkongs regering går imod chefen og vil udskyde omstridt udleveringslovKina føler sig lige nu mere sårbar end længe, siger ekspert.
Presset vokser på Hongkongs regering efter op mod en million har demonstreret mod en ny lov, der skal give Kina endnu flere beføjelser over den semiselvstændige by.
Af Oliver Fruergaard14.
juni 2019 kl.
19.
31Bemærk: artiklen er mere end 30 dage gammelLæs opDet politiske pres på Hongkongs regeringschef, Carrie Lam, vokser.
Det sker oven på en uge med de mest voldsomme demonstrationer, byen har set i årtier.
Op mod en million indbyggere har været på gaden for at vise deres utilfredshed med en ny lov, der gør det muligt at udlevere personer til retsforfølgelse i fastlandet Kina.
Fredag samledes mødre i Hongkong for at vise deres utilfredshed med politiets behandling af de unge demonstranter, der onsdag blev mødt med gummikugler og tåregas.
Onsdag, hvor demonstrationerne var på sit højeste, omringede demonstranterne parlamentet i Hongkong og forlangte, at loven blev annulleret.
Det afviste regeringschefen sammen dag på nationalt tv, men hendes egne folk er tilsyneladende mindre skråsikre.
Således udtaler en af chefens toprådgivere, Bernard Chan, i dag, at man bør bremse processen med at føre loven igennem.
Hvad handler Hongkong-demonstrationerne om?
Hongkongs regering har foreslået tiføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter at en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
- Skal vi diskutere eller styrke loven, eller hvad skal vi gøre?
Er der stadig nogen mulighed for at gennemføre loven?
Det er alle ting, regeringen må overveje, siger han til Hongkong-mediet Cable TV.
- Men jeg mener helt sikkert ikke, at det er muligt - i tider med så stærk splittelse - at fortsætte med at diskutere det her.
Michael Tien, Hongkongs repræsentant i Kinas Nationale Folkekongres, opfordrede også Hongkongs regering til at bremse loven.
Samtidig har 22 tidligere regeringsfolk og medlemmer af det lovgivende råd underskrevet en erklæring, der beder regerinschefen lytte til offentligheden og "trække loven tilbage til yderligere overvejelse".
Kina føler sig pressetDer er altså nye toner fra regeringen, hvis leder onsdag valgte at erklære demonstrationerne for "optøjer" og støttede politiet i at lukke dem ned med tåregas og gummikugler.
Analytikere har længe peget på, at regeringen i Hongkong i vid udstrækning fungerer som Beijings forlængede arm.
Den mere forsigtige linje, regeringen nu lægger for dagen, kan skyldes den store internationale opmærksomhed, demonstrationerne har fået, mener Andreas Bøje Forsby, forsker ved Nordisk Institut for Asien-studier på København Universitet.
Regeringschefen i Hongkong, som mange analytikere mener er styret af det kommunistiske styre i Beijing, er i øjeblikket under massivt pres fra sine egne borgere såvel som udlandet.
- Jeg tror, Kina føler sig mere sårbar end længe på grund af den tiltagende strategiske rivalisering med USA, siger han og uddyber:- På den ene side har man et stærkt behov for at vise, at man ikke lader sig slå ud af kurs af pres fra Vesten og fra demonstranter.
Men til syvende og sidst tror jeg ikke, at regeringen tør være for hårdhændet lige nu - netop på grund af den store bevågenhed.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCHan tør ikke spå om, hvorvidt det store pres - nationalt som internationalt - vil få Lam til at undlade at indføre loven.
Den store modstand mod udleveringsloven bunder blandt andet i en frygt for, at Kinas regering vil bruge den til at retsforfølge kritikere af det kommunistiske styre i Hongkong - det gælder såvel indbyggere som turister og forretningsrejsende.
Derudover mener flere, at loven i virkeligheden er led i Kinas plan om at tiltvinge sig større politisk magt over Hongkong, som ellers fungerer som en selvstændig by.
Flere lande, heriblandt Storbritannien, USA og Australien, har udtrykt deres bekymring for lovforslaget såvel som Hongkongs nedlukning af demonstrationerne.
USA svarer igen med ny Hongkong-lovReaktionen har været særlig kontant i USA's regering, hvor man oven på demonstrationerne torsdag præsenterede en ny lov, der blandt andet truer Hongkongs samhandel med landet.
I øjeblikket er det Hongkongs særstatus, der fritager byen for at lide under samme anstrengte handelsforhold, som resten af Kina har med USA.
Men i den nye lov vil USA hvert år tage Hongkongs status som delvist autonom op til revurdering og se på, om byen stadig bør have handelsmæssig særbehandling.
Hvis udleveringsloven bliver vedtaget, har USA's kongres "intet andet valg end at genoverveje om Hongkong kan få handelsmæssig fordelagtig særbehandling af USA", sagde en af forslagets støtter i Repræsentanternes Hus, Jim McGovern.
Kina til Vesten: Bland jer uden omDet er ikke faldet i god jord hos regeringen i Kina, der kalder den vestlige kritik"uansvarlig" og anklager vestlige politikere for åbenlyst at opmuntre demonstranterne.
Vesten skal ikke blande sig i Kina og Hongkongs anliggender, mener Kinas viceudenrigsminister Le Yucheng.
Kinas viceudenrigsminister, Le Yucheng, mødtes fredag med den amerikanske ambassadør i Kina, Robert Forden, med den klare besked om, at udefrakommende kræfter ikke skal blande sig i Hongkongs sager, som er et nationalt anliggende.
Det skriver nyhedsbureauet AP.
Hvad der vil ske med den omdiskuterede udleveringslov er vanskeligt at vurdere, lyder det fra Kina-ekspert Andreas Bøje Forsby.
- Men det voksende pres, Kina i øjeblikket oplever både inde- og udefra, vil give demonstranterne i Hong Kong mere blod på tanden i forhold til at kæmpe imod den snigende underminering af Hongkongs juridiske og politiske særstatus, siger han.
FacebookTwitterKopier linkEmner:Hong Kong|Kina|Demonstrationer|Københavns Universitet|Repræsentanternes Hus




https://www.dr.dk/nyheder/regionale/nordjylland/foererloese-busser-i-aalborg-skal-have-chauffoer-med-stadig-fremtidens

NordjyllandFørerløse busser i Aalborg skal have chauffør med: Stadig fremtidens transportløsningAalborgs førerløse busser skal have en chauffør med, men kommunen ser stadig store perspektiver i projektet.
En af Aalborg Kommunes førerløse busser står i dag udstillet i Aalborg Øst.
Af Magnus Munk Kristiansen14.
juni 2019 kl.
19.
30Bemærk: artiklen er mere end 30 dage gammelLæs opI Aalborg Kommune har man investeret i førerløse busser, der uden chauffør skal glide roligt og sikkert gennem tæt trafik mod sin destination.
Der er bare et problem.
Busserne kan endnu ikke køre selv.
Derfor er der stadig en chauffør med i hver bus.
Faktisk går der op mod ti år, før busserne kan bringe passagerer fra A til B uden hjælp.
Det skriver nyhedsmagasinet Ingeniøren.
Men den tidshorisont skræmmer ikke i Aalborg Kommune.
Det fortæller Maria Vestergaard, teamkoordinator i Trafik og Veje i By og Landskabsforvaltningen i Aalborg Kommune.
- Der er jo altid nogle, der skal være først, og det kan der være nogle udfordringer i, siger Maria Vestergaard.
Ifølge Mogens Fosgerau, professor i transportøkonomi ved Københavns Universitet, tyder intet på, at førerløse shuttle-busser endnu kan spille den tiltænkte rolle som et billigt bindeled mellem start- og slutdestinationer og den kollektive trafik.
Og han mener, der har været meget varm luft i omløb fra producenter og leverandører.
- Man har gjort meget ud af at få det til at lyde, som om vi befinder os i fremtiden om lidt, så det gjaldt om at komme med.
Og det er der åbenbart nogle, der falder for, siger han til Ingeniøren.
Endnu ikke intelligent styringDet har dog aldrig været mening, at de selvkørende busser i Aalborg skulle overtage de traditionelle gule bybussers rolle i første omgang.
Til en start har busserne chauffører med, der skal hjælpe bussen med at fragte passagerer gennem mere rolige omgivelser i den østlige del af Aalborg.
I Aalborg Kommune har man programmeret bussen til selv at vide, hvor hurtigt den skal køre, hvor den skal køre, og hvor den skal stoppe.
Teknologien er nemlig ikke til, at bussen selv kan tage stilling til resten af trafikken endnu.
- I første omgang gør vi det for at hjælpe folk i Aalborg Øst med at komme bedre rundt og få mere glæde af deres lokalsamfund, fortæller hun.
Ruten for den førerløse bus i Aalborg ØstPå den 2,1 kilometer lange testrute gennem Aalborg Øst vil der være ti stoppesteder.
Busserne har plads til 11 passagerer, og ventetiden på en bus kommer højst til at være 15 minutter.
Der kommer til at køre tre elbusser på teststrækningen.
Busserne kommer til at navigere med blandt andet GPS og kameraer, der skal sikre, at bussen ikke er til fare for nogen i trafikken.
Kilde: Aalborg Kommune.
En bedre offentlig transport i fremtidenIfølge Ingeniøren har man i Hørsholm Kommune foreløbigt valgt at lægge planerne om de selvkørende busser på hylden.
Men det er ikke en mulighed i Aalborg Kommune.
Her tager man udfordringerne i stiv arm.
Det er nemlig nødvendigt, hvis de førerløse busser skal være en del af fremtidens transportløsninger.
- Det er sjældent de første projekter, der ændrer verden.
Men hvis ikke der er et første projekt, så er der heller ikke et andet eller tredje projekt, der kan følge efter, siger Maria Vestergaard.
- Det, vi ser nu, er en række projekter, der er med til at skabe en rigtig vigtig viden.
Den kan vi både i Aalborg Kommune, i de statslige myndigheder og generelt i samfundet arbejde videre på for at få udnyttet den her teknologi, fortæller hun.
Erfaringen fra Nordjylland kan komme til at gøre en stor forskel på vejene overalt i Danmark, mener Maria Vestergaard.
- Når man har løst den teknologiske udfordring, så ser jeg et stort potentiale i, at vi kan køre på ruter ud til landdistrikterne, og kan lave en meget bedre kollektiv trafik derude, end vi har i dag, siger hun.
Efter planen kører de førerløse busser - med fører - på teststrækningen i sensommeren 2019.
FacebookTwitterKopier linkEmner:Aalborg Kommune|Kollektiv trafik|Aalborg|Københavns Universitet|Trafik




https://www.dr.dk/sporten/cykling/franskmand-vinder-taet-dauphine-spurt-efter-fuglsang-styrt

CyklingFranskmand vinder tæt Dauphiné-spurt efter Fuglsang-styrtFranske Julian Alaphilippe (Quick Step) vandt 6.
etape i det franske cykelløb Critérium du Dauphiné.
Julian Alaphilippe fra Team Deceuninck-Quick-Step vandt på målfoto.
14.
juni 2019 kl.
16.
55Bemærk: artiklen er mere end 30 dage gammelLæs opFranske Julian Alaphilippe (Quick Step) vandt fredag 6.
etape i det franske cykelløb Critérium du Dauphiné, der bød på 228 kilometer fra Saint-Vulbas til Saint-Michel-de-Maurienne.
Han vandt efter en hårfin spurt mod Gregor Mühlberger (Bora) fra Østrig.
Danske Jakob Fuglsang (Astana), der kæmper med om den samlede sejr, styrtede undervejs på etapen, men han kørte sig tilbage til feltet og skulle ikke være hæmmet.
Jakob Fuglsang styrtede på dagens etape, men burde ikke have hæmmet af det.
Fuglsang sad da også fremme i feltet, der kom i mål lidt over seks minutter efter Alaphilippe.
Jakob Fuglsang blev nummer seks på etapen, og i den samlede stilling er han stadig syv sekunder efter Adam Yates (Mitchelton-Scott) i førertrøjen.
Langt udbrudJulian Alaphilippe, italienske Alessandro De Marchi (CCC) og Gregor Mühlberger sad længe i et ambitiøst udbrud, og de indledte de sidste stigninger med forspring på omkring 12 minutter.
Det skrumpede ind på den sidste stigning, men det stod hurtigt klart, at etapevinderen skulle findes i denne trio.
Omkring toppen med syv kilometer tilbage måtte De Marchi dog give slip, og så var der tale om en tvekamp.
Og den skulle blive så tæt, at ingen af rytterne vidste, hvem der havde vundet, da de krydsede målstregen.
Målfotoet viste dog, at Alaphilippe var vinderen, efter Mühlberger havde kørt en lang spurt fra spids.
/ritzau/FacebookTwitterKopier linkEmner:Adam Yates (cykelrytter)|Astana Pro Team|Jakob Fuglsang (cykelrytter)|Cykelsport|Østrig




https://www.dr.dk/nyheder/indland/norske-kvinder-i-blodige-trusser-protesterer-mod-abortstramning

IndlandNorske kvinder i blodige trusser protesterer mod abortstramningDansk lovgivning kræver også nævnsbehandling af ønsker om fosterreduktion ved tvillingegraviditet.
Af Signe Mai Vilsbøll og Kasper Duncan Gram (video)14.
juni 2019 kl.
17.
11Bemærk: artiklen er mere end 30 dage gammelLæs opTvillingegravide kvinder fra Danmark har gennem flere år haft mulighed for at rejse til Norge og få foretaget en fosterreduktion i tilfælde af, at de ikke ønskede forældreskab til mere end et barn.
Også selvom der var tale om raske fostre.
Med en ny abortstramning lukkede Stortinget i Norge i nat ned for denne adgang til abort.
Fremover skal gravide med flerlinger, der ønsker at få fjernet fostre, have deres sag behandlet af et særligt norsk nævn, hvor læger tager stilling til den enkelte kvindes situation, og det har skabt voldsom debat i Norge.
Mens ophedede forhandlinger stod på i Stortinget, havde demonstranter samlet sig foran bygningen i kostumer og med bannere, fortæller politisk journalist hos NRK Silje Rognsvåg:- Der var store protester foran tinget i går.
Folk råbte kampråb og flere kvinder havde iklædt sige blodige trusser for at symbolisere, at stramninger går ud over kvinders rettigheder, og mange drog paralleller til det, der foregår i USA.
Erna vil bare beholde magtenBlandt demonstranterne, som VG har mødt, var Sonia Arisland.
Hun kaldte lovstramningen et "alvorligt angreb på kvinders rettigheder".
- At tillade, at kristenkonservative kræfter skal bestemme over alle kvinder i Norge er så provokerende, at jeg ikke har ord.
Jeg håber, politikerne, som har stemt for det her sover dårligere.
At de skammer sig.
At de indser, at det blot er magt, der er deres motivation, udtaler hun med henvisning til den kritik, flere har rettet mod statsminister Erna Solberg.
Arbeiderpartiets næstformand, Hadia Tajik, sagde nemlig i forbindelse med lovstramningen, at statsministeren har efterladt kvinders rettigheder på forhandlingsbordet for at beholde magten.
- Arven efter Erna Solberg er, at hun er villig til at gøre hvad som helst for at beholde magten.
Til og med forhandle om grundlæggende rettigheder, lød det.
Instagram-protester fra influencereDen norske influencer Christina Fraas, der også deltog ved den store demonstration, begyndte allerede sine protester inden afstemningen i Stortinget skulle finde sted.
På det sociale medie Instagram lagde hun ifølge NRK portrætter op af 30 forskellige kvinder, som poserer i rødmalet, hvidt undertøj med strikkepinde i hænderne, fulgt af teksten:- Hvis du synes mit blodige opslag er ubehageligt, håber jeg, du forstår, at det illustrerer blodigt alvor.
Da VG fangede influenceren udenfor Stortinget sagde hun, at hendes opslag på Instagram udtrykker frygten for, at ændringerne af abortloven vil fortsætte med at nå flertal "i den forkerte retning".
- Når der først bliver lavet én ændring, så er det let at lave flere og flere.
Vi kan jo se, hvad der sker udenfor Norge, var meldingen fra Christina Fraas.
Læger støtter op om stramningEn ændring af abortloven var et af Kristeligt Folkepatis vigtigste krav i forhandlingerne med Høyre, Venstre og Fremskridtspartiet.
Inden forhandlingerne havde partiet ifølge Aftenposten også ambitioner om at få gennemført en ændring af paragraf 2c i den norske abortlov, der tillader senabort ved alvorlig sygdom hos fostret, men dette var der ikke enighed om.
Ved regeringsforhandlingerne i januar fik Kristeligt Folkeparti dog flertal for forslaget om fosterreduktion, og der var bred enighed om at behandle ønsket om fosterreduktion via et nævn ved afstemningen i Stortinget i går.
64 stemte imod og 105 stemte for.
Blandt andet med henvisning til, at klinikchef Kjell Å.
Blix Salvesen fra St.
Olavs Hospital i Trondheim har anbefalet en nævnsbehandling af ønsket om fosterreduktioner.
Han er en af de to læger i Norge, der udfører fosterreduktioner af flerlinge.
Det vil betyde meget lidt i praksisKlinikchef Kjell Å.
Blix har tidligere sagt, at der er tale om meget få indgreb.
I Norge er abortgrænsen 12 uger som i Danmark, og ifølge Aftenposten var 8 ud af i alt 12.
000 aborter sidste år såkaldte selvbestemte fosterreduktioner.
- Vi synes, det er fint, at ønsket skal forbi et nævn, men i praksis vil det betyde meget lidt.
Der er tale om få indgreb, og nævnene består af kloge folk, og kvinderne vil i høj grad blive imødekommet af deres ønsker, udtalte Kjell Å.
Blix tilbage i januar.
Politisk journalist hos NRK Silje Rognsvåg vurderer, at protesterne bunder i principper:- Kvindebevægelsen har tænkt, at abortloven er kommet for at blive.
Ændringen anser dem, vi har talt med, som et tegn på, at man bevæger sig et skridt tilbage med de rettigheder, kvinderne har kæmpet sig frem til siden 70'erne.
Også selvom det måske politisk blot handler om oprydning i en lov, der ikke har taget højde for flere flerlingegraviditeter.
Dansk lovgivning kræver også nævnsbehandling af ønsker om fosterreduktion ved tvillingegraviditet.
Kvinder i Danmark, der er gravide med flere fostre end to, har ret til reduktion.
FacebookTwitterKopier linkEmner:Erna Solberg (politiker)|Norge|Instagram|NRK|Abort




https://www.dr.dk/nyheder/regionale/bornholm/supermarkedskaede-i-nyt-forsoeg-nu-kan-du-tage-plastikposer-fra-andre

BornholmSupermarkedskæde i nyt forsøg: Nu kan du tage plastikposer fra andre kunderBornholm er centrum for et nyt forsøg, der skal få os til at bruge færre plastikposer.
Det er denne stander, som er omdrejningspunktet for forsøget.
Af Lis Eilsøe14.
juni 2019 kl.
16.
20Bemærk: artiklen er mere end 30 dage gammelLæs opEt nyt forsøg på Bornholm skal vise, om forbrugerne er villige til at genbruge andre kunders aflagte plastikposer.
Supermarkedskæden Netto har forsynet sine fem butikker på øen med standere, hvor kunderne enten kan lægge deres overskudsposer eller tage en pose, hvis de er kommet i byen uden at have net med.
Michael Løve, Nettos CEO har brugt Folkemødet på Bornholm til at søsætte et nyt forsøg, der skal få os til at købe færre plastikposer til vores indkøb.
- Alle er enige om, at vi skal være bedre til at genbruge plastik.
Nu afprøver vi så, om vores kunder vil bruge en pose, som andre har hentet varer hjem i tidligere, siger Nettos direktør, Michael Løve.
Om posen er købt i Netto eller ej er uden betydning.
Michael Løve tør ikke spå om forsøgets udfald, men han er ikke tvivl om, at forbrugerne har en klar forventning om, at butikkerne gør noget ved de store mængder emballage, vi bruger lige nu.
Michael Løve satser således på, at dagligvarebutikkerne i Salling Group, som Netto er en del af, i 2023 kun vil bruge plastikemballage, som enten er genbrug eller som kan genbruges.
Vi har snakket med fire personer på dagens tur i Netto for at høre, hvad de tænker om ordningen: Bader Karim el Absawi fra Køge synes, det er en fed idé, at man kan tage en genbrugspose.
Han håber, at systemet også kommer til Køge.
Susie Nielsen fra Frederiksværk kunne ikke finde på at tage en genbrugspose: - Jeg ville ikke turde bruge den til mad, for jeg ved ikke, hvad der har været i den.
Helle Birk og Anna Noltesmejer fra Bornholm vil ikke have noget imod at dele poser med andre: Man kan jo bare venden vrangen ud på den, hvis man er i tvivl om, hvorvidt den er ren.
1 / 3Bader Karim el Absawi fra Køge synes, det er en fed idé, at man kan tage en genbrugspose.
Han håber, at systemet også kommer til Køge.
1 / 3Susie Nielsen fra Frederiksværk kunne ikke finde på at tage en genbrugspose: - Jeg ville ikke turde bruge den til mad, for jeg ved ikke, hvad der har været i den.
2 / 3Helle Birk og Anna Noltesmejer fra Bornholm vil ikke have noget imod at dele poser med andre: Man kan jo bare venden vrangen ud på den, hvis man er i tvivl om, hvorvidt den er ren.
3 / 3Netto bruger Bornholm som forsøgslaboratorium, og går forsøget godt, bliver det udbredt til resten af landet.
Tidligere på måneden er udvalgte steder på Fyn også blevet en del af forsøgsordningen ifølge retailnews.
dk.
I disse dage kan de mange folkemødedeltagere afprøve ordningen, hvor netop miljøet er en af de helt store samtalemner.
FacebookTwitterKopier linkEmner:Netto|Bornholm|Supermarkeder|Salling Group|Michael Løve (erhvervsleder)




https://www.dr.dk/nyheder/udland/mellemoestkorrespondent-vi-mangler-beviserne-mod-iran

UdlandMellemøstkorrespondent: Vi mangler beviserne mod IranUSA har offentliggjort en video, der ifølge dem selv viser iranske styrker i færd med at fjerne en mine fra en japansk olietanker.
Amerikanerne har også fremlagt et foto, der angiveligt viser minen, inden den altså skulle være blevet fjernet.
Af Simon Vincensen14.
juni 2019 kl.
16.
03Bemærk: artiklen er mere end 30 dage gammelLæs op- Vi mangler fortsat at se beviser fra amerikanerne om Irans angivelige skyld.
Sådan lyder det fra DR's mellemøstkorrespondent, Michael S.
Lund, efter at USA har offentliggjort en video, der ifølge amerikanerne viser iranske sikkerhedsstyrker fjerne en ueksploderet mine fra siden på en olietanker.
Tankeren er en af de to skibe, der i går blev evakueret i farvandet mellem Iran og Oman, da de blev ramt af eksplosioner.
Ifølge Michael S.
Lund er det svært at vurdere videoens ægthed.
Læs også:USA: Denne video viser Iran fjerne mine fra olietanker- Det er ikke tydeligt, hvad der foregår på videoen.
Det ligner godt nok et af de to skibe, men det er umuligt at se, om det er det, der foregår.
Du kan se videoen, som USA har offentliggjort, her:Flere beskyldninger - ingen dokumentationIfølge Michael S.
Lund er der mange modstridende forklaringer i sagen.
Blandt andet siger et vidne fra et af de to tankere, at skibet blev ramt af et projektil - og ikke af en mine, som amerikanerne altså påstår.
- Omvendt er det mistænkeligt, hvis iranerne er sejlet op på siden af tankeren, siger Michael S.
Lund med henvisning til den fremlagte video.
Mystikken omkring situationen skærpes yderligere af, at Japans premierminister, Shinzo Abe, var på statsbesøg i netop Iran, da eksplosionerne på de to tankere fandt sted.
Et af de to tankskibe var nemlig på vej til Japan, siger Michael S.
Lund.
- Iranerne har selv antydet, at det ville være mærkeligt at angribe et skib på vej til Japan, samtidig med at man er vært for et japansk statsbesøg, siger han og tilføjer:- Der er en masse beskyldninger fra begge sider - men ikke nok dokumentation.
Iran er under presSiden USA har trukket sig ud af en international atomaftale med Iran, er den økonomiske krise, som Iran allerede befandt sig i af andre årsager, blevet drastisk forværret.
Ifølge eksperter har middelklassen fået halveret sit indtægtsgrundlag, siden de amerikanske sanktioner er blevet genindført.
Samtidig må mange iranere gå fra hus og hjem, fordi deres opsparing er blevet udhulet af et dramatisk fald i den iranske valutas værdi.
Læs også:Ekspert: Presset Iran har ikke længere grund til at blive i atomaftaleOg det er netop det pres, der måske kunne få iranerne til at rette sin opmærksomhed mod internationale olietankere, siger Michael S.
Lund.
- Hvis det er Iran - og det ved vi ikke, om det er - så vil Iran ved at lave denne slags angreb sende et signal til det internationale samfund om, at man har mulighed for at lamme skibstrafikken - og dermed sende oliepriserne i vejret, siger han.
Hormuzstrædet, der ligger tæt på, hvor episoderne fandt sted, er nemlig et vigtigt bindeled for verdens skibstrafik.
- Og vi ser jo oliepriserne stige, så snart noget som det her sker, siger Michael S.
Lund med henvisning til, at oliepriserne steg med fire procent efter episoden.
Priserne er nu faldet igen.
Iran afviser alle anklager.
Ifølge iranerne er det i stedet blandt deres fjender, for eksempel Saudi-Arabien, at synderen skal findes.
- Iranerne mener, at det her sker for netop at få Iran til at se skyldige ud - og at den virkelige skyldige håber på at fremprovokere et amerikansk angreb på Iran, siger Michael S.
Lund.
FacebookTwitterKopier linkEmner:Iran|Shinzo Abe (politiker)|Japan|Skibstrafik|Økonomi




https://www.dr.dk/nyheder/indland/dmi-voldsomt-vejr-flere-skybrud-kan-vaere-pa-vej

IndlandDMI: Voldsomt vejr - flere skybrud kan være på vejDMI advarer om voldsomt vejr, der fredag plager størstedelen af Jylland og Fyn frem til klokken 21.
14.
juni 2019 kl.
18.
00Bemærk: artiklen er mere end 30 dage gammelLæs opVoldsomt vejr i form af risiko for lokale skybrud, torden og lynnedslag plager fredag eftermiddag og aften det meste af Jylland og dele af Fyn.
Risikoen for at blive udsat for det voldsomme vejr vil fortsætte frem til klokken 21 fredag, lyder meldingen fra DMI.
DMI forventer, at der kan falde mellem 15 og 25 millimeter regn på blot 30 minutter flere steder.
Lars Henriksen, der er vagthavende hos DMI, fortæller, at vejret er en del værre, end hvad man først forventede.
- Nogle steder har vi oplevet, at der er faldet næsten 12 millimeter regn på ti minutter.
Og det er rigtig voldsomt.
- Nede ved Sønderborg er der eksempelvis målt 11,6 millimeter regn, og så oplever vi også en masse torden, siger han.
Læs også:Sommersæsonens bulder og brag er begyndt: Tusindvis af lyn over Danmark i aftesKan ramme SjællandLars Henriksen afviser ikke, at uvejret på et tidspunkt vil ramme Sjælland, og opfordrer borgere til at holde øje med vejrmeldingerne.
- Det kraftigste vejr er i de områder, vi lige nu har varslet, og indtil videre er der blot en risiko for lokale skybrud på Sjælland, siger Lars Henriksen.
Borgere i områderne Østjylland, Sønderjylland, Midtjylland og Fyn skal blandt andet være særligt opmærksomme på lavtliggende områder og tilpasse kørselshastigheden til sigtbarhedsen.
DMI opfordrer borgere til at lukke vinduer og døre og søge ly indendørs, hvis man befinder sig i et skybrudsramt område.
/ritzau/FacebookTwitterKopier linkEmner:Danmarks Meteorologiske Institut|Vejret|Jylland|Fyn|Twitter




https://www.dr.dk/nyheder/politik/gaester-paa-folkemoedet-i-dag-skal-jeg-bare-rundt-og-finde-ud-af-hvad-jeg-mener

PolitikGæster på Folkemødet: I dag skal jeg bare rundt og finde ud af, hvad jeg mener Folkemødet på Bornholm er i fuld gang, og det tiltrækker både unge og gamle til øen.
Havnen i Allinge på Bornholm under Folkemødet.
 Af Emil Winckler14.
juni 2019 kl.
16.
02Bemærk: artiklen er mere end 30 dage gammelLæs opDer er trængsel på havnen i Allinge, hvor debatterne kører for fuldt blus lige fra morgenstunden.
DR Nyheder har været ude for at tage temperaturen på stemningen.
Villy: Jeg skal have en selfie med Mette FredriksenDet er ikke Villy Stougaards første gang på Folkemødet.
For ham har det været en tradition i nogle år.
 DR Nyheder)Hvad har du oplevet indtil nu?
- Jeg tror, det her er min fjerde eller femte gang til Folkemøde.
Jeg kom i går aftes, så det eneste, jeg har nået indtil nu, er at få en kop rigtig dårlig kaffe, siger Villy Stougaard.
Hvad skal du bruge dagen på?
- Nu skal jeg bare gå rundt og kigge, og i eftermiddag skal jeg op og høre Mette Frederiksens tale.
Jeg skal selvfølgelig også have en selfie med hende, nu hvor jeg også en med Helle Thorning-Schmidt, siger den 76-årige projektleder.
Hvad er det gode ved folkemødet?
- Det gode er, at alle kan mødes, og alle kan tale sammen uden at ryge i totterne på hinanden.
Folk kan lide at være her og nyder at være her.
Karen: Så kan vi bedre tage stillingKaren Guldbæk Hauerslev skal rundt og møde de forskellige partier på hendes første gang på Folkemødet.
 DR Nyheder)Hvad har du oplevet ind nu?
- Vi kom i går, hvor vi var til debat med nogle unge, der havde et opråb omkring klimaet.
Så var der også en fra venstrefløjen og en fra højrefløjen, der forklarede lidt om, hvad de mente om det hele, siger Karen Guldbæk Haurslev, der til dagligt går i 10.
klasse.
Hvad skal du bruge dagen på?
- I dag skal jeg rundt og høre lidt, hvad folk har at sige.
Jeg er mega nysgerrig over at høre, hvad folk har at sige.
Vi får jo ikke mega meget at vide som unge i dagens Danmark, fortæller hun.
Hvad er det gode ved Folkemødet?
- Det er fedt at være på Folkemødet, fordi man som ung også føler, at man får indflydelse, og vi også finder ud af, hvad der foregår.
Der er en masse fra partierne, der kommer og fortæller om deres mærkesager, og så kan vi bedre tage stilling.
Frida: Selv om vi er uenige, kan vi være sammen alligevelFrida Kirstine Hou Paysen ser frem til at opleve Folkemødet for første gang.
 DR Nyheder)Hvad har du oplevet indtil nu?
- Jeg var til debat med to fra min efterskole i går, hvor vi hørte om nogle holdninger til klimaet.
Det var rigtig spændende at høre nogle forskellige holdninger, siger Frida Kirstine Hou Paysen.
Hvad skal du bruge dagen på?
- I dag skal jeg bare rundt og finde ud af, hvad jeg mener, og hvad jeg står inde for.
Så skal jeg tale med nogle forskellige partier for at høre, hvad de mener om forskellige ting, siger den 16-årige efterskoleelev.
Hvad er det gode ved Folkemødet?
- Det er fedt med alle de her forskellige meninger og holdninger, der er samlet et sted, og selv om vi er uenige, så kan vi godt være sammen alligevel, fortæller hun.
Folkemødet 2019 løber frem til søndag den 16.
juni.
Der forventes over 100.
000 gæster til begivenheden.
FacebookTwitterKopier linkEmner:Helle Thorning-Schmidt (politiker)|Bornholm|Allinge-Sandvig




https://www.dr.dk/nyheder/udland/dr-paa-graensen-til-idlib-boern-doer-og-folk-sover-under-traeerne

Krigen i SyrienSe temaUdlandDR på grænsen til Idlib: 'Børn dør, og folk sover under træerne’Tusinder er drevet på flugt i det nordlige Syrien, men de kan ikke flygte ud af landet.
Af Michael S.
Lund14.
juni 2019 kl.
18.
21Bemærk: artiklen er mere end 30 dage gammelLæs opMed et par tasker og sin seksårige søn krydser 32-årige Okbah Badly grænsen til Tyrkiet.
I et par dage er han og sønnen nu i sikkerhed fra daglige bombeangreb i Idlib-provinsen i Syrien.
- Der er forfærdeligt.
Der er daglige bombeangreb, og de rammer børn, kvinder og hospitaler.
Jeg kan ikke beskrive for dig, hvordan det er at leve der, siger han.
Han er en af de få syrere, der er i stand til at krydse grænsen og komme væk fra bombardementerne i Idlib-provinsen.
Okbah Badly er en af de få syrere, som kan krydse grænsen fra Idlib til Tyrkiet.
Hans seksårige søn har kræft og har fået lov at få behandling i nabolandet.
Bagefter skal de tilbage.
Tyrkiet har bygget en 764 kilometer lang mur langs grænsen, og det er derfor stort set umuligt for hundrede tusinder af internt fordrevne i det nordlige Syrien at komme til Tyrkiet.
Okbah Badlys søn, Ahmad, har kræft, og derfor får han lov af de syriske myndigheder til at krydse grænsen for at få behandling i Tyrkiet.
- Det er vi selvfølgelig glade for, men vi ville ønske, at nogen forsøgte at stoppe bombardementerne.
Folk lever i frygt og søger mod grænsen for at være i sikkerhed.
- Nogle sover under træerne i olivenlunde, fordi de ikke har nogen steder at være, siger faren.
Tyrkiet har bygget en 764 kilometer lang mur med bevæbnede vagter langs grænsen til Syrien, som gør det stort set umuligt at krydse grænsen.
(Foto: Michael S.
Lund)’Du føler dig aldrig sikker’Hans historie er stort set identisk med mange andre syreres beretninger, jeg hører ved grænsen.
Nogen af dem får lov at krydse grænsen på grund af lægebehandling.
Andre har opholdstilladelse i Tyrkiet og har fået lov at besøge deres familie i Idlib under den muslimske helligdag Eid.
Den våbenhvile i provinsen, Rusland tidligere på ugen annoncerede, holdt blot et par timer, førend Tyrkiet beskyldte syriske regeringsstyrker for at stå bag et nyt angreb.
Og de syriske og russiske bombeangreb fortsætter, mens ekstremistiske grupper og oprørere sender raketter og granater den anden vej.
Imens er de civile ude af stand til at flygte ud af landet.
Læreren Muhammad al-Ara har opholdstilladelse i Tyrkiet og har krydset grænsen for at besøge sin familie under Eid-helligdagene.
- Hver dag var der bombeangreb.
Hospitaler og markeder bliver bombet, og du føler dig aldrig sikker.
Og grænsen er lukket, og du risikerer at blive skudt, hvis du forsøge at krydse den ulovligt, siger han, efter han netop har krydset grænsen.
Læs også:Syriske læger har frygten med på arbejde: : ’De går efter at ramme vores hospitaler’Fanget mellem bomber og ekstremisterStore dele af Idlib-provinsen er kontrolleret af jihadist-gruppen Hayat Tahrir al-Sham, der tidligere var al-Qaedas officielle afdeling i Syrien.
Rusland og Syrien siger, at de blot forsøger at bekæmpe gruppen ved at bombe fra luften.
Det er jo slet ikke dem, de rammer.
De rammer huse og hospitaler, men ikke de væbnede grupperMuhammad al-Ara, syrisk lærerMuhammad al-Ara griner let, da jeg spørger ham, om ikke det er forståeligt, at russerne og syrerne bomber den ekstremistiske gruppe.
- Det er jo slet ikke dem, de rammer.
De rammer huse og hospitaler, men ikke de væbnede grupper, siger han.
Andre flygtninge, jeg taler med, ser de ekstremistiske grupper, som nogen der forsvarer de civile.
Og nogle vil meget nødigt tale om de jihadistiske grupper i provinsen.
Måske fordi de samme grupper tidligere har slået hårdt ned på folk, der kritiserer dem offentligt.
- Dem ved jeg ikke noget om.
Jeg har meget travlt, siger en af flygtningene og skynder sig væk, da jeg spørger ind til emnet.
Familiefar: Hele verden er tavsEnkelte syrere har mulighed for at krydse grænsen til Tyrkiet, fordi de har opholdstilladelse i landet eller skal modtage lægebehandling.
De fortæller alle om angreb på civile og folk på flugt.
(Foto: Michael S.
Lund)Imens advarer FN om, at en russisk-syrisk storoffensiv i Idlib kan føre til, at flere millioner syrere bliver sendt på flugt og at hvis der ikke sættes ind, kan situationen ende i en "humanitær katastrofe".
Okbah Badly og hans seksårige søn har nu et par dage væk fra krigszonen, mens sønnen får sin kræftbehandling.
Derefter skal de tilbage til Idlib.
- Der er ekstremister i Idlib, men det er de civile, der bliver dræbt.
Jeg har set det med mine egne øjne, siger han og går af sted med sønnen og fortsætter:- Men ingen gør noget.
Det er, som om hele verden er tavs.
FacebookTwitterKopier linkEmner:Syrien|Tyrkiet|al-Qaeda|Terrorisme|Hospitaler




https://www.dr.dk/nyheder/kultur/gaming/ups-spil-mastodont-har-mistet-sine-spil-vi-kan-ikke-finde-dem

GamingUps!
Spil-mastodont har mistet sine spil: 'Vi kan ikke finde dem'Spilfirmaet Square Enix vil gerne digitalisere sin gamle spil.
Men flere af dem er forsvundet.
Square Enix står bag store spilserier som 'Final Fantasy' og 'Kingdom Hearts'.
Men firmaet har problemer med at finde de helt gamle spil, som de ellers har planer om at genudgive.
(© Square Enix)Af Christian Mejdahl Buhl14.
juni 2019 kl.
15.
02Bemærk: artiklen er mere end 30 dage gammelLæs op80'erne var en anden tid.
Det må det hæderkronede spilfirma Square Enix nu sande.
Firmaet, der står bag kæmpesucces-serier som 'Final Fantasy', 'Dragon Quest' og 'Kingdom Hearts', vil nemlig gerne digitalisere deres fulde bagkatalog af spil, så gamere kan begive sig ud på eventyr i det store arkiv.
Men det har vist sig at værre en større udfordring, end man skulle tro.
I et interview med Game Informer på dette års udgave af verdens største spilmesse E3, fortæller Square Enix' direktør, Yosuke Matsuda, at de har søsat et projekt med særligt fokus på at opdatere firmaets helt gamle spil, så de kan blive genudgivet digitalt.
- Vi arbejder hårdt på, at folk kan komme til at spille de klassiske titler, de har spillet på deres gamle Nintendo-konsoller, siger han og fortsætter:- Vi har faktisk dedikeret et selvstændigt projekt, der arbejder med at konvertere de gamle spil, så de kan spilles på forskellige platforme.
Med tiden håber vi på, at det kan udmønte sig i en form for abonnementsordning eller streaming-platform.
'Final Fantasy'-universet er Square Enix' største spilserie.
Den har gennem tiden indbragt tæt på en milliard kroner.
(© Square Enix)'Man tænkte slet ikke over, hvordan man skulle sælge dem i fremtiden'Og selvom idéen er god, så er der imidlertid opstået et lille problem for Square Enix.
Flere af firmaets gamle spil er nemlig umulige at opstøve, må direktøren erkende.
- Jeg er flov over at indrømme det, men i flere tilfælde ved vi ikke, hvor spilkoderne er henne, siger han.
Yosuke Matsuda forklarer, at man havde en anden tilgang til det at lave og udgive spil, da spilindustiren var i sin spæde begyndelse i 80'erne.
- De meget gamle spil er svære at finde, fordi man dengang bare lavede et spil og sendte det ud, og så var man ellers færdig.
Man tænkte slet ikke over, hvordan man skulle sælge dem i fremtiden, siger han og fortsætter:- Nogle gange er der kunder, der spørger os, hvorfor vi ikke har udgivet specifikke spil.
Og sandheden er jo desværre bare, at vi ikke ved, hvor de er blevet af, siger Yosuke Matsuda.
Han vil ikke ud med, hvilke specifikke spil der er forsvundet, men fortæller i interviewet, at et af spillene er blevet fundet på en udviklers private computer, hvor han havde koden liggende.
Så må tiden vise, om Square Enix finder resten af deres gamle spil i en støvet kasse, når de rydder op i kopirummet.
FacebookTwitterKopier linkEmner:Erhverv|Nintendo




https://www.dr.dk/nyheder/udland/hovedmistaenkt-bag-sri-lanka-bombeangreb-anholdt

Bombeangreb i Sri LankaSe temaUdlandHovedmistænkt bag Sri Lanka-bombeangreb anholdt En 29-årig srilankansk mand og yderligere fire andre personer er anholdt i Mellemøsten, oplyser Interpol.
Militærpersonale står stadig vagt uden for kirkerne i hovedstaden Colombo, hvor overlevende og efterladte tidligere på ugen deltog i den første messe afholdt efter angrebet i påsken.
(Foto: Ishara S.
KODIKARA © Scanpix)Af Louise Brodthagen Jensen14.
juni 2019 kl.
18.
01Bemærk: artiklen er mere end 30 dage gammelLæs opEn 29-årig hovedmistænkt bag bombeangrebene i Sri Lanka i påsken er anholdt i Mellemøsten, og sammen med fire andre udleveret til myndighederne i Sri Lanka.
Det oplyser Interpol ifølge både nyhedsbureauet AP og tyske Tagesspigel- Anholdelsen og udleveringen af en af de hovedmistænkte bag bombeangrebet i Sri Lanka er et vigtigt skridt i den nuværende efterforskning, siger generalsekretær i Interpol Jürgen Stock ifølge Tagesspigel.
Den 29-årige mand er mistænkt for terrorisme og drab og har været efterlyst af den internationale organisation, der fra slutningen af april har assisteret de lokale politimyndigheder i Sri Lanka.
De i alt fem mistænkte er ankommet til Sri Lanka fra Saudi-Arabien i dag, men Interpol har endnu ikke specificeret, hvilket land de fem blev pågrebet i.
Mindst 290 dræbteIfølge srilankansk politi er der nu i alt 102 mistænkte anholdt i forbindelse med de i alt otte blodige eksplosioner, der fandt sted i påsken.
Her sprang bomberne.
Angrebene var rettet mod tre kirker og øens kristne minoritet og tre turisthoteller.
Mindst 290 personer blev dræbt og mere end 500 såret, da i alt ni selvmordsbombere sprængte sig selv i luften den 21.
april.
Mange udlændinge omkom, og blandt ofrene var også tre danske børn.
Terrororganisationen Islamisk Stat har påtaget sig skylden for det omfattende angreb, og angiveligt skulle der have været tale om et gengældelsesangreb for terrorangrebet i Christchurch i New Zealand.
Her blev to moskeer angrebet, og 50 mennesker omkom.
Angrebet i påsken er det blodigste i flere årtier på øen, og myndighederne har arbejdet med en teori om, at angrebene blev udført af lokale ekstremistiske islamistiske grupper, blandt andet den såkaldte National Thowfeek Jammath (NTJ).
Efterretningstjenester fra Interpol og otte lande, herunder USA, har indtil videre hjulpet Sri Lanka med efterforskningen.
Onsdag var hundredevis af efterladte og overlevende fra angrebene samlet til messe i en af de ramte kirker i hovedstaden Colombo.
FacebookTwitterKopier linkEmner:Islamisk Stat|Sri Lanka|Terrorisme|Mellemøsten|Kriminalitet




https://www.dr.dk/nyheder/indland/godhavn-boern-klar-til-fejre-undskyldning-fra-staten-jeg-glaeder-mig-til-champagnen

Godhavn-sagenSe temaIndlandGodhavn-børn klar til at fejre undskyldning fra staten: Jeg glæder mig til champagnenPenge betyder ingenting, det er undskyldningen, der er afgørende, siger formand for foreningen Godhavnsdrengene.
Poul-Erik Rasmussen foran retsbygningen med andre medlemmer af foreningen Godhavnsdrengene.
Mette Frederiksen har i dag lovet dem en undskyldning.
Af Mark Lindved Norup14.
juni 2019 kl.
15.
49Bemærk: artiklen er mere end 30 dage gammelLæs opEn undskyldning var det eneste, de ville have, og nu er den efter alt at dømme på vej.
Socialdemokratiets formand, Mette Frederiksen, lovede i dag på Folkemødet på Bornholm, at hvis hun indtager statsministerkontoret, så vil staten undskylde over for alle de børn, der har oplevet at blive udsat for overgreb på det berygtede børnehjem Godhavn.
© ScanpixGodhavnsrapportenGodhavn-drengene har i over ti år kæmpet for at få en undskyldning fra staten.
Det har skiftende socialministre afvist - på trods af at drengene dengang blev udsat for torturlignende forhold, da de i 60'erne boede på drengehjemmet.
Det var typisk unge, der havde mistet deres forældre eller ikke kunne passe skolen, der blev anbragt på Godhavn.
I 2009 bevilgede Socialministeriet penge til en uvildig undersøgelse af forholdene på en række danske børnehjem, herunder Godhavn.
Her blev det slået fast, at drengene havde været udsat for en række overgreb, herunder seksuelle overgreb og medicinske forsøg.
En lettelse for alle, der i årtier har båret rundt på traumerne fra deres tid på Godhavn, og som nu i 14 år har jagtet en undskyldning for de pinsler, de blev udsat for i statens varetægt, siger Poul-Erik Rasmussen, der er formand i foreningen Godhavnsdrengene.
- Jeg tænker bare, at den kamp, vi har kæmpet i så mange år, ikke har været forgæves.
Det er en følelse af at have rendt rundt med en sæk cement på ryggen, og nu er den lige faldet af.
Det er simpelthen ubeskriveligt, lyder hans reaktion.
Champagne og festHan garanterer, at en undskyldning til trods for den tragiske baggrund og de store menneskelige omkostninger nu alligevel vil få propperne til at springe.
- Jeg glæder mig til champagnen, for der bliver fest.
Det kan jeg love dig.
Den borgerligt-ledede regering har ved flere lejligheder afvist at undskylde til ofrene, men i stedet insisteret på, at der skulle ses fremad.
Ved domstolene faldt sagen for forældelsesfristen, og Poul-Erik Rasmussen opgav til sidst at få sin sag for Højesteret af frygt for de økonomiske konsekvenser.
Selvom sagen er afprøvet i retssystemet, afviser Mette Frederiksen ikke, at det kan komme på tale at udbetale erstatninger.
Pengene er ikke afgørendeMen muligheden for at blive godtgjort økonomisk af staten spiller ikke en afgørende rolle, slår Poul-Erik Rasmussen fast.
- Pengene betyder ikke fem flade øre, for vi har aldrig gået efter pengene.
Den eneste grund til, at vi gik i retten i sin tid og krævede penge, var, at man ikke kan lave sådan en retssag uden at kræve et beløb, siger han.
Undskyldningen bliver afslutningen på et kapitel, og den vil få enorm betydning for alle de, der stadig slås med konsekvenserne af deres barndom på børnehjemmet Godhavn.
- Jeg kender mange, der sidder derhjemme og ikke tør gå uden for en dør, fordi de stadig tror, at de er kasserede.
De mennesker er dem, jeg føler mest for, når undskyldningen kommer, så får de det bedre, siger Poul-Erik Rasmussen.
Af samme grund vil foreningen - hvis undskyldningen kommer – anse Godhavn som et overstået kapitel og udelukkende fortsætte arbejdet med at sikre gode forhold for børn, der i dag er anbragt under statens tilsyn.
Undskyldninger fra staten•En officiel undskyldning er en udtalelse, hvor en regering eller stat tager ansvar for kritisable handlinger i fortiden.
•Når en stat undskylder offentligt, erkender den sin fejl og forpligter sig på en mere etisk korrekt handlemåde fremover.
•I Danmark har vi to eksempler på officielle undskyldninger:•I 1999 undskyldte statsminister Poul Nyrup Rasmussen (S) for tvangsflytningen af befolkningen ved Thule i Grønland.
•I 2005 undskyldte statsminister Anders Fogh Rasmussen (V) for, at danske myndigheder under besættelsen afviste tyske flygtninge, der søgte tilflugt i Danmark.
•Der findes flere eksempler på krav om undskyldninger, som ikke er blevet efterkommet.
Blandt andet har det været diskuteret, om staten skulle undskylde officielt for Danmarks involvering i slavehandlen i forbindelse med kolonierne i Dansk Vestindien.
FacebookTwitterKopier linkEmner:Anders Fogh Rasmussen (politiker)|Mette Frederiksen (politiker)|Socialdemokraterne|Vin|Amerikanske Jomfruøer




https://www.dr.dk/nyheder/indland/video-nu-faar-isbjoerneunge-mere-plads-boltre-sig-paa

IndlandVIDEO Nu får isbjørneunge mere plads at boltre sig påIsbjørnemor og hendes unge flytter i større anlæg i Zoologisk Have i København.
Isbjørneungen Imaq er normalt vild med maveplaskere, men i dag turde den ikke følge med sin mor i vandet.
Af Kasper Duncan Gram14.
juni 2019 kl.
12.
45 | opdateret 14.
juni 2019 kl.
13.
14Bemærk: artiklen er mere end 30 dage gammelLæs opI dag flytter isbjørneungen Imaq og dens mor ud i et større område i Den Arktiske Ring.
Hidtil har de boet sig i et mindre anlæg i Zoologisk Have i København, men kan nu gå på opdagelse i de - for ungen - nye omgivelser.
Det kan lade sig gøre, fordi den store han er i Aalborg Zoo for at parre sig.
Den normalt ganske eventyrlystne isbjørneunge var i dag mere tilbageholdende og kaldte flere gange på sin mor.
FacebookTwitterKopier linkEmner:Zoologisk Have København|Aalborg Zoo|Dyreparker|Arktis|Aalborg




https://www.dr.dk/nyheder/udland/spansk-hoejrefloejsparti-giver-dfs-nye-eu-familie-en-kold-skulder

Det nye Europa-ParlamentSe temaUdlandSpansk højrefløjsparti giver DF's nye EU-familie en kold skulderSpanske Vox har valgt at tilslutte sig den gruppe, som Dansk Folkeparti hidtil har været medlem af.
Spanske Vox vil ikke være en del af den nye EU-kritiske gruppe i Europa-Parlamentet.
Af Per Bang Thomsen14.
juni 2019 kl.
15.
35Bemærk: artiklen er mere end 30 dage gammelLæs opSelvtilliden var høj, da Europa-Parlamentets nyeste EU-kritiske højrefløjsgruppe, Identitet og Demokrati (ID), i går blev præsenteret på et pressemøde i Bruxelles.
Gruppen består af 73 politikere fra ni europæiske partier, heriblandt italienske Lega, franske Rassemblement National og Dansk Folkeparti.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Og gruppens selverklærede mål er at blive en afgørende magtfaktor, når de kommende beslutninger skal tages i Europa-Parlamentet.
- Jeg forventer, at der vil komme flere partier til, lød det fra Dansk Folkepartis nyvalgte europaparlamentariker, Peter Kofod.
Et af de partier, som gruppen har haft øje på, har været det højrenationalistiske spanske parti Vox.
Ved europaparlamentsvalget i sidste måned blev partiet for første gang valgt ind i Europa-Parlamentet med tre mandater.
Og det har i den seneste tid markeret sig som et markant parti på Europas EU-skeptiske og indvandringskritiske højrefløj.
- Jeg håber, at vores venner fra Vox vil være vores allierede i det Europa, vi er i gang med at bygge, sagde Lega-leder Matteo Salvini, der har været en af bannerførerne for den nye højrefløjsgruppe, i slutningen af april.
Men nu har det spanske parti valgt at gå efter en plads i Europa-Parlamentets anden EU-skeptiske gruppe, Europæiske Konservative og Reformister (ECR).
Sådan så det ud, da Identitet og Demokrati blev præsenteret i går i Bruxelles.
Men spanske Vox bliver ikke en del af gruppen.
Takker for interesseDet er den gruppe, som Dansk Folkeparti hidtil har siddet i sammen med blandt andre de britiske konservative og det polske regeringsparti, Lov og Retfærdighed.
Ifølge Peter Kofod ville det ikke være gunstigt for Dansk Folkeparti at blive i en gruppe, som er domineret af det polske regeringsparti.
Men spørger man Vox, er ECR en fasttømret og manøvredygtig gruppe, der har bevist, at de kan ”præge den parlamentariske proces” i Europa-Parlamentet.
Ikke mindst når det kommer til at beskytte ”friheden og retfærdigheden” i Europa - heriblandt de enkelte medlemslandes suverænitet.
Vox takker dog for ”den interesse, som andre partier og grupper i Europa-Parlamentet” har vist partiet.
Det nye Europa-Parlament træder formelt set til den 2.
juli i år, og ID står til at blive den femtestørste gruppe, mens ECR bliver den sjettestørste.
ECR har hidtil været Europa-Parlamentets tredjestørste gruppe.
De fire største grupper bliver henholdsvis den kristenkonservative EPP, den socialdemokratiske S&D, den liberale RE samt den grønne gruppe.
FacebookTwitterKopier linkEmner:Europa-Parlamentet|Matteo Salvini (politiker)|Dansk Folkeparti|Italien|EU-forhold




https://www.dr.dk/nyheder/politik/minut-minut-mette-frederiksen-talte-paa-folkemoedet-paa-bornholm






https://www.dr.dk/nyheder/politik/ep-valg/s-profil-toner-rent-flag-foretraekker-margrethe-vestager-frem-socialdemokrat

Kamp om EU-topposterSe temaEP-valgS-profil toner rent flag: Foretrækker Margrethe Vestager frem for socialdemokratDen socialdemokratiske EU-gruppe taler med flere stemmer om Margrethe Vestager.
Margrethe Vestager deltager i disse dage i Folkemødet på Bornholm.
Af Theis Lange Olsen14.
juni 2019 kl.
14.
19Bemærk: artiklen er mere end 30 dage gammelLæs opMens partiformand Mette Frederiksen kun antyder opbakning til Margrethe Vestager som ny formand for EU-kommissionen, går Socialdemokratiets EU-profil Christel Schaldemose nu ud og yder fuld støtte.
Den erfarne europaparlamentariker, der opnåede mere end 65.
000 personlige stemmer ved EP-valget 26.
maj, foretrækker den tidligere radikale leder på den magtfulde post frem for den socialdemokratiske kandidat, Frans Timmermans.
- Så længe vi taler om posten som formand for kommissionen, vil jeg til enhver tid støtte en dansker frem for en fra et andet land.
Også selvom det var en, der ikke tilhørte min politiske familie, siger hun.
Den melding flugter ikke med holdningen i resten af den nyvalgte socialdemokratiske gruppe i Europaparlamentet, hvor gruppeformand Jeppe Kofod stadig afventer, hvilken politik kandidaterne til topposten vil føre, før han gør brættet op.
Sådan vælges formanden for EU-KommissionenDet er formelt EU's stats- og regeringschefer, der indstiller en kandidat til posten, hvorefter Europa-Parlamentet så enten godkender eller afviser kandidaten.
Udvælgelsen af formandskandidaten skal dog ske "under hensyntagen" til resultatet af europaparlamentsvalget.
Det er af nogle grupper i parlamentet tolket således, at de nu stiller med en spidskandidat til formandsposten og mener, at stats- og regeringscheferne så skal vælge blandt de kandidater, hvis grupper er størst.
Men langt fra alle er enige i den tolkning.
- Hvis Margrethe Vestager kommer med en politik, som vi ikke er enige i, så kan vi ikke støtte en sådan kommissionsformand.
Det ville være det samme, som at vi bare støttede en borgerlig regering herhjemme.
Det ville heller ikke gå.
Så det er politikken, der er det afgørende, siger han.
Socialdemokratiets tredje medlem af Europaparlamentet, Niels Fuglsang, er på linje med Jeppe Kofod.
- For os er det politikken, der afgør det.
Det er ikke personspørgsmålet.
Jeg tror, at Frans Timmermanns (socialdemokratisk kandidat, red.
) vil blive en rigtig god kommissionsformand, og det tror jeg også, at Margrethe Vestager kunne blive, siger han.
Fravalg af S-kandidatMargrethe Vestager meldte for godt en måned siden ud, at hun officielt er kandidat til at overtage posten som kommissionsformand efter Jean-Claude Juncker, og at hun indgår i det komplicerede magtspil, der lige nu foregår, inden det endelige puslespil falder på plads.
Et par uger efter gik Lars Løkke Rasmussen (V) ud og bakkede fuldtonet op om Margrethe Vestager.
De tilhører begge den liberale gruppe i EU.
Mette Frederiksen blev før folketingsvalget inddraget i processen om udpegelsen af EU-topposterne af Lars Løkke Rasmussen, og hun antyder altså også, at hun støtter Margrethe Vestager.
Her kan du høre, hvorfor Margrethe Vestager gerne vil være kommissionsformand:Et oplagt valg for socialdemokrater ville være deres egen europæiske kandidat, den nuværende første-næstformand i EU-kommissionen, hollandske Frans Timmermanns.
Han er da også både "super god" og "dygtig", lyder det fra Christel Schaldemose, der dog alligevel undlader at lægge sit lod i hans kurv.
- Hvis jeg skulle vælge imellem en socialdemokratisk hollænder og en radikal dansker, vil jeg til enhver tid vælge danskeren.
For det er også en måde, hvorpå Danmark har mulighed for at sætte et meget tydeligt aftryk på, hvordan EU skal udvikle sig.
Og du er sikker på, at Margrethe Vestager også vil arbejde for de ting, som Socialdemokratiet kæmper for?
- Næ, det kan man selvfølgelig ikke være sikker på med Margrethe Vestager.
Men hun har været en utroligt dygtig kommissær i EU, som også har gjort meget for at bekæmpe monopoldannelse, skattely og skatteunddragelse.
Havde hun som vicestatsminister i Danmark ageret som i EU, så havde vi ikke nogen problemer, siger Christel Schaldemose.
Hun hentyder blandt andet til Margrethe Vestagers rolle i den tidligere Thorning-regering, der var tydeligt udfordret af et tydeligt radikalt krav om at videreføre VK-regeringens økonomiske politik i bredeste forstand.
'Det handler om tillid'Men føler du dig overbevist om, at Margrethe Vestager er den bedste til at gøre EU mere grønt og bekæmpe skattely, som er det, I er gået til valg på?
- Når det handler om klima, er jeg ikke et sekund i tvivl om, at hun mener, at der skal massive og højere ambitioner ind i det.
Hun er gået hårdt til værks, når det handler om skat og har ønsket at gøre op med skattely.
Den Margrethe, vi har set på europæisk plan, vil jeg ikke have problemer med, siger Christel Schaldemose.
Hun mener ikke, at der er "kilometer" imellem Margrethe Vestager og Frans Timmermans, men lægger ikke skjul på, at hun er uenig med ham på flere områder.
- Frans Timmermans ønsker for eksempel en europæisk mindsteløn.
Det ønsker jeg ikke.
Men det her er ikke partipolitik, som vi kender det fra Danmark.
Sidst var der mange i den socialdemokratiske gruppe, der støttede Jean-Claude Juncker, som er konservativ.
Det handler mere om retning, men også om man har tillid til personen, siger Christel Schaldemose.
Hun vil dog ikke gå så langt som til direkte at opfordre Mette Frederiksen til at gå ud og støtte Margrethe Vestager fuldtonet.
- Jeg er ikke i tvivl om, at hvis det handlede om kommissionsformandsposten og indflydelse til Danmark, så tror jeg, at både Mette Frederiksen og Lars Løkke Rasmussen kan se fordele ved at få placeret en dansker lige der, men jeg overlader fuldt ud til Mette Frederiksen at styre alle de ting, siger Christel Schaldemose.
FacebookTwitterKopier linkEmner:Christel Schaldemose (politiker)|EU|Europa-Parlamentet|Skatter og afgifter|Holland




https://www.dr.dk/nyheder/indland/eu-abner-ny-undersogelse-af-femern-finansiering

IndlandEU åbner ny undersøgelse af Femern-finansieringDe involverede parter får nu mulighed for at blive hørt, når EU skal vurdere statstøtten.
EU-Domstolen er ikke tilfreds med godkendelsen af finansieringen bag forbindelsen mellem Danmark og Tyskland.
14.
juni 2019 kl.
12.
17Bemærk: artiklen er mere end 30 dage gammelLæs opGrundlaget for EU-Kommissionens godkendelse af statsstøtte til Femern-forbindelsen var ikke solidt nok.
Det slog EU-Domstolen fast før jul sidste år, og nu åbner kommissionen en ny undersøgelse.
- Dagens beslutning er en invitation til alle involverede, som kan komme med input, der vil give kommissionen mulighed for at træffe en ny og velovervejet beslutning, siger EU's konkurrencekommissær, Margrethe Vestager.
I december skrev domstolen i en afgørelse, at kommissionens godkendelse var "unøjagtig" og "utilstrækkelig".
/ritzau/FacebookTwitterKopier linkEmner:Margrethe Vestager (politiker)|EU-Domstolen|Europa-Kommissionen|Femern|EU-forhold




https://www.dr.dk/nyheder/politik/mette-frederiksen-om-dansker-som-kommissionsformand-det-ville-vaere-rigtig-stort

Kamp om EU-topposterSe temaPolitikMette Frederiksen om dansker som kommissionsformand: 'Det ville være rigtig stort'S-formanden giver sit hidtil klareste svar på, om hun vil bakke Margrethe Vestager op.
- Hvis det er sådan, at vi kan få en dansker som formand for kommissionen, så har det selvfølgelig vores opbakning – det er klart, siger Mette Frederiksen som svar på, om hun vil bakke Margrethe Vestager op.
(© (c) DR)Af Emil Søndergård Ingvorsen og Rikke Gjøl Mansø14.
juni 2019 kl.
14.
06Bemærk: artiklen er mere end 30 dage gammelLæs opDet må vi diskutere efter valget.
Sådan har S-formand Mette Frederiksens svar lydt hver gang, hun har fået spørgsmålet: Vil Socialdemokratiet bakke op om Margrethe Vestager og hendes muligheder for at blive formand for EU-Kommissionen?
Læs også:OVERBLIK Her er de fem EU-topposter, der er i spilI et interview med DR Nyheder til Folkemødet på Bornholm lidt mere end en uge efter valgsejren kommer Mette Frederiksen med sit hidtil klareste svar på, om hun vil bakke den nuværende EU-kommissær og tidligere radikale leder op.
Sådan vælges formanden for EU-KommissionenDet er formelt EU's stats- og regeringschefer, der indstiller en kandidat til posten, hvorefter Europa-Parlamentet så enten godkender eller afviser kandidaten.
Udvælgelsen af formandskandidaten skal dog ske "under hensyntagen" til resultatet af europaparlamentsvalget.
Det er af nogle grupper i parlamentet tolket således, at de nu stiller med en spidskandidat til formandsposten og mener, at stats- og regeringscheferne så skal vælge blandt de kandidater, hvis grupper er størst.
Men langt fra alle er enige i den tolkning.
- Jeg har det selvfølgelig sådan, at hvis en dansker kan opnå at blive formand for kommissionen, så vil det være rigtig stort for os allesammen.
Det vil selvfølgelig fortjene vores opbakning, siger S-formanden.
Skal besluttes i næste ugeMen bakker du fuldt ud op om Margrethe Vestager?
- Hvis det er sådan, at vi kan få en dansker som formand for kommissionen, så har det selvfølgelig vores opbakning – det er klart.
Alt tyder på, at det bliver fungerende statsminister Lars Løkke Rasmussen (V), som drager til møde i Det Europæiske Råd i næste uge, hvor det skal diskuteres, hvem der skal have EU-topposterne.
Lars Løkke Rasmusssen tager dog afsted på Mette Frederiksens mandat, da hun er udnævnt til kongelig undersøger.
DR Nyheder nåede også at spørge, om Margrethe Vestager ikke er den eneste dansker, som i er spil til en EU-toppost.
Men her afbrød Mette Frederiksen interviewet, da hun ikke havde mere tid.
Udmeldingen fra Mette Frederiksen kommer, dagen efter at De Radikales politiske leder, Morten Østergaard, over for DR Nyheder opfordrede Mette Frederiksen til at droppe nøleriet og klart melde ud, at hun bakker op om Margrethe Vestager.
- Jeg håber, at vi kan få en klar og utvetydig opbakning til muligheden for, at Danmark kan få formandsposten for EU-Kommissionen.
Det vil kræve, at Mette Frederiksen tager bladet fra munden, nu når hun er kongelig undersøger, men også at andre partiledere gør det, lød det i går fra Morten Østergaard.
FacebookTwitterKopier linkEmner:EU|Europa-Kommissionen|Lars Løkke Rasmussen (politiker)|EU-forhold|Bornholm




https://www.dr.dk/nyheder/detektor/detektor-ghettoomraader-med-mange-muslimer-har-ikke-skaffet-de-radikale-valgsejren

DetektorDetektor: Ghettoområder med mange muslimer har ikke skaffet De Radikale valgsejrenDF's Søren Espersen siger, at han er blevet misforstået.
Foto: Nikolai Linares/Ritzau Scanpix Af Camilla Stampe14.
juni 2019 kl.
12.
30Bemærk: artiklen er mere end 30 dage gammelLæs opDe Radikale fik fordoblet sine mandater på valgaftenen, og dagen efter kvitterede partiets politiske leder Morten Østergaard med et "TAK, Danmark" på sin Facebook-profil.
Ifølge Dansk Folkepartis Søren Espersen er der dog især én gruppe danskere, som Morten Østergaard kan takke: dem fra de ”muslimske kredse”, hvor det radikale stemmetal – ifølge Espersen – "eksploderede".
Hvad siger Søren Espersen?
I en video på YouTube spørger Søren Espersen: "Hvem organiserede De Radikales muslimske valgsejr.
.
.
?
" Og svaret giver han selv:– Det var en tordnende sejr, De Radikale fik.
Nu er der måske kommet en slags forklaring på det.
Jyllands-Posten og også Radio24syv har været i gang med at afdække, hvordan det kan være, at radikale på den måde eksploderede.
Eksploderede!
Vi har en forklaring på det, for det her er sket i de her muslimske kredse, hvor de radikale for eksempel i bydelen Gellerup i Aarhus er steget fra fem procent til 35 procent.
Det er ikke en fremgang.
Det er en eksplosion.
Det samme har gjort sig gældende i Tingbjerg, i Vollsmose, på Nørrebro – hvor Det Radikale Venstre er tordnet frem, siger han.
Det har vi fundet afDet er rigtigt, at Radikale Venstre gik markant frem ved flere valgsteder i bl.
a.
Vollsmose i Odense og Gellerup i Aarhus, som Søren Espersen nævner.
Ved et valgsted i Vollsmose gik partiet frem med 30 procentpoint, og næsten den samme fremgang fik partiet ved et valgsted i Gellerup.
Fremgangen ved de enkelte valgsteder forklarer dog ikke, hvorfor De Radikale generelt fik så stor succes ved valget.
Det fortæller Martin Vinæs Larsen, som er adjunkt og ph.
d.
på Aarhus Universitet:– Selv om De Radikale gik meget frem i flere ghettoområder, så ved vi, at de gik frem med 30 procentpoint i de områder, hvor de gik allermest frem.
Det svarer til, at det er i omegnen af 10 procent af De Radikales samlede fremgang, som kan forklares af fremgang i ghettoområder, og det er endda højt sat, siger han.
Dykker man ned i de enkelte valgsteder, er det tydeligt, at der er et pænt stykke op til partiets samlede fremgang på mere end 140.
000 stemmer i hele Danmark.
Ved valgstedet Camp U i Vollsmose fik partiet i alt 1343 stemmer, og ved et valgsted i Gellerup fik De Radikale 1115 stemmer.
På Nørrebro i København hentede partiet denne gang 9.
076 stemmer – en stor fremgang i forhold til de 5.
065 stemmer i 2015, men stort set det samme som i 2011, hvor De Radikale fik 8.
952 stemmer.
Martin Vinæs Larsen forklarer:– Der bor slet ikke nok mennesker i ghettoområderne til, at det kan forklare fremgangen.
I alt bor der ca.
50.
000 mennesker i ghettoområder, og De Radikale gik frem med ca.
150.
000 stemmer.
Derudover ved vi, at der er en del af dem, der bor i ghettoområderne, der ikke kan stemme, fordi de enten ikke har dansk statsborgerskab eller er børn, og vi ved også, at der ikke er lige så mange i de områder, der stemmer, som i resten af Danmark.
Selv om det samlede antal radikale stemmer i ghettoområderne ikke kan forklare partiets generelle fremgang, har stemmerne selvfølgelig alligevel haft betydning for De Radikales valgresultat, forklarer Martin Vinæs Larsen.
Han mener dog stadig, det er vigtigt at huske på, at stemmerne fra ghettoerne langt fra er den vigtigste grund til fremgangen.
– De her ghettoområder er for små, og der bor slet ikke nok mennesker til, at det kan matche den store fremgang, siger han.
Hvad siger Søren Espersen?
Foto: Simon Skipper/Scanpix 2016 Søren Espersen, du siger i din video på YouTube, at forklaringen på, at De Radikale er "eksploderet" ved det her valg og er gået så meget frem er, at de har fået flere stemmer i "muslimske kredse".
Hvad bygger du det på?
– Nej, sådan har jeg ikke sagt det.
Jeg har sagt, at det er de områder – de indvandrertunge områder som Gellerup, Vollsmose, Tingbjerg, Nørrebro osv.
– og det ser jeg en samordning i.
Det er ikke det, der gør, at De Radikale på landsplan i almindelighed går frem, som de gør.
Men du siger i videoen – jeg citerer: "Her er forklaringen på, hvordan det kan være, at De Radikale på den måde eksploderede.
Eksploderede!
VI har en forklaring på det, for det er sket i de her muslimske kredse".
– Ja, det er dér, hvor eksplosionen er sket.
I de indvandrertunge områder i landet, der er eksplosionen sket.
I Gellerup fik de radikale 959 ekstra stemmer i forhold til sidste valg.
I Vollsmose var det 1202 ekstra stemmer.
I Tingbjerg 383.
Det udgør jo en meget lille del af det samlede antal ekstra stemmer – 150.
000 - som de radikale fik?
– Ja, bestemt.
Men det er selve springet, der er interessant.
Når man går fra to eller tre procent af stemmerne og op til 35 – og nogle steder op til 40 procent i de indvandrertunge områder – så er der en udvikling undervejs.
Når jeg ser din video, så forstår jeg på det, du siger, at du mener, at forklaringen på De Radikales fremgang netop skal findes i de her områder?
– Det misforstår du.
Så har jeg ikke udtrykt mig klart nok.
Selvfølgelig ved jeg godt, at det jo ikke er nok til, at De Radikale kan få en valgsejr, at de henter det hele hos muslimske kredse.
Det har jeg godt nok aldrig ment, og hvis jeg har udtrykt mig klodset, så må jeg tage det på mig.
Efter Detektors interview har Søren Espersen lavet en ny YouTube-video, hvor han fortæller, at hans første video vakte stor opsigt, og at mange enten "har misforstået" det, han har sagt, eller at Espersen ikke har forklaret sig "grundigt nok".
Hør hele interviewet i Detektors nye podcast:FacebookTwitterKopier linkEmner:Radikale Venstre|Søren Espersen (politiker)|Valg og folkeafstemninger|Vollsmose|Youtube




https://www.dr.dk/nyheder/politik/se-dokumentaren-godhavnsdrengene-fortaeller-om-deres-barske-barndom






https://www.dr.dk/nyheder/penge/landsret-skaerper-straffen-mod-tidligere-ow-bunker-direktoer

PengeLandsret skærper straffen mod tidligere OW Bunker-direktørVestre Landsret har afsagt dom i ankesagen mod tidligere direktør for kuldsejlet olieselskab.
Han får fem års fængsel.
OW Bunker gik konkurs i november 2014.
Det skete på et tidspunkt, hvor selskabet troede, at man havde klaret sig gennem en krise, der havde ført til tab på næsten en milliard kroner efter fejlslagne spekulationer i olieprisen.
Af Alexander Hecklen14.
juni 2019 kl.
12.
09 | opdateret 14.
juni 2019 kl.
13.
09Bemærk: artiklen er mere end 30 dage gammelLæs opVestre Landsret i Viborg har netop afsagt dom i ankesagen mod en tidligere direktør i det skandaleramte olieselskab OW Bunker, der gik konkurs i 2014.
Og landsretten har valgt at skærpe dommen fra halvandet til fem års fængsel.
- Tiltalte er skyldig i mandatsvig af særlig grov beskaffenhed for et meget betydeligt beløb, lyder det i dommen.
KONKURSEN I OW BUNKEROW Bunker gik konkurs i november 2014.
Det skete på et tidspunkt, hvor selskabet troede, at man havde klaret sig gennem en krise, der havde ført til tab på næsten en milliard kroner efter fejlslagne spekulationer i olieprisen.
Da det kom frem, at datterselskabet i Singapore Dynamic Oil Trading havde givet en kredit på næsten det samme beløb til olieleverandøren Tankoil, blev det umuligt for OW Bunker at overleve.
Indtil da var det nordjyske selskab det næststørste i Danmark målt på omsætning.
OW Bunker var blevet børsnoteret blot syv måneder før konkursen.
Ankede tidligere domLars Møller var direktør for OW Bunker-datterselskabet Dynamic Oil Trading, og Vestre Landsrets dom kommer, efter at både anklagemyndigheden og Lars Møller havde anket en dom fra byretten i Aalborg.
Her blev Lars Møller i maj 2018 idømt halvandet års fængsel efter straffelovens paragraf 299, som handler om tilsidesættelse af pligt i forbindelse med et formuetab.
Han blev dengang fundet skyldig i at have påført olievirksomheden et tab svarende til en halv milliard kroner.
Ifølge dommen i byretten havde Lars Møller ydet kreditter langt ud over, hvad han havde tilladelse til og udenom de officielle regnskabsbøger.
I Vestre Landsrets dom dømmes Lars Møller for mandatsvig af særlig grov beskaffenhed efter straffelovens paragraf 280.
Skal fem år i fængselDenne gang har Vestre Landsret valgt at tillægge det betydning, at Lars Møller vidste, at kunden Tankoil ikke kunne betale den enorme gæld, der bare voksede og voksede, tilbage.
Dermed har han sikret Tankoil en stor gevinst, som selskabet aldrig skulle have haft - og et tilsvarende tab for OW Bunker, der også var en væsentlig årsag til OW Bunkers konkurs.
Det medfører den betydeligere hårdere straf end i byretten.
Lars Møller blev ifølge dommen undervejs løbende blev gjort opmærksom på problemerne med virksomheden Tankoil, uden at han reagerede.
Landsretten lægger i sin dom også vægt på, at der med Lars Møllers viden blev givet urigtige og vildledende oplysninger videre til ledelsen af OW Bunker i Danmark.
Dermed skal den tidligere direktør i fængsel for sin rolle i sagen.
- Der er efter forholdets karakter og grovhed ikke grundlag for at gøre straffen betinget, herunder med vilkår om samfundstjeneste, skriver retten.
Sådan kom retten frem sin afgørelse•Der er afgivet fem stemmer for at fastsætte straffen til fængsel i 5 år.
•Der er afgivet en stemme for at fastsætte straffen til fængsel i 4 år og 6 måneder.
•Efter stemmeflertallet fastsættes straffen til fængsel i fem år.
•Kilde: Vestre LandsretForsvarer dybt rystetForsvarsadvokat Arvid Andersen er dybt rystet over landsrettens skærpede dom.
Afgørelsen er ifølge advokaten "en kæmpe overraskelse og en kæmpe skuffelse".
- Vi havde regnet med en fuld frifindelse, så der er ret langt fra frifindelse til det her resultat, siger han.
Grunden til, at Lars Møller i første omgang fik en forholdsvis mild dom på halvandet års fængsel, var netop, at retten vurderede, at han hverken havde til hensigt at berige sig selv eller andre.
Men landsretten mener, at der er sket en berigelse hos OW Bunker-samarbejdspartneren Tankoil, og det er altså Vestre Landsrets nye vurdering, der nu giver fem års fængsel for mandatsvig.
- Det er så en vurdering, vi er uenige i.
Men nu har landsretten talt, siger Arvid Andersen.
Så hvad skal der ske nu?
Skal I have sagen i procesbevillingsnævnet for at få den i Højesteret?
- Det må afvente, at vi har sat os lidt ind i præmisserne.
Lige nu er der ikke nogen konklusion i forhold til, hvad der skal gøres, siger han.
Hvad siger din klient selv til dagens dom?
- Ikke så meget andet end en enorm skuffelse over udfaldet.
Det havde vi overhovedet ikke set komme, siger Arvid Andersen.
FacebookTwitterKopier linkEmner:OW Bunker|Vestre Landsret|Retsvæsen|Jylland|Lars Møller (officer)




https://www.dr.dk/nyheder/penge/eu-vil-undersoge-om-postnord-har-faet-ulovlig-statsstotte

PengeEU vil undersøge om PostNord har fået ulovlig statsstøtteDanmark og Sverige skal granskes for brud på EU's regler.
EU-Kommissionen har rettet blikket mod tre specifikke udbetalinger til PostNord i 2018.
14.
juni 2019 kl.
12.
05 | opdateret 14.
juni 2019 kl.
12.
46Bemærk: artiklen er mere end 30 dage gammelLæs opEU-Kommissionen har indledt en "tilbundsgående undersøgelse" af, om Danmark og Sverige har udbetalt statsstøtte til PostNord i strid med EU's regler.
Det oplyser kommissionen fredag.
Det er en henvendelse fra Brancheorganisationen for den danske vejgodstransport (ITD), der har udløst undersøgelsen.
Kommissionen har rettet blikket mod tre specifikke udbetalinger, der er blevet gennemført i 2018.
Danmark og Sverige afviserDen ene udbetaling er på 187 millioner danske kroner fra staten i Danmark til PostNord.
Også en udbetaling af 280 millioner kroner fra den svenske stat til PostNord undersøges.
Derudover undersøges også en udbetaling på 1,64 milliarder kroner fra PostNord til Post Danmark, der er datterselskab af PostNord.
Både den danske og svenske stat er ejer PostNord og hævder, at der ikke er tale om statsstøtte.
- Kommissionen er dog på nuværende tidspunkt bekymret for, at kapitaltilførslerne ikke er blevet gennemført på markedsvilkår, skriver EU-Kommissionen i en pressemeddelelse.
- Hvis disse kapitaltilførsler til Post Danmark og PostNord viser sig at udgøre statsstøtte efter EU-reglerne, vil Kommissionen dernæst vurdere, om de er forenelige med det indre marked.
Kommissionen var for hurtigt udeDen danske stat ejer 40 procent af PostNord, mens Sverige ejer 60 procent.
I oktober 2017 aftalte de to lande at komme PostNord til undsætning efter problemer med en faldende brevmængde.
Særligt PostNord Danmark var i krise.
Redningspakken blev aftalt i oktober.
Måneden efter klagede ITD.
Ikke desto mindre konkludere EU-Kommissionen i maj 2018, at redningen var i overensstemmelse med EU's regler om statsstøtte.
Fredag åbner EU-Kommissionen alligevel en undersøgelse.
Nu vil den først vurdere, om ordningerne for at redde PostNord overtræder Lissabon-traktatens artikel 107.
Den siger, at hvis støtte fra stater gives på samme vilkår, som selskabet kunne have fået på anden vis, er det ikke statsstøtte.
Hvis der er tale om statsstøtte, skal EU-Kommissionen herefter vurdere om statsstøtten har været i strid med EU's regler for statsstøtte.
/ritzau/FacebookTwitterKopier linkEmner:EU|Europa-Kommissionen|Sverige|EU-forhold|Postselskaber




https://www.dr.dk/nyheder/indland/arbejdstilsynet-undersoeger-ulykke-med-lynramt-sas-medarbejder

IndlandArbejdstilsynet undersøger ulykke med lynramt SAS-medarbejderI begyndelsen af næste uge vil Arbejdstilsynet undersøge ulykke i Københavns Lufthavn.
Et lyn ramte onsdag aften en 58-årig mand, mens han var på arbejde i Københavns Lufthavn.
Af Theis Lange Olsen14.
juni 2019 kl.
11.
32Bemærk: artiklen er mere end 30 dage gammelLæs opUlykken i Københavns Lufthavn onsdag aften, hvor en SAS-medarbejder blev ramt af et lyn, bliver i begyndelsen af næste uge undersøgt af Arbejdstilsynet.
Det bekræfter presseafdelingen i Arbejdstilsynet over for DR Nyheder.
Den 58-årige medarbejder i SAS' Spirit Air Cargo Handling-selskab er fortsat indlagt på Rigshospitalet i København, men er i stabil tilstand.
Han blev sent onsdag aften ramt af et lyn, der tilsyneladende slog ned i en mast, som var tæt på, hvor han stod.
SAS har ikke ønsket at oplyse, hvilken type arbejde han foretog sig.
Læs også:SAS: Mand ramt af lyn er ansat hos osIfølge Fagbladet 3F fremgår det af en intern manual i SAS, at det er forbudt at arbejde ude ved flyene i Københavns Lufthavn, når det tordner og lyner.
I manualen står det specifikt, at "al ground handling skal stoppe, når det lyner".
Ground handling er blandt andet lastning af fly, håndtering af bagage og påfyldning af brændstof.
Det voldsomme uvejr over København onsdag aften var varslet af DMI.
Klokken cirka 20 sendte Københavns Lufthavn da også driftsinfo ud om, at 'et kraftigt tordenvejr er på vej mod København.
Der kan ud over regn og torden også forventes vindstød på op til 35 knob'.
Ifølge formand for 3F Kastrup, Henrik Bay-Clausen, der repræsenterer den 58-årige mand, er det vigtigt, at alle forhold omkring ulykken bliver undersøgt.
- Det er vigtigt, at både lufthavn, flyselskaber, arbejdsmiljørepræsentanter og andre sætter sig sammen for grundigt at gennemgå, hvad der er foregået, og hvordan man kan forebygge, at det sker igen, siger Henrik Bay-Clausen til Fagbladet 3F.
DR Nyheder forsøger at få en kommentar fra SAS Ground Handling.
FacebookTwitterKopier linkEmner:SAS Group|Arbejdstilsynet|København|Lufthavne|Vejret




https://www.dr.dk/sporten/oevrig/pletskud-bueskytten-maja-jager-sikrer-ol-billet

Øvrig sportPletskud: Bueskytten Maja Jager sikrer OL-billet For første gang i otte år bliver næste sommers OL med dansk deltagelse i bueskydning.
Maja Jager sluttede ugens VM som nummer 9, men kvalificerede sig fredag formiddag til næste års OL.
Af Kristian Pedersen14.
juni 2019 kl.
12.
27Bemærk: artiklen er mere end 30 dage gammelLæs opFor første gang siden 2012 bliver OL i bueskydning næste år med dansk deltagelse.
Maja Jager sluttede fredag formiddag et ellers bumlet VM med at kvalificere sig til næste års lege i Tokyo.
- Det er enormt vigtigt, at vi igen skal til OL.
Vi hænger vores identitet op på OL, og det er noget, der definerer dansk bueskydning, siger Kenn Romme, der er sportschef i bueskydning Danmark.
Fredag formiddag skød den tidligere europa- og verdensmester Maja Jager for OL-pladsen efter at hendes VM i recurve ellers sluttede med en 9.
plads.
Her tabte hun i første omgang den direkte duel til svenske Christine Bjerendal, men rejste sig efterfølgende mod franskmanden Audrey Adeceom og vandt sikkert 6-0.
- Det har været en utrolig hård uge, men nu er jeg bare virkelig lettet og utrolig glad, siger Maja Jager.
- Det her er et bevis på, at jeg hører til i selskabet.
Det var en enormt stor skuffelse sidste gang, og jeg er enormt glad for at være en del af det igenMaja JagerLæs også:Dansk bueskytte skyder sig til sølv i flot comeback ved EMDen danske bueskytte vandt VM i 2013, men missede akkurat seneste OL i Rio.
Derfor er det en særlig glæde for fynboen at stå foran endnu et OL.
Hun deltog selv som en del af det danske tremandshold i London i 2012.
- Det her er et bevis på, at jeg hører til i selskabet.
Det var en enormt stor skuffelse sidste gang, og jeg er enormt glad for at være en del af det igen, siger Maja Jager, hvis næste opgave bliver European Games i den kommende uge.
Dansk rekord var ikke nok ved VMDet har ellers været småt med succes for de danske bueskytter ved denne uges VM.
Weekendens finaler i hollandske Hertogenbosch bliver således uden dansk deltagelse.
- Det er et bestået/ikke-bestået, der bliver defineret ud fra, om vi får vores OL-plads.
Vi havde selvfølgelig sat næsen op efter en finaleplads, men med den her OL-plads er ugen helt sikkert godkendt, siger sportschef Kenn Romme.
Det danske højdepunkt ved ugens VM stod Tanja Jensen for, da hun i compound vandt kvalifikationen og satte både dansk og europæisk rekord med 708 point.
Endestationen blev dog ottendedelsfinalen og en duel mod indiske Triya Adriyani, hvor Tanja jensen tabte efter dobbelt shoot off og endte VM som nummer 9.
Læs også:Danske bueskytter snupper World Cup-guldTanja Jensen var sammen md Martin Damsbo også på banen i mix-turneringen, hvor de tabte kvartfinalen snævert til de senere VM-finalister fra Frankrig.
Individuelt sluttede Martin Damsbo sit VM som nummer 6 efter flere flotte skydninger.
I kvartfinalen var han dog chanceløs mod amerikanske Braden Gellenthien, der ramte imponerende 150 point.
FacebookTwitterKopier linkEmner:Skydesport|De Olympiske Lege|Bueskydning Danmark|Frankrig|Maja Jager (sportsskytte)




https://www.dr.dk/nyheder/politik/mette-frederiksen-lover-undskyldning-til-godhavnsdrengene

Godhavn-sagenSe temaPolitikMette Frederiksen lover undskyldning til GodhavnsdrengeneHvis S-formanden bliver statsminister, så vil hun give misbrugte børnehjemsbørn en officiel undskyldning.
Mette Frederiksen fra Socialdemokratiet vil give Godhavnsdrengene en officiel undskyldning.
Af Emil Søndergård Ingvorsen, Emil Winckler og Rikke Gjøl Mansø14.
juni 2019 kl.
13.
25 | opdateret 14.
juni 2019 kl.
15.
13Bemærk: artiklen er mere end 30 dage gammelLæs op- Skiftende regeringer har sagt nej til at give dem en undskyldning, men jeg vil gerne sige ja.
Det var ikke deres skyld.
Det er aldrig børnenes skyld.
Det var de voksnes skyld.
Sådan siger Mette Frederiksen under sin partiledertale til Folkemødet på Bornholm, hvor hun lover, at hun vil give Godhavnsdrengene en undskyldning som det første, hvis hun bliver statsminister.
Godhavnsdrengene er de drenge, som boede på opdragelsesanstalten i Tisvildeleje i Nordsjælland.
GodhavnGodhavn er beliggende i Tisvildeleje i Nordsjælland.
Det er i dag en døgnåben behandlingsinstitution med intern skole, som tager imod unge i alderen 9-20 år, drenge såvel som piger, som har tilpasningsvanskeligheder.
Godhavn blev oprettet i 1893 som opdragelsesanstalt og hjem for forældreløse eller ulykkeligt stillede drenge af lærer og filantrop Axel Chr.
Frydensberg.
Frem til Børneloven i 1905 klarede hjemmet sig primært ved private donationer.
I 1923 blev Godhavn anerkendt som skole- og Godhavnskomplekset med plads til 80 drenge, 60 skolesøgende og 20 lærlinge.
Kilde: Godhavnsrapporten og godhavn.
dkBlandt beboerne var Poul-Erik Rasmussen, der boede på Godhavn fra 1962-1965.
Dengang blev han og de øvrige børnehjemsbørn udsat for en række overgreb, herunder systematiske tæsk, lussinger, seksuelle overgreb samt medicinske forsøg.
Læs også:Godhavnsdreng: Det handler kun om en undskyldning fra statenDet slog den uvildige undersøgelse "Godhavnsrapporten" fast i 2011.
- Vi oplevede et enormt svigt på børnehjemmet.
Ikke blot den fysiske afstraffelse eller medicinen, de eksperimenterede med, men også psykisk.
- Græd man, så var man svag og fik tæsk.
Vi fik ikke lov til at være børn, har Poul-Erik Rasmussen tidligere sagt til DR Nyheder.
Mette Frederiksen er åben for erstatningDR Nyheder nåede kort at tale med Mette Frederiksen efter hendes tale, hvor hun udybbede, hvorfor Godhavnsdrengene skal have en undskyldning efter mere end et halvt århundrede.
- Det med at se ind i de mørke kapitler som samfund er for mig afgørende for, at man træffer de rigtigte beslutninger fremadrettet.
Vi har ikke dem, der har lidt overlast, for evigt, så hvis vi skal nå at tage skylden af deres skuldre, så skal være nu, siger Mette Frederiksen.
Skal de også have erstatning?
- Det diskuterer jeg også gerne.
Det afgørende er, at vi som samfund giver en officiel undskyldning, siger Socialdemokratiets formand.
Så hvis der er flertal, så er du med, at der godt kan gives erstatning?
- Vi kan altid diskutere, hvordan vi gør det.
Jeg har givet et løfte til de gamle børnehjemsbørn om, at hvis jeg bliver statsminister, så skal de have en undskyldning på vegne af Danmark.
Det vil jeg gøre alt for at leve op til, siger Mette Frederiksen.
Enhedslisten: Det bliver historiskHos Enhedslisten jubler politisk ordfører Pernille Skipper over, at Godhavnsdrengene efter al sandsynlighed kan se frem til en undskyldning fra den danske stat.
- Hvis Mette Frederiksen ender med at blive statsminister og rent faktisk gennemfører det her, så bliver det historisk, at Godhavnsdrengene får denne her undskyldning og den anerkendelse af det gigantiske svigt den danske stat udsatte dem for.
De har kæmpet for det i årevis og gud hvor har de fortjent det, siger hun.
Ifølge Enhedslisten har det været en mærkesag for partiet, at drengene skulle have en undskyldning mere end et halvt århundrede, efter at de blev udsat for overgrebene.
- Hver eneste gang har der været forskellige afarter af undskyldninger.
Men det har i bund og grund handlet om, at hvis en statsminister siger undskyld på vegne af den danske stat, så har det kunne betyde, at de vil kunne få en økonomisk erstatning, siger Pernille Skipper og fortsætter:- De har hele tiden været ligeglade med, om der kom en erstatning.
Det har aldrig handlet om det, og det tror jeg heller ikke, at det kommer til nu.
Men en erstatning er ikke for meget for langt, når man er blevet udsat for det, som de er blevet.
Drengene på Godhavn•* Drengehjemmet Godhavn blev oprettet i 1893 i Tisvildeleje som selvejende institution.
•* Det var typisk unge, der havde mistet deres forældre eller ikke kunne passe skolen, der blev anbragt på Godhavn.
•* Efter dokumentarprogrammet "Drengehjemmet" i 2005 organiserede en række tidligere anbragte fra Godhavn sig i gruppen "Godhavnsdrengene".
•* I 2009 bevilgede Socialministeriet penge til en uvildig undersøgelse af forholdene på en række danske børnehjem, herunder Godhavn.
•* Resultatet var Godhavnsrapporten.
Her blev det slået fast, at drengene blev udsat for en række overgreb, herunder systematiske tæsk, lussinger, seksuelle overgreb samt medicinske forsøg.
•* I ti år har flere af de mænd, som var drenge på Godhavn, kæmpet for at få en undskyldning fra staten.
•* I april 2015 frifandt Københavns Byret Socialministeriet.
Byretten fandt, at kravet om erstatning var forældet og skulle have været anlagt senest i 1985.
•* Dommen fra byretten blev i november 2017 stadfæstet af Østre Landsret.
•* Socialdemokraterne fremsatte i januar 2017 et beslutningsforslag, der skulle give de tidligere børnehjemsbørn en undskyldning.
Der var ikke flertal i Folketinget for forslaget.
•* 28.
marts 2017 gentog børne- og socialminister Mai Mercado (K), at regeringens position er, at staten ikke skal give mændene en undskyldning.
•* Folketinget vedtog i februar 2018 en ny lov, der ophæver forældelsesfrister i alle sager om overgreb mod børn.
•* 13.
marts 2018 oplyste den tidligere børnehjemsdreng Poul-Erik Rasmussens advokat, Bjørn Elmquist, at Procesbevillingsnævnet havde givet tilladelse til, at sagen kunne komme i Højesteret.
•* Poul-Erik Rasmussen droppede siden sagen på grund af manglende økonomi til at føre den videre.
•* I april 2018 stemte blå blok og DF nej til Enhedslistens forslag om, at Godhavnsdrengene skulle have en officiel undskyldning.
•* I sin tale ved Folkemødet den 14.
juni 2019 siger Socialdemokratiets formand, Mette Frederiksen, at hun officielt vil undskylde over for drengene, hvis hun bliver statsminister.
•Kilde: Ritzau, TV2 Lorry, DR.
FacebookTwitterKopier linkEmner:Bjørn Elmquist (advokat)|Mai Mercado (politiker)|Socialdemokraterne|Sjælland|Børnepasning




https://www.dr.dk/nyheder/politik/ny-la-leder-om-splid-i-bla-blok-vi-har-spildt-energi-pa-bekrige-hinanden

PolitikNy LA-leder om splid i blå blok: Vi har spildt energi på at bekrige hinandenVenstre opgav blå blok i valgkampen, mener Liberal Alliances nye leder, Alex Vanopslagh.
Alex Vanopslagh, Liberal Alliances nye partileder, er på rekordtid trådt op på den største scene, efter at partiet fik et skidt folketingsvalg.
14.
juni 2019 kl.
11.
27Bemærk: artiklen er mere end 30 dage gammelLæs opDet er ikke kun genopbygningen af Liberal Alliance, der skal i gang.
Hele blå blok skal genopbygges efter folketingsvalget.
Sådan lyder det fra Liberal Alliances partileder, Alex Vanopslagh, i sin partiledertale fredag ved Folkemødet på Bornholm.
- Venstre opgav enhver tanke om, at der skulle være et alternativ til rød blok.
Det nederlag har vi også en andel i, siger Vanopslagh, der blandt andet mener, at Venstre fejlagtigt skiftede kurs i forhold til velfærdspolitikken.
- Vi har brugt mere tid på at være efter hinanden og bekrige hinanden.
Det hører til i den røde blok.
Jeg venter med længsel på, at Venstre vender tilbage til den blå familie, siger Vanopslagh.
Første store tale som LA-lederDet er Vanopslaghs første store tale som partileder efter folketingsvalget 5.
juni.
Her led Liberal Alliance et stort nederlag.
Liberal Alliance fik 2,3 procent af stemmerne svarende til fire mandater mod 7,5 procent af stemmerne og 13 mandater ved valget i 2015.
Læs også:Østergaard har lært af 'spinkrig': 'Vi skal ikke have en regering på krykker'Udenrigsminister og daværende partileder Anders Samuelsen blev end ikke genvalgt til Folketinget.
Og dagen efter var kritikken af Samuelsen og LA-ledelsen heftig.
Især fra folketingsmedlem Henrik Dahl (LA), der blev genvalgt.
Han beskyldte blandt andet Samuelsen for nepotisme.
Det endte med, at Samuelsen forlod partiet og dansk politik kort tid efter.
Pilen pegede på VanopslaghSamuelsen nåede at pege på Simon Emil Ammitzbøll-Bille (LA) som sin efterfølger.
Men den fungerende økonomi- og indenrigsminister afviste at være interesseret.
Heller ikke Henrik Dahl og fungerende transportminister Ole Birk Olesen (LA), som sammen med Vanopslagh og Ammitzbøll-Bille nu udgør folketingsgruppen, ønskede at være den nye LA-leder.
Derefter pegede pilen på Vanopslagh, som gerne ville løfte opgaven.
Han er tidligere landsformand for Liberal Alliances Ungdom.
Ikke råd til 'gyldne løfter'Vanopslagh er sikker på, at den formentlig kommende S-regering med støtte fra rød blok kommer til at skuffe sine vælgere.
- Der bliver ikke råd til alle jeres gyldne løfter, siger han.
Socialdemokratiet er i øjeblikket ved at undersøge, om det er muligt at danne en ren S-regering.
Men det kræver støtte fra De Radikale, SF og Enhedslisten.
/ritzau/FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Valg og folkeafstemninger|Bornholm




https://www.dr.dk/nyheder/indland/foraeldreintras-afloeser-dropper-lancering-efter-sommerferien

IndlandForældreintras afløser dropper lancering efter sommerferienSkolernes nye system Aula kommer ikke i brug før efter efterårsferien.
SkoleIntra skulle efter planen erstattes af Aula efter sommerferien, men de planer er udskudt.
Arkivfoto.
Af Rasmus Dyrberg Hansen og Jonas Guldberg14.
juni 2019 kl.
11.
14Bemærk: artiklen er mere end 30 dage gammelLæs opEn ny digital kontaktbog, kaldet Aula, skulle efter planen være rullet ud til det nye skoleår den 1.
august.
Men udrulningen er blevet forsinket indtil efter efterårsferien.
Det fremgår af en e-mail, der er sendt til alle kommunernes projektledere, som DR er i besiddelse af.
Aula vurderes at få to millioner brugere, og systemet er tænkt som en erstatning af SkoleIntra.
- Landet skoler og SFO'er kommer desværre til at vente ti uger mere på Aula.
Og det er smadderærgerligt, siger Poul Ditlev Christiansen, der er markedsdirektør hos Kombit, kommunernes it-fællesskab.
Kombit og Kommunernes Landsforening er ansvarlige for Aula-projektet.
- For KL og Kombit har det været vigtigt at få de sidste justeringer helt på plads og afprøvet det, inden vi ruller ud til hele landet.
Jeg skal være den første til at beklage forsinkelsen, siger Poul Ditlev Christiansen.
Skuffelsen deles af Rasmus Edelberg, der er formand for Skole og Forældre, som er en landsorganisation for skolebestyrelser og forældre til børn i folkeskolen.
- Det er ærgerligt, når vi udskyder en implementering, der har været planlagt så længe.
Det er vigtigt, at kommunikationen mellem skole og hjem fungerer godt, så når vi laver så stort et it-projekt, vil vi gerne have sikkerhed for, at det fungerer.
Og som jeg forstår det, er det også baggrunden for, at man har udskudt det, siger han.
Kombit og KL har i fællesskab besluttet udskydelsenAf e-mailen fremgår det, at SkoleIntra vil køre videre indtil uge 43.
Forsinkelsen skyldes de tilbagemeldinger, som folkene bag Aula-projektet har fået på de pilotprojekter, der er kørt i de seneste uger på udvalgte skoler.
Det er Netcompany, der i samarbejde med virksomhederne Frog og Advice, udvikler Aula.
Kommunernes it-fællesskab Kombit står for indkøbet, mens Kommunernes Landsforening (KL) skal stå for programledelsen.
Det er Kombit og KL, der i fællesskab har besluttet at udskyde implementeringen.
Aula skal efter planen bruges af samtlige landets folkeskoler, samt af pædagoger og forældre i vuggestuer og børnehaver i mindst 95 kommuner fra 2020.
FacebookTwitterKopier linkEmner:Kombit|Kommunernes Landsforening|Folkeskolen (Danmark)|IT-branchen|Folkeskole




https://www.dr.dk/nyheder/regionale/nordjylland/dannebrog-fylder-800-aar-og-vi-kan-ikke-faa-nok-salget-af-flag-og

Dannebrog 800 årSe temaNordjyllandDannebrog fylder 800 år - og vi kan ikke få nok: Salget af flag og flagstænger stiger Flaget betyder noget forskelligt for os, men salget af flag og flagstænger stiger og stiger til overraskelse for producenterne.
Af Magnus Munk Kristiansen og Kim Rathcke Jensen14.
juni 2019 kl.
11.
29Bemærk: artiklen er mere end 30 dage gammelLæs opPå Aalborg Flagfabrik er der godt gang i symaskinerne.
Syerske Hanne Grønborg sidder og laver et splitflag, som Forsvaret har bestilt.
Sådan et skal man bruge syv stykker stof til at lave.
- Når det er et splitflag, så skal man starte med spidserne, fortæller Hanne Grønborg.
Det går godt på fabrikken.
Både de små flag til fødselsdagsbordet i stuen og de store flag, der skal vaje fra flagstangens top uden for i haven, sælger godt.
- Folk er blevet mere flinke til at bruge deres flagstang og til at flage, fortæller Charlotte Piil Rasmussen, der står for salg og kundekontakt på Aalborg Flagfabrik.
Rådne flagstænger skiftes udDet er en udvikling, man også kan mærke andre steder.
- De seneste fem år har vi fordoblet vores salg af flag og vimpler, siger Casper Porse Bundgaard-Laursen, der er Indkøbs- & logistikchef hos Jem & Fix.
Den samme melding kommer fra Bauhaus, hvor salget af flag, vimpler og også flagstænger er vokset med tocifrede rater de seneste år.
Dannebrog fylder 800 årDannebrog er et af de ældste nationale flag.
Lørdag den 15.
juni fylder flaget 800 år og fejres flere steder i landet.
Legenden lyder, at flaget 'faldt ned fra himlen' i 1219 under et slag i Estland.
Først i 1800-tallet begyndte flaget at blive knyttet til folket og nationen.
Kilde: danmarkshistorien.
dkEn af grundene er, at gamle flagstænger af træ begynder at rådne eller knækker i vinden.
Og så erstatter vi dem med nye af glasfiber.
Men egentlig forstår man ikke i branchen, hvordan det kan blive ved med at gå så godt, siger Søren Larsen, der er indehaver af Fyns Flagstang Industri.
- Der er ikke nogen, som forstår, hvordan vi kan blive ved med at sælge de flagstænger år efter år, siger Søren Larsen.
Der er ikke præcise tal for, hvor stort markedet er for flagstænger i Danmark.
Men i branchen lyder det på cirka 10.
000-15.
000 hvert år.
Og det er jævnt stigende.
Fødselsdagskage og valgkampDannebrog er et hit.
Og det skyldes, at flaget bruges til alt fra at vise national stolthed til pynt ved festlige lejligheder, fortæller Torben K.
Nielsen, der er lektor i middelalderhistorie på Aalborg Universitet og forfatter til bogen ”Dannebrog”.
- Hvis man selv er vokset op med en almindelig brug af Dannebrog ved fødselsdag, vil man også selv gerne videreføre traditionen, når man får købt sig et lille parcelhus, siger han.
Hanne Grønborg syer et splitflag til Forsvaret.
(© Kim Rathcke Jensen @ DR Nordjylland)Men i dag bliver flaget ikke kun brugt på fødselsdagskager og i juletræer, fortæller Torben K.
Nielsen.
- Man kan godt se Dannebrog brugt i politiske sammenhænge.
Blandt andet her i valgkampen, hvor partier, især på højrefløjen, bruger Dannebrog i deres politiske kommunikation, forklarer han.
Det er et spørgsmål om alderDannebrogs rød-hvide farver er for nogle forbundet med fest og fejring, mens det af andre ses som et politisk symbol.
Flagets betydning er i høj grad afhængig af folks alder, fortæller Christian Albrekt Larsen, professor i statskundskab på Aalborg Universitet.
For dem, der er over 50 år, ses Dannebrog som et samlende symbol hos ni ud af ti personer.
Men flaget har ikke samme betydning hos de unge under 30 år.
Her ser kun halvdelen flaget som et samlende symbol.
Det kan hænge sammen med, hvilken rolle Dannebrog har spillet under opvæksten, fortæller Christian Albrekt Larsen.
- De yngre er vokset op i et samfund, hvor flygtninge og indvandrerspørgsmålet fyldte en masse, da de begyndte at interessere sig for politik.
I de ældre generationer har nogle referencer tilbage til 2.
verdenskrig og kan huske det nationale flag som noget samlende, siger han.
På Aalborg Flagfabrik regner man ikke med, at salget stopper efter Dannebrogs 800-års fødselsdag lørdag den 15.
juni.
Alene i år regner man med at sælge over 2.
000 flag.
FacebookTwitterKopier linkEmner:Aalborg|Aalborg Universitet|Jem & Fix|Erhverv|Industri




https://www.dr.dk/nyheder/regionale/hovedstadsomraadet/fristen-er-udloebet-glemte-valgplakater-kan-koste-kandidater

KøbenhavnFristen er udløbet: Glemte valgplakater kan koste kandidater dyrtNogle steder lyder regningen på 250 kroner per plakat, der ikke er taget ned i tide.
 DR)Af Anne Sophie Flach14.
juni 2019 kl.
09.
09Bemærk: artiklen er mere end 30 dage gammelLæs opDe har været en fast del af gadebilledet i ugevis, men fra i dag er det ulovligt, hvis kandidaterne til folketingsvalget stadig smiler ned fra valgplakater i lygtepæle og vejtræer.
Fristen for at tage plakaterne ned udløb nemlig natten til i dag, og skulle kandidaterne have misset nogle af dem, kan det komme til at koste dyrt.
På de statsejede veje er det Vejdirektoratet, der fra i dag rykker ud og fjerner de sidste plakater, og herefter sendes der så en opkrævning til de pågældende, fortæller afdelingsleder Kalle Stærk.
- Det er omkostningsbestemt, men vi regner med, at det kommer til at koste omkring 250 kroner per efterladt valgplakat, siger han.
FAKTA OM VALGPLAKATERValgplakater, strips, snore eller andre midler, der er brugt til at hænge dem op med, skal tages ned igen senest otte dage efter valgdagen.
Kilde: Vejdirektoratet og Københavns Kommune.
På de kommunale veje er det de enkelte kommuner, der står for oprydningen af glemte plakater.
Jeg ved allerede nu, at vi er langt over det antal valgplakater, vi nedtog løbende i kommunalvalgkampen.
Enhedschef i Københavns Kommune, Jakob Hjuler TamsmarkAlene i København pillede kommunen ved kommunal- og regionsvalget i 2017 1.
378 plakater ned og opkrævede samlet omkring 150.
000 kroner.
Og igen i år forventer kommunen at få meget at se til, lyder det fra enhedschef Jakob Hjuler Tamsmark.
- Jeg ved allerede nu, at vi er langt over det antal valgplakater, vi nedtog løbende i kommunalvalgkampen, der hang ulovligt og til fare for trafikken, eller som kunne ødelægge vores vejtræer.
Så vi ender formentlig op i et ganske højt tal, siger han.
I København afhænger regningens størrelse på de glemte plakater af omfanget af oprydningsarbejdet.
Men prisen kommer til at ligge mellem 170 og 230 kroner per plakat.
- Vi har mulighed for at opkræve de omkostninger, som kommunen har for at nedtage plakaterne, og det skal vi beregne endeligt, når vi præcist ved, hvor meget tid vi har brugt på oprydningen, siger han.
Regningen for oprydningsarbejdet bliver sendt til de lokale vælgerforeninger og kandidater.
Lokalafdelinger kan ikke udelukke 'glemte' plakaterHos Enhedslisten er det partiets lokalafdelinger, der har ansvaret for at opsætte og nedtage valgplakater.
Og i lokalafdelingen i København håber man på, at man har fået pillet plakaterne ned i tide.
Men talsmand Reinout Bosch kan ikke afvise, at man kan have overset nogle enkelte.
- Jeg tror med sikkerhed, at vi har glemt nogle, og det kommer vi jo til at betale for med den regning, Københavns Kommune formentlig sender til os, siger han.
I Venstre i Helsingør vurderer kredsformand Bjørn Cronquist, at der skulle være styr på de fleste valgplakater.
Men skulle partiet have glemt et par stykker, tror han på, at man nok skal få nys om det.
- De sociale medier har jo betydet, at det er blevet meget transparent, så vi har jo fået en del henvendelser fra borgere, som har været utålmodige og har fortalt om valgplakater, der ikke var pillet ned, også inden fristen var udløbet, siger han.
Både Vejdirektoratet og Københavns Kommune samler de efterladte valgplakater på et depot, hvor kandidaterne så kan komme og hente dem.
FacebookTwitterKopier linkEmner:København|Valg og folkeafstemninger|Københavns Kommune|Vejdirektoratet|Trafik




https://www.dr.dk/nyheder/udland/korrespondent-om-sarah-sanders-en-af-usas-mest-kontroversielle-pressesekretaerer

UdlandKorrespondent om Sarah Sanders: En af USA's mest kontroversielle pressesekretærer nogensindeSarah Sanders har sat sin loyalitet til præsidenten over det ansvar, der hviler i rollen som pressesekretær i Det Hvide Hus, siger korrespondent.
Ifølge præsidenten bør Sarah Sanders kaste sig ind i kampen om at blive guvernør i hendes hjemstat, Arkansas.
Af Simon Vincensen og Kasper Duncan Gram (video)14.
juni 2019 kl.
08.
14 | opdateret 14.
juni 2019 kl.
12.
13Bemærk: artiklen er mere end 30 dage gammelLæs opEn af de vigtigste opgaver som pressesekretær i Det Hvide Hus er sandfærdigt at informere pressen og det amerikanske folk om, hvad der bliver besluttet.
Det ansvar lagde Sarah Huckabee Sanders i graven.
Sådan lyder det fra USA-korrespondent Lillian Gjerulff Kretz efter at præsident Donald Trump i aftes annoncerede, at pressesekretær Sarah Sanders forlader posten 1.
juli.
- Sarah Sanders har stået last og brast med præsidenten.
Det har ofte bragt hende på kollisionskurs med både sandheden og pressen.
Hun er en af de mest kontroversielle pressesekretærer nogensinde, fordi hun har sat sin loyalitet til præsidenten over det ansvar, der hviler i rollen som pressesekretær i Det Hvide Hus, siger hun.
'Donald Trump blev præsident på Guds vilje'Det er uvist, hvorfor Sarah Sanders stopper netop nu.
Men Donald Trump har på Twitter gjort det klart, at han gerne ser Sanders som guvernør i hendes hjemstat, Arkansas.
Afskeden med Sarah Sanders sker, mens det nu er 94 dage siden, hun sidst stod på podiet og svarede på spørgsmål fra pressen.
Det er den længste periode nogensinde, at en pressesekretær har holdt sig fra at orientere pressen.
For mere end 20 år siden var pressebriefings en daglig, tv-transmitteret begivenhed.
I de seneste 300 dage er det kun sket otte gange.
Ifølge Lillian Gjerulf Kretz har Sarah Sanders haft et anstrengt forhold til pressen.
- I tråd med præsidenten har hun ofte døbt pressen 'fake news'.
Samtidig har hun optrådt som talskvinde for Donald Trump hos diverse tv-stationer, men særligt hos det Trump-venlige Fox News.
I et interview har hun sagt, at 'det er Guds vilje, at Donald Trump blev præsident i USA'.
Donald Trump beskrev i aftes Sarah Sanders som en "kriger".
 Pressesekretæren har konstant været en af præsidentens største støtter.
 På Twitter skriver Donald Trump, at han ønsker at Sarah Sanders skal forsøge sig som guvenør i hjemstaten, Arkansas.
1 / 3Donald Trump beskrev i aftes Sarah Sanders som en "kriger".
1 / 3Pressesekretæren har konstant været en af præsidentens største støtter.
2 / 3På Twitter skriver Donald Trump, at han ønsker at Sarah Sanders skal forsøge sig som guvenør i hjemstaten, Arkansas.
3 / 3Løj i sagen om James Comey- Det har været mit livs ære, sagde Sarah Sanders i aftes side om side med Donald Trump.
- Jeg vil værdsætte det resten af mit liv, og jeg vil fortsætte med at være en af præsidentens største støtter, sagde hun med skælvende stemme.
I en af sine første briefings i 2017 påstod Sarah Sanders, at "utallige" medlemmer af FBI ikke havde tillid til den netop fyrede direktør, James Comey.
Senere har den særlige anklager Robert Mueller i sin rapport slået fast, at Sarah Sanders løj i sagen.
I en afhøring overfor Robert Mueller erkendte Sarah Sanders, at hun ikke havde beviser for sin udtalelse.
Et faktum hun har forsvaret som en fortalelse, men som på det tidspunkt bakkede op om præsidentens version af fyringen.
Udseende blev brugt som jokeSarah Sanders har på mange måder været en central person i Det Hvide Hus, siden hun efterfulgte den mindst lige så omtalte pressesekretær Sean Spicer i 2017.
Ved 'Korrespondent-middagen' i 2018 - en aften til ære for journalister, der dækker Det Hvide Hus - blev Sarah Sanders ufrivilligt hovedpersonen, da komikeren Michelle Wolff gjorde grin af hendes udseende.
- Sarah Sanders er meget ressourcestærk.
Hun sætter ild til fakta og bruger derefter asken til at lægge det perfekte 'smokey eye', sagde Wolff med henvisning til Sarah Sanders' make up.
Michelle Wolff blev hurtigt udsat for en bred kritik.
Organisationen bag korrespondentmiddagen lagde afstand til komikeren, og Sarah Sanders mødte opbakning fra flere journalister og præsidenten.
Det vides endnu ikke, hvem der skal overtage posten som pressesekretær fra 1.
juli.
Opdateret med video.
FacebookTwitterKopier linkEmner:Donald Trump (politiker)|USA|Virksomhedskommunikation|Twitter|Fox News




https://www.dr.dk/nyheder/udland/usa-denne-video-viser-iran-fjerne-mine-fra-olietanker

UdlandUSA: Denne video viser Iran fjerne mine fra olietankerUSA har offentliggjort en video, der ifølge dem selv viser iranske styrker i færd med at fjerne en mine fra en japansk olietanker.
Af Simon Vincensen14.
juni 2019 kl.
09.
21Bemærk: artiklen er mere end 30 dage gammelLæs opBeskyldningerne mellem USA og Iran fyger fortsat gennem luften, efter to tankskibe i går blev evakueret i farvandet mellem Iran og Oman, da de blev ramt af eksplosioner.
Nu har USA offentliggjort en video, der ifølge dem viser iranske sikkerhedsstyrker fjerne en ueksploderet mine fra siden på en af de involverede tankere.
Amerikanerne har også fremlagt et foto, der angiveligt viser minen inden den altså skulle være blevet fjernet, skriver BBC.
Du kan se videoen, USA har offentliggjort, via linket herunder:Hvad skete der i går?
To tankskibe blev i formiddagstimerne i går evakueret i farvandet mellem Iran og Oman, da de blev ramt af eksplosioner.
Det ene af skibene, Front Altai, der er ejet af norsk-cypriotiske John Fredriksen, brød i brand efter det formodede angreb.
Det andet tankskib, som er involveret, er 'Kokuka Courageous', som sejler under Panama-flag.
Alle 44 søfolk fra de to skibe er bragt i sikkerhed i den iranske havneby Bandar-e-Jask.
Episoden skærper en i forvejen anspændt stemning med øget militær aktivitet i Den Persiske Golf, hvor fire andre tankskibe for en måned siden blev angrebet med miner i havnebyen Fujairah i De Forenede Arabiske Emirater.
USA: Åbenlyse angreb fra IranUSA's udenrigsminister Mike Pompeo sagde ved et pressemøde torsdag aften at det var Iran, der stod bag gårsdagens angreb.
Pompeo kalder hændelserne for 'åbenlyse angreb'.
- Det er vurderingen fra USA's regering, at Iran er ansvarlig for de angreb, der blev gennemført i Omanbugten i dag, sagde han under en pressebriefing i det amerikanske udenrigsministerium i Washington.
Iran afviste i går at stå bag episoderne.
Angrebet i maj12.
maj blev fire tankskibe angrebet med miner ud for emiratet Fujairah, der ligger tæt ved Hormuz-strædet.
To af skibene, der blev angrebet, hører hjemme i Saudi-Arabien.
De to andre kommer fra Norge og De Forenede Arabiske Emirater.
Fujairah er en af verdens største bunkerhavne, der fungerer som tankstationer for skibe.
En rapport fra de lande, hvis skibe var involveret, har konkluderet, at en stat stod bag angrebet.
Iran-USA konfliktenUSA og Saudi-Arabien har anklaget Iran for at stå bag angrebet i maj, hvor fire tankskibe blev angrebet med miner ud for emiratet Fujairah, og iranerne vil uvægerligt være blandt de mistænkte efter det nye formodede angreb.
Læs også:Formodet angreb på tankskibe: Iran gør sig klar til at blive anklaget- Iranerne vil helt sikkert afvise alle beskyldninger om, at de står bag, og amerikanerne vil give iranerne skylden, siger lektor ved forsvarsakademiet Peter Viggo Jakobsen.
Og Iran er allerede i gang med sin krisekommunikation.
- Alle lande i regionen skal være forsigtige med ikke at falde i den fælde, som er sat af dem, som har gavn af regional usikkerhed, siger Ali Rabei, talsmand for Irans regering ifølge Reuters.
FacebookTwitterKopier linkEmner:Iran|Mike Pompeo (politiker)|USA|Skibstrafik|Forsvarsakademiet




https://www.dr.dk/nyheder/indland/kommune-giver-ansatte-fri-om-fredagen

IndlandKommune giver ansatte fri om fredagenOdsherred Kommune vil have sine ansatte til at arbejde 37 timer på fire dage.
I Odsherred kommune forkortes arbejdsugen fra fem til fire dage.
Der skal stadig arbejdes 37 timer om ugen.
Af Anne Øllgaard14.
juni 2019 kl.
08.
59Bemærk: artiklen er mere end 30 dage gammelLæs opGiver det mening, at medarbejderne på kommunen skal sidde på deres pind fra klokken 9 til 17 alle ugens dage, eller vil det i virkeligheden fungere bedre for både borgeren og medarbejderen med et mere fleksibelt system?
Det er et forsøg på at give et anderledes arbejdstilbud til vores medarbejdere, hvor man får en god dejlig, forlænget weekend.
Thomas Adelskov (S), borgmester Odsherred kommuneDet spørgsmål stillede man sig selv i Odsherred Kommune - og svaret er for nu:Nej, det giver ikke mening.
Derfor kan 300 administrative medarbejdere i kommunen til efteråret se frem til en fire-dages arbejdsuge.
Medarbejderne skal stadig arbejde 37 timer om ugen, men de nye arbejdstider skal gøre det lettere for dem selv at strukturere deres tid.
Derudover skal de længere arbejdsdage gøre det nemmere for borgerne i kommunen at booke en tid til et møde hos en sagsbehandler, når de selv har fri fra arbejde, fortæller kommunens socialdemokratiske borgmester, Thomas Adelskov.
- Og så står vi også med en udfordring i at kunne skaffe kvalificeret arbejdskraft til nogle af de stillinger, vi slår op i vores administration.
Der er det et forsøg på at give et anderledes arbejdstilbud til vores medarbejdere, hvor man får en god dejlig, forlænget weekend, siger han.
Tid til gåture og udviklingHelt konkret skal de 300 medarbejdere arbejde en halv time længere tre dage om ugen.
I dag har de alle en arbejdsdag på ti timer om torsdagen - den ti-timers-dag får medarbejderne fremover mulighed for selv at beslutte, hvor skal ligge.
I den 37 timer lange arbejdsuge ligger også to timers kompetenceudvikling, som de ansatte selv må råde over.
Timerne skal godkendes af en leder, men kan bruges på alt muligt, fortæller Thomas Adelskov.
- Man kan for eksempel læse op på sit fagområde hjemmefra, eller tjekke op på, hvad der er foregået på det seneste byrådsmøde på webtv.
Klar med en kattelemPlanen er, at den nye arbejdstidsaftale træder i kraft til september, men de ansatte har haft lang tid til at forholde sig til den nye hverdag med en firedages arbejdsuge.
Aftalen har nemlig været knap to år undervejs.
Det viser forskningen også – at vi restituerer væsentligt bedre, når vi har mere end bare to dage til at gøre det.
Thomas Adelskov (S), borgmester Odsherred kommuneI første omgang er ordningen et forsøg, der skal løbe over tre år og kun i administrationen.
Fungerer det, er borgmesteren klar til at udbrede det til andre områder i kommunen, ligesom han også er villig til at sløjfe ordningen før tid, hvis folk skulle gå hen og blive stressede af den.
Det tror Thomas Adelskov dog ikke bliver tilfældet.
Han påpeger, at det lykkedes fint, da man gik væk fra at arbejde om lørdagen.
- Jeg tror, det giver rigtig god mening for mange at kunne restituere over tre dage.
Det viser forskningen også – at vi restituerer væsentligt bedre, når vi har mere end bare to dage til at gøre det.
Skulle der alligevel være medarbejdere, for hvem det ikke hænger sammen med en fire-dages uge, så vil der også være en kattelem, så de fortsat kan holde fast i den almindelige arbejdsuge, siger Thomas Adelskov.
- Men det er klart, at hvis det her skal have værdi, så skal det jo ikke være en norm, at man benytter sig af den kattelem.
Men vi tror faktisk på, det kan fungere, og det er også det, vores medarbejdere tilkendegiver, siger borgmesteren.
Ordningen skal endeligt godkendes i kommunens økonomiudvalg i den kommende uge.
FacebookTwitterKopier linkEmner:Socialdemokraterne|Thomas Adelskov (politiker)|Odsherred Kommune|Arbejdsmarked|Ansættelsesforhold




https://www.dr.dk/sporten/golf/golfspilleren-lucas-bjerregaard-faar-skraekkelig-start-paa-us-open

GolfGolfspilleren Lucas Bjerregaard får skrækkelig start på US OpenMed ni slag over par ligger golfspiller Lucas Bjerregaard på en delt fjerdesidsteplads ved Major-turneringen US Open.
Der var ikke meget at smile af for Lucas Bjerregaard, der blandt andet brugte 11 slag på banens sidste hul.
14.
juni 2019 kl.
07.
59 | opdateret 16.
juni 2019 kl.
21.
21Bemærk: artiklen er mere end 30 dage gammelLæs opDen danske golfspiller Lucas Bjerregaard gik en mareridtsrunde i ni slag over par ved første runde af Major-turneringen US Open.
Den 27-årige golfspiller endte med at gå banen rundt i 80 slag ved Pebble Beach i Californien.
Det rækker til en delt fjerdesidsteplads som nummer 149 efter første runde af årets tredje Major-turnering.
Det så ellers fint ud for danskeren efter de første ti huller, hvor Bjerregaard lå i par.
Med bogeys på de efterfølgende to huller og endnu en på 17.
hul, lignede det en dag i tre over par.
Læs også:Det tegnede så godt - men Olesens start på golf-major endte lunkenMen på hul 18 gik det helt galt for den 27-årige dansker.
11 slag brugte Bjerregaard på par 5-hullet, hvor han endte i vandet.
Lidt bedre gik det for turneringens anden dansker, Thorbjørn Olesen, der gik banen rundt i par i 71 slag.
Det rækker til en delt 40.
-plads.
Danskerne blev slået af den norske amatør Viktor Hovland, der ligger på 16.
-pladsen.
Helt i front ligger den 38-årige englænder Justin Rose, der gik banen rundt i 65 slag, seks slag under par.
Rose fører med et enkelt slag ned til en kvartet bestående af amerikanerne Rickie Fowler, Xander Schauffele og Aaron Wise og sydafrikanske Louis Oosthuizen.
Læs også:Verdens bedste golfspiller kan skrive historie i US OpenVinderen af de to seneste års udgaver af US Open og nummer et på verdensranglisten, Brooks Koepka, gik i to slag under par og ligger på en delt 16.
-plads.
Et slag ringere ligger vinderen af årets US Masters, Tiger Woods, på 28.
-pladsen.
Verdens nummer tre, Rory McIlroy, ligger på en delt 8.
-plads, tre slag efter Rose.
/ritzau/FacebookTwitterKopier linkEmner:Brooks Koepka (golfspiller)|Rory McIlroy (golfspiller)|Golf|USA|Californien




https://www.dr.dk/nyheder/udland/advokat-koranskole-medskyldig-i-drab-paa-norsk-og-dansk-kvinde-i-marokko

Dansker og nordmand dræbt i MarokkoSe temaUdlandAdvokat: Koranskole medskyldig i drab på norsk og dansk kvinde i MarokkoFlere af de tiltalte i Marokko-sagen gik på samme koranskole, som ifølge advokaten er et arnested for terror.
Ofrenes advokater har før prøvet at stille staten Marokko til ansvar for sidste års dobbeltdrab på en dansk og norsk kvinde.
Nu peger de på en skole i Marrakesh.
Af Oliver Fruergaard14.
juni 2019 kl.
10.
47Bemærk: artiklen er mere end 30 dage gammelLæs opEn marokkansk koranskole er medskyldig i sidste års dobbeltdrab på danske Louisa Vesterager Jespersen og norske Maren Ueland.
Sådan lød anklagen i går fra familien Vesterager Jespersens bistandsadvokat, der mener, at skolen og organisationen bag bør tiltales i retten.
- Organisationen er en fundamental del af sagen.
Det er staten Marokko også, men organisationen er meget vigtig.
Den er direkte og indirekte ansvarlig for drabene, siger bistandsadvokaten Khalid El Fataoui til det norske medie NRK.
Han kalder skolen et arnested for terror.
De to kvinder blev fundet døde 17.
december i et øde bjergområde cirka en times kørsel syd fra Marrakesh.
Kvinderne havde de foregående dage været på vandretur i Atlasbjergene, hvor de camperede.
Den 25-årige Abdessamad Ejjoud, der er blandt de hovedmistænkte i sagen, indrømmede under et retsmøde i maj at have dræbt de to kvinder.
Advokat: Skole kan kobles til marokkanske myndighederFlere af de tiltalte har under tidligere retsmøder bekræftet, at de har studeret det islamiske regelsæt sharia ved en koranskole i Marrakech.
Bistandsadvokaten har før udtalt i retten, at skolen kan kobles til de marokkanske myndigheder.
Advokat El Fataoui Khalid foran retsalen, der ligger i en forstad til hovedstaden Rabat.
(Foto: Michael S.
Lund © dr)Han hævder, at myndighederne har genåbnet skolen, efter den oprindeligt blev lukket i 2009.
Det skal være gjort af den daværende justitsminister op til et valg for at få større vælgertilslutning, siger han.
Myndighederne i Marokko har afvist anklagen.
Bistandsadvokaten mener desuden, at der er en tæt kobling mellem skolen og Saudi-Arabien, skriver NRK.
Flere udskyldelserRetssagen mod de i alt 23 mænd, der mistænkes for enten at have dræbt eller medvirket til dobbetdrabet, ventes at være færdig i oktober.
Næste retsmøde skal afholdes den 20.
juni.
Retssagen er blevet udskudt i alt to gange.
Det skete senest den 16.
maj, hvor ofrenes advokater krævede en repræsentant fra den marokkanske stat til stede ved det efterfølgende retsmøde.
Dengang mente advokaterne, at staten skulle drages til ansvar for drabene og udbetale erstatning til ofrenes familie.
Den første udsættelse handlede om at give de anklagedes forsvarere mere forberedelsestid.
En terrorhandlingDe tre hovedmistænkte tog ifølge anklagerne sidste år mod Atlasbjergene uden for Marrakesh med det formål at finde nogle turister, de kunne dræbe.
Forinden optog de sammen med en fjerde mand en video, hvor de sværger troskab til terrororganisationen Islamisk Stat.
Retssagen mod de i alt 23 mistænkte ventes færdig i oktober.
De brutale drab på den danske og norske kvinde blev optaget på en video, som siden blev delt flittigt på sociale medier verden over.
Det fire gerningsmænd havde oprindeligt ambitioner om at drage til Syrien og tilslutte sig Islamisk Stat, men de havde ikke råd til eller mulighed for at rejse afsted og besluttede sig derfor i terrorgruppens navn at begå drab på udenlandske turister i stedet.
Det fremgår af deres forklaringer i retsdokumenter, som den norske avis VG har fået adgang til.
FacebookTwitterKopier linkEmner:Islamisk Stat|Marokko|Marrakesh|NRK|Terrorisme




https://www.dr.dk/nyheder/indland/video-myten-om-dannebrog-er-formentlig-en-loegn

Dannebrog 800 årSe temaIndlandVIDEO Myten om Dannebrog er (formentlig) en løgnI år fejrer Danmarks nationalflag 800-års fødselsdag.
Af René Just Poulsen14.
juni 2019 kl.
10.
00Bemærk: artiklen er mere end 30 dage gammelLæs opDen 15.
juni er Valdemarsdag.
Det står der i hvert fald med stor sandsynlighed, hvis du tjekker kalenderen i din telefon.
Valdemarsdag er den dag, hvor Dannebrog ifølge myten faldt ned fra himlen ved det, der nu er den estiske hovedstad Tallinn.
Det skete angiveligt i år 1219 under et korstog ledet af den daværende danske konge Valdemar Sejr og ærkebiskop Anders Sunesen.
Dannebrogs fald fra himlen beskrives som en tegn fra Gud, og det var med til at vende slaget, så de hårdt pressede danskere kunne besejre de hedenske estere.
Derfor kan Dannebrog i år fejre 800-års fødselsdag i år.
Men er myten om Dannebrogs faldt fra himlen ikke blot dét?
Altså en myte?
Det forsøger vi at besvare i denne video.
FacebookTwitterKopier linkEmner:Tallinn




https://www.dr.dk/nyheder/indland/ekspert-det-er-blevet-mere-politisk-flage

Dannebrog 800 årSe temaIndlandEkspert: Det er blevet mere politisk at flage Især yngre mennesker forbinder i højere grad flaget med for eksempel Dansk Folkeparti, mener ekspert.
(Arkivfoto) Pia Kjærsgaard (DF) har i sin tid som Folketingets formand fået hængt flaget op i folketingssalen.
Af Casper Dalgård og Louise Damløv14.
juni 2019 kl.
07.
30Bemærk: artiklen er mere end 30 dage gammelLæs opI morgen er det ifølge legenden om det danske nationalflag, Dannebrog, 800 år siden, at det faldt ned fra himlen.
Selv om det rød-hvide flag har vajet i mange år, er det stadig populært blandt danskerne, fastslår Christian Albrekt Larsen, der er professor i statskundskab ved Aalborg Universitet.
For vi bruger det flittigt til samlende begivenheder som fest og fødselsdage.
- Generelt er det et positivt symbol for langt hovedparten af danskere, siger han.
Men gennem de seneste år har flaget også fået en mere politisk betydning for nogle - især de yngre danskere, siger han.
- Vi har set, at udviklingen er gået fra, at det var et enormt samlende symbol, som stort set ingen var uenige i, at det var, til at der kommer en bevægelse i retning af, at man ser det som et politisk symbol.
Man forbinder det med nogle politiske partier i stedet for en almen dansk ting, forklarer han.
DannebrogDannebrog er et af de ældste nationale flag.
Legenden lyder, at flaget 'faldt ned fra himlen' i 1219 under et slag i Estland.
Først i 1800-tallet begyndte flaget at blive knyttet til folket og nationen.
Kilde: danmarkshistorien.
dkFlygtningedebat og flag i folketingssalenHan refererer blandt andet til, at Pia Kjærsgaard som Folketingets formand til åbningstalen i 2016 fik hængt Dannebrog op i folketingssalen, og at flaget i 2017 fik en permanent plads i salen.
- Vi har haft 30 års debat om flygtninge og indvandrere, og i den debat er Dannebrog blevet en del af en politisk debat, hvor flere og flere er begyndt at se Dannebrog som noget, der tilhører DF, siger han.
Hos flagfabrikanten Langkilde og Søn nikker medejer Chantall Scott genkendende til det, men mener, at der allerede nu er en modreaktion i gang, siger Chantall Scott.
- Vi ser, at mange kommer her og siger "der er ikke nogen, som skal komme og tage patent på vores flag, så jeg vil også have lov at flage med det".
Hvert år sælger flagfabrikanten omkring 130 tusind flag, vimpler og standere med Dannebrog - til alt fra kolonihaveejere til kongehuset.
(© dr)Hos Dansk Folkeparti ønsker Pia Kjærsgaard ikke, at flaget skal være et politisk symbol, siger hun.
- Det er en søgt og forkert tankegang, vi deler rigtig gerne Dannebrog.
Sådan skal det være, det er danskernes flag, siger hun.
Ældre har reference til Anden VerdenskrigChristian Albrekt Larsen er ikke i tvivl om, at det især er den ældre del af befolkningen, der ser flaget som et samlende symbol og ikke et politisk.
- Blandt de 50-årige er det omkring 90 procent, der ser Dannebrog som et samlende symbol.
Og blandt de under 30-årige er det under halvdelen, siger han og fortsætter:- De er vokset op i en anden virkelighed, hvor den debat altid har været der.
Hos de ældre generationer har nogle referencer tilbage til Anden Verdenskrig, og de ser flaget som noget samlende, og noget man stod sammen om for at komme fri af Tyskland.
Hos flagfabrikanten oplever de, at salget af flag er gået frem de seneste 10 år.
Hvert år sælger de omkring 130.
000 flag, vimpler og standere med Dannebrog - til alt fra kolonihaveejere til kongehuset.
FacebookTwitterKopier linkEmner:Pia Kjærsgaard (politiker)|Folketinget|Dansk Folkeparti|Befolkning|Tyskland




https://www.dr.dk/sporten/motorsport/rent-kvindeteam-gaar-efter-et-stort-resultat-til-le-mans-folk-respekterer-os

MotorsportRent kvindeteam går efter et stort resultat til Le Mans: ’Folk respekterer os fuldt ud’Michelle Gatting er i spidsen for det første rene kvindeteam siden 2009, og hun har planer om at markere sig.
Michelle Gatting og hendes team Kessel Racing er klar til at imponere ved årets Le Mans.
Af Frederik Palle og Kasper Heide Lund14.
juni 2019 kl.
07.
47Bemærk: artiklen er mere end 30 dage gammelLæs opDet er de berømte 24 timer på de berømte veje omkring den franske by Le Mans.
Det er meget få af verdens bedste kørere, som får lov til at prøve det, men nu kan den danske topkører Michelle Gatting skrive sit navn på listen.
Fra lørdag til søndag har hun nemlig fornøjelsen af at køre i LM GTE Am-klassen sammen med sit team Kessel Racing i det anerkendte 24 timers løb Le Mans.
- Det er stort at være hernede første gang, fordi det hele er nyt og folk tager sindssygt godt imod os og vores lidt anderledes projekt, siger Michelle Gatting.
Det 'anderledes' projekt, som Michelle Gatting omtaler, har fået masser af opmærksomhed i internationale medier.
Begge danskerens holdkammerater er nemlig også kvinder.
- Folk ved godt at projektet er anderledes, men der er en respekt omkring os, fordi det er noget, vi selv har skabt gennem gode resultater, som folk egentlig ikke havde regnet med.
Michelle GattingDet er dermed det første rene kvindehold siden 2010.
- For os er det vigtigt, at der ikke er fokus på, at vi bare er tre kvinder, som har fået muligheden, fordi vi er kvinder.
To af os er professionelle racerkører, og vi kører 100 procent for at skabe et godt resultat, og ikke bare for at være med, siger Michelle Gatting.
- Jeg er en racerkører, som slet ikke kører bare for at være med og for at kunne sige, at jeg var med på Le Mans.
Jeg skal køre her for at skabe det bedste resultat, så vi kan blive anerkendt som racerkører og ikke bare som de tre kvinder, forklarer hun.
Michelle Gatting har været racerkører på højt niveau, siden hun var 11 år, og hun har gentagne gange vist frem, at det er noget, som hun har et kæmpe talent for.
Har selv skabt respektTidligere på året blev den kvindelige trio i Kessel Racing Ferrari nummer to i åbningen af den europæiske Le Mans-serie, og det er ikke gået ubemærket hen.
- Folk respekterer os fuldt ud.
Vi har fået den respekt og anerkendelse, vi skal have, ved at slutte på en andenplads i det første løb, vi havde i år i vores projekt, siger Michelle Gatting.
Danskere i Årets Le MansLMP2High Class Racing – Anders Fjordbach og Dennis AndersenJackie Chan DC Racing – David Heinemeier HanssonLM GTE ProCorvette Racing – Jan MagnussenPorche GT Team – Michael ChristensenAston Martin Racing – Nicki Thiim og Marco SørensenLM GTE AmKessel Racing – Michelle Gatting- Folk ved godt, at projektet er anderledes, men der er en respekt omkring os, fordi det er noget, vi selv har skabt gennem gode resultater, som folk egentlig ikke havde regnet med, forklarer hun.
Den anden danske topkører, Christina Nielsen, var den eneste kvinde til start ved Le Mans sidste år.
Hun er dog ikke med i år.
Til gengæld står Michelle Gatting ikke alene som kvinde med sine to holdkammerater.
- Vi er tre meget forskellige personligheder og vidt forskellige aldre.
Manuella er 35 og har to børn, Rahel er 33 og jeg er 25.
Men vi passer rigtig godt sammen, lyder det fra danskeren.
Michelle Gatting til Gokart Mini Le Mans event i Herlev tidligere på året med Kevin Magnussen.
- Jeg tror, det ville være svært at sætte tre kvinder sammen, der var lige så stædige som mig.
Det ville aldrig fungere.
De er gode at arbejde sammen med, fordi de er meget positive, hvor jeg ofte har det mere seriøse udtryk, siger Michelle Gatting.
Man skal aldrig sige aldrig i Le Mans.
Sådan er det bare.
Der kan ske så mange ting på de 24 timer.
Michelle Gatting er meget optimistisk omkring holdets chancer, men en sejr er nok uden for rækkevidde.
- Jeg vil ikke sige, at vi kan gå ud og vinde, for jeg er også realistisk.
Vi er oppe mod nogle konkurrenter, som er meget, meget hård, og vi har ikke pt den stærkeste bil, men hen over distancen har vi en stærk bil, forklarer den danske racerkører.
- Så hvis alt går vel, så tror jeg sagtens vi kan skabe et resultat, som vil chokere rigtig mange, fordi ind til videre har vi skabt nogle rigtig gode resultater, som også har fået mange til at stå og tænke; hold da op, det havde ikke lige regnet med, siger hun.
Der er otte danskere til start ved årets Le Mans, og de bliver altså skudt i gang lørdag eftermiddag klokken 15.
00.
FacebookTwitterKopier linkEmner:Frankrig|Motorsport|Ferrari




https://www.dr.dk/sporten/basketball/toronto-raptors-vinder-historisk-nba-titel

BasketballToronto Raptors vinder historisk NBA-titel Toronto Raptors vinder finaleserien med 4-2 i sejre over de forsvarende basketmestre, Golden State Warriors.
Basketguldet havner i Canada efter Toronto Raptors for første gang vandt NBA.
14.
juni 2019 kl.
08.
46Bemærk: artiklen er mere end 30 dage gammelLæs opBasketballholdet Toronto Raptors vinder sin første NBA-titel i klubbens historie.
Det står klart, efter at det canadiske basketballhold fra 1995 slog de forsvarende mestre, Golden State Warriors, på udebane med 114-110.
Holdets normale stjerne Kawhi Leonard blev holdt nede på 22 point.
I stedet endte Kyle Lowry og Pascal Siakam som Raptors' topscorere med 26 point.
Med sejren på Oracle Arena i Oakland vinder Raptors finaleserien, der spilles bedst af syv kampe, med 4-2 i sejre.
Kawhi Leonard blev kåret til den mest værdifulde spiller i finaleserien.
Læs også:Raptors i front i NBA-finaleserie: Fører 2-1 over de forsvarende mestreKampen var uhyre tæt stort set hele opgøret, hvor Golden State uden den skadede stjerne Kevin Durant førte med to point inden sidste periode.
Golden States store stjerne Stephen Curry missede et forsøg for tre point med få sekunder tilbage af kampen ved stillingen 111-110 til Raptors.
Med 0,9 sekunder tilbage fik Golden State bolden igen og kaldte en timeout.
Holdet havde dog brugt alle sine, og derfor fik Raptors tildelt et straffekast, som Leonard scorede på.
Torontos Kawhi Leonard blev pakket godt ind i den afgørende kamp, men blev efterfølgende kåret som finaleseriens mest afgørende spiller.
Leonard fik yderligere to straffekast lige efter, da Andre Iguodala fejlede ham, og så kunne Leonard bringe Raptors i front med fire point og lukke opgøret.
Klay Thompson fra Warriors endte som kampens topscorer med 30 point, og Warriors' Draymond Green formåede at lave en tripledouble, med 11 point, 19 rebounds og 13 assister.
Golden State Warrios vandt NBA-finalen i både 2015, 2017 og 2018.
Det var holdets sidste kamp på Oracle Arena.
I næste sæson rykker holdet til Chase Center i San Francisco.
/ritzau/ Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
(Foto: JOHN G.
MABANGLO © Scanpix) Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
 Festlige scener i Toronto efter byens baskethelte for første gang nogensinde vandt NBA-titlen.
1 / 10Festlige scener i Toronto efter byens baskethelte for første gang nogensinde vandt NBA-titlen.
1 / 10Festlige scener i Toronto efter byens baskethelte for første gang nogensinde vandt NBA-titlen.
2 / 10Festlige scener i Toronto efter byens baskethelte for første gang nogensinde vandt NBA-titlen.
3 / 10Festlige scener i Toronto efter byens baskethelte for første gang nogensinde vandt NBA-titlen.
4 / 10Festlige scener i Toronto efter byens baskethelte for første gang nogensinde vandt NBA-titlen.
(Foto: JOHN G.
MABANGLO © Scanpix)5 / 10Festlige scener i Toronto efter byens baskethelte for første gang nogensinde vandt NBA-titlen.
6 / 10Festlige scener i Toronto efter byens baskethelte for første gang nogensinde vandt NBA-titlen.
7 / 10Festlige scener i Toronto efter byens baskethelte for første gang nogensinde vandt NBA-titlen.
8 / 10Festlige scener i Toronto efter byens baskethelte for første gang nogensinde vandt NBA-titlen.
9 / 10Festlige scener i Toronto efter byens baskethelte for første gang nogensinde vandt NBA-titlen.
10 / 10FacebookTwitterKopier linkEmner:Stephen Curry (basketballspiller)|Basketball|Toronto Raptors|USA|Golden State Warriors




https://www.dr.dk/nyheder/udland/stortinget-i-norge-vedtager-abortstramning

UdlandStortinget i Norge vedtager abortstramningNorge indfører regler for fosterreduktion for gravide med flerlinger, der minder om reglerne i Danmark.
Statsminister Erna Solberg er blevet kritiseret for at have efterladt kvinders rettigheder på forhandlingsbordet.
14.
juni 2019 kl.
05.
45Bemærk: artiklen er mere end 30 dage gammelLæs opStortinget i Norge har natten til fredag vedtaget en stramning i abortloven.
Forslaget blev vedtaget med 105 stemmer for og 64 imod.
Det skriver det norske nyhedsbureau NTB.
FosterreduktionEn kvinde, der er gravid med tvillinger kan i Danmark få foretaget en fosterreduktion, hvis der er helbredsrisici forbundet med graviditeten.
Det samme bliver nu tilfældet i Norge, hvor det før var muligt at få fjernet et raskt foster, hvis kvinder kun ønskede et enkelt barn.
Muligheden for at ansøge om fosterreduktion gælder til abortgrænsen, som i Norge og Danmark er 12 uger.
Forhandlingerne strakte sig over flere timer og fortsatte til lidt over midnat.
Undervejs var der ophedet debat i Stortinget med anklager og forsvarstaler, mens demonstranter havde samlet sig uden for bygningen, skriver norske VG.
Abortstramningen indebærer, at gravide med flerlinger, der ønsker en fosterreduktion, først skal have deres sag behandlet i særligt udvalg.
Her skal læger tage stilling til kvindens ønske.
Hård kritik af statsministerFra talerstolen i Stortinget blev der rettet stor kritik mod statsminister Erna Solberg.
Flere politikere anklager hende for at have efterladt kvinders rettigheder på forhandlingsbordet for at beholde magten.
- Arven efter Erna Solberg er, at hun er villig til at gøre hvad som helst for at beholde magten.
- Til og med forhandle om grundlæggende rettigheder og indføre de første stramninger i abortloven siden 1970'erne, udtaler Arbeiderpartiets næstformand, Haida Tajik.
Det socialdemokratiske Arbeiderparti er i opposition i Norge.
Regeringen består af Høyre, Fremskrittspartiet (FrP), Venstre og KrF.
Kristelige fik flertal for forslagI regeringsforhandlingerne fik Kristeligt Folkeparti flertal for sit forslag om fosterreduktion, men vandt ikke frem med ønsket om at ændre abortlovens paragraf 2c.
Den tillader senabort ved alvorlig sygdom hos fostret.
Abortlovgivningen blev indført i 1976.
Foruden en stramning af abortloven er partierne i den nye norske regering også blevet enige om stramninger på asylområdet, at kæmpe for lavere skatter og at intensivere klimaindsatsen.
/ritzau/FacebookTwitterKopier linkEmner:Erna Solberg (politiker)|Norge|Abort|Venstre|Socialdemokraterne




https://www.dr.dk/nyheder/regionale/fyn/cannabis-gartnere-bliver-en-mangelvare-det-skal-goeres-100-procent-rigtigt

FynCannabis-gartnere bliver en mangelvare: 'Det skal gøres 100 procent rigtigt'Flere end 30 virksomheder i Danmark har fået lov til at dyrke cannabis til medicinsk brug i et fireårigt forsøg, men det bliver en udfordring at finde specialiseret arbejdskraft.
- Jeg havde aldrig drømt om, at jeg skulle arbejde med cannabis, men da det først kom på markedet, tænkte jeg, at det var et spændende område at komme ind på, siger gartner hos Aurora Nordic i Odense, Brit Quarfot.
Af Anne Mette Dam Thrane, Anders Lifland Nørgaard, Maria Larsen og Trine Søgaard Rødkær14.
juni 2019 kl.
05.
58Bemærk: artiklen er mere end 30 dage gammelLæs opEngang skulle en gartner vande blomster og beskære planter, men i dag er det ikke altid nok med grønne fingre.
Efter at flere end 30 virksomheder i Danmark har fået tilladelse til at dyrke cannabis med henblik på at fremstille medicin, bliver der hårdt brug for gartnere, der kan passe og pleje de grønne planter.
For at kunne arbejde med cannabis til medicinsk brug skal man nemlig have en særlig viden.
- Det hele skal dokumenteres, og vi skal følge de her farmaceutiske regler.
Det skal gøres 100 procent rigtigt, og vi skal helst ikke lave nogen fejl, fortæller gartner hos Aurora Nordic i Odense Brit Quarfot.
Hør, gartner Brit Quarfot fortælle om, hvorfor hun ville arbejde som cannabis-gartner.
Svært at skaffe specialiseret arbejdskraftHos foreningen for Gartneri-, Land- og Skovbrugets Arbejdsgivere vækker den nye cannabisbranche bekymring.
- Der kommer nye produktioner til, fordi der starter en række cannabisproduktioner rundt omkring i Danmark, som måske betyder, at vi får yderligere 1000 arbejdspladser.
Det er jo ikke mennesker, vi bare sådan lige finder, siger direktør Jens Poulsen.
Derfor arbejder foreningen for Gartneri-, Land- og Skovbrugets Arbejdsgivere på at få uddannet flere gartnere med speciale i cannabis.
- Vi forsøger at fortælle de unge mennesker, at vores branche er meget spændende og indeholder gode jobmuligheder, siger direktør Jens Poulsen.
Samtidig er de i gang med at udvikle to nye AMU-kurser for både faglærte og ufaglærte.
- Det ene handler om, hvordan man dyrker cannabis, og det andet handler om, hvordan man forarbejder cannabis, så det senere hen kan forædles til medicinsk cannabis, fortæller direktør Jens Poulsen.
Produktet cannabis består primært af blomsten, fordi det er i blomsten de aktive stoffer sidder.
Faldende elevtalSiden 2015 er elevtallet på erhvervsuddannelserne faldet med 27 procent, og den udvikling ses også inden for gartneribranchen.
De nye cannabisgartnere står altså ikke i kø for at komme ud på arbejdsmarkedet.
Men hos Kold College i Odense, som tilbyder erhvervsuddannelser, håber direktør Gitte Bargholt på, at den nye cannabisbranche kan få unges øjne op for gartnerfaget.
Derfor regner hun med, at Kold College på et tidspunkt opretter en gartneruddannelse med speciale i cannabis.
- Vi er ikke ret langt i at sige, at vi har et speciale, der hedder cannabis.
Men det er klart det, vi går efter, fortæller Gitte Bargholt og fortsætter:- Jeg tror, at vi skal gå efter noget kortsigtet opkvalificering for på kort sigt at kunne servicere branchen med arbejdskraft.
FacebookTwitterKopier linkEmner:Brug af euforiserende stoffer|Arbejdspladser|Erhverv|Arbejdsmarked|Odense




https://www.dr.dk/mitliv/daniel-og-ann-cathrine-moedte-hinanden-i-et-computerspil-i-morgen-skal-de-giftes

Er du virkelig virkelig?
Se temaMit LivDaniel og Ann-Cathrine mødte hinanden i et computerspil: I morgen skal de giftesP3's lyttere har delt deres historier om rørende online venskaber.
Læs fire af dem her.
 DR)Af Henriette Stisen14.
juni 2019 kl.
06.
30Bemærk: artiklen er mere end 30 dage gammelLæs opVenskaber følger os gennem hele livet.
Nogle fra skoletiden, andre fra uddannelse eller arbejde.
Men så er der også alle de venskaber, der opstår på tværs af internetforbindelser.
- Computerspil tilbyder en meget nemmere måde at møde nye mennesker på, fortæller sociolog Casper Radil.
- Her handler det i udgangspunktet om selve spillet.
Ingen har en forestilling om, at der kommer andet ud af det end spil.
Det, at der i udgangspunktet ikke er nogen sociale forpligtelser, gør det langt nemmere at snakke med helt nye mennesker, siger han.
Er du virkelig virkelig?
På nettet kan vi være den person, vi drømmer om at være.
Her kan vi genopfinde os selv og vise en side frem, som vi måske ikke har modet til at vise i den virkelige verden.
I denne uge sætter P3, DR3 og dr.
dk fokus på, hvem vi er på nettet - både de gode og dårlige sider.
Se også DR3's 'Forført af en falsk profil' her.
Se også DRTV-temaet 'Er du virkelig virkelig?
' om hvem vi er på nettet.
Længere nede i artiklen vil du møde fire P3-lyttere, der på egen krop har oplevet, hvor stærke bånd man kan knytte i computerspillenes virtuelle verdener.
Både i form af venskaber, men også i kærlighedens navn.
Hvor det for nogen kan være enormt grænseoverskridende at opsøge offline fællesskaber, så kan det være nemmere at glide ind i et fællesskab online.
Og selvom du eksempelvis i spil som World of Warcraft spiller en karakter, der på ingen måde ligner dig selv rent udseendemæssigt, så giver din karakter ofte et uspoleret indblik i din egen personlighed, mener Casper Radil.
- Selvom det er en fiktiv kontekst, man mødes i i et computerspil, så er der stor sandsynlighed for, at du rent faktisk udleverer din egen personlighed og identitet i langt højere grad online, end du ville gøre ved et møde i virkeligheden.
Særligt hvis du bruger en stor del af din tid på det online fællesskab, du møder i spillet.
Det samme gør sig sådan set gældende ude i den virkelige verden.
- Du får ingen venner, hvis du bare dukker op til en enkelt klubaften i din fodboldklub.
Men hvis du investerer din tid, så vil du over tid skabe relationer via en fælles kontekst.
Uanset om det handler om fodboldklubben eller computerspillet, siger Caper Radil.
1Daniel og Ann-Cathrine mødte hinanden i et computerspil: I morgen skal de giftes DR)Hun havde frostblåt hår og lyseblå hud.
Han havde rødt og grønt hår.
Tilbage i 2012, da Daniel var 19 år gammel, mødte han Ann-Cathrine i onlinespillet 'Second Life'.
På lørdag skal de giftes.
Det var faktisk hende, der inviterede mig ud.
Og jeg havde ikke helt forstået, at det var en date, for jeg var rimelig blank, hvad dates angik.
Vi havde på det tidspunkt skrevet sammen om alt muligt i 'Second Life' i tre måneder.
Vi så de samme serier, hørte den samme musik, elskede begge hunde – og så snakkede vi meget om film.
Det var da 'Hobitten – En uventet rejse' udkom, at idéen til at mødes i virkeligheden opstod.
Hun havde allerede set den, og jeg ville gerne se den.
Så hun inviterede mig med i biografen for at se den sammen.
Fordi hun var otte år ældre end mig, havde jeg slet ikke forstået, at hun måske kunne være interesseret i mig på dén måde.
Jeg var jo bare 19 år gammel dengang, og hun var 27 år.
Der var ingen af os, der ledte efter et forhold dengang.
Men vi snakkede bare så godt sammen, og det føltes næsten som at have fundet en anden udgave af mig selv.
Hun forstod mig bare.
Det viste sig i øvrigt, at vi faktisk kun boede få kilometer fra hinanden.
Men fordi Ann-Cathrine har social angst, og derfor har svært ved at tale med fremmede ansigt til ansigt, så havde vi nok aldrig talt med hinanden, hvis ikke vi havde mødt hinanden online.
Fordi vi havde lært hinanden så godt at kende online, inden vi mødtes, gik vores første møde virkeligt godt.
Få måneder senere var vi officielt kærester, og seks år senere friede jeg til hende.
Og på lørdag skal vi giftes.
2Kristian har fået WoW-familie i hele EuropaAt rejse er at leve.
Og nogle gange starter den rejse allerede hjemme foran skærmen.
Det er i hvert fald 23-årige Kristian Adolphsens oplevelse.
På grund af flere år med spillet World of Warcraft har han fået venner i hele Europa.
Jeg var 20 år gammel, da jeg første gang rejste ud i verden for at mødes med folk, jeg havde mødt i World of Warcraft (WoW).
Det var første gang, jeg rejste alene til udlandet, så mine forældre var ret nervøse.
Jeg var ikke nervøs på samme måde, som mine forældre var, men det var alligevel ret grænseoverskridende for mig at tage beslutningen om at rejse til udlandet for at mødes med nogle folk, jeg ellers kun kendte online.
For mig er WoW et fristed, hvor jeg kan være mig selv.
Det har også udviklet mig helt vildt som menneske.
Hvor jeg før kunne have svært ved at møde nye mennesker, er det langt nemmere for mig nu.
I dag er det to år siden, jeg mødte mine WoW-venner for første gang, og vi har også mødtes siden, selvom vi kommer fra hele Europa.
Vi er blevet en familie for hinanden.
Jeg kan ligeså godt gå til dem som til mine forældre eller min kæreste, hvis jeg har problemer.
Det er den samme tryghed, jeg får hos dem, som ved folk, jeg har kendt hele mit liv.
Læs også:Først da Mats var død, forstod forældrene værdien af hans gaming3Daniel fik soldaterkammerater for livetDaniel Mathiasen på 24 år sad en sen nattetime for fire år siden og spillede krigsspillet 'Battlefield'.
Han 'hyggespillede' egentlig bare, men faldt så i snak med tre andre, der også sad oppe og spillede.
Jeg sad egentlig bare og spillede alene, da jeg faldt i snak med dem.
Den ene var en krigsveteran, Martin, som jeg kendte fra tidligere.
De to andre, en far og en søn, Kevin og Frederik, havde jeg ikke snakket med før.
Jeg var selv 20 på det tidspunkt og drømte om at blive soldat.
Snakken mellem os flød helt naturligt, og vi endte faktisk med at ringe hinanden op på Skype for at kunne snakke ordentligt sammen.
Sønnen er et par år ældre end mig, og vi har i løbet af årene mødtes for at hænge ud en weekend for at spille computerspil og snakke.
De to andre er begge tidligere soldater og krigsveteraner.
I dag er jeg selv ansat i Søværnet og er netop kommet hjem fra min egen første udsendelse.
At høre om deres oplevelser af krig og deres tid i militæret har været enormt interessant for mig.
De har begge oplevet meget hårde ting på deres udsendelser og lider også begge af PTSD.
Det har jeg slet ikke selv.
Så når de er langt nede, bruger de hinanden til at tale om deres oplevelser – og så lytter jeg bare.
Det har virkeligt udvidet min egen horisont at få et indblik i deres liv, og hvad krig kan gøre ved et menneske.
Og jeg havde nok aldrig fået det indblik og den kontakt til dem, hvis ikke vi havde mødt hinanden online den nat for knap tre år siden.
I dag ringer vi stadig sammen.
Læs hvordan Daniels ven, Martin, har brugt deres online fællesskab herunder.
4Veteranen Martin finder fællesskab i krigsspil DR)38-årige Martin Wurm kom hjem fra sin udsendelse i Afghanistan i 2008.
Med sig havde han en voldsom nærdødsoplevelse og posttraumatisk stresslidelse (PTSD) som følge af sine oplevelser.
Online fandt han et fællesskab, der hjalp.
For mig er det at spille computerspil en pause fra virkeligheden.
Det giver mig en mulighed for at gå ind i en anden verden og for en stund at glemme den, jeg selv sidder i.
Men gennem computerspil har jeg også fundet et fællesskab med andre, der har haft samme oplevelser som mig, og som har været en stor hjælp at snakke med, når det har været svært.
Der findes selvfølgelig fysiske grupper for krigsveteraner, hvor man kan møde op.
Men det er ikke så privat at sidde i en større gruppe.
Og så er der hele den praktiske side, hvor man skal huske en specifik dato og transportere sig langt for at komme til mødet.
Og så er jeg ofte træt, inden jeg overhovedet når frem.
Der har de online fællesskaber en helt åbenlys fordel.
Det kan måske lyde lidt skørt, at jeg spiller et krigsspil, 'Battlefield', når nu jeg selv har været i krig.
Men spillet er meget lidt virkeligshedsnært, så for mig er det udelukkende underholdning.
Og det er også her, jeg har mødt Daniel, Kevin og Frederik, som er blevet den stærkeste online vennegruppe, jeg har oplevet.
Kevin, der også er krigsveteran, har PTSD ligesom mig selv.
Så vi bruger meget hinanden til at udveksle oplevelser og erfaringer.
Det er meget nemmere at snakke med en, der har gennemgået det samme som én selv, end med et familiemedlem, der ikke kan sætte sig ind i ens følelser.
FacebookTwitterKopier linkEmner:Computerspil|World of Warcraft|Soldater|Skype|Afghanistan




