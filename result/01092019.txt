https://www.dr.dk/sporten/tennis/serena-williams-booker-kvartfinale-mod-kineser

TennisSerena Williams booker kvartfinale mod kineserSerena Williams slog kroat og møder Wang Qiang i kvartfinalen i US Open.
Serena Williams er klar til kvartfinalen ved US Open.
01.
sep.
2019 kl.
23.
37Bemærk: artiklen er mere end 30 dage gammelLæs opSerena Williams udnyttede første matchbold, da hun med et servees sikrede sig billet til kvartfinalen i US Open søndag.
Den rutinerede amerikaner måtte folde sig helt ud, da Petra Martic fra Kroatien gav god modstand i opgøret i fjerde runde.
Serena Williams vandt kampen 6-3, 6-4, og verdensranglistens nummer otte møder i kvartfinalen kinesiske Wang Qiang.
37-årige Serena Williams lagde ellers ud med at blive brudt i første sæt, men hun brød umiddelbart tilbage og brød igen til 5-3, inden hun serverede første sæt hjem.
I andet sæt brød amerikaneren til 3-2 og servede sig foran 4-2, inden hun rent servede sig til sejren.
Forinden måtte French Open-vinder Ashleigh Barty sige farvel til turneringen.
Den 23-årige australier tabte 2-6, 4-6 mod Wang Qiang, der altså møder Serena Williams.
Nederlaget kunne dog ikke ødelægge humøret hos australieren.
- Det var en hård dag på kontoret, men det har været et år, hvor målene er nået, lød det efter nederlaget fra Ashleigh Barty ifølge AFP.
/ritzau/FacebookTwitterKopier link




https://www.dr.dk/nyheder/politik/regeringen-vil-forbyde-farlige-stoffer-i-bagepapir

PolitikRegeringen vil forbyde farlige stoffer i bagepapirDet skal være slut med at bruge fluorstoffer, der hjælper med at afvise smuds og vand, mener regeringen.
Fluorstoffer skal være fortid i mademballage, mener fødevareminister Mogens Jensen (S).
01.
sep.
2019 kl.
23.
58 | opdateret 02.
sep.
2019 kl.
09.
26Bemærk: artiklen er mere end 30 dage gammelLæs opNår produkter som madpapir, muffinforme og paptallerkener er gode til at afvise vand og snavs, skyldes det ofte såkaldte fluorstoffer.
Men stofferne er ifølge flere danske forskere og organisationer meget skadelige, og derfor vil regeringen forbyde stofferne i mademballage.
Det skriver Politiken mandag.
- Jeg har nu taget initiativ til et forbud mod fluorstoffer i mademballage.
Jeg vil ikke acceptere en risiko for, at de sundhedsskadelige fluorstoffer vandrer fra indpakningen over i vores mad, skriver fødevareminister Mogens Jensen (S) på Twitter.
Forbuddet skal efter planen gælde både danske varer samt varer fra udlandet.
Det fremgår ikke, hvornår et eventuelt forbud skulle gælde fra.
Der er i årtier blevet advaret mod fluorstofferne - der ikke må forveksles med fluor i tandpasta, som er et helt andet stof.
Fluorstofferne skaber den glatte hinde, som man kan se i nogle pizzabakker, på paptallerkener og indersiden af poser til mikrobølgeovnspopcorn.
De sikrer, at materialerne ikke gennemvædes af fedt og anden væske.
De har dog også en slagside.
De er svære at nedbryde, og derfor kan de være i både havmiljø og grundvand i meget lang tid.
Herigennem kan både dyr og mennesker få dem i kroppen.
Og det er et problem, mener Claus Jørgensen, der er projektchef i Forbrugerrådet Tænk Kemi.
- De ophober sig i os mennesker, og man kan ikke selv slippe af med fluorstoffer.
Det er nogle, som kroppen selv stille og roligt skal skille sig af med.
- De blev opfundet i 30'erne og 40'erne, og på den måde har man brugt dem i rigtig mange år uden rigtig at kigge på, hvad de har af negative effekter, siger han.
De negative effekter tæller både øget risiko for kræft, dårligere immunforsvar, øget abortrisiko og hormonforstyrrelser.
En rapport fra Nordisk Ministerråd fastslog i marts i år, at mellem 750 og 1250 mennesker i Norden hvert år mister livet på grund af fluorstoffer.
Foruden emballage findes fluorstofferne også i eksempelvis vintertøj.
Produkter, der har det nordiske miljømærke Svanemærket, er dog uden fluorstoffer i emballagen, oplyser Claus Jørgensen.
Han håber, at der på sigt kommer et totalforbud mod fluorstofferne både i Danmark og EU.
Dansk Erhverv advarer dog mod et nationalt forbud, som organisationen frygter, kan give problemer for dansk erhvervsliv.
Kræfterne bør koncentreres på at få et EU-forbud igennem, mener organisationen.
/ritzau/Rettelse: Det fremgik tidligere, at fluor også kunne findes i tandpasta.
Det er ikke sandt, da stoffet i tandpasta er uorganisk og hedder fluorid.
Det har ikke de samme skadelige egenskaber som de artiklen omtalte fluorstoffer.
FacebookTwitterKopier linkEmner:Mogens Jensen (politiker)|Socialdemokraterne|Sundhedsskadelige stoffer|EU|Forbrug




https://www.dr.dk/sporten/fodbold/england/eriksen-scorer-ligamaal-nummer-50-i-deler-med-arsenal

EnglandEriksen scorer ligamål nummer 50 i deler med ArsenalChristian Eriksen skød det hele i gang, da Tottenham og Arsenal delte med 2-2 i lokalbraget i Premier League.
Christian Eriksen sendte efter 10 minutter Tottenham foran 1-0 mod Arsenal.
01.
sep.
2019 kl.
19.
59Bemærk: artiklen er mere end 30 dage gammelLæs opChristian Eriksen scorede sit første ligamål i sæsonen, da Tottenham søndag spillede 2-2 ude mod Arsenal i lokalbraget i Premier League.
Der var tempo, mål og drama, da Arsenal lagde græs til og kom tilbage fra 0-2 og fik et point.
Første halvleg blev fuld af dynamit med Tottenham i overtag, mens anden halvleg næsten mere end tilhørte Arsenal.
Tottenham gik til pausen foran 2-1, og Christian Eriksen skød det hele i gang i en tid med megen virak omkring danskerens fremtidige klubforhold.
1-0 målet var Christian Eriksens nummer 50 i Premier League for Tottenham.
Det så dog ikke ud til at påvirke Eriksen, og han bragte gæsterne foran 1-0 efter ti minutter, da Arsenal-keeper Bernd Leno ikke kunne holde en afslutning fra Érik Lamela.
Bolden sprang i spil, og Eriksen kom susende og sparkede den nemt i mål.
Det var danskerens ligamål nummer 50 for Tottenham, og han er med afstand den mest scorende dansker i Premier League.
Nicklas Bendtner nåede 32 mål i ligaen for netop Arsenal.
Stærkt Arsenal-comebackTottenham kom også foran 2-0, da Granit Xhaka nedlagde Son Heung-min i feltet mod slutningen af halvlegen.
Harry Kane scorede på det efterfølgende straffespark, men i tillægstiden slap Alexandre Lacazette fri i feltet, og franskmanden bombede Arsenal tilbage i opgøret og på 1-2 inden pausen.
Arsenal pressede derfor på fra begyndelsen af anden halvleg, og Tottenham-målmand Hugo Lloris måtte flere gange afværge på det yderste.
Eriksen måtte endda notere sig for en advarsel med en halv time igen efter et frispark i det hidsige tempo og Arsenal-pres.
Harry Kane var iskold fra pletten, da han efter 40 minutter bragte Tottenham foran 2-0 på et straffespark.
 Fra 0-2 til 2-2.
Arsenal leverede et stærkt comeback mod Tottenham og med tyve minutter tilbage af opgøret bragte Pierre-Emerick Aubameyang balance i regnskabet med sin udlignende scoring.
1 / 2Harry Kane var iskold fra pletten, da han efter 40 minutter bragte Tottenham foran 2-0 på et straffespark.
1 / 2Fra 0-2 til 2-2.
Arsenal leverede et stærkt comeback mod Tottenham og med tyve minutter tilbage af opgøret bragte Pierre-Emerick Aubameyang balance i regnskabet med sin udlignende scoring.
2 / 2Dele Alli varmede op på sidelinjen efter at have været ude med en skade indtil nu, mens Harry Kane pludselig bombede bolden på træværket.
Dele Alli afløste Lamela, og Arsenal sendte Daniel Ceballos på banen, men det blev Pierre-Emerick Aubameyang, der udlignede med en lang tå efter en fremragende frispilning af Mattéo Guendouzi med 20 minutter igen.
Arsenal fortsatte stormløbet og fik en scoring af Sokratis underkendt af VAR med ti minutter igen, hvorefter det blev mere lige mod slutningen.
Tidligere søndag vandt Everton 2-2 hjemme over Wolverhampton.
Brasilianske Richarlison scorede to mål for Everton i sejren.
/ritzau/FacebookTwitterKopier linkEmner:Arsenal FC|Dele Alli (fodboldspiller)|Granit Xhaka (fodboldspiller)|Storbritannien|Fodbold




https://www.dr.dk/nyheder/udland/overblik-forstaa-hvad-demonstrationerne-i-hongkong-handler-om

UdlandOVERBLIK Forstå hvad demonstrationerne i Hongkong handler omMafia, statspropaganda og en Hunger Games-citerende forkæmper er en del af krisen.
Tusindvis af demonstranter i Hongkong den 18.
august med paraplyer, der under paraplybevægelsen i 2014 blev et symbol på modstand.
Af Cecilie Rosenkvist Dam01.
sep.
2019 kl.
22.
04Bemærk: artiklen er mere end 30 dage gammelLæs opSiden marts i år er demonstranter stimlet sammen blandt Hongkongs skyskrabere og lysende skilte.
I starten handlede det om at få droppet en lov, der skulle gøre det muligt at udlevere fanger til Kina og at få Hongkong-regeringslederen Carrie Lam til at træde af.
Ingen af delene er helt lykkedes endnu, men Hongkong står nu i en kæmpe politisk krise.
I juni tog demonstrationerne fart, og i dag er det 13.
weekend i træk, at protesterne fortsætter.
Bliv klogere på, hvad det egentlig handler om.
1Hvorfor startede demonstrationerne?
Billede fra gårsdagens protester, hvor stjernerne i det kinesiske flag her er brugt til at danne det nazistiske svastika-symbol.
Oprindeligt begyndte demonstrationerne mod en lov, der vil betyde, at Hongkong kan udlevere mistænkte til fastlands-Kina, så de stilles for retten dér i stedet for i Hong Kong.
Men Kina er ikke just kendt for at overholde menneskerettigheder, og organisationen Amnesty International anslår, at Kina årligt henretter tusinder af mennesker.
Derudover kritiseres Kinas retssystem jævnligt for at være brutalt og omfatte tortur og unfair rettergang.
- Træd af, Carrie LamOvenstående er blevet råbt ved flere demonstrationer, og der er stor utilfredshed med den hongkongske regeringsleder Carrie Lam, som de mener har mere øje for Kinas interesser end deres.
Da hun den 16.
juni sagde, at loven nu var blevet udskudt, var demonstranterne stadig ikke tilfredse.
Loven skulle ikke udskydes, men fuldstændig droppes.
De mener fortsat, at hun går Kinas ærinde, og netop Kinas indblanding i det semiselvstændige Hongkong er blevet motivationen for tusindvis af de demonstranter, der tropper op på gader, metrostationer og i lufthavnen uge efter uge.
2Hvad kæmper de for nu?
'Kæmp for frihed.
Stå med Hongkong,' lyder budskabet på kvindens skilt.
Hun var en del af lang menneskekæde, der blev lavet den 23.
oktober.
Lige nu har Hongkong en slags semiselvstændig status under en gammel aftale med Kina under mottoet 'et land, to systemer'.
Aftalen betyder at Hongkong eget retssystem, egne grænser samt ytrings- og forsamlingsfrihed.
Men om 28 år - i 2047 - siger aftalen også, at Hongkong skal tilbage under det kinesiske styre.
Det vækker både vrede og bekymring hos mange af distriktets borgere, der bestemt ikke anser sig som kinesere, og som er glade for det noget mere frie system, de lever i.
Allerede nu er der dog en større grad af kinesisk indblanding, end mange hongkongborgere ønsker.
Der er blandt andet en højhastighedsbanegård, der juridisk ligger på kinesisk grund, hvor de skal bruge pas til at komme ind og ud.
Derudover er der mindre ytringsfrihed nu, end der har tidligere har været.
For eksempel er de store aviser i højere grad afhængige af kinesisk kapital.
Det er nogle af de konkrete ting, der tydeliggør, at Beijing bestemmer mere og mere, forklarer Jesper Zeuthen, der er adjunkt med fokus på kinesiske områdestudier ved Aalborg Universitet.
- Hongkong har levet af historisk at have en mere rendyrket kapitalisme og have ytringsfrihed, og den sidste del er ved at blive taget fra dem.
Henover sommeren har kampen for alvor udviklet sig, og det samme har kravene.
Lige nu handler de ifølge BBC blandt andet om, at udleveringsloven skal droppes, Carrie Lam skal træde af, de anholdte demonstranter skal løslades, der skal laves en uafhængig undersøgelse af den påståede politivold, og at der skal være et mere direkte demokrati.
Som det er i dag udvælges kandidater til den lovgivende forsamling og regeringslederkandidater af en valgkomité.
Hongkong-borgernes stemmer påvirker kun dele af resultatet.
Det er ikke første gang, at byens borgere kæmper for mere demokrati og mindre Kina.
I 2014 var Hongkongs gader også fyldt med demonstranter væbnet med paraplyer.
I 79 dage demonstrerede de, indtil gaderne blev ryddet, og mange blev tvunget væk af politiet.
En kamp uden afslutning, der betyder, at frustrationerne fra dengang lever videre, mener Jesper Zeuthen.
3Er det voldelige demonstrationer?
Politiet har flere gnage brugt tåregas mod demonstranterne.
Billedet her er fra gårsdagens protester.
Tåregas, knipler, molotovcocktails, kæppe, jernstænger og et enkelt skud.
Både demonstranter og politi har taget hårde midler i brug i kampen mod hinanden.
Men demonstranterne er generelt fredelige, fortæller Jesper Zeuthen.
- Historien fra demonstranterne er, at politiet er voldelige, og de gennemgående er ikke voldelige.
Og politiets historie er, at demonstranterne er voldelige.
Ligger sandheden et sted midt i mellem?
- Nej, sandheden ligger ikke midt i mellem.
Strengt taget er demonstranterne nogenlunde fredelige med enkelte yderligtgående undtagelser.
I slutningen af juli blev 45 personer blev såret i angreb ved metrostation i Hongkong.
Det menes, at såkaldte triader stod bag angrebene, som er mafialignende kinesiske bander.
Triade som er betalt for at slå løs på demonstranterne, mener Zeuthen, der dog ikke vil gætte på, hvem der har betalt dem.
Senest i dag har The Guardian delt den her video, hvor politiet slår og angriber flere demonstranter.
Imens forsøger den kinesiske stat at modbevise voldspåstandene.
Det gør de blandt andet med propagandavideoer.
Senest har YouTube lukket 200 kanaler for at sprede misinformation mod demonstranter i Hongkong på 'en koordineret måde'.
Twitter har deaktiveret 936 brugere og hos Facebook har de lukket syv sider, tre grupper og fem almindelige sider på samme grundlag.
I Facebook-grupperne blev demonstranterne sammenlignet med Islamisk Stat og kaldt 'karkerlakker'.
Kina menes at stå bag de falske profiler, sider og kanaler.
4Kommer de til at få deres vilje?
Protestlederen og aktivisten Joshua Wong er blev anholdt fredag, men løsladt senere samme dag mod kaution.
- Folket af Hongkong vil ikke lade sig kue af Kina.
I kan arrestere os, men flere demonstranter vil komme til.
Sådan starter en kronik af to af frontmændene i Hongkongdemonstrationerne, Joshua Wong og Alex Chow, i The New York Times.
De blev begge anholdt fredag, men løsladt senere samme dag mod kaution.
Trods deres vedholdenhed er Jesper Zeuthen ikke optimistiske på deres vegne.
- Det er svært at demonstrere imod, fordi det er lidt håbløst.
Det er et sidste forsøg på at prøve at ændre det, som virker lidt uundgåeligtBeijing står også i en vanskelig situation, forklarer han.
På den ene side vil de ikke give efter for demonstranternes krav, men de har også en interesse i at bevare det, der adskiller Hongkong fra Kina.
Mange store kinesiske virksomheder har deres aktiviteter her, fordi det blandt andet giver bedre adgang til lån på det globale marked for eksempel.
Det er måske en af grundene til, at Beijing endnu ikke har lavet det, vores adjunkt i kinesiske områder kalder 'et hårdt nedslag'.
- Et hårdt nedslag kunne være at sætte militær ind, men omkostningerne ved det vil være rigtig høje, og det vil have betydning for, hvordan omverdenen ser på Hongkong.
Demonstranterne ser ikke ud til at opgive lige foreløbig.
De varsler sig kampklare, når Kina vil ære og fejre Republikken Kinas nationaldag den 1.
oktober.
I protestledernes kronik citerer Joshua Wong og Alex Chow filmen Hunger Games.
- Hvis vi brænder, brænder I med os.
Zeuthen har ikke et bud på, hvor lang tid man bliver ved med at kunne finde demonstranterne i gaderne.
Måske ved ingen, hvad de skal gøre.
Han undrer sig i hvert fald over, at det har fået lov til at stå på i så lang tid, men han er heller ikke i tvivl om, deres kamp nok skal få en ende.
- Beijing kan håbe på, det går i sig selv, ellers slår de ned på det på et tidspunkt.
FacebookTwitterKopier linkEmner:Hong Kong|Islamisk Stat|Kina|Demonstrationer|Facebook




https://www.dr.dk/nyheder/indland/tekniske-problemer-hos-dsb-gav-bovl-med-billetkob

IndlandTekniske problemer hos DSB gav bøvl med billetkøbMandag morgen var systemet oppe at køre igen, oplyser DSB.
DSB er søndag udsat for et DDoS-angreb, som overbelaster servere og får dem til at lukke ned.
01.
sep.
2019 kl.
22.
13 | opdateret 02.
sep.
2019 kl.
07.
00Bemærk: artiklen er mere end 30 dage gammelLæs opEt DDoS-angreb gav søndag DSB problemer på flere salgskanaler.
Det gjaldt ved køb af billet på dsb.
dk, i DSB's app, i billetautomater og hos de betjente salgssteder, oplyser DSB.
Problemet blev løst i løbet af natten, og mandag morgen fungerer systemet normalt igen, oplyser pressevagten hos DSB.
Angreb på serverEt DDoS står for Distributed Denial of Service og går ud på at overbelaste en server i så voldsom grad, at den lukker ned.
Rent praktisk foregår det ved, at mange tusinde computere på en og samme tid sender gentagne forespørgsler til den samme adresse på internettet.
Hvis antallet af angreb overstiger serverens kapacitet, vil almindelige brugere ikke længere kunne tilgå siden.
DSB's pressevagt fortalte tidligere søndag, at man fik meldingen om problemerne omkring klokken 12.
30.
Ved 21-tiden kan pressevagten ikke sige noget om, hvornår man forventer, at problemerne er løst.
Alternative mulighederHvis man skal med tog eller bus, skal man forsøge at købe en billet via alle salgskanaler, der er til rådighed på stationerne, hvis man ikke ejer et rejsekort, oplyser DSB's pressevagt.
- Det kan godt lykkes at komme igennem.
Men hvis det ikke er muligt at købe en billet via app'en, så skal man forsøge at købe en billet i 7-eleven eller via vores billetautomater.
- Det er kun på de digitale salgskanaler, at vi oplever problemer.
Men man kan også købe en billet til både tog og bus på Din Offentlige Transport (DOT)'s app, for den virker, siger han.
Rejsekortets ind- og udtjekningsstandere er ikke påvirket af angrebet.
Det er også muligt at tanke rejsekortet op via de tilgængelige rejsekortautomater på stationerne.
- Hvis det er helt umuligt at købe en billet, skal man ikke misse sit tog.
Man skal bare stige om bord og så tage kontakt til togpersonalet, der er informeret om problemerne, siger pressevagten.
Passagerer med pendlerkort behøver ikke at købe billet, hvis man ikke kan forny pendlerkortet.
- Man skal bare sørge for at have det gamle kort eller kvitteringen for det gamle kort med og så vise det til personalet på toget, forklarer pressevagten.
/ritzau/FacebookTwitterKopier linkEmner:DSB|7-Eleven|Rejsekort A/S|Kollektiv trafik|Togselskaber




https://www.dr.dk/sporten/basketball/frankrig-og-serbien-forsvarer-em-guld-og-booker-ol-billet

BasketballFrankrig og Serbien forsvarer EM-guld og booker OL-billet Frankrig og Serbien vandt EM i 3x3 basketball, der blev afholdt i Debrecen i Ungarn.
De serbiske basketherrer jubler efter triumfen ved EM.
Af Rasmus Askman01.
sep.
2019 kl.
21.
35Bemærk: artiklen er mere end 30 dage gammelLæs opFakta 3x3 basketball3x3 basketball er en afart af 'traditionel' basketball.
Den er populær i bymiljøer og har dens egne regler.
Sporten foregår på en halv basketballbane med en kurv.
Scoring uden for den store halvbue giver to point, mens en scoring inden for giver et point.
En kamp varer 10 minutter, men et hold kan også vinde ved at score 21 point, inden tiden er gået.
Søndag aften vandt Serbiens herrer og Frankrigs kvinder for andet år i træk EM i 3x3 basketball på en propfyldt udendørs bane i Ungarn.
Dermed sikrede de to hold sig en plads ved OL i 2020 i Tokyo, hvor disciplinen for første gang er på programmet.
Serbien, der desuden er verdens bedste hold, stod i finalen overfor undertippede Frankrig.
Franskmændene kæmpede godt imod, men de stærke serbere nåede de magiske 21 point, der er nok til at lukke kampen, før den regulære spilletid er gået.
Her kan du se højdepunkter fra kampen, hvor serberne vandt 21-18.
Den franske succes skulle i stedet findes på kvindesiden.
I finalen mødte de Spanien, der var bagud 10-4 med lidt over to minutter igen.
Kampen var dog langt fra ovre, da Spanien iværksatte et comeback, så kampen på dramatisk vis endte uafgjort efter regulær spilletid.
I overtiden måtte det spanske hold dog se sig slået 14-12 af Frankrig, der nu har vundet EM-guld to år i træk.
De danske basketballkvinder var for første gang med i turneringen, men de formåede ikke avancere fra lørdagens gruppespil trods en overraskende sejr mod de forsvarende EM-sølvvindere fra Holland.
Det skyldes blandt andet, at de danske EM-debutanter tidligere på dagen tabte 19-9 mod Ukraine i første gruppekamp.
Dog fik danskerne et lille plaster på såret, efter Ida Tryggedsson skød sig til en sølvmedalje i topointskonkurrencen.
Det kan du se i videoen herunder.
FacebookTwitterKopier linkEmner:Frankrig|Serbien|Ungarn|Spanien|Basketball




https://www.dr.dk/nyheder/indland/fremtidens-aeldrepleje-flere-kommuner-laver-bofaellesskaber-seniorer

IndlandFremtidens ældrepleje?
Flere kommuner laver bofællesskaber for seniorerBofællesskaberne giver både en øget livskvalitet og en økonomisk gevinst hos kommunerne, lyder det.
Her nydes kaffen, mens der bliver snakket løs i seniorbofællesskabet i Kolding.
(© dr)Af Thea Deleuran Müller og Ditte Bannor-Kristensen01.
sep.
2019 kl.
21.
00Bemærk: artiklen er mere end 30 dage gammelLæs opFlere ældre siger farvel til livet med egen hæk og hoveddør og flytter i stedet i bofællesskab med andre seniorer.
Rundt om i landet pibler det nemlig frem med såkaldte seniorbofællesskaber.
Ny forskning viser, at der er penge at spare, og så øger det også ældres livskvalitet at bo sammen med andre.
I 27 kommuner bor ældre allerede i kommunale eller almene bofællesskaber, mens seniorbofællesskaber er på vej i 11 andre kommuner, viser en rundspørge foretaget af DR blandt landets kommuner.
Én af dem, der har taget springet, er 79-årige Svend Aage Schiermer, som for otte år siden flyttede i et bofællesskab.
For ham betyder det at bo tæt på andre tryghed i hverdagen.
- Det betyder, at man kan være i sin lejlighed og være tryg, fordi man har nogen, der bekymrer sig om én og tager sig af én, hvis man mangler hjælp, siger han.
Svend Aage Schiermer er 79 år og bor i seniorbofællesskab i Kolding.
Her er de på vej på den ugentlige gåtur.
(© dr)Giver en øget livskvalitetNoget tyder på, at glæden ved seniorbofællesskaberne går igen hos mange af beboerne.
En undersøgelse lavet af Det Nationale Forskningscenter for Velfærd for foreningen Realdania viser, at 91 procent af de ældre, der flytter i et bofællesskab, oplever en øget livskvalitet.
- Når man bor tættere på hinanden, betyder det, at man møder hinanden oftere, og at man er med til at holde øje med hinanden.
Man får også et fællesskab, hvor man kan hjælpe hinanden, siger Realdanias direktør, Jesper Nygård.
SeniorbofællesskaberDR har foretaget en rundspørge blandt landets kommuner, hvor 85 kommuner har svaret.
Rundspørgen viser, at 27 kommuner har et eller flere seniorbofællesskaber, der er almene eller på anden vis lavet via hjælp fra kommunen.
11 kommuner uden seniorbofællesskaber i dag har et eller flere på tegnebrættet.
Vil du gerne se og høre mere om seniorbofællesskaberne?
Se med i 21 Søndag i aften klokken 21.
00 på DR1.
Han peger også på, at der er flere steder, hvor samfundet og den offentlige sektor sparer penge.
- Udover den enkelte får et bedre liv, får vi også en samfundsmæssig besparelse.
Og det bekræfter en undersøgelse fra Rambøll også.
Undersøgelsen viser, at de offentlige udgifter til praktisk hjælp kan blive reduceret væsentlig ved bofællesskaber.
Bofællesskaberne er bygget op omkring lejligheder, hvor de ældre kan trække sig tilbage og lukke døren, men hvor der så er fællesarealer, hvor fællesskabet kan dyrkes, og man kan nyde hinandens selskab.
'Er til gavn for alle parter'I Kolding Kommune, hvor Svend Aage Schiermers bofællesskab befinder sig, mener de, at kommunens to bofællesskaber allerede nu giver en besparelse på ældrepleje-posten.
- Når man tager sig af hinanden, og man får det sociale fællesskab, falder behovet for anden hjælp, og det har selvfølgelig en indflydelse på kommunens økonomi, siger Søren Rasmussen (DF), der er formand for seniorudvalget i Kolding Kommune.
- Det her er noget, som er til gavn for alle parter.
Lige nu har kommunen også over 400 seniorer på venteliste til de 66 boliger, der er i Svend Aage Schiermers bofællesskab.
Sådan ser det ud.
Seniorbofællesskabet i Kolding, hvor Svend Aage Schiermer bor.
(© dr)Kolding kommune har lavet en rundspørge rettet mod alle borgere over 65 år i kommunen.
Den viser, at hver fjerde overvejer at flytte i et bofællesskab.
Og det er de helt simple ting, som gør, at Svend Aage Schiermer er glad for at bo i fællesskab med andre ældre.
- Jeg har tit og ofte nogen, som ringer til mig og siger 'prøv lige at kigge ned i lejligheden'.
Vi synes, at det ser mærkeligt ud med gardinerne og så videre er ikke trukket fra.
Heldigvis er der sjældent noget i vejen, men det er sådan.
Udover de kommunale initiativer er der også en del bofællesskaber, der er bygget af private investorer.
FacebookTwitterKopier linkEmner:Kolding Kommune|Det Nationale Forskningscenter for Velfærd|Ældrepleje|Sundhed og velvære|Søren Rasmussen (politiker)




https://www.dr.dk/sporten/tennis/overlegen-federer-buldrer-videre-i-us-open

TennisOverlegen Federer buldrer videre i US OpenRoger Federer er klar til kvartfinalen i New York efter suveræn sejr over belgieren David Goffin.
Roger Federer havde ingen problemer med at nedlægge 15.
-seedede David Goffin i US Open-ottendedelsfinalen.
01.
sep.
2019 kl.
19.
57 | opdateret 01.
sep.
2019 kl.
21.
47Bemærk: artiklen er mere end 30 dage gammelLæs opEn dag på US Open-kontoret på 1 time og 18 minutter.
Sådan kan Roger Federers indsats i søndagens ottendedelsfinale mod belgieren David Goffin opsummeres.
Den tredjeseedede schweizer vandt 6-2, 6-2, 6-0 over den 15.
-seedede belgier.
Den 20-foldige grand slam-vinder havde ellers lidt startvanskeligheder i sine første kampe i New York, men søndag kørte han som en velsmurt maskine gennem hele kampen.
Fra første bold var Federer nærmest i total kontrol, og Goffin anede ikke, hvad han skulle stille op over for den fejlfrie schweizer.
Det var en hård omgang David Goffin måtte igennem mod Roger Federer.
 Roger Federer og belgiske David Goffin siger tak for kampen.
1 / 2Det var en hård omgang David Goffin måtte igennem mod Roger Federer.
1 / 2Roger Federer og belgiske David Goffin siger tak for kampen.
2 / 2Federer udnyttede otte ud af ni breakbolde, og selv om han faktisk selv blev brudt to gange, var han aldrig i problemer i kampen.
Han hamrede hele 34 rene vinderslag ned på sin belgiske modstander, der blev mere og mere modløs, som kampen skred frem.
Federer vandt 82 bolde mod Goffins 39.
Overlegenheden blev cementeret med uddeling af et æg i sidste sæt.
I kvartfinalen skal Federer møde bulgarske Grigor Dimitrov, der besejrede Australiens Alex de Minaur 7-5, 6-3, 6-4.
/ritzau/FacebookTwitterKopier linkEmner:Roger Federer (tennisspiller)|USA|New York|Tennis|Australien




https://www.dr.dk/nyheder/udland/merkels-alliance-bloder-stemmer-til-afd-ved-tyske-delstatsvalg

UdlandMerkels alliance bløder stemmer til AfD ved tyske delstatsvalgSPD er størst i Brandenburg, og CDU spås sejr i Sachsen.
Men Alternative für Deutschland snapper dem i hælene.
Andreas Kalbitz (i midten), der er AfD's topkandidat i Brandenburg, vinker fra scenen.
01.
sep.
2019 kl.
20.
44 | opdateret 01.
sep.
2019 kl.
23.
21Bemærk: artiklen er mere end 30 dage gammelLæs opHøjrefløjspartiet Alternative für Deutschland (AfD) går markant frem ved delstatsvalg i både Brandenburg og Sachsen.
I begge de to tyske delstater, hvor der var valg søndag, er det indvandringskritiske parti blevet næststørst, viser valgstedsmålinger fra tv-stationerne ARD og ZDF.
Det er dog stadig det socialdemokratiske SPD, der er valgets vinder i Brandenburg, den delstat der omkranser hovedstaden Berlin.
Det viser den endelige optælling.
SPD har fået 26,2 procent af stemmerne.
Det er en markant tilbagegang i forhold til de 31,9 procent, partiet fik ved valget for fem år siden.
Det indvandringskritiske AfD har fået 23,5 procent.
I Sachsen er resultaterne endnu ikke klar ved 23-tiden søndag aften, men prognoser viser, at SPD får sit værste delstatsresultat siden Anden Verdenskrig.
Læs også:Titusinder demonstrerer mod racisme inden tysk delstatsvalgDet værste længe for CDUIfølge prognoserne vinder det kristendemokratiske CDU delstatsvalget i den østtyske delstat med over 32 procent af stemmerne.
Ved valget i 2014 fik CDU lidt over 39 procent.
Hvis prognoserne holder stik, vil søndagens valg være det værste, CDU har oplevet siden Tysklands genforening.
AfD ser ud til at få omkring 28 procent af stemmerne i Sachsen, viser prognoserne fra ARD og ZDF.
Det er en markant fremgang i forhold til de 9,7 procent, partiet fik for fem år siden.
SPD ligger rekordlavt på lige under otte procent, viser prognoserne fra Sachsen.
Dermed er der lagt op til, at partiet får sit værste valgresultat i nogen tysk delstat siden Anden Verdenskrig.
CDU og SPD er de to store partier i Tysklands føderale regering sammen med det mindre CSU.
Alternative für Deutschland har i valgkampen blandt andet fokuseret på de planlagte lukninger af kulminer i de tidligere kommunistiske delstater i øst.
Venstrefløjspartiet Linke bliver tredjestørst i Sachsen med 10,5 procent, mens SPD får en lussing og må nøjes med otte procent, viser valgstedsmålingerne.
/ritzau/dpaFacebookTwitterKopier linkEmner:Alternative für Deutschland|Angela Merkel (politiker)|Tyskland|Valg og folkeafstemninger|Socialdemokraterne




https://www.dr.dk/sporten/oevrig/amerikansk-milliardaer-kopi-af-super-bowl-trofaeet-og-dansk-guld-flag-football-herrer

Øvrig sportAmerikansk milliardær, kopi af Super Bowl-trofæet og dansk guld: Flag football-herrer vinder EMDanmarks herrelandshold i flag football vandt søndag EM og fik en kopi Super Bowl-trofæet som synligt bevis på triumfen.
Det danske herrelandshold i flag football vandt søndag EM-guld.
Af Emil Halkier01.
sep.
2019 kl.
19.
27Bemærk: artiklen er mere end 30 dage gammelLæs opDanmark er en decideret magtfaktor i europæisk flag football.
Det satte det danske herrelandshold søndag en tyk, tyk streg under, da de genvandt EM-trofæet for sjette gang i træk efter finalesejr på 52-35 over Italien.
- Det er kæmpestort at vinde guld.
Vi er klart den mest vindende nation i Europa, og det er rigtig fedt at videreføre den tradition, siger landstræner Jakob Espersen.
De danske flag football-herrer vandt samtlige af holdets kampe ved europamesterskabet i Israel.
FAKTA Flag footballFlag football er en variation af amerikansk fodbold.
Der benyttes samme ovale bold, men der er ingen kropskontakt mellem udøverne.
I stedet tackler man modstanderen ved at hive i et flag, som sidder fast i bæltekanten.
Der er fem spillere på hvert hold, og en kamp består af to halvlege på hver 20 minutter.
Som i amerikansk fodbold scorer man seks point på et touchdown i modstanderens endzone, mens der efterfølgende kan scores et eller to ekstrapoint.
Der kan også scores to point, hvis man tackler en modstander, der holder bolden i egen endzone.
Herrerne havde mødt Italien én gang tidligere ved EM, nemlig i gruppespillet, hvor det blev til en smal 40-39 sejr.
Den neglebider blev efterfølgende gennemanalyseret og i finalen stod sol, måne og stjerner helt rigtigt for de rød-hvide.
- Vi tromlede dem over.
Alt klikkede for os.
Forsvaret stod super skarpt, og alle spillere trådt i karakter, siger landstræneren.
Vinder kopi af Super Bowl-trofæetHvad har New England Patroits-ejer, Robert Kraft, med det danske EM-guld at gøre?
Mere, end man lige umiddelbart skulle tro.
Europamesterskabet blev afholdt på Kraft Stadium i Jerusalem, der, som navnet antyder, er opført og ejet af NFL-holdets administrerende direktør.
Det danske flag football-landshold med det synlige bevis på, at de for sjette gang i træk er europamestre.
Trofæet er en kopi af det New England Patriots vandt i Super Bowl-finalen tidligere på året.
Den 78-årige amerikanske mangemilliardær har været hovedsponsor på EM-slutrunden, og i den forbindelse har Robert Kraft givet turneringsledelsen lov til at lave en nøjagtig kopi af det Super Bowl-trofæ hans klub, New England Patriots, vandt tidligere på året.
Et trofæ, som nu skal stå på en i forvejen pokalspækket dansk flag football-hylde.
- Det er ret vildt.
Så nu har vi et NFL-trofæ med hjem, griner flag football-herrernes landstræner, Jakob Espersen.
Også det danske damelandshold leverede fine resultater ved europamesterskabet, hvor det blev til en fjerdeplads.
I bronzekampen var danskerne oppe mod de forsvarende europamestre fra Østrig, der viste sig at være for stor en mundfuld og vandt 34-19 over Danmark.
FacebookTwitterKopier linkEmner:National Football League|USA|Italien|Amerikansk fodbold|New England Patriots




https://www.dr.dk/sporten/oevrig/landsholdsroere-plyndrer-medaljebordet-ved-dm-i-kano-og-kajak

Øvrig sportLandsholdsroere plyndrer medaljebordet ved DM i kano og kajakI weekenden var der danmarksmesterskaberne i kano og kajak, og her var særligt Emma Aastrand Jørgensen i medaljehumør.
Emma Aastrand Jørgensen var i slutningen af august til VM, hvor hun vandt en bronzemedalje.
I weekenden deltog Maribo-roeren ved DM i Silkeborg.
Af Emil Halkier01.
sep.
2019 kl.
21.
12Bemærk: artiklen er mere end 30 dage gammelLæs op- Tak for sidst!
Den sætning må unægtelig have været blandt de mest tyndslidte, da der i weekenden blev afholdt DM i kano og kajak på Silkeborg Langesø.
Her var det nemlig tid til et glædeligt gensyn for de mange danske landsholdroere, der for en uge siden luftede de rød-hvide farver ved VM i Ungarn.
Et verdensmester, der kastede hele tre OL-kvalifikationer af sig.
I alle tre havde Emma Aastrand Jørgensen en pagaj med i spillet, og på bagkant af en dugfrisk VM-bronzemedalje stod Aastrand ikke overraskende forrest, da der skulle uddeles danmarksmesterskaber.
Emma Aastrand Jørgensen havde taget VM-formen med til danmarksmesterskaberne i Silkeborg, hvor hun høstede guld i ét væk.
Aastrand vandt både guld i 200 og 500 meter enerkajak, og medaljesulten stoppede ikke her for den OL-kvalificerede roer.
Også i toerkajakken over 200 meter vandt Emma Aastrand Jørgensen sammen med klubkammeraten Katrine Jensen guld, før Aastrand roede DM-guld hjem i fireren med Line Langelund Eriksen (Silkeborg Kajakklub), Julie Frølund Funch (Vallensbæk Kano og Kajak Club) og Pernille Knudsen (Maribo Kajakklub).
I 1000 meter enerkajak vandt Julie Frølund guldet og i toerkajakken over 500 meter strøg hun til tops sammen med Pernille Knudsen.
På den lange distance, 5000 meter enerkajak, gik guldet til Cathrine Rask fra Silkeborg Kajakklub.
Ny vinder efter Holten-dynastiHos herrerne var det meningen, at René Holten Poulsen skulle forsøge at vinde sit 13.
danske mesterskab i træk i 1000 meter enerkajak, men Holten valgte at stå over i den disciplin og fokuserede i stedet på toerkajakken.
Her vandt han sammen med Morten Graversen fra Silkeborg Kajakklub guld på 1000 meter-distancen.
I stedet blevet det Simon Schuldt-Jensen fra Lyngby Kanoklub, som vandt guld i 1000 meter enerkajak.
På 500 meteren gik førstepladsen til Rasmus Knudsen, der også strøg til tops i 200 enerkajak.
Maribo-roeren René Holten Poulsen skippede 1000 meter enerkajak ved DM, selvom Holten kunne have roet sit 13.
danske mesterskab på stribe hjem i disciplinen.
I stedet fokuserede han på toeren, hvor han på 1000 meter-distancen vandt guld sammen med Morten Graversen.
Hos herrerne tilfaldt guldet på 'maratondistancen', 5000 meteren, Thorbjørn Rask, der levede op til sit efternavn, roede rask til og blev danmarksmester.
I kanokonkurrencerne vandt juniorlandsholdsroreren Kristoffer Ravn Neve fra Nybro-Furå Kano og Kajakklub guld i seniorrækken i 1000 og 500 meter enerkano, mens Ali Bajelan fra Kano og Kajakklubben Limfjorden nappede guldet over 200 meter.
5000 meter enerkano blev vundet af William Anker Scales.
FacebookTwitterKopier linkEmner:Kano og kajak|René Holten Poulsen (roer)|Silkeborg|Jylland|De Olympiske Lege




https://www.dr.dk/nyheder/politik/jens-ringberg-om-ritt-bjerregaards-karriere-en-af-de-mest-betydningsfulde-politikere

PolitikJens Ringberg om Ritt Bjerregaards karriere: Én af de mest betydningsfulde politikere gennem årtierRitt Bjerregaard har i årevis været en magtfaktor i dansk politik.
Ritt Bjerregaard er i dag 78 år gammel og har trukket sig fra dansk politik.
Af Thea Deleuran Müller01.
sep.
2019 kl.
20.
00Bemærk: artiklen er mere end 30 dage gammelLæs opRitt Bjerregaard er én af de første kvinder, der blev en magtfuld spiller i dansk politik.
Sådan lyder det fra DR's politiske analytiker Jens Ringberg.
Og selvom den nu 78-årige kvinde har trukket sig tilbage fra politik, har hun efterladt et aftryk i dansk politik, hvor hun i årtier var én af de mest betydningsfulde politikere.
Et sjældent indblik i Ritt Bjerregaards livVil du se og høre Ritt Bjerregaard fortælle meget mere om sin sygdom og sit liv med alle de op og nedture, det har budt på?
Du kan se dokumentaren 'Ritt' på DR TV ved at klikke her.
Mandag aften kan du også stille spørgsmål til Ritt Bjerregaard selv på dr.
dk, TÆT PÅ mellem klokken 21 og 22.
Gennem sin over 40 år lange karriere har Ritt Bjerregaard været minister ad flere omgange, overborgmester i København, eksportambassadør i Kina og kommisær i EU.
Hun nåede aldrig til den øverste post som formand i Socialdemokratiet, men hun har alligevel haft en stor rolle i sit parti og i dansk politik generelt, siger Jens Ringberg.
- Ritt Bjerregaard har været én af de mest betydningsfulde politikere gennem adskillige årtier, både i sit eget parti og i det hele taget, siger han.
- Hun har spillet en afgørende rolle i de interne magtkampe i Socialdemokratiet, og derudover har hun været én af de politikere, som kunne sætte gang i debatten om forskellige sager.
For eksempel miljøpolitikken.
En pionér for kvindelige politikereI dag er Ritt Bjerregaard uhelbredelig syg af kræft, og DR har i de seneste to år fulgt hende i sit sygdomsforløb, hvor hun sammen med DR's vært og læge, Peter Qvortrup Geisling, i dokumentaren 'Ritt' også ser tilbage på sit politiske liv med alle de op- og nedture, det indeholder.
I start 70'erne, hvor Ritt Bjerregaard blev valgt ind i Folketinget for første gang, havde den unge politiker ikke mange kvindelige kolleger, og det var stort set kun mænd, der sad på magtfulde poster.
- Ritt Bjerregaard kom ind i politik på et tidspunkt, da det var meget mandsdomineret.
Ikke mindst hendes eget parti.
Kvinder kunne have det svært - især unge kvinder.
En ung Ritt Bjerregaard med Mogens Camre og Mogens Lykketoft fra Socialdemokratiet.
Den politiske analytiker tror også, at en del kvindelige politikere i dag ser hende som en pinonér.
- Hun har vist, at kvinder kan spille med i de hårde spil om magt og høje poster.
Og hun nåede langt, selvom hun ikke kom helt til tops.
Selvom Ritt Bjerregaard gerne ville være formand for Socialdemokratiet, vil Jens Ringberg ikke kalde det et egentlig nederlag, at hun ikke blev det, for hun var alligevel en magtfuld spiller internt i partiet.
- Hun måtte nøjes med at være med til at påvirke, hvem der i stedet blev formand gennem flere årtier.
Ritt er en "hård hund"Ritt Bjerregaard gik ind i politik med en drøm om at forandre samfundet, og det mener hun selv kræver, at du taler så tydeligt og klart, at ingen kan misforstå, hvad du siger og mener.
- Ritt Bjerregaard har aldrig været bange for at provokere.
Samtidig har hun nogle gange stået så skarpt i billedet, at diskussionerne nærmest mere er kommet til at handle om hende selv.
Måske fordi hun er kommet til at træde nogen over tæerne, siger Jens Ringberg.
Sådan er det med Ritt Bjerregaard – næsten alt omkring hende har været til debat, og det gælder også hendes private forholdJens Ringberg, politisk analytiker i DRAlligevel fik hun i sine år som minister i 70'erne gennemført flere store reformer.
Blandt andet i forhold til bistandsloven og på uddannelsesområdet, lyder det fra analytikeren.
- Derudover har Ritt Bjerregaard sat sig spor ved at sætte gang i vigtige samfundsdebatter.
Hendes til tider stålfaste og kompromisløse facon har også fået hende i vælten et par gange, lyder det fra Jens Ringberg, som også bruger udtrykket "en hård hund" til at beskrive den tidligere politiker.
- Nogle gange har hun også selv været skyld i opmærksomheden, uden at det har skabt politiske resultater, men kun ballade.
For eksempel da hun udgav 'Kommissærens Dagbog'.
Politiken udgav "Kommissærens Dagbog" af Ritt Bjerregaard som et tillæg til avisen tilbage i 1995.
Ritt Bjerregaard skrev den omdiskutere 'Kommissærens Dagbog' tilbage i 1995, da hun var miljøkommissær i EU.
I bogen kritiserede hun blandt andet den franske præsident, Jacques Chirac, og hun refererede til personlige frokoster, møder og samtaler med flere af EU's daværende statsledere.
Selv var hendes argument for at udgive bogen at give den almindelige dansker et indblik i livet i EU.
Ritt Bjerregaard måtte trække dagbogen tilbage, inden den blev udgivet, men et uddrag af bogen blev bragt mod hendes vilje som et særtillæg til Politiken.
Hør et indslag af Radioavisen fra 1995 her, som handler om det røre, 'Kommissærens Dagbog dengang skabte:RADIOAVIS: KOMMISSÆRENS DAGBOGNæsten alt omkring Ritt har været til debatTo gange gennem sin karriere er Ritt Bjerregaard også blevet afsat fra vigtige poster, påpeger Jens Ringberg.
Første gang efter hendes ophold på Hotel Ritz i Paris tilbage i 1974, som blev udråbt til at have været for dyrt.
Der endte hun med at blive fyret som minister af daværende statsminister Anker Jørgensen.
Knap 20 år senere i 1991 mistede hun posten som gruppeformand for Socialdemokratiet på grund af ballade om hendes lejlighed i København.
- Men begge gang er hun kommet stærkt tilbage, siger Jens Ringberg.
Ritt Bjerregaard og hendes mand historiker Søren Mørch tilbage i 2001.
Det er ikke kun politiske udtalelser fra Ritt Bjerregaard, som har fået pressen til at vende sin opmærksomhed mod den garvede politiker.
Det samme gælder for hendes privatliv, hvor hun i mere end 50 år har været gift med historikeren Søren Mørch.
Men det har ikke været et traditionelt forhold.
Siden 70'erne har parret boet hver for sig, de har valgt ikke at få børn, men ikke at have andre kærester ved siden af ægteskabet, hvilket også har skabt debat.
- Sådan er det med Ritt Bjerregaard – næsten alt omkring hende har været til debat, og det gælder også hendes private forhold.
Hun har også mange gange været nødt til at svare på, hvorfor hun og Søren Mørch har valgt ikke at få børn.
Du kan se og høre Ritt Bjerregaard fortælle meget mere om sit liv i dokumentaren 'Ritt', som du kan se på DR TV ved at klikke her.
FacebookTwitterKopier linkEmner:Anker Jørgensen (politiker)|Ritt Bjerregaard (politiker)|EU|København|Arbejdsmarked




https://www.dr.dk/nyheder/penge/stil-spoergsmaal-hvad-sker-der-med-mine-feriedage-naeste-sommer






https://www.dr.dk/sporten/fodbold/superliga/kusk-svinger-pisken-da-aab-ender-fcks-historiske-sejrsstime

SuperligaKusk svinger pisken, da AaB ender FCK's historiske sejrsstimeFCK tabte søndag 0-1 ude mod AaB og led dermed Superligasæsonens første nederlag.
Af Emil Halkier01.
sep.
2019 kl.
18.
16 | opdateret 01.
sep.
2019 kl.
20.
12Bemærk: artiklen er mere end 30 dage gammelLæs opFC København led sit første pointtab og nederlag i den nye sæson af 3F Superligaen, da holdet tabte 0-1 til AaB på udebane.
Dermed blev det til syv sejre i træk for FCK, der måtte se den historisk gode sejrsstime i begyndelsen af en superligasæson blive brudt af et heroisk kæmpende AaB-mandskab.
AaB-profilen Kasper Kusk gjorde det onde mod sin gamle klub og blev den helt store helt for nordjyderne.
AaB's Kasper Kusk agerede bøddel mod sin tidligere klub FC København.
 Skuffede FCK'ere måtte tage hjem fra Aalborg med det første nederlag i Superligasæsonen.
1 / 2AaB's Kasper Kusk agerede bøddel mod sin tidligere klub FC København.
1 / 2Skuffede FCK'ere måtte tage hjem fra Aalborg med det første nederlag i Superligasæsonen.
2 / 2FCK var inden kampen presset på mandskabsfronten, hvor den brandvarme angrebsduo Jonas Wind og Dame N'Doye er meldt ude med skader i længere tid.
FCK-mandskab indledte opgøret afventende, og det udnyttede hjemmeholdet i den grad.
Med lynhurtigt kombinationsspil blev gæsterne presset gevaldigt i bund flere gange i første halvleg.
Derfor var det også en fortjent føring, AaB fik sig efter 18 minutter.
Kantspilleren Kasper Kusk stod rigtigt placeret efter et hjørnespark, og så kom han på tavlen mod sin tidligere klub.
Nordjyderne holdt standEfter AaB’s 1-0-scoring kom gæsterne bedre med, og kampen udviklede sig til en åben slagudveksling med mange dueller midt på banen.
FCK-manager Ståle Solbakken virkede langtfra tilfreds med holdets præstation, så han ændrede system til anden halvleg.
Systemskiftet gav FCK momentum, hvor holdet i starten af anden halvleg pressede AaB godt i bund.
FC Københavns cheftræner Ståle Solbakken efter nederlaget til AaB.
Dog virkede gæsternes bagkæde usikker i flere momenter, og hjemmeholdets offensiv lurede især på omstillinger.
FCK blev også udfordret markant i duellerne, hvor nordjydernes intensitet og pres gjorde det svært for københavnerne at etablere et spilovertag.
Til sidst etablerede gæsterne et voldsomt pres, men hjemmeholdet holdt stand og er med 1-0 sejren og en tredjeplads for alvor med i Superligaen.
FCK er stadig på førstepladsen trods nederlaget, men kan indhentes af FCM senere søndag.
/ritzau/FacebookTwitterKopier linkEmner:AaB|Dame N'Doye (fodboldspiller)|FC København|Ståle Solbakken (fodboldtræner)|Fodbold




https://www.dr.dk/sporten/fodbold/superliga/uheldig-broendby-fod-sparker-fcm-til-tops-i-superligaen

SuperligaUheldig Brøndby-fod sparker FCM til tops i SuperligaenFCM vandt søndag 1-0 over Brøndby efter et selvmål af Anton Skipper.
Sejren sender FCM op på førstepladsen.
Sejren til FC Midtjylland og nederlaget til FCK tidligere på aftenen betyder, at midtjyderne nu ligger alene på førstepladsen i Superligaen.
01.
sep.
2019 kl.
20.
18Bemærk: artiklen er mere end 30 dage gammelLæs opEt noget bizart selvmål af Brøndby-midterforsvareren Anton Skipper sikrede søndag FC Midtjylland en 1-0 sejr over Brøndby i 3F Superligaen.
Med sejren i topopgøret mod Brøndby overtager FCM førstepladsen efter otte spillerunder, da FC København søndag tabte til AaB.
Brøndby ligger på femtepladsen.
FCM sad på spillet det meste af kampen, og både FCM-angriberen Sory Kaba og midtbanespilleren Evander Ferreira var tæt på at udbygge føringen.
FCM udnyttede dog ikke mulighederne, og dermed blev Skippers selvmål afgørende.
Selvmålet kom allerede efter syv minutter og et tungt FCM-pres.
Jesper Lindstrøm og Brøndby led holdets andet nederlag på en uge.
I sidste weekend tabte de blå-gule 0-3 til AGF.
 FC Midtjylland er med sejren over Brøndby fortsat ubesejrede i Superligaen.
Midtjyderne har vundet syv af otte kampe og spillet en enkelt uafgjort.
1 / 2Jesper Lindstrøm og Brøndby led holdets andet nederlag på en uge.
I sidste weekend tabte de blå-gule 0-3 til AGF.
1 / 2FC Midtjylland er med sejren over Brøndby fortsat ubesejrede i Superligaen.
Midtjyderne har vundet syv af otte kampe og spillet en enkelt uafgjort.
2 / 2FCM-kantspilleren Awer Mabil driblede sig fri i højre side og lagde bolden fladt indover, hvor Anton Skipper på klodset vis sparkede den i eget net.
Ganske upresset ville han sende den flade tværaflevering til hjørnespark, men han sendte den i stedet direkte i eget net.
Efter omkring tyve minutter var Evander tæt på at øge føringen på spektakulær vis.
Han kom flyvende igennem luften og flugtede til bolden, men Brøndby-målmand Marvin Schwäbe reddede den akrobatiske afslutning.
FCM ramte stolpenHerefter kom Brøndby lidt bedre med i kampen, og angriberen Kamil Wilczek misbrugte en god mulighed.
Inden pausen var Sory Kaba dog tæt på at score, efter at han afdriblede Brøndby-stopperen Sigurd Rosted og skød lige over målet.
FCM-overtaget fortsatte efter pausen, hvor Brøndby-forsvaret bøvlede med at håndtere Kabas fysiske styrke.
Han vandt de fleste af sine dueller og var yderligere ved at score to gange, men begge hans hovedstød gik forbi.
Brøndby havde det også svært i den anden ende, og de blågule kom kun tæt på en udligning, da midtbanespiller Hany Mukhtar sendte et langskud mod mål.
Evander var tæt på at afgøre kampen ti minutter før tid, da han skød på stolpen.
/ritzau/FacebookTwitterKopier link




https://www.dr.dk/nyheder/udland/video-medicinbroeler-bliver-til-boelge-af-behaarede-babyer

UdlandVIDEO Medicinbrøler bliver til bølge af behårede babyerSpanske familier vil sagsøge medicinvirksomhed efter alvorlig pakkefejl.
Ángela Martínez' dreng, Uriel, døjer fortsat med en kraftig hårvækst på kroppen efter at have fået et middel mod skaldethed ved en fejl.
Af Kasper Duncan Gram01.
sep.
2019 kl.
16.
47Bemærk: artiklen er mere end 30 dage gammelLæs opMindst tyve spanske spædbørn er begyndt at få en kraftig hårvækst over hele kroppen.
De 0-2-årige er nemlig blevet udsat for hårvækstmidlet minoxidil, der er beregnet til at hjælpe en noget ældre aldersgruppe med deres svigtende hårpragt, skriver nyhedsbureauet Associated Press.
De spanske sundhedsmyndigheder anklager virksomheden Farma-Química Sur, der distribuerer medicin, for at bære ansvaret, fordi de har byttet om på to medicin-indpakninger.
Gik pludselig stærktI januar begyndte Ángela Martínez at behandle sin søn for refluks, der giver sure opstød og halsbrand, med stoffet omeprazol.
- I februar gav de (apotekerne, red.
) mig den forkerte flaske, så han har taget minoxidil indtil maj måned.
I april blev hele hans krop dækket af hår fra den ene uge til den anden, siger moderen til AP.
Efter at have læst historien om forvekslingen på Facebook, kontaktede hun sin læge, der fortalte, at en af hans andre patienter havde samme oplevelse med sit barn.
Den uønskede hårvækst vil fortage sig, men hun og mindst to andre familier vil nu sagsøge Farma-Química Sur.
Fejlmedicineringen kan nemlig ifølge det spanske lægemiddelagentur påvirke børnenes hjerte, nyrer og lever senere i livet.
FacebookTwitterKopier linkEmner:Medicin|Facebook




https://www.dr.dk/sporten/cykling/i-regn-og-slud-koerer-20-aarig-slovener-sig-ud-og-triumferer-i-vueltaen

CyklingI regn og slud kører 20-årig slovener sig ud og triumferer i VueltaenTadej Pogacar slog til i et hæsblæsende bjergdrama, da sloveneren vandt 9.
etape i Vueltaen.
Nairo Quintana overtog førertrøjen.
Tadej Pogacar slog til i det kuperede spanske terræn og vandt 9.
etape af Vueltaen.
01.
sep.
2019 kl.
18.
41Bemærk: artiklen er mere end 30 dage gammelLæs opUnge Tadej Pogacar (UAE Emirates) viste enormt overskud, talent og vilje, da den 20-årige cykelrytter søndag sejrede på 9.
etape i Vuelta a España.
Sejren var med afstand karrierens største for den unge rytter, som i regn og hagl kørte alene over målstregen med løbets favoritter dumpende ind efterfølgende.
Nairo Quintana (Movistar) blev nummer to 23 sekunder senere, efter at Astana-kaptajn Miguel Ángel López havde spillet sine taktiske kort, høstet af dem, inden han endte med at gå ned i den offensive satsning.
Colombianske Nairo Quintana (tv.
) erobrede løbets røde førertrøje på 9.
etape.
Etapen gik fra Andorra Vella til Cortals d'Encamp og bød på blot 94,4 kilometer, men det var med adskillige stigninger og 3300 højdemeter, og det blev en usædvanlig hård dag på kontoret for rytterne.
Det skyldtes ikke mindst, at et gevaldigt uvejr med regn og hagl satte ind, netop som det hele skulle afgøres med under ti kilometer igen på etapens sidste stigning.
Colombianer i rødtNairo Quintana blev i mål efterfulgt af Primoz Roglic (Jumbo-Visma) og Alejandro Valverde (Movistar), og Quintanas kørsel betød, at colombianeren overtog løbets røde førertrøje fra Nicolas Edet (Cofidis).
Den mistede Miguel Ángel López lørdag til Edet, men López havde inden etapen luftet, at han ville forsøge at tilbageerobre den igen.
Astana spillede da også ud og havde Jakob Fuglsang med i et stort udbrud, der med 45 kilometer igen havde lige under fire minutters forspring.
Her sad også danske Niklas Eg, mens Fuglsangs holdkammerater Gorka Izagirre og Omar Freila også var med fremme.
Astana-kaptajnen Miguel Angel Lopez spillede offensivt ud, men gik ned til sidst.
På et tidspunkt lod Omar Fraile sig falde tilbage i feltet hos Miguel Ángel López, og det var et tegn på, hvad der var i vente.
López angreb fra feltet med 20 kilometer igen, og Valverde, Roglic og Quintana (Movistar) kunne ikke følge med.
Det gav derfor mening, at Fuglsang og Izagirre lå fremme taktisk.
Izagirre ventede på sin colombianske kaptajn, mens Fuglsang lå et par minutter længere fremme i gruppen, inden danskeren også ventede og tog over i støtten for colombianeren.
Bagude angreb de øvrige favoritter i klassementet på skift i gruppen efter, og da uvejret pludselig satte ind, blev det hele vendt på hovedet.
Quintana og Valverde indhentede López, som endte med at smide omkring 40 sekunder til sin landsmand på etapen.
/ritzau/FacebookTwitterKopier linkEmner:Alejandro Valverde (cykelrytter)|Jakob Fuglsang (cykelrytter)|Spanien|Movistar Team|Cykelsport




https://www.dr.dk/sporten/formel1/godt-udgangspunkt-smuldrer-magnussen-i-ny-point-nullert

Formel1Godt udgangspunkt smuldrer for Magnussen i ny point-nullertKevin Magnussen havde svært ved at finde fart, da han sluttede uden point i Belgien.
Charles Leclerc vandt.
Det lykkedes ikke danske Kevin Magnussen at køre point hjem til VM-regnskabet under det belgiske grandprix.
01.
sep.
2019 kl.
17.
00 | opdateret 01.
sep.
2019 kl.
17.
22Bemærk: artiklen er mere end 30 dage gammelLæs opHeller ikke grandprixet i Belgien blev nogen succes for Formel 1-køreren Kevin Magnussen.
For tiende gang i sæsonen sluttede Haas-danskeren uden point, da han blev nummer 12 på banen Spa-Francorchamps i Belgien.
Umiddelbart efter at Charles Leclerc kørte først over målstregen, var der usikkerhed om Magnussens slutplacering, fordi McLarens Lando Norris måtte stoppe på sidste omgang.
Da den officielle resultatliste blev udsendt et kvarter efter afslutningen, stod Magnussen som nummer 12.
Ferrari-køreren Charles Leclerc kørte sig for første gang i karrieren op på podiets øverste trin.
Til gengæld blev løbet en stor triumf for Ferrari-køreren Charles Leclerc, som for første gang i karrieren sluttede øverst på podiet.
Det betød, at Mercedes-køreren Lewis Hamilton måtte tage til takke med en andenplads, mens teamkollega Valtteri Bottas blev treer.
I den samlede stilling behøver Hamilton dog endnu ikke at føle sig truet.
Efter 13 af sæsonens 21 grandprixer ligger han suverænt i spidsen med 268 point, mens Bottas er næstbedst med 65 point færre.
Leclerc kørte hjem fra spidsLeclerc startede i poleposition, efter at han var blevet etter i lørdagens kvalifikation, og føringen bevarede han hele vejen til mål.
I mellemtiden havde Magnussen, der ellers havde en god startposition som nummer otte, svært ved at finde fart i raceren, og han raslede langsomt ned i den tunge ende af feltet.
Efter 26 omgange kørte Magnussen i pit for første og eneste gang, og det placerede ham øjeblikkeligt på sidstepladsen.
Charles Leclerc delte podiet med Mercedes' Lewis Hamilton, der sluttede nummer to, mens tredjepladsen gik til Hamiltons holdkammerat Valtteri Bottas.
Siden overhalede han dog Williams-kørerne George Russell og Robert Kubica, Alfa Romes Kimi Räikkönen og teamkollega Romain Grosjean.
Samtidig nød danskeren godt af, at flere kørere måtte forlade grandprixet før den 44.
og sidste omgang.
Heller ikke franskmanden Grosjean fik point ud af anstrengelserne, og i en ny Haas-nedtur sluttede han en plads bag Magnussen på 13.
-pladsen.
/ritzau/FacebookTwitterKopier linkEmner:Kevin Magnussen (racerkører)|Kimi Räikkonen (racerkører)|Belgien|Formel 1|Ferrari




https://www.dr.dk/sporten/fodbold/superliga/thorsen-pander-horsens-daarlige-hjemmebanestime-i-graven

SuperligaThorsen pander Horsens' dårlige hjemmebanestime i gravenHorsens vandt på hjemmebane for første gang siden februar, da holdet søndag eftermiddag slog Lyngby med 2-1.
Jonas Thorsen stod for den forløsende 2-1 scoring, da Horsens vandt over Lyngby.
01.
sep.
2019 kl.
16.
21Bemærk: artiklen er mere end 30 dage gammelLæs opEfter fire hjemmebanenederlag i træk tog AC Horsens sæsonens første sejr på hjemmebanen, da Lyngby blev besejret med 2-1 i 3F Superligaen.
Sejren søndag eftermiddag er den første Horsens-sejr på Casa Arena siden 17.
februar, hvor Vendsyssel blev besejret med 3-0.
Hjemmeholdet kom bagud kort før pausen, men Den Gule Fare fik vendt kampen i anden halvleg.
Med sejren lægger Horsens sig op på siden af Lyngby på tiendepladsen med ni point.
Ayo Simon Okusun fik sin anden kamp fra start for AC Horsens efter, at den 26-årige midtbanespiller blev udlejet til østjyderne fra FC Midtjylland.
 Efter 41 minutter bragte Frederik Gytkjær med sin femte sæsonscoring Lyngby på 1-0.
To Horsens-scoringer efter pausen betød dog, at sjællænderne måtte rejse tomhændede hjem fra udebanekampen.
1 / 2Ayo Simon Okusun fik sin anden kamp fra start for AC Horsens efter, at den 26-årige midtbanespiller blev udlejet til østjyderne fra FC Midtjylland.
1 / 2Efter 41 minutter bragte Frederik Gytkjær med sin femte sæsonscoring Lyngby på 1-0.
To Horsens-scoringer efter pausen betød dog, at sjællænderne måtte rejse tomhændede hjem fra udebanekampen.
2 / 2Offensiven har været Horsens’ store problem i de seneste kampe, men mod Lyngby kom østjyderne faktisk frem til flere fine muligheder i løbet af de første otte minutter.
Lyngby var derimod dygtig til at spille langs kanterne og slå indlæg ind i Horsens’ felt, men det kastede dog ikke store målchancer af sig.
Sen scoring sikrede Horsens sejrenFem minutter inden pausen havde Lyngby heldet med sig på en omstilling efter et Horsens-hjørnespark.
Angrebsspilleren Emil Nielsen spillede sin angrebskollega Frederik Gytkjær fri med en fantastisk aflevering, og Lyngby-topscoren havde ingen problemer med at bringe gæsterne foran 1-0.
AC Horsens' Louka Prip bragte balance i regnskabet efter 68 minutter, da han udnyttede et straffespark.
Gæsterne havde dog svært ved at håndtere Horsens’ hjørnespark, som ofte førte til klumpspil inde i feltet, men hjemmeholdet manglede det sidste for at få prikket bolden ind over stregen i flere situationer.
Efter 66 minutter fik Horsens tilkendt et straffespark, efter at en Lyngby-spiller havde hånd på bolden i feltet, og kantspilleren Louka Prip scorede sikkert på straffesparket til stillingen 1-1.
Fire minutter før tid kom forløsningen for Horsens, da kantspilleren Jonas Thorsen headede bolden i mål til slutresultatet 2-1.
/ritzau/FacebookTwitterKopier linkEmner:Horsens|Lyngby|Fodbold|Horsens Stadion|AC Horsens




https://www.dr.dk/nyheder/indland/den-sidste-plan-saadan-ville-loekke-have-talt-til-landsmoedet

Krise i VenstreSe temaIndlandDen sidste plan: Sådan ville Løkke have talt til landsmødetVenstres tidligere formand offentliggør udtalelsen, som partiets landsmøde skulle have taget stilling til.
På facebook har Lars Løkke Rasmussen delt sit forslag til den politiske kurs, som han gerne så Venstre slå ind på, hvis han var fortsat som partiformand.
Af Mads Korsager Nielsen01.
sep.
2019 kl.
17.
36Bemærk: artiklen er mere end 30 dage gammelLæs opLars Løkke Rasmussen har endnu ikke udtalt sig til pressen, siden han lørdag formiddag forlod Venstres hovedbestyrelsesmøde ad bagdøren og stoppede som partiformand.
Bortset fra et familiebillede, som han lagde ud på det sociale medie Instagram lørdag aften, har der været stille.
Indtil nu.
Søndag eftermiddag lagde han en længere tekst på sin facebook-side med en tilhørende forklaring.
- Næppe nogen større interesse for det i dag.
Men her er det forslag til landsmødeudtalelse, som jeg gerne ville have bedt et fremrykket landsmøde i Venstre tage stilling til, skriver Lars Løkke Rasmussen.
Fire ambitioner for VenstreI teksten nævner han blandt andet fire punkter, der med afsæt i folketingsvalgets mandatfremgang skulle have været Venstres politiske ambition i den kommende tid med Lars Løkke som partiformand.
Men sådan gik det ikke.
Lars Løkke Rasmussen annoncerede sin afgang som partiformand lørdag i forbindelse med et hovedbestyrelsesmøde.
I landsmødeudtalelsen skriver Lars Løkke Rasmussen blandt andet, at et forpligtende samarbejde over midten også skal være en mulighed for Venstre.
Skærmbillede af forslaget til landsmødeudtalelsen, som Lars Løkke Rasmussen aldrig fik mulighed for at fremføre for partiets medlemmer senere på måneden.
- At selvom Venstres afsæt er centrum-højre, så må det aldrig betyde, at Venstre alene kan samarbejde med højrefløjen.
Hvis prisen for samarbejde med højrefløjen er for høj eksempelvis i form af ultimative krav om ekstreme udlændingestramninger, opgør med Danmarks internationale forpligtelser eller en urealistisk økonomisk politik, så skal Venstre også kunne afsøge muligheden for forpligtende samarbejde over midten, står der i facebook-opslaget.
Offentliggørelsen af landsmødeteksten, der aldrig blev til virkelighed, er Lars Løkke Rasmussens forsøg på at retfærdiggøre den måde, han har kæmpet med sit eget bagland de seneste mange uger, lyder analysen fra DR Nyheders politiske korrespondent.
- Løkke har hele vejen igennem forsøgt at gøre det her til en kamp om den politiske linje.
Nu vil han gerne signalere til omverdenen, at oprørerne i Venstre ikke ville give ham mulighed for at snakke om politik, siger Christine Cordsen.
- Men for det oprørske bagland har det hele vejen igennem handlet om personer og ikke politik.
Det kom også til udtryk ved, at man både ville af med Lars Løkke Rasmussen og Kristian Jensen, siger Christine Cordsen.
Læs hele Lars Løkke Rasmussens forslag til landsmødeudtalelse på facebook-siden via linket her.
Nogenlunde samtidig sender Lars Løkke Rasmussen en hilsen til Færøerne på twitter, der lørdag valgte en ny borgerlig-liberal regering.
FacebookTwitterKopier linkEmner:Christine Cordsen (journalist)|Lars Løkke Rasmussen (politiker)|Venstre|Facebook|Færøerne




https://www.dr.dk/sporten/oevrig/danmark-tager-soelv-ved-vm-i-roning

Øvrig sportDanmark tager sølv ved VM i roningDansk-færøske Sverri Nielsen sikrede VM-sølv i singlesculler-finalen i Østrig.
Sverri Nielsen roer sig til sølv ved VM i Linz i Østrig.
Af Kasper Heide Lund og /ritzau/01.
sep.
2019 kl.
15.
00Bemærk: artiklen er mere end 30 dage gammelLæs opSøndag roede færingen Sverri Nielsen, der repræsenterer Danmark, en fremragende finale ved VM i Østrig og snuppede sølvmedaljen efter et uhyggelig tæt race.
Faktisk var færingen sølle tre hundrededele af set sekund fra at snuppe guldet, som gik til Tyskland, mens bronzen endte i Norge.
- Det er megafedt at have vundet sin første VM-medalje.
Jeg skal lige komme mig over, at jeg ikke fik den guldmedalje.
Jeg håbede lige, at jeg havde vundet, da vi kom over mållinjen, når det var så tæt, siger Sverri Nielsen til DR Sporten.
- Jeg kan ikke være utilfreds med løbet, for det gik, lige som jeg havde planlagt.
Det er selvfølgelig mega træls, at det skal være så tæt, og at jeg så ikke vinder.
Som billedet viser, så var det tæt mellem Sverri Nielsen (forrest) og så den tyske og norske båd i finalen.
Lovende OL-optaktSverri Nielsens præstation lover godt et lille års tid inden OL i Tokyo, hvor han på nuværende tidspunkt må regnes som en seriøs kandidat til en medalje.
- Det kører sgu meget godt, og jeg synes ikke, jeg har nået topniveauet endnu.
Der er stadig mange ting jeg kan gøre bedre.
- Jeg har blod på tanden for at finde mere fart, så tingene kan falde ud til min fordel, siger han med et grin.
Læs også:Ny guldfirer på vej?
Danmark får første medalje ved VM i roningBilletten til OL i Tokyo næste år havde Sverri Nielsen allerede sikret sig med kvalifikationen til finalen ved VM.
Det skete med en andenplads i semifinalen.
Sverri Nielsen vandt World Cup-stævner i Poznan og Rotterdam op til VM i Østrig.
Det er Danmarks anden medalje ved VM i Linz i Østrig, efter damefireren uden styrmand sikrede en bronzemedalje i går.
FacebookTwitterKopier linkEmner:Østrig|Linz|Norge|Polen|Rotterdam




https://www.dr.dk/sporten/fodbold/kvindelandsholdet/kvindelandsholdet-i-israelsk-traeningskaos-enhver-serieklub-har

KvindelandsholdetKvindelandsholdet i israelsk træningskaos: 'Enhver serieklub har bedre forhold'Kvindelandsholdet fik tildelt elendig træningsbane i Israel forud for EM-kvalifikationskamp.
”Under al kritik”, mener Pernille Harder.
Angriberen Nadia Nadim sidder på den træningsbane, som det danske kvindselandshold i første omgang var blevet tildelt af Det Israelske Fodboldforbund.
Af Henrik Liniger01.
sep.
2019 kl.
15.
11Bemærk: artiklen er mere end 30 dage gammelLæs opDet var noget af et syn, der ventede kvindelandsholdet i fodbold, da det søndag morgen mødte op til træning to dage før EM-kvalifikationskampen i Israel.
Den bane, som holdet havde fået tildelt, var langt fra et landshold værdig.
Den var hullet, langhåret og ubrugelig, og det danske landshold var langt fra tilfreds med faciliteterne.
- Jeg har aldrig oplevet at komme ud til en så ringe bane før.
Det er under al kritik at få sådan en bane stillet til rådighed.
Det var jo en mark, vi kom ud til.
Der var ikke mulighed for at træne fodbold på den bane.
Skadesrisikoen var alt for høj, lyder det fra Pernille Harder.
Video fra kvindelandsholdets møde med den træningsbane, som anfører Pernille Harder beskriver som "en mark".
Landstræner Lars Søndergaard er enig i kritikken.
- Vi blev meget, meget overraskede da vi så banen.
Vi havde forventet en rigtig god bane, som vi havde i går.
Men da vi så denne bane, som var uplejet og uslået, så var vi lidt rystede, siger landstræner Lars Søndergaard, og slår fast:- Det er meget sjældent, man ser sådan en bane.
Enhver serieklub i Danmark har bedre forhold end de her.
Træning på kunstgræsDe israelske værter, som havde tildelt danskerne træningsbanen, kom på overarbejde med at finde en ny.
Landsholdskvinderne blev sendt til det nationale træningscenter, 20 minutters kørsel nord for Tel Aviv, men dermed var problemerne ikke slut.
Træningscentrets eneste græsbane var nemlig reserveret til det mandlige israelske landshold.
Og så blev de danske kvinder henvist til en kunstgræsbane, selv om tirsdagens landskamp skal spilles på rigtigt græs.
Lars Søndergaard fik dog gennemført formiddagstræningen med fem kvarters forsinkelse.
Læs også:Danmark vinder stort over Malta i EM-kvalifikationen- Vi endte med at få en OK kunstgræsbane, og vi fik trods alt det ud af træningen, som vi skulle have.
Det var et træls afbræk i vores forberedelser, men heldigvis tog spillerne det fint og trænede godt, siger landstræneren.
Dansk Boldspil-Union har sendt en klage til det europæiske fodboldforbund, Uefa, over den elendige træningsbane i Israel.
Danmark er i gang med at kvalificere sig til EM i fodbold.
Torsdag blev Malta slået 8-0, og tirsdag hedder modstanderen Israel.
Kampen kan følges fra klokken 17.
45 på DR1.
FacebookTwitterKopier linkEmner:Pernille Harder (fodboldspiller)|DBU|Israel|Fodbold|DR1




https://www.dr.dk/sporten/formel1/omgang-omgang-magnussen-ender-uden-pointene-leclerc-vinder

Formel1OMGANG FOR OMGANG Magnussen ender uden for pointene - Leclerc vinderKevin Magnussen starter som otter i Formel 1-grandprixet på Spa-banen i Belgien.
01.
sep.
2019 kl.
14.
55Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Belgien|Motorsport|Formel 1




https://www.dr.dk/nyheder/udland/dorian-er-nu-den-kraftigste-orkan-der-har-ramt-bahamas-meldinger-om-total

UdlandDorian er nu den kraftigste orkan, der har ramt Bahamas: Meldinger om 'total ødelæggelse'Der er målt vindstyrke på op mod 285 kilometer i timen.
Af Cecilie Rosenkvist Dam og Mads Korsager Nielsen01.
sep.
2019 kl.
15.
29 | opdateret 01.
sep.
2019 kl.
22.
33Bemærk: artiklen er mere end 30 dage gammelLæs opIfølge NBC News har orkanen Dorian ført katastrofale ødelæggelser med sig på Abaco-øerne, der er en del af Bahamas.
Kategori-5 orkanen er ifølge flere medier nu den kraftigste, der nogensinde har ramt østaten sydøst for Florida.
- Ødelæggelse.
Jeg er heldig at have et halvt hus tilbage.
Naboernes er fuldstændig pulveriseret.
Bilalarmer og sirener.
Folk der jamrer.
Total ødelæggelse, lyder det ifølge amerikanske NBC News fra en person, der er bosat på Abaco-øerne.
Ifølge Hope Town Frivillige Brand og Redningskorps, så har Dorian indtil videre forårsaget voldsom ødelæggelse.
Det skriver CNN.
Ifølge konsul Pia Nyborg-Andersen, der befinder sig i Nassau, som er øgruppens største by, er der indtil videre ingen meldinger om tilskadekomne danske statsborgere.
- Jeg har ikke hørt fra danskere, der er i nød, og det er glædeligt.
Vi ved, at der er danskere omkring Freeport (Øgruppens næststørste by, red.
), hvor der ligger en stor havn, hvor mange danskere arbejder i shipping industrien og vi har også ansatte fra Burmeister & Wain, der arbejder ved kraftværket.
Men jeg er ret sikker på, at de er godt forberedt på orkanen, siger konsul Pia Nyborg-Andersen til DR Nyheder.
Vindstyrken i den tropiske orkan Dorian steg tidligere fra en kategori 4- til en kategori 5-orkan - det højeste på skalaen.
Kort før klokken 19 dansk tid gik orkanen i land på Bahamas.
Det oplyser USA's Nationale Orkancenter (NHC).
- Det her er en livstruende situation.
Indbyggere her skal omgående søge ly.
Lad være at forsøge at udforske øjet af orkanen, hvis det passerer der, hvor I er, skriver de.
På Bahamas er der blevet målt vindstyrke op mod 285 kilometer i timen, og det kan føre til katastrofale ødelæggelser, der både nedlægger træer og ødelægger huse og tage.
NHC har beskrevet orkanen som 'katastrofal' på Twitter.
Hundredvis af beboere på Abaco-øerne, der er en del af Bahamas, som Dorian har kurs mod, har takket nej til at blive evakueret, skriver CNN.
Evakueringsstatistikker fra Sweeting Cay viser, at blot syv ud af øens 125 beboere takkede ja til at blive evakueret.
På Grand Cay skulle 88 ud af 400 personer have gjort brug af tilbuddet.
I supermarkedet på den største af Abaco-øerne shoppes der forsyninger.
Folk er blevet rådet til at handle mad, drikke og medicin nok til en uge.
 Far og søn forsøger at sikre deres hjem på den største af Abaco-øerne, Great Abaco, mod Dorian.
 I Florida bliver der skovlet sand i plastikposer, der skal bruges til at sikre mod orkan og vand.
1 / 3I supermarkedet på den største af Abaco-øerne shoppes der forsyninger.
Folk er blevet rådet til at handle mad, drikke og medicin nok til en uge.
1 / 3Far og søn forsøger at sikre deres hjem på den største af Abaco-øerne, Great Abaco, mod Dorian.
2 / 3I Florida bliver der skovlet sand i plastikposer, der skal bruges til at sikre mod orkan og vand.
3 / 3Ifølge NHC skal det nordlige Bahamas forberede sig på, at vandstanden i nogle områder kan stige op til 4,5 meter over det normale tidevandsniveau.
- Stigningen vil være ledsaget af store og ødelæggende bølger, oplyser NHC.
På et pressemøde i går sagde premierminister Hubert Minnis, at man udsatte sig selv for "stor fare" ved at nægte evakuering.
Han har udtalt, at der er 73.
000 mennesker i fare.
Mandag formodes det, at orkanen vil bevæge sig mod Florida, hvor den vil gå i land tirsdag.
Den har dog skiftet retning flere gange, og det er endnu usikkert, hvor den helt præcis rammer og hvornår.
Farligste orkan i 27 årOrkanens kraftige vindstyrke gør den til en af de farligste i nyere tid, skriver BBC, der beskriver, at det måske bliver områdets værste siden kategori 5-orkanen Andrew, der dræbte 65 mennesker og ødelagde 63.
000 hjem i 1992.
Floridas guvernør Ron DeSantis har deklareret undtagelsestilstand for hele staten.
I flere dele af staten er der nu obligatorisk evakuering.
Læs også:Derfor er det sæson for tropiske orkaner lige nu- Det er en af de største orkaner, vi nogensinde har set, og det er et problem, skulle den amerikanske præsident Donald Trump have udtalt, skriver CNN.
Han aflyste sit eller planlagte besøg til Polen på grund af orkanen, hvor han skulle have været en del af mindehøjtidligheden om 80-års dagen for Anden Verdenskrig.
På Twitter opfordrer han alle til at passe på sig selv.
FacebookTwitterKopier linkEmner:Donald Trump (politiker)|Orkaner|Bahamas|Twitter|CNN




https://www.dr.dk/sporten/fodbold/landsholdet/knaeinfektion-holder-hareide-hjemme-fra-gibraltar-kamp

LandsholdetKnæinfektion holder Hareide hjemme fra Gibraltar-kampLandstræner Åge Hareide er endnu ikke helt klar efter en knæinfektion og må blive hjemme torsdag.
Danmarks landstræner Åge Hareide er nødsaget til at blive hjemme fra EM-kvalifikationskampen mod Gibraltar.
Nordmanden døjer fortsat med en infektion i knæet.
01.
sep.
2019 kl.
15.
43Bemærk: artiklen er mere end 30 dage gammelLæs opLandstræner Åge Hareide misser EM-kvalifikationskampen torsdag ude mod Gibraltar.
Nordmanden er fortsat sygemeldt grundet infektion i knæet, meddeler Dansk Boldspil-Union (DBU) på sin hjemmeside.
Spillerne møder mandag ind i landsholdslejren, men det bliver assistenttræner Jon Dahl Tomasson, som kommer til at stå med det øverste ansvar i både træningssamlingen og til kampen i Gibraltar.
Morten Boesen, forbundslæge i DBU og landsholdslæge for Herrelandsholdet, siger til hjemmesiden:- Der er fortsat bedring hos Åge og hans knæ, men der er fortsat tegn på infektion i knæet.
Derfor har lægerne anbefalet, at han ikke bør rejse til Gibraltar, men i stedet får hvile.
Følger lægens anbefalingerSøndag skal Danmark på besøg hos Georgien i EM-kvalifikationen, men det vides endnu ikke, om Åge Hareide når at blive klar til den kamp.
Afbuddet ærgrer Åge Hareide, men han har tiltro til, at hans afløser og spillerne kan løse opgaven mod lilleputnationen Gibraltar.
- Jeg har glædet mig kolossalt til at mødes med spillerne og forberede de vigtige kampe og selvfølgelig også til selve kampene med de fremmødte danske fans, siger Hareide til dbu.
dk.
I Åge Hareides fravær bliver det assistenttræner Jon Dahl Tomasson, der overtager styringen.
- Jeg må dog følge anbefalingerne fra lægerne, så jeg bliver helt frisk.
Jeg er i løbende dialog med Jon Dahl og ved, at han og spillerne vil kæmpe for en dansk sejr.
Med fraværet af Hareide er U16-landstræner Søren Hermansen hentet ind som assistent for at hjælpe Jon Dahl Tomasson og det øvrige trænerteam.
Danmark har spillet tre kampe i kvalifikationen hidtil, og det er blevet til én sejr og to uafgjorte.
Det placerer Danmark på andenpladsen i gruppen med fem point.
Irland har ti point efter fire kampe.
Gibraltar er uden point efter tre kampe og har endnu ikke scoret et mål.
/ritzau/FacebookTwitterKopier linkEmner:Åge Hareide (fodboldtræner)|DBU|Gibraltar|Sygdomme og lidelser|Fodbold




https://www.dr.dk/nyheder/udland/80-aar-efter-nazitysklands-invasion-polakker-tager-imod-amerikanske-soldater-med

Udland80 år efter Nazitysklands invasion: Polakker tager imod amerikanske soldater med åbne armeI Polen mindes man i dag begyndelsen af Anden Verdenskrig.
Nu er flere amerikanske soldater på vej til landet.
Af Louise Brodthagen Jensen og Matilde Kimer01.
sep.
2019 kl.
14.
30Bemærk: artiklen er mere end 30 dage gammelLæs opDet har ikke skortet på lovprisninger fra USA's præsident, når det gælder Polen og landets prioritering af forsvaret.
Donald Trump har flere gange fremhævet og rost Polen som den Nato-allieret, der opfylder kravet om at afsætte to procent af bnp til forsvarsbudgettet.
Derfor var skuffelsen også til at få øje på, da Trump kort før weekenden aflyste sin deltagelse i dagens mindehøjtidelighed for startskuddet på Anden Verdenskrig, hvor Polen blev invaderet og delt mellem Tyskland og Sovjetunionen.
Særligt ærgerligt er det for landets nationalkonservative regeringsparti, Lov- og Retfærdighedspartiet (PiS), der kunne have nydt godt af præsidentens tilstedeværelse før parlamentsvalget den 13.
oktober.
- På grund af det svære forhold med EU har Polen en særlig interesse i at vise, at der er ikke bare et andet land, men et imperium, USA, som vedkender sig Polen som en tæt allieret, siger Piotr Łukasiewicz, der er tidligere rådgiver i det polske forsvarsministerium.
USA er for nylig blevet enig med Polen om at sende 1.
000 soldater til landet, udover de i forvejen 4.
500 amerikanske styrker, der i rotation befinder sig i landet, indsat efter Rusland i 2014 annekterede halvøen Krim.
Samtidig gennemgår Polen en større modernisering af sit eget forsvar og vil indenfor overskuelig fremtid fordoble antallet af soldater, så de når op på 200.
000 mand.
På gaden i Warszawa bliver den øgede amerikanske tilstedeværelse budt velkommen.
- Jeg tænker, at hvis det forbedrer vores sikkerhed – og Polens og dets indbyggere er tilhængere, så er jeg også fortaler for det.
Jeg er tilhænger af større sikkerhed for Polen og polakker, siger kokken Robert Borzymowski.
Du kan se flere reaktioner fra Polen i videoen øverst.
FacebookTwitterKopier linkEmner:Donald Trump (politiker)|Polen|USA|Historie|EU




https://www.dr.dk/sporten/fodbold/superliga/saba-sender-silkeborg-laengere-ned-i-dyndet

SuperligaSaba sender Silkeborg længere ned i dyndetRanders' Saba Lobjanidze havde en god eftermiddag, hvor han med to mål hjalp sit hold væk fra bunden.
01.
sep.
2019 kl.
16.
06 | opdateret 01.
sep.
2019 kl.
17.
23Bemærk: artiklen er mere end 30 dage gammelLæs opRanders FC tog et vigtigt skridt i bundkampen, da kronjyderne hjemme på Cepheus Park slog Silkeborg IF 2-0 i 3F Superligaens ottende runde.
Hjemmeholdet var klart bedst, og Randers-profilen Saba Lobjanidze tydeliggjorde Silkeborgs defensive problemer med sine to scoringer.
Med sejren rykker Randers op på en 11.
-plads med otte point, mens Silkeborg fortsat roder rundt i bunden med tre point.
Kronjydernes georgiske profil Saba Lobjanidze fordoblede sin måltotal for sæsonen, da han med to scoringer med Silkeborg afgjorde løjerne.
 Silkeborgensernes topscorer Ronnie Schwartz kunne ikke finde vej til netmaskerne i søndagens opgør mod Randers.
1 / 2Kronjydernes georgiske profil Saba Lobjanidze fordoblede sin måltotal for sæsonen, da han med to scoringer med Silkeborg afgjorde løjerne.
1 / 2Silkeborgensernes topscorer Ronnie Schwartz kunne ikke finde vej til netmaskerne i søndagens opgør mod Randers.
2 / 2Starten på første halvleg var en rodet affære, men Randers satte sig hurtigt på spillet og var klart farligst hele halvlegen igennem.
Først efter 20 minutter lykkedes det Silkeborg at få gang i spillet og skabe chancer.
Efter en halv times spil var det dog hjemmeholdet, der kom foran.
Et indlæg fandt angriber Marvin Egho bagest i feltet.
Han lagde den på tværs til en fri Saba Lobjanidze, og kantspilleren kunne sikkert heade bolden i kassen til 1-0.
Udnyttede Silkeborgs forsvarskoksI minutterne efter scoringen pressede Randers den usikre Silkeborg-defensiv, og den største chance tilfaldt Egho efter flot opspil, men angriberen overplacerede sit skud.
Det lykkedes dog ikke hjemmeholdet at score yderligere, og derfor kunne mandskabet gå til pause med en føring, der burde have været større.
Fem minutter efter pausen kunne Randers endelig udbygge føringen efter et stort forsvarskoks i Silkeborg-defensiven.
Lobjanidze udnyttede en dårlig igangsætning og fandt for anden gang vejen til netmaskerne.
Efter indskiftningen af debutant Mathias Hebo Rasmussen kom gæsterne mere med i kampen, men det lykkedes ikke for Kent Nielsens tropper at omsætte chancerne til mål.
/ritzau/FacebookTwitterKopier linkEmner:Silkeborg|Randers|Randers FC|Silkeborg IF|Fodbold




https://www.dr.dk/nyheder/politik/flere-v-politikere-oensker-inger-stoejberg-som-naestformand

PolitikFlere V-politikere ønsker Inger Støjberg som næstformand Sophie Løhde afviser at være kandidat til næstformandsposten og kalder Inger Støjberg et 'oplagt bud'.
Flere medlemmer af Venstres folketingsgruppe vil have Støjberg som næstformand.
 Af Andreas Nygaard Just, Morten Henriksen og Simon Friis Degn01.
sep.
2019 kl.
13.
48 | opdateret 01.
sep.
2019 kl.
19.
38Bemærk: artiklen er mere end 30 dage gammelLæs opInger Støjberg skal være Venstres nye næstformand.
Sådan lyder det nu åbent fra flere af Venstres folketingsmedlemmer, som ser hende som den helt rette næstkommanderende i partiet – som en del af et formandskab, hvor Jakob Ellemann-Jensen er formand.
De to vil være det bedste makkerpar til at give Venstre en frisk start, siger Marcus Knuth, folketingsmedlem for Venstre.
- Jeg tror det vil være godt at have en, der har en tung forankring i det jyske bagland.
Jeg har jo selv arbejdet tæt med Inger Støjberg som hendes udlændingeordfører gennem et par år og synes, at hun kunne være et rigtig godt bud (som næstformand, red.
), siger han.
- Hun har jo også massiv opbakning.
Hun fik næstflest stemmer af alle Venstreprofiler efter Lars løkke Rasmussen, siger Marcus Knuth.
Sophie Løhde afviser at være kandidat til næstformandsposten og kalder Inger Støjberg et 'oplagt bud'.
- Nu må vi jo se, hvem der melder sig på banen som kandidater til de ledige poster.
Hvis Inger Støjberg melder sig, så er hun et rigtig godt og oplagt bud.
Jeg er ikke i tvivl om, at hun kunne være en dygtig næstformand for Venstre og kunne udgøre et stærkt team sammen med Jakob Ellermann-Jensen, siger Sophie Løhde til DR Nyheder.
Også Venstres udenrigsordfører Michael Aastrup Jensen peger på, at Inger Støjberg vil være den rette næstformand for Venstre.
- Jeg peger personligt på Inger Støjberg.
Hun er en kæmpe kapacitet for vores parti, og hvis vi skal samle alle grene af vores parti - både politisk, på følsomme emner som udlændingepolitik og miljøpolitik, men jo også geografisk, kønsmæssigt og alle mulige andre vigtige ting, så synes jeg, at de to – Jakob Ellemann-Jensen som formand og Inger Støjberg som næstformand – vil være et perfekt makkerpar, siger Michael Aastrup Jensen.
Opbakning fra udlændingeordførerUdover Venstre-folkene som nu står åbent frem med deres ønske om Inger Støjberg i ledelsen, har DR Nyheder været i kontakt med flere andre folketingsmedlemmer, som erklærer sig enige, men som ikke ønsker at blive citeret.
Folketingsmedlem og udlændingeordfører Mads Fuglede (V) formulerer sin opbakning til Støjberg sådan her:Jeg ved ikke, om Inger Støjberg har lyst til at være næstformand.
Det har jeg ikke snakket med hende om.
Men et Venstre uden Inger Støjberg i eller tæt på ledelsen, vil jeg være ked af.
Folketingsmedlem Carsten Kissmeyer er på linje.
- Inger Støjberg er et godt bud på vores nye næstformand – måske i en konstruktion, hvor vi har to næstformand.
Så kunne den ene næstformand være repræsentant for det kommunale og regionale niveau i Venstre og den anden næstformand, som skulle så være et folketingsmedlem, kunne være repræsentant for det nationale niveau, siger Carsten Kissmeyer.
Erling Bonnesen, folketingsmedlem for Venstre og medlem af partiets hovedbestyrelse, mener også, at Støjberg er et godt bud.
Flere fra dit parti, som vi har været i kontakt med, peger på Inger Støjberg som næstformand.
Hvad siger du til hende?
- Hun kunne bestemt være et godt bud.
Men det skal jo så være op til Inger Støjberg og eventuelt andre at melde ud, om de vil stille op, siger han.
Støjberg har ikke meldt udInger Støjberg har ikke selv meldt ud, om hun overhovedet er interesseret i næstformandsposten i Venstre.
Og det er søndag ikke lykkes DR Nyheder at komme i kontakt med hende.
Op til Venstres landsmøde i november sidste år afviste Inger Støjberg, at hun kunne være interesseret i næstformandsposten.
- Jeg ser ikke mig selv som næstformand for Venstre, sagde Inger Støjberg dengang.
Til gengæld ville hun ikke afvise, at hun på et tidspunkt ville gå efter at blive Venstres formand og dermed partiets statsministerkandidat.
- Hvis man vil være formand for Venstre, skal man have evnen, lysten og viljen.
Og der er ingen som helst tvivl om, at jeg ved med mig selv, at jeg ikke er sådan en, der blæser omkuld, hvis det blæser.
Så jeg har viljen.
Men evnen og lysten har jeg ikke gjort op med mig selv, om jeg har, sagde hun sidste år.
Selv prøvede Støjberg i starten af august at blive valgt til Venstres ledelse på Christiansborg.
Hun gik efter posten som gruppenæstformand – men hun tabte en kampafstemning til Sofie Løhde.
Derfor er hun i dag ikke en del af Venstres ledelse.
Det var derefter, at balladen i Venstre brød ud i lys lue – og endte med et brag i går, hvor formand Lars Løkke Rasmussen og næstformand Kristian Jensen trak sig.
Hvem Venstre skal have som formand og næstformand afgøres officielt på partiets ekstraordinære landsmøde 21.
september i Herning.
Artiklen er opdateret med udtalelser fra Sophie Løhde.
FacebookTwitterKopier linkEmner:Carsten Kissmeyer (politiker)|Erling Bonnesen (politiker)|Venstre|Udlændingepolitik|Herning




https://www.dr.dk/sporten/fodbold/superliga/minut-minut-broendby-selvmaal-sender-fcm-op-paa-foerstepladsen






https://www.dr.dk/nyheder/politik/favorit-til-naestformandspost-i-venstre-takker-nej

Krise i VenstreSe temaPolitikFavorit til næstformandspost i Venstre takker nejStephanie Lose melder sig ud af ledelseskabalen - samtidig modtager Jakob Ellemann-Jensen yderligere tung opbakning fra partiprofiler.
Formand for Danske Regioner, Stephanie Lose (V), melder sig ud af ledelseskabalen i Venstre.
Af Mads Korsager Nielsen01.
sep.
2019 kl.
15.
40Bemærk: artiklen er mere end 30 dage gammelLæs opI en tekst på facebook melder Venstres formand for Danske Regioner samt regionsrådsformand i Syddanmark, Stephanie Lose, sig ud af ledelseskabalen i Venstre.
- Jeg har hænderne fulde i Region Syddanmark og Danske Regioner, og brænder for mit arbejde i og for regionerne.
Hvis der også skal være tid til min familie, ikke mindst Mie og Sofie på 10 år og 7 år, så er der ikke nok timer i døgnet lige nu, skriver Stephanie Lose, der fra flere sider blev betragtet som et oplagt valg til næstformandsposten i Venstre.
Ledige topposter i VenstrePosterne som formand og næstformand i Venstre skal besættes, efter både partiformand Lars Løkke Rasmussen og næstformand Kristian Jensen på dramatisk vis trådte tilbage lørdag.
Samtidig får Jakob Ellemann-Jensen, der mere og mere ligner en favorit til partilederposten, mere opbakning.
Søndag erklærer de to mangeårige Løkke-støtter, Claus Hjort Frederiksen og Lars Chr.
Lilleholt, deres støtte til Ellemann-Jensen.
- Han er for mig at se en oplagt kandidat til at være formand for Venstre.
Han er stærk politisk, han er vellidt, han har et både internationalt og nationalt udsyn, han er oratorisk stærk, og for mig at se er han vores bedste bud på at få statsministerposten efter næste valg, siger Lars Chr.
Lilleholt til Politiken.
Til Politiken skriver Claus Hjort Frederiksen, at også han er enig i, at Ellemann-Jensen bør stille op til formandsposten.
Løhde: Ellemann-Jensen rette formandSøndag meldte Sophie Løhde sig også i koret af støtter, der står bag Ellemann-Jensen.
Den nye Venstre-ledelse skal vælges ved et ekstraordinært landsmøde den 21.
september.
- Jeg peger på Jakob Ellemann-Jensen.
Han kan samle.
Men han er også både dygtig og vellidt.
Han er set med mine øjne den rette til at blive den næste formand for Venstre, skriver Sophie Løhde i et opslag på facebook.
FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Danske Regioner|Lokalpolitik




https://www.dr.dk/nyheder/udland/trump-vikar-paa-visit-hos-duda-her-faldt-skuddene-der-aendrede-verdenshistorien

UdlandTrump-'vikar' på visit hos Duda: Her faldt skuddene der ændrede verdenshistorien80 års-dagen for begyndelsen til Anden Verdenskrig bruger Polen og USA på pleje af sikkerhedspolitisk forhold.
© ScanpixAf Louise Brodthagen Jensen og Matilde Kimer01.
sep.
2019 kl.
14.
30 | opdateret 01.
sep.
2019 kl.
15.
07Læs opDen er blevet kaldt 'den frygtelige overenskomst mellem to totalitære regimer'.
Aftalen, der blev til for 80 år og lige præcis en uge siden.
Udenrigsminister for Tyskland, Joachim von Ribbentrop, og Sovjetunionens Vjatjeslav Molotov satte deres signatur på det papir, der i de sidste dage af august 1939 beseglede Polens skæbne.
Få dage efter de to gav hinanden hånden i Moskva, lød helt bogstaveligt startskuddene for et af de mørkeste kapitler i nyere tids europæisk historie.
Skuddene faldt kort før klokken fem om morgenen den 1.
september.
Affyret fra det tyske krigsskib Schleswig-Holstein, som dage forinden var sejlet ind ved halvøen Westerplatte, ud for det, der dengang var Fristaden Danzig, i dag Gdansk, og hvor et par hundrede polske soldater var udstationeret.
Den historiske betydning af angrebet ved Westerplatte er enorm i Polen, og for mange polakkers identitet er det at kunne forsvare sit land også gradvist blevet mere vigtigt - selv her så længe efter.
- Dybt i vores hjerter føler vi stolthed over, at vi er polske, og patriotiske værdier er vigtige for os, siger soldaten Szymon Rutkowski.
Hans hustru, Marta Rutkowska, er i løbet af weekenden blevet sværget ind som medlem af Polens territorialforsvar, en slags udvidet hjemmeværn.
- Da jeg startede her, var denne tanke langt væk mig, men under min træning lærte vi at tænke mere på truslen.
Jeg har vænnet mig til tanken om, at den er virkelig, siger hun.
Her kan du følge Marta Rutkowska blive optaget i forsvaret:I dag mindes de og andre polakker den 80 år gamle begivenhed i hele landet, og europæiske ledere er inviteret fra nær og fjern.
Også fra USA, hvor tilstedeværelsen af præsident Donald Trump skulle have været et vidnesbyrd om et stærkt samarbejde og lederskab af det regerende Lov- og Retfærdighedsparti inden parlamentsvalget 13.
oktober.
Det er ikke mere end lidt over et halvt år siden, Mike Pence og Andrzej Duda sidst mødtes i Polen.
Men fredag aflyste Donald Trump besøget.
Officielt fordi han vil overvåge situationen i Florida, hvor orkanen Dorian forventes at ramme i morgen.
I stedet har han sendt sin vicepræsident, Mike Pence.
For det nationalkonservative regeringsparti skal Trumps aflysning ses som en advarsel mod at forlade sig på amerikanerne, mener oppositionspolitiker og tidligere indenrigsminister, Bartlomiej Sienkiewicz.
- Det kan ske det samme med amerikansk militær opbakning under en krisesituation i Polen.
Præsidenten er uforudsigelig, og man kan ikke basere hele den polske sikkerhedspolitiske strategi på ham, skriver han på Twitter.
Ingen invitation til KremlTysklands kansler, Angela Merkel, har til gengæld takket ja i sidste øjeblik, og hun slutter sig dermed til præsident Frank-Walter Steinmeier.
I modsætning til for ti år siden får de dog ikke mulighed for at mødes med Ruslands præsident, Vladimir Putin, og for en stund give indtryk af at lægge fortidens uhyrligheder bag sig.
Der er nemlig ikke sendt nogen invitation til Moskva - noget der i russisk optik ses som et udtryk for Polens “forvrængede verdensbillede”.
Begrundelsen er Ruslands annektering af halvøen Krim.
Ifølge den polske vicepremierminister, Jacek Sasin, anser man det for upassende, at mindehøjtideligheden for et militært angreb mod Polen er med deltagelse af en statsleder, der anvender samme slags metoder mod sine naboer.
Daværende russisk premierminister, Vladimir Putin, deltog i mindehøjtideligheden ved Westerplatte i september 2009.
Og mens Polen gradvist er faldet i unåde hos en række EU-lande, er der de seneste år fløjet lovprisninger over Atlanten.
Donald Trump har gentagne gange rost Polen for at være et af de få Nato-lande, der spenderer to procent af landets BNP på forsvarsbudgettet.
- Regeringen kører i stor stil på sin tætte forbindelse til USA og den fælles kritiske distance til EU, så er man mindre opmærksom på klientismen, lyder det fra lektor emeritus på Institut for Statskundskab på Syddansk Universitet, Søren Riishøj.
Ingen udsigt til 'Fort Trump'Det er da heller ikke mere end et par måneder siden, præsident Andrzej Duda selv var en tur forbi Det Hvide Hus i Washington.
Her underskrev han og Trump en forsvarsaftale, der sender 1.
000 soldater, droner og militært udstyr fra Tyskland til Polen.
En slags plaster på såret for den permanente amerikanske base, som Polen ellers længe har efterlyst, og som Duda har forsøgt at få sat i stand ved at bejle til den amerikanske præsidents ego og betegne den som 'Fort Trump'.
- Polakkerne betaler i dyre domme for at få den sikkerhedsgaranti, og så spiser Trump dem af med en mellemordning, siger Søren Riishøj.
Fra Warszawa er villigheden ellers stor til at betale til regningen for den permanente base, som man vil placere nær den østlige grænse.
Foreløbig har regeringen tilbudt den nette sum af mellem 1,5 -2 milliarder dollar over en ti års-periode - altså i omegen af 13 milliarder kroner.
Men ideen om 'Fort Trump' er sygnet hen.
Måske efter at være blevet gjort opmærksom på, at den udgør en unødig provokation af russerne, har Trump undladt at give nogle konkrete løfter.
Som del af en fælles Nato-aftale fra 2016 har amerikanerne i forvejen 4.
500 soldater midlertidigt udstationeret og i rotation i Polen.
Og så er vi tilbage ved Rusland.
For det er Ruslands annektering af Krim og deltagelsen i krigen i Østukraine, der har ledt til den øgede militære tilstedeværelse - et initiativ, man hilser velkommen i Polen.
USA og Polen på linjeI det hele taget gør regeringspartiet, hvad det kan for at lægge sig på linje med den amerikanske sikkerheds- og udenrigspolitiske kurs.
Blandt andet ved at støtte sanktionerne mod Iran, indsatsen for at forhindre russisk-tyske Nordstream2 naturgas-rørledning, og afvisningen af, at den kinesiske techgigant Huawei skal udvikle Polens 5G-struktur.
Og selvom det nu bliver Mike Pence - og ikke Donald Trump - der deltager i mindehøjtideligheden, er tilstedeværelsen af amerikanerne på en så væsentlig historisk dag stadig betydningsfuld.
For minderne fra Anden Verdenskrig spøger stadig, siger Piotr Łukasiewicz, der er tidligere rådgiver i det polske forsvarsministerium.
- Historien efter Anden Verdenskrig – eller sådan tolker vi det ihverfald – er, at vi blev overladt eller ofret på storpolitikkens alter.
Det burde have lært os, at vi først og fremmest bør forlade os på os selv og modernisere vores eget forsvar, siger han.
Han mener, det er en kortsigtet strategi at vende sig mod USA og stole på dem som "beskytter".
- I vores politiske elites øjne – og egentlig også i befolkningen – er USA den eneste spiller, der kan forbedre vores sikkerhed og militære stabilitet, siger Piotr Łukasiewicz.
Alligevel kan betydningen af suverænitet næsten ikke overvurderes, og historien spiller en væsentlig rolle i forhold til den værdikamp, som udkæmpes i Polen i disse år.
Ikke mindst i Gdansk.
Mindesmærket ved Westerplatte i Gdansk.
 Mindesmærket ved Westerplatte får selskab af et nyt museum, som præsidenten i år har givet tilladelse til at blive bygget.
 Tyske soldater undersøger dele af det polske militærdepot i Westerplatte efter de polske styrker overgav sig den 7.
september 1939.
 De tyske indbyggere i Gdansk byder tropperne velkomne efter invasionen af Polen i september 1939.
 Polske tropper med armene i vejret går gennem Gdansk efter at være blevet taget til fange af de tyske topper.
 Et klip fra den tyske dokumentarfilm 'Feldzug in Polen' viser en brand ved det militære depot i Westerplatte i 1939.
1 / 6Mindesmærket ved Westerplatte i Gdansk.
1 / 6Mindesmærket ved Westerplatte får selskab af et nyt museum, som præsidenten i år har givet tilladelse til at blive bygget.
2 / 6Tyske soldater undersøger dele af det polske militærdepot i Westerplatte efter de polske styrker overgav sig den 7.
september 1939.
3 / 6De tyske indbyggere i Gdansk byder tropperne velkomne efter invasionen af Polen i september 1939.
4 / 6Polske tropper med armene i vejret går gennem Gdansk efter at være blevet taget til fange af de tyske topper.
5 / 6Et klip fra den tyske dokumentarfilm 'Feldzug in Polen' viser en brand ved det militære depot i Westerplatte i 1939.
6 / 6For byen er til en vis grad blevet kampplads for, hvem der definerer, hvad der er ægte 'polsk', blandt andet illustreret ved, at den lokale administration er blevet frataget retten til at varetage monumentet til ære for de polske soldater, der holdt stand i en uge, før tyskerne invaderede.
Samtidig har regeringen besluttet, at der udover byens krigsmuseum skal åbnes et nyt ved Westerplatte med forventet åbning i 2023.
Det nuværende Anden Verdenskrigs-museum i Gdansk åbnede i 2017, og udstillingen blev dengang beskyldt for ikke at være polsk nok.
Ikke overraskende blev den daværende direktør fyret, og ændringer blev foretaget, så det stemmer bedre overens med det billede af Polen, som landets nationalkonservative regering mener, er retvisende.
Alt sammen for at understøtte historien om, hvor meget Polen led - mere end andre - under krigen og ikke tog del i krigsforbrydelserne.
Og hvor vigtigt det er, at det aldrig kommer til at ske igen.
Derfor behovet for den stærke, suveræne og uafhængige stat.
- Det historiske narrativ er vigtigt for identitetsfølelsen.
Hvor man hører til, siger Søren Riishøj og forklarer, at Lov- og Retfærdighedspartiet anvender historien til at bygge en fælles fortælling, der gøder patriotismen og nationalfølelsen.
Uenighed om historienEn fortælling landets nationalkonservative kræfter er villige til at gå langt for at opnå.
Som eksempelvis i kampen mod den polskfødte, amerikanske historieprofessor Jan Tomasz Gross, der har holdt fast i, at polakkerne under Anden Verdenskrig ikke bare samarbejdede med nazisterne, men også dræbte jøder.
Som i den uhyggelige fortælling om landsbyen Jedwabne, hvor de lokale gennede byens jøder ind i en lade for at overhælde dem med benzin og sætte ild til dem.
En udlægning af historien, der har været til stor debat, idet kritikerne mener, at det var nazisternes gerning.
Monumentet der markerer massakren af flere hundrede jøder i den polske by Jedwabne i 1941.
Regeringen forsøgte sidste år at gøre det til en overtrædelse af kriminallovgivningen, hvis man offentligt antydede, at Polen tog del i naziregimets forbrydelser under krigen.
Et lovforslag, der vakte meget kritik og endte med en bødestraf, hvis man omtaler koncentrationslejre i Polen som polske koncentrationslejre.
Billedet på en stærk regering, der kan sikre landet suverænitet og sikre borgere mod udefrakommende kommende kræfter, bliver dog også understøttet af, at Lov- og Retfærdighedspartiet faktisk har leveret socialøkonomiske resultater, siger Søren Riishøj.
Han peger på, at Polen oplever forholdsvis høj vækst, at arbejdsløsheden er faldet - den laveste siden 1989 - samt at regeringen har hævet både sociale ydelser og lønninger.
- Der har godt nok lige været en skandale med landets justitsminister, men de stigende familie- og børneydelser og lønninger har betydning og vil formentlig spille en rolle for Lov- og Retfærdighedspartiets muligheder ved valget til oktober.
Læs også:80 år efter Nazitysklands invasion: Polakker tager imod amerikanske soldater med åbne armeFacebookTwitterKopier linkEmner:Polen|Rusland|Tyskland|Militær|Sikkerhedspolitik




https://www.dr.dk/nyheder/indland/landbrugslobby-tilbagebetaler-penge-omstridt-koedrapport

IndlandLandbrugslobby tilbagebetaler penge for omstridt kødrapportLandbrug & Fødevarer erkender at være gået for langt i sag om omstridt oksekødsrapport og refunderer nu penge.
En stærkt kritiseret oksekødsrapport får nu konsekvenser i Landbrug & Fødevarer.
01.
sep.
2019 kl.
13.
22Bemærk: artiklen er mere end 30 dage gammelLæs opSagen om en stærkt kritiseret oksekødsrapport får nu konsekvenser i en af landets største lobbyorganisationer.
Landbrug & Fødevarer erkender at være gået over grænsen i sagen.
Derfor tilbagebetaler organisationen nu 455.
000 kroner, som den havde fået af Kvægafgiftsfonden til at lave en rapport om oksekøds miljø- og klimabelastning.
Det udtaler direktør for Landbrug & Fødevarer Morten Høyer i en skriftlig kommentar til Information.
- Vi kan se, at vi ikke har overholdt god skik for samarbejde med universiteter, som vi burde have gjort.
Vi er gået for langt, og vores indblanding i projektet har miskrediteret forskernes resultater.
Læs også:Landbruget var med til at skrive omstridt rapport om oksekød: 'Kan godt se, at der er nogle uheldige signaler'- Det kan vi ikke være tjent med.
Derfor vælger vi at betale det anvendte beløb tilbage til den fond, der har bevilget os pengene, skriver Morten Høyer blandt andet til Information.
Rapporten er udarbejdet af Nationalt Center for Fødevarer og Jordbrug (DCA) ved Aarhus Universitet.
Den er finansieret af Kvægafgiftsfonden med hjælp fra Landbrug & Fødevarer.
I Information har eksperter blandt andet kritiseret, at projektets styregruppe har bestået af repræsentanter fra landbrugs- og kødsektoren, og at Landbrug & Fødevarer har stået for projektledelsen.
Derudover kunne Information fredag afsløre, at forskerne bag rapporten har ladet landbrugslobbyen påvirke en pressemeddelelse og ladet dem skrive hele afsnit i rapporten.
Indskærper procedurerBåde Danish Crown og Landbrug & Fødevarer har dermed spillet en så fremtrædende rolle i processen, at de har kunnet skrive i og komme med rettelser til rapporten.
Samtidig står Danish Crown bag rapportens titel og forsidefoto.
Morten Høyer oplyser, at Landbrug & Fødevarer ud over at refundere fondsmidlerne også har besluttet at skærpe interne procedurer.
- Vi er en organisation, der laver innovation, udvikling, sygdomsforebyggelse og meget andet, så fødevareerhvervet kan udvikle sig.
Men vi er også en interesseorganisation.
- I denne sag har vi fået blandet kasketterne sammen, og derfor har vi besluttet, at fremover må politiske medarbejdere ikke deltage i forskningsprojekter med universiteterne, skriver Morten Høyer til Information.
Hos Landbrug & Fødevarer vil man nu sætte gang i en undersøgelse af, om interesseorganisationen ved tidligere projekter har haft for stor indflydelse på universitetsforskeres arbejde.
/ritzau/FacebookTwitterKopier linkEmner:Fødevarer|Landbrug|Danish Crown|Forskningscenter Foulum|Foulum




https://www.dr.dk/sporten/fodbold/superliga/minut-minut-fck-lider-saesonens-foerste-nederlag-aab-vinder-1-0






https://www.dr.dk/sporten/fodbold/superliga/esbjerg-mangler-igen-maalnaese-i-nederlag-til-agf

SuperligaEsbjerg mangler igen målnæse i nederlag til AGFEsbjerg tabte søndag 0-1 mod AGF i Superligaen, og vestjydernes problemer med at score mål fortsatte dermed.
01.
sep.
2019 kl.
14.
30 | opdateret 01.
sep.
2019 kl.
15.
52Bemærk: artiklen er mere end 30 dage gammelLæs opEsbjergs scoringsproblemer fortsatte, da holdet søndag i Aarhus tabte 0-1 til AGF i 3F Superligaen.
Vestjyderne skabte ellers flere gode muligheder, men formåede altså ikke at udligne Jakob Ankersens sejrsmål, der faldt kort før pausen.
AGF-kantspilleren dukkede op i feltet, hvor han var først over en løs bold, som han prikkede ind til kampens eneste scoring.
Sejren er AGF's tredje i træk, og holdet er dermed kommet sig over en dårlig sæsonstart og har nu 11 point efter otte kampe.
Esbjerg har kun formået at score fire gange i otte kampe.
Søndagens kamp var femte gang i denne sæson, at holdet er gået fra banen uden at score.
Ankersen igen på plettenVestjyderne begyndte ellers kampen bedst.
Efter omkring tyve minutter gik AGF-forsvarsspilleren Frederik Tingager galt af en bold, som Esbjerg-kantspilleren Pyry Soiri derefter prikkede forbi.
Kort efter blev et indkast forlænget, og efter en redning af Eskelinen headede Esbjergs midtbanespiller Joni Kauko bolden over målet.
Mod pausen kom AGF bedre med i kampen, og fem minutter før pausen gav det gevinst, da kantspilleren Jakob Ankersen scorede til 1-0.
Læs også:Kæmpe nedtur på Vestegnen: AGF klasker Brøndby med 3-0Kantspilleren Mustapha Bundu afsluttede fladt, og Esbjerg-målmand Jeppe Højbjerg skubbede skuddet ud i fødderne på Ankersen, som prikkede den ind.
Det var anden kamp i træk Ankersen scorede.
Efter pausen havde begge hold svært ved at skabe chancer.
AGF trak sig længere tilbage på banen for at forsvare resultatet, og Esbjerg havde svært ved at nedbryde AGF-forsvaret.
Først med tyve minutter tilbage kom Esbjerg tæt på at udligne, da Pyry Soiri headede et stykke over målet fra en fri position i feltet.
/ritzau/FacebookTwitterKopier linkEmner:AGF|Esbjerg|Joni Kauko (fodboldspiller)|Fodbold|3F




https://www.dr.dk/sporten/oevrig/rene-holten-i-afgoerende-karrierevalg-det-er-blevet-en-sur-pligt

Øvrig sportRené Holten i afgørende karrierevalg: 'Det er blevet en sur pligt'Danmarks bedste kajakroer er i mental krise efter et skuffende VM og overvejer lige nu, om det er tid til at stoppe karrieren.
© ScanpixAf Nikita Pelch og Anders Rud01.
sep.
2019 kl.
13.
11 | opdateret 01.
sep.
2019 kl.
15.
07Læs opLørdag d.
24.
august - VM-semifinale i 1.
000 meter enerkajak i Szeged i UngarnKajakken ligger stille i den ungarske flod.
Side om side med verdens bedste sidder René Holten Poulsen og afventer startskuddet.
Ligesom han i tiden op til VM har ventet på det mentale overskud til at præstere.
For i dag kan han kvalificere sig til OL i 2020.
René Holten Poulsen har prøvet at være optimistisk op til mesterskabet.
Tænkt, at overskud og fokus nok skulle henvende sig, når først han lå i vandet mellem de orange bøjer.
Nu sidder han her så - og venter stadig.
Stemmen fra højtaleren begynder at tælle ned.
”Ready.
Set…” – og punktligt går startskuddet af.
Men det kommer aldrig.
- Det har det ikke gjort i mange år efterhånden.
Mit mentale overskud kan ikke håndtere at præstere, og tanker om tidligere dårlige oplevelser og resultater i min sportskarriere tager over, siger René Holten Poulsen.
Han slutter sidst i løbet og misser OL-kvalifikationen.
I stedet skal René Holten Poulsen i C-finalen næste dag.
Men beslutningen er allerede blevet taget midt under semifinalen.
Hold kæft, hvor er det deprimerende hele tiden at føle, at man er middelmådigRené Holten Poulsen- Jeg lå derude og havde en fornemmelse af, at det var forkert, det jeg lavede.
Uanset om OL-kvalifikationen havde været i hus, mærkede jeg, at jeg ikke kunne blive ved med at stå op om morgenen og tænke: ”Puha, hvorfor skal jeg nu det her?
” Det er blevet en sur pligt, hvor presset overstiger lysten til at præstere.
Efter VM-skuffelsen er René Holten Poulsen i dag taget ud til Bagsværd Sø.
Han skifter til træningstøj, og med én arm bærer han kajakken ud af skuret og går ud på broen.
Efter at have brugt utallige timer på sportspsykologer, life coaches og selvhjælpsbøger for at finde en løsning på sin sportslige nedtur, vil han tage det med ro og genoverveje karrieren.
- Hovedet er fyldt op med alt for meget pres, stress, dårlige resultater, dårlige oplevelser, bekymringer og alt, hvad du kan forestille dig.
Hold kæft, hvor er det deprimerende hele tiden at føle, at man er middelmådig.
At jeg i mit livs bedste form leverer dårligere resultater end nogensinde før.
Det er… Puha… Det er hårdt, siger den 30-årige eliteroer.
Rene Holten Poulsen fik heller ingen medalje ved OL i London 2012.
 En krop fyldt med angstSom bare 19-årig vandt René Holten Poulsen sølv i toerkajak i 1.
000 meter ved OL i Beijing.
Syv år senere i 2015 toppede karrieren, da han blev dobbelt verdensmester og kvalificerede sig til OL i Rio de Janeiro i 2016.
- Da jeg krydsede stregen til VM i 2015, følte jeg, at jeg havde kontrollen over løbet.
Det er en følelse, der er umulig at få igen, men alle mine resultater efterfølgende er blevet målt op imod det VM.
Så jeg ville vinde OL.
Fysiologisk var jeg god nok, men så begyndte mit hoved at blive fyldt med pres og negativitet.
I Rio var han Danmarks største medaljehåb.
Men den danske guldfavorit sluttede på sjettepladsen, og det blev begyndelsen på karrierens største krise.
- Nederlaget gav mig en form for angst, der fyldte hele min krop.
Som en virus eller giftstoffer, der buldrede rundt inden i mig.
Jeg havde det dårligt hele tiden og fik voldsomme udbrud af psoriasis, siger René Holten Poulsen.
Se interviewet med en skuffet René Holten Poulsen efter en sjetteplads i 1000 meter ved OL i Rio 2012.
Ville danse sig ud af Rio-fiaskoI tiden efter Rio besluttede René Holten Poulsen at få et afbræk fra elitemiljøet.
Blandt andet kunne hele Danmark se med, da eliteroeren deltog i Vild med Dans i 2017.
Men på trods af nye input i hverdagen har han holdt fast i OL-skuffelsen og mistet troen på, at han er god nok til at præstere, når det gælder.
- Det kan godt føles som en form for præstationsangst.
Jeg har så store forventninger til, hvad jeg burde kunne.
Det er et antiklimaks for mig, at jeg bliver tynget af den store scene, når det er det, jeg netop træner hen imod.
Jeg leverer mine bedste resultater nogensinde under testene.
Men når jeg roer løbet, præsterer jeg langt under det, jeg kan, siger René Holten Poulsen.
Enten pakker jeg tasken nu og finder noget andet at lave, eller også er det på med arbejdshandskerne og få ryddet ud i alle de her mentale tingRené Holten PoulsenBLÅ BOGRené Holten PoulsenFødt den 28.
november 1988 (30 år)Bor i BagsværdEr uddannet tømrerSportskarriereOL-sølv i 2008 i Beijing (med Kim Wraa)Syv VM-medaljer, herunder tre guld i 2014, 2015 og 201520 EM-medaljer, herunder seks guld i 2008, 2012, 2013, 2013, 2015 og 2015En European Games-medalje (bronze)Kåret tilÅrets Sportsnavn i 2015BT GULD i 2015World Paddle Awards 2015 – Sportsman of The YearNår den tredobbelte verdensmester i dag ser tilbage på de overspringshandlinger, han lavede efter Rio, ved han, at han flygtede fra et stort tab, der skulle have været bearbejdet.
- Det, jeg havde brug for, var at sætte mig ned og mærke, hvor ked af det, jeg i virkeligheden var efter OL i Rio.
Hvor tomt det egentlig føltes at have arbejdet på noget i så lang tid og så ikke lykkes med det.
Nu har jeg endnu mere, der skal bearbejdes mentalt.
Afgørelsens timeEfter skuffelsen ved VM er næste års OL i Tokyo lige nu ude af syne.
Sidste mulighed for at kvalificere sig er i maj.
Men først skal han tage stilling til, om han overhovedet skal fortsætte med at ro.
Hør René Holten Poulsen fortælle om, hvordan hans psoriasis gik i udbrud efter nederlaget ved OL i 2016.
- De her dage er meget afgørende for min karriere.
Enten pakker jeg tasken nu og finder noget andet at lave, eller også er det på med arbejdshandskerne og få ryddet ud i alle de her mentale ting.
René Holten Poulsen går tavst hen til kanten af broen, lægger kajakken i vandet og sætter sig til rette.
Så tager han det første tag med pagajen – så det næste.
Langsomt og præcist.
Kajakken flyder let og lydløst over Bagsværd Sø.
Blikket er fokuseret og rettet fremad.
Ved hvert armtag æder kajakken sig mere ind på søen, som er det derude, svaret findes.
Du kan se René Holten Poulsen fortælle om sin karrieres største krise i Fodboldmagasinet i aften kl.
21.
40 på DR1.
FacebookTwitterKopier linkEmner:René Holten Poulsen (roer)|Kano og kajak|De Olympiske Lege|DR1|Rio de Janeiro




https://www.dr.dk/nyheder/udland/nye-sammenstoed-i-hongkong-politi-taever-demonstranter-i-metroen

UdlandNye sammenstød i Hongkong: Politi tæver demonstranter i metroenVolden eskalerer i Hongkong, hvor politiet angreb metropassagerer med peberspray og knipler.
Uropatruljer greb ind med knipler og peberspray overfor demonstranter på Prince Edward metrostationen i Hongkong.
Af Flemming Brandt01.
sep.
2019 kl.
11.
58Bemærk: artiklen er mere end 30 dage gammelLæs opNatten bød nye alvorlige sammenstød ud mellem politi og demonstranter, som havde forbrudt sig mod et forbud mod nye demonstrationer.
Tusindvis af demonstranter var igen gået på gaden for at kæmpe for deres demokratiske rettigheder.
Ifølge nyhedsbureauet AP havde demonstranterne både provokeret og obstrueret politiet, men de havde trukket sig tilbage og undgået voldelige sammenstød, når urobetjente blev sat ind.
Uro i HongkongSiden marts har demonstranter stimlet sammen i Hongkongs gader.
Demonstrationerne kom som reaktion på et forslag om en ny kontroversiel udleveringsaftale med Kina.
Her foreslog regeringen i Hong Kong tilføjelser til landets udleveringslovgivning, der vil gøre det muligt for regeringen i Kina samt Taiwan og Macau at få mistænkte kriminelle udleveret til retsforfølgelse.
Siden har demonstrationerne udviklet sig til en mere generel protest mod det kinesiske styres stigende indflydelse i Hongkong.
Regeringen koblede forslaget sammen med en et-år gammel mordsag, hvor en 19-årig Hongkong-beboer dræbte sin gravide kæreste under en ferie i Taiwan.
Han vendte efterfølgende tilbage til Hongkong og slap for straf, fordi Hongkong ikke har en udleveringsaftale med Taiwan.
Kritikere af den foreslåede udleveringsaftale kalder den en trojansk hest, der skal bane vejen for, at Kina kan retsforfølge kritikere i Hongkong.
Regeringen i Hongkong har udskudt det upopulære lovforslag.
Det har dog ikke stoppet protesterne.
Demonstranterne kræver blandt andet, at udleveringsaftalen helt droppes, at regeringslederen, Carrie Lam, træder tilbage, at der skal laves en uafhængig undersøgelse af påstået politivold, og at der skal være mere direkte demokrati i Hongkong.
Hongkong har semiselvstændig status under parolen: ”Et land, to systemer”.
Det betyder, at man har et relativt vestligt retssystem med blandt ytrings- og forsamlingsfrihed, mens Kinas retssystem jævnligt kritiseres for at være brutalt og omfatte tortur og unfair rettergang.
Ordningen er sat til at udløbe i 2047, hvorefter Hongkong står til at komme under kinesisk styre.
Men i en video, som den lokale tv-station TVB viste (og som The Guardian har delt), går en gruppe betjente med knipler på perronen ved Prince Edward metrostationen til angreb på passagerer, som trækker sig tilbage til den ene ende af en togvogn, mens de forsøger at skærme sig for slagene bag opslåede paraplyer.
Videoen viser også, hvordan der blev sprayet peberspray ind ad en åben dør i en togvogn, hvor en gruppe passagerer sidder på gulvet, en af dem med armene oppe i overgivelse.
Politiet forklarer selv episoden med, at de var blevet tilkaldt til metroen, fordi 'yderligtgående demonstranter' havde overfaldet borgere.
Det er dog uklart, om de mennesker, som politiet angreb med knipler og peberspray - og som efterfølgende blev arresteret - alle sammen var demonstranter.
Heftigt delt på sociale medierOptagelserne fra metroen er siden blev heftigt delt på de sociale medier, hvor den bliver fremhævet som et nyt eksempel på politibrutalitet.
Efterfølgende samlede store grupper af vrede demonstranter sig udenfor metrostationen og protesterede mod politiets overgreb.
I løbet af lørdagen havde der ifølge BBC været tusindvis af demonstranter på gaden for at markere, at det nu er fem år siden, at den kinesiske regering forbød demokratiske valg i Hongkong.
Siden 31.
august 2014 har kandidaterne ved valg i Hongkong først skulle godkendes, inden de får lov til at stille op.
Demonstranterne tændte bål og smed benzinbomber mod parlamentsbygningen, mens politiet svarede igen med tåregås, gummikugler, varselskud op i luften og vandkanoner for at sprede demonstranterne.
Læs også:Se billederne: Politi og demonstranter støder sammen i Hongkong med vandkanoner, tåregas, brosten og paraplyerDemonstranter forsøger søndag at blokere adgangen til Hongkongs internationale lufthavn.
I dag er togene til Hongkongs travle lufthavn ifølge The Guardian blevet indstillet, efter at demonstranter har opfordret til, at man skal forstyrre alle trafikforbindelser til lufthavnen i dag og i morgen.
Hundredevis af mennesker havde samlet sig uden for lufthavnens busterminal, og kort efter blev metrodriften indstillet.
13 uger med demonstrationerLufthavnen har tidligere været lukket i flere dage som konsekvens af demonstrationerne.
For tre uger siden blev adskillige afgange enten forsinket eller aflyst, da demonstranterne stormede lufthavnsterminalen.
Demonstrationerne for demokrati og borgerrettigheder i Hongkong har nu været i gang i 13 uger.
Demonstranterne kræver blandt andet, at man skal rulle et lovforslag om en udleveringsaftale med Kina tilbage.
De vil også have uafhængige og demokratiske valg samt en undersøgelse af politiets overgreb.
Efter at have været en britisk kronkoloni blev Hongkong i 1997 ført tilbage til Kina som en særskilt administrativ region med udstrakt selvstyre under devisen "ét land, to systemer".
Det indebærer, at Hongkong har sit eget retssystem.
FacebookTwitterKopier linkEmner:Hong Kong|Demonstrationer|Kina|The Guardian|Politi




https://www.dr.dk/nyheder/udland/pence-efter-nyt-masseskyderi-vi-skal-konfrontere-denne-plage-af-grusomheder

UdlandPence efter nyt masseskyderi: 'Vi skal konfrontere denne plage af grusomheder'USA's vicepræsident vil have en tværpolitisk løsning på bølgen af masseskyderier.
Svært bevæbnet politi gennemsøger et butikscenter i det berørte område.
Af Kasper Duncan Gram01.
sep.
2019 kl.
11.
37Bemærk: artiklen er mere end 30 dage gammelLæs opMindst fem personer er omkommet efter en ny skudepisode i Texas, hvor en gerningsmand har skudt både betjente og tilfældige forbipasserende.
USA's vicepræsident, Mike Pence, benyttede et kort pressemøde før sin planlagte rejse til Polen til at kondolere ofrene:- Vores hjerte er knust på vegne af de familier, der har kære, der er blevet såret.
De, som har kære, der har mistet deres liv efter dette seneste masseskyderi, sagde han på landingsbanen.
Læs også:Mindst fem personer er dræbt i masseskyderi i TexasHan understregede samtidig, at USA's præsident, Donald Trump, har fulgt begivenheden fra Camp David, og er i tæt dialog med myndighederne.
Mike Pence håber at finde en tværpolitisk løsning på problemet:- Præsidenten, jeg og vores administration er fortsat fuldstændig fast besluttet på at arbejde med ledere fra begge sider af Kongressen om at tage de skridt, så vi kan adressere og konfrontere denne plage af grusomheder i vores land, fastslog vicepræsidenten.
Lørdagens masseskyderi i byerne Odessa og Midland skete mindre end en måned, efter en mand skød og dræbte 22 personer i et Walmart-supermarked i byen El Paso, der også ligger i den vestlige del af Texas.
FacebookTwitterKopier linkEmner:Donald Trump (politiker)|Mike Pence (politiker)|USA|Walmart|Mord




https://www.dr.dk/nyheder/viden/teknologi/cyberpoliti-slaar-til-mod-farlig-virus-redder-naesten-en-million-computere-i

TeknologiCyberpoliti slår til mod farlig virus: Redder næsten en million computere i storaktion850.
000 computere verden over har tjent penge til ukendte bagmænd.
Ukendte bagmænd, som stadig er på fri fod, har kunnet fjernstyre 850.
000 computere inficeret med såkaldt malware.
Men fransk politi har nu i samarbejde med it-sikkerhedseksperter ødelagt de kriminelles infrastruktur.
Af Chris Lehmann01.
sep.
2019 kl.
12.
00Bemærk: artiklen er mere end 30 dage gammelLæs opDet lyder som en it-supporters værste mareridt.
850.
000 computere med virus på, spredt ud over hele kloden.
Men fransk politi og antivirus-virksomheden Avast har i samarbejde renset de mange computere på én gang - og dermed fjernet en flok ukendte IT-kriminelles indbringende værktøj, skriver Motherboard.
De 850.
000 computere var inficeret med en såkaldt orm ved navn Retadup.
Ormen spreder sig automatisk fra computer til computer.
Det giver bagmændene bag ormen mulighed for at overtage computerens regnekraft og tvinge dem til at tjene kryptovaluta.
Har man computere nok, er det en indbringende, men ulovlig forretning.
Men ved at angribe bagmændenes infrastruktur, er det lykkedes politiet og it-sikkerhedseksperter at rense samtlige computere for Retadup.
- Det er ikke alle, det går op for, men 850.
000 inficerede computere betyder, at man har massiv slagkraft.
Man ville kunne lægge de fleste hjemmesider og institutioner i verden ned, siger chefen for cyber-gendarmerne til radiostationen France Inter, skriver BBC.
Til modangrebHidtil har myndigheder og it-sikkerhedseksperter været nødt til at nøjes med at fjerne bagmændenes forbindelse til de mange inficerede computere, så ormen kan blive ved med at spøge på computerne.
Men ikke i dette tilfælde.
Det gør 'ormen'Retadup skjuler sig på den inficerede computer - men kan stjæle af computerens regnekraft.
Den regnekraft kan bagmændene bruge til at tjene kryptovaluta, gennem en proces, der hedder mining, som holder kryptovalutaer igang.
Mining betyder, at en computer deler sin regnekraft for at holde regnskab med en kryptovaluta.
Til gengæld bliver man belønnet med kryptovalutaen.
De kan også bruge regnekraften til at overbelaste hjemmesider med ligegyldigt trafik.
Det kaldes et DDoS-angreb.
I den nye sag er franske 'cyber-gendarmer' gået til modangreb på bagmændene og har ødelagt både den infrastruktur, de i årevis har brugt til at styre ormen og samtidig fået den skadelige kode til at selvdestruere.
Og det er positivt, at det er lykkedes, siger chefanalytiker ved it-sikkerhedfirmaet FireEye, Jens Monrad.
- Det er positivt generelt, når de her infrastrukturer bliver taget ned.
Det er ikke første gang, at myndigheder i samarbejde med private får fjernet eller lukket infrastruktur.
Myndighederne skal være forsigtigeHan maner dog også til besindelse.
Det er ikke en ny løsning, som automatisk løser et stort it-sikkerhedsproblem, siger han:- Det fjerner ikke ansvaret fra private og virksomheder.
På trods af at infrastrukturen bliver fjernet og ikke længere er en aktiv trussel, så kan infektionen stadig være på computere, der ikke har været på nettet, da myndighederne ødelagde den.
En orm som Retadup fungerer ved, at den hele tiden forsøger at kommunikere med en slags kommandocentral, som bagmændene har kontrol over.
Gennem den kan de instruere ormen i at tjene bitcoins, installere ransomware på de mange inficerede computer ellere sende spammails i tusindevis ud, fra de inficerede computeres mailbokse.
Sådan kommer 'ormen' indIfølge BBC har Retadup primært spredt sig i spansktalende lande - særligt i SydamerikaDen er trængt ind på de smittede computere gennem mails, der lovede nemme penge eller erotiske billeder.
Den kan også være blevet spredt gennem USB-drev, der har været forbundet med allerede smittede computere.
Men de franske internetbetjente og Avast opdagede en fejl i den centrale kommando-computer.
Derfor kunne de lave deres eget cyberangreb på den og overtage kontrollen over alle de mange inficerede computere, som blev kommanderet til at slette ormen.
Og derfor er det ifølge Jens Monrad ikke en metode, man skal tage i brug altid.
- Det er risikabelt.
Den er heller ikke helt ligetil juridisk, fordi politiet jo sender kommandoer til de her mange tusinde fremmede computere.
Man skal være helt sikker på, hvad man laver, når man gør det, så man ikke gør mere skade, end der allerede er sket, siger han.
Nye metoder ændrer ikke verdenI det store billede er den her operation vigtig, men ikke altafgørende, mener Jens Monrad.
Det er et stort netværk, som kriminelle kunne bruge til at gøre meget skade, der er fjernet, men bagmændene er stadig på fri fod.
Og det illustrerer ifølge ham den største udfordring ved at bekæmpe denne type kriminalitet:- Det er en nålestiksoperation, som ikke rammer en global udfordring.
Den udfordring er, at vi ikke har et velfungerende globalt samarbejde om at bekæmpe den her kriminalitet, fordi nogle af de lande, hvor it-kriminalitet udspringer fra, ikke vil retsforfølge deres egne borgere, siger han.
FacebookTwitterKopier linkEmner:IT-kriminalitet|Kriminalitet|Avast|Frankrig|FireEye




https://www.dr.dk/sporten/oevrig/manglende-vind-giver-soelv-til-rindom-ved-japansk-world-cup-staevne

Øvrig sportManglende vind giver sølv til Rindom ved japansk world cup-stævneSøndagens medal race blev aflyst ved world cup-stævnet i sejlsport i Enoshima, så de to danske Laser Radial-finalister måtte blive på land.
Anne-Marie Rindom blev snydt for muligheden for at tage guld ved world cup-stævnet i Japan, da vinden ikke var mødt op.
Af Rasmus Dalgaard01.
sep.
2019 kl.
10.
57Bemærk: artiklen er mere end 30 dage gammelLæs opDen danske sejler Anne-Marie Rindom måtte søndag nøjes med sølv ved world cup-stævnet i Tokyo, da finalesejladserne måtte aflyses grundet manglende vind.
Danske slutplaceringer - World Cup Enoshima 49erFX 4.
Ida Marie Baad/Marie Thusgaard 5.
Anne-Julie Foght Schütt/Iben Nielsby49er 9.
Jonas Warrer/Jakob Precht Jensen 17.
Mads Emil Lübeck/Nikolaj BuhlNacra 17 25.
Lin Ea Cenholt/Christian Peter LübeckLaser Radial 2.
Anne-Marie Rindom 8.
Anna MunchRS:X (K) 14.
Lærke Buhl-HansenDet skriver Dansk Sejlunion i en pressemeddelelse.
Den regerende verdens- og europamester var ellers på jagt efter sin femte world cup.
sejr i sæsonen, da hun kun havde tre point op til den førende belgier Emma Plasschaert efter lørdagens sejladser.
Men med aflysningen blev der ikke rokket ved placeringerne, og sølvmedaljen gik til Rindom.
Måske lige så skuffet som Anne-Marie Rindom var 21-årige Anna Munch, der havde udsigt til at sejle sit første world cup-medal race, men det må Kaløvig/Egå-sejleren nu have til gode til en anden gang.
Stævnet er blevet sejlet det samme sted, som der skal sejles OL næste sommer.
FacebookTwitterKopier linkEmner:Anne-Marie Rindom (sejler)|Sejlsport|Dansk Sejlunion|Egå|Tokyo




https://www.dr.dk/nyheder/politik/gav-statsministeren-ordre-om-faerdiggoere-uddannelse-ritt-har-vaeret-en-kaempe

PolitikGav statsministeren ordre om at færdiggøre uddannelse: 'Ritt har været en kæmpe inspiration'Ritt Bjerregaard blev valgt ind i Folketinget i 1971, dengang politik primært var domineret af mænd.
Ritt Bjerregaard sammen med socialdemokraterne Sophie Hæstorp Andersen og Mette Frederiksen tilbage i begyndelsen af 2005.
Af Thea Deleuran Müller01.
sep.
2019 kl.
11.
30Bemærk: artiklen er mere end 30 dage gammelLæs opHvis du blev valgt ind i Folketinget tilbage i starten af 70'erne, havde du ikke ret mange andre kvindelige kolleger.
Ligesom det næsten også kun var mænd, der sad på de magtfulde poster.
Det ved den nu 78-årige Ritt Bjerregaard alt om.
Første gang hun blev valgt til en plads i folketingssalen på Christiansborg var i 1971.
Trods det dengang mandsdominerede politiske system fik hun kæmpet sig til flere magtfulde poster gennem sin karriere.
Et sjældent indblik i Ritt Bjerregaards livVil du se og høre Ritt Bjerregaard fortælle meget mere om sin sygdom og sit liv med alle de op og nedture, det har budt på?
Du kan se dokumentaren 'Ritt' på DR TV ved at klikke her.
Mandag aften kan du også stille spørgsmål til Ritt Bjerregaard selv på dr.
dk, TÆT PÅ mellem klokken 21 og 22.
I dag har Ritt Bjerregaard trukket sig fra politik, men hun nåede at være i dansk politik i over 40 år.
I den tid var hun blandt andet minister ad flere omgange, overborgmester i København og kommissær i EU.
Internt i sit parti, Socialdemokratiet, har hun også haft en magtfuld rolle, hvor hun i årtier var med til at lægge linjen i partiet.
Ifølge DR's politiske analytiker Jens Ringberg er Ritt Bjerregaard én af de første kvinder, der blev en magtfuld spiller i dansk politik, ligesom han også tror, at en del kvindelige politikere i dag, ser Ritt Bjerregaard som en pionér.
Men hvad har Ritt Bjerregaard betydet for de kvindelige politikere, der står i spidsen for de forskellige partier i dag?
Det har DR spurgt dem om, og deres svar kommer her:Mette Frederiksen (S), statsministerStatsminister Mette Frederiksen er den anden kvindelige statsminister i Danmark.
Partikollegaen Helle Thorning-Schmidt var den første.
Der er kun én Ritt.
Og Ritt har været en kæmpe inspiration.
Det tror jeg ikke kun gælder for socialdemokrater, men for mange danskere i det hele taget.
Hun har vidst, hvad hun ville og er gået efter det.
Og så har hun altid sagt tingene lige ud.
For eksempel var det Ritt, som i sin tid sagde til mig, at jeg skulle gøre min uddannelse færdig.
Ikke som en diskussion.
Men som en ordre!
Ritt har i øvrigt altid været god til at hjælpe andre på vej.
Hun brød glasloftet flere årtier før, det ord overhovedet blev optaget i den danske ordbog.
Hun er gået sine egne veje og har kompromisløst insisteret på at leve livet, som hun selv ville.
Det kræver mod, som jeg tror mange – både mænd og kvinder – bliver inspireret af.
Hun har ikke været bange for at gå ind i det magtrum, som politik også handler om at kunne indtage.
Og som i høj grad var forbeholdt mænd, da hun var ung.
Pia Olsen Dyhr (SF), partiformandPia Olsen Dyhr har været formand for SF siden 2014.
Da jeg blev minister, snakkede jeg med Ritt om, hvordan man håndterer jobbet, og jeg fik en stribe gode og kloge råd.
For os i SF var det jo nyt at blive en del af regeringen, så vi havde ingen tidligere ministre selv.
Derfor søgte jeg blandt andet råd og ideer hos Ritt, som har stor erfaring fra flere tunge poster.
Ritt viste jo vejen for mange af os andre, ligesom Ebba Strange banede vejen i SF som den første kvindelige gruppeformand.
Det er vigtigt, at unge kvinder kan spejle sig i forbilleder, som viser, at en stærk politisk kvinde kan det samme som mænd.
Det betyder meget.
Pernille Skipper (EL), politisk ordførerPernille Skipper har været politisk ordfører for Enhedslisten siden 2016.
Ritt smed den stramme, pæne kjole og tog nogle store skridt ind i mande- og magtverdenen.
Hun accepterede ikke, at kvinder kun kunne være med omkring magten, hvis de holdt sig i periferien og opførte sig ordentligt.
Hun accepterede ikke at "kende sin plads”.
Uanset hvor enig eller uenig man kan være med hende, må man give hende, at hun sprængte nogle rammer og normer, som har banet vejen for os andre, der står her i dag.
Pernille Vermund, formand for partiet Nye Borgerlige, havde ikke mulighed for at være med.
FacebookTwitterKopier linkEmner:Enhedslisten|Mette Frederiksen (politiker)|Pernille Skipper (politiker)|Socialdemokraterne|København




https://www.dr.dk/nyheder/regionale/sjaelland/kommuner-faar-millioner-til-ensomme-aeldre-maend-nu-skal-de-bare-finde

SjællandKommuner får millioner til ensomme ældre mænd: Nu skal de bare finde demDet kan være svært at opspore ældre mænd, der føler sig alene.
35 millioner kroner fra satspuljemidler skal nu afhjælpe ensomhed blandt ældre mænd.
Af Ann Smed Madsen og Thor Malthe Andersen01.
sep.
2019 kl.
12.
09Bemærk: artiklen er mere end 30 dage gammelLæs opFlere af os har ældre fædre og bedstefædre, der sidder hjemme foran fjernsynet og føler sig ensomme.
Og det er et stigende problem for både mændenes helbred og for samfundet, mener man blandt andet i Sorø Kommune.
Men nu er der hjælp på vej.
For 35 millioner kroner fra statens satspuljemidler er nu på vej ud til alt fra Røde Kors til DGI og eksempelvis Vallensbæk, Frederikshavn og Sorø kommuner, som skal forsøge at forebygge ensomhed blandt ældre mænd.
Den største udfordring er dog allerførst at finde frem til de potentielt ensomme, ældre mænd, forklarer Morten Helmer, leder af Sorø Sundhedscenter.
- Det er en relativt svær målgruppe at få fingre i.
I et velfærdssamfund har vi en særlig forpligtelse til at få fat i netop de ensomme ældre og deres pårørende, siger han.
Konsekvenser af ensomhedNår der justeres for rygning, alkohol, BMI og fysisk inaktivitet, er ensomhed i Danmark årligt skyld i:- 770 ekstra dødsfald blandt personer, der er ensomme.
- 19.
000 ekstra somatiske indlæggelser.
- 3.
800 ekstra psykiatriske indlæggelser.
- Ekstra omkostninger på 2,2 mia.
kr.
til behandling og pleje.
Kilde: Sundhedsstyrelsens rapport "Sygdomsbyrden i Danmark".
Får hjælp fra eksperter og frivilligeI Sorø samarbejder kommunen med Frivilligcentret og Professionshøjskolen Absalon om at finde ud af, hvordan 1,4 millioner kroner bedst bruges på de omkring 300 ensomme ældre mænd, der bor i kommunen.
For på Absalon, der også holder til i den midtsjællandske kommune, sidder eksperterne, forklarer Morten Helmer, der er leder af Sorø Sundhedscenter.
Det kan blive en økonomisk byrde for kommunen, hvis man ikke får støttet op om de ensomme borgere, forklarer Morten Helmer, der er leder af Sorø Sundhedscenter.
- De har en helt fantastisk ekspertise på ældreområdet.
Blandt andet omkring sårbarhed og ensomme, siger han.
Og der kan være mange forskellige årsager til, at en ældre mand føler sig ensom, forklarer forebyggelseskonsulent i Sorø Kommune Sine Pedersen.
- Det kan være, hvis man er tilflytter og ikke kender lokalområdet eller sine naboer.
Det kan også være ham, der har mistet sin ægtefælle, hvor konen var den udadvendte af de to, og hvor det er svært at komme ud ad døren, når man er blevet alene, siger hun.
FacebookTwitterKopier linkEmner:Sorø Kommune|Sorø|Sundhed og velvære|Sjælland|Professionshøjskolen Absalon




https://www.dr.dk/sporten/fodbold/superliga/minut-minut-horsens-slaar-lyngby-2-1-efter-comeback






https://www.dr.dk/nyheder/kultur/naar-26-aarige-thomas-smider-laegekitlen-bryder-han-ud-i-sang-det-er-intimt-uden

KulturNår 26-årige Thomas smider lægekitlen, bryder han ud i sang: Det er intimt - uden at være sexHvorfor bruger man en stor del af sin fritid på at synge i munden på andre?
Det har Thomas Jessen Bjerregaard et svar på.
© Foto: Frederik Bjerre Andersen / Grafik: Oliver Seppo RasmussenAf Frederik Bjerre Andersen01.
sep.
2019 kl.
11.
04Læs opSidste efterår stoppede Thomas Jessen Bjerregaard op i sit dengang 25 år lange liv: Han følte sig 'ungdomsdeprimeret', han fungerede ikke godt på medicinstudiet og havde virkelig brug for en pause.
For måske skulle han i virkeligheden hellere droppe de hvide kitler og lægegerningen for i stedet at arbejde med musik - ikke mindst med korsang, som han i forvejen dyrkede i sin fritid.
Det er ikke, fordi jeg ser en eller anden koncert med et orkester og tænker: 'Årh, det er det, jeg skal'.
Det er altid koret.
Thomas Jessen Bjerregaard- Når jeg får lyst til at dyrke musikken mere og mere, så er det altid i forbindelse med koret.
Fordi vi har lavet et eller andet megafedt, der vækker noget til live.
Det er ikke, fordi jeg ser en eller anden koncert med et orkester og tænker: 'Årh, det er det, jeg skal'.
Det er altid koret, siger Thomas.
Derfor begyndte han sidste efterår at øve til optagelsesprøven på Musikkonservatoriet.
I lang tid var han helt 'hooked' på tanken om at skulle leve af sangen.
I sidste ende valgte han dog at springe fra.
Thomas skal altså – igen – være læge.
Men det tumultariske år viste tydeligt, at behovet for at synge og dyrke musikken ligger dybt i ham.
Ikke som en ambition om at blive solosanger i spotlyset foran et frådende hav af fans på en musikfestival.
Nej, Thomas har det fint med at være bassanger på bagerste række i Det Unge Vokalensemble.
Hør et nummer med Det Unge Vokalensemble, mens du læser videre:Det Unge Vokalensemble - Abendlied (af Joseph Rheinberger og Poul Emborg)Ekstreme følelserIfølge en opgørelse synger omkring 80.
000 danskere i kor på et eller andet plan hver uge.
Og hvis man spørger Thomas, er det ikke uden grund.
Det kan nemlig noget helt særligt, når man står skulder ved skulder, stemme ved stemme, og synger.
Både i en kirke et sted i Danmark – eller i direkte transmission fra Helsinki til en international konkurrence i korsang.
- Man får sådan en enorm stor fortrolighed i koret, selvom man egentlig bare laver lyd samtidig det meste af tiden.
Der er en følelse af hinanden, som jeg synes er virkelig særlig, siger han.
Thomas Jessen Bjerregaard øver med Det Unge Vokalensemble hver uge - og synger også flere koncerter med koret.
Her skimmer han igennem noderne forud for en korprøve.
Fællessang er i virkeligheden en ret intim blottelse, der kræver nærvær og bevidsthed om både én selv og alle de andre.
Om hvordan man er ens og forskellige, og hvordan man samarbejder, forklarer Thomas.
- Og så udforsker man nogle, måske ikke seksuelle, men ret ekstreme følelser og stemninger.
Selvom rigtig meget af musikken er religiøs, så kan det være både lifligt, skønt og behandle ret alvorlige emner.
Så man kommer også ind i nogle følelsesmæssige rum, som man måske ikke lige udforsker, hvis man sidder og læser avis.
Få din yndlings-kormusik til topsEr der et stykke kormusik, du holder særligt af?
Så skal du nominere det til P2's Klassisk Top 50 - De skønneste kor.
Måske har du mødt musikken på en playliste, i radioen, teateret, en film eller i kirken.
Måske har du selv sunget det i et kor?
Nominer det skønneste værk, du kender, på dr.
dk/top50Thomas har lagt en sort mappe med sine noder til dagens korprøve frem på bordet.
Vi er i Davidskirken på Østerbro i København, og fra selve kirkerummet ved siden af kan vi engang imellem høre tenoren Jakob, der er i gang med at varme sin klare stemme op.
Udenfor i den svejseskarpe augustsol hænger der en A3-plakat på kirkedøren: 'Afrejsekoncert med Det Unge Vokalensemble'.
Thomas og resten af koret er på vej afsted på turné i Grønland og Island.
Drømmen om at stå alene på scenenThomas fik selv korsangen ind med modermælken fra sine musikalske forældre.
Han sang i drenge- og mandskor i barndomsbyen Esbjerg og tog nogle gode tjanser som kirkesanger, mens han gik i gymnasiet.
Jeg er ikke den mest frembrusende sanger.
Jeg er ligesom trommeslageren i et band.
.
.
Thomas Jessen BjerregaardDen eneste gang, han sådan rigtigt har overvejet at stoppe, var da hans stemme gik i overgang.
Thomas havde bare ikke lyst til at slippe hverken musikken eller det sociale.
- Jeg har fået enormt mange tætte og ret langvarige venskaber i de kor, jeg har været med i, siger Thomas.
Han kalder Det Unge Vokalensemble for meget 'homogent'.
I hvert fald på den ene side:- For der er også meget forskellige typer med.
For eksempel sang der indtil for nylig en fyr, der er it-konsulent og mødte op hver gang i jakkesæt.
- Han er helt klart en type, jeg aldrig havde mødt, hvis han ikke sang i det her kor.
Hvis jeg skal være helt fordomsfuld, er han heller ikke en type, jeg ville se på gaden og tænke, jeg havde en masse tilfælles med.
Det Unge Vokalensemble har både håbefulde opera-aspiranter og medicin- og jurastuderende med i koret.
Fælles for dem er dog, at de synger virkelig godt - så godt, at ensemblet for to år siden repræsenterede Danmark til den internationale konkurrence 'Let the Peoples Sing'.
Når koret stiller op til prøve i en halvcirkel rundt om dirigenten, er der både statskundskabere, medicinstuderende, en datalog, en antropolog og flere, der ikke har valgt en uddannelse endnu.
Men Det Unge Vokalensemble har et temmelig højt niveau – og en dirigent med over 20 års erfaring fra Radiokoret og DR VokalEnsemblet.
Derfor er der også flere af sangerne, der drømmer om på et tidspunkt at stille sig forrest og alene: At komme på konservatoriet og uddanne sig til for eksempel operasangere.
For Thomas er det dog ikke målet.
Som han siger, så er der alligevel grænser for, hvor mange solister der er plads til – og koret giver både masser af koncerter og erfaring.
Derfor er han godt tilfreds med sin rolle.
- Jeg ser min egen force i, at jeg er meget stabil.
Jeg er ikke den mest frembrusende som sanger.
Jeg er ligesom trommeslageren i et band, der holder sammen på ting.
Fodbold-rush og et skud endorfinerGennem de sidste seks år har han jævnligt sunget koncerter med koret.
For to år siden var vokalensemblet med til den europæiske kor-konkurrence 'Let the Peoples Sing' i Finland, hvor de repræsenterede Danmark i skarp konkurrence med udvalgte kor fra otte andre europæiske lande.
Der er helt klart den der rushfornemmelse over en korkoncert.
Thomas Jessen BjerregaardKoncerten er stadig et klart højdepunkt i Thomas' kor-karriere:- Nogle gange går jeg ind og genser det på finsk tv, smiler Thomas.
- Jeg kan ikke huske, at vi har lavet noget bedre før eller siden.
Læs også:Danske sangere slået på stregen i finalen: - Vores performance var forrygendeDe vandt ikke konkurrencen, men Det Unge Vokalensemble havde øvet deres optræden helt ned i alle detaljer – og mens de stod på scenen, fik Thomas fornemmelsen af, at det gik helt fantastisk.
Midt i den følelse var det supervigtigt at bevare fokus.
- Man er helt klart på og 100 procent i flow.
Og man er helt bevidst om, at hvis man afbryder det eller giver sig til at tænke på alt muligt andet, så får man det ikke igen bagefter.
Det er nødt til at være konstant, forklarer Thomas.
For ham rummer koncerterne noget af det samme, som sportsudøvere oplever før, under og efter en kamp.
- Der er helt klart den der rushfornemmelse over en korkoncert, lidt ligesom at spille en fodboldkamp.
Man går ind i noget, der er meget intenst, og hvor man er fuldstændig koncentreret og på, så længe det nu varer, forklarer han.
- Og så bagefter får man det der endorfinskud.
Der er altid sådan en fantastisk stemning: 'For pokker, vi klarede det'!
FacebookTwitterKopier linkEmner:Klassisk musik|København|DR VokalEnsemblet|Uddannelse|Finland




https://www.dr.dk/nyheder/politik/overblik-faa-styr-paa-balladen-i-venstre-her

Krise i VenstreSe temaPolitikOVERBLIK Få styr på balladen i Venstre herHvad er det, der er sket i partiet Venstre, og hvad skal der ske nu?
Få svaret her.
Politisk ordfører, Jakob Ellemann-Jensen, udtalte sig i går til pressen efter den dramatiske weekend.
Af Thea Deleuran Müller01.
sep.
2019 kl.
09.
13Bemærk: artiklen er mere end 30 dage gammelLæs opI de seneste uger har der mildt sagt været røre i landets største oppositionsparti.
Det kulminerede i går efter et møde i Venstres hovedbestyrelse, som efterlod partiet uden en formand og næstformand.
De meddelte begge, at de ville trække sig fra deres poster, men hvad er det, der er sket, og hvad der ske herfra?
Få et overblik over situationen i Venstre her.
Hvad er der sket?
Det var i det her Twitter-opslag, at Lars Løkke Rasmussen annoncerede sin afgang som formand i går.
Venstres nu forhenværende formand Lars Løkke Rasmussen meddelte i går på Twitter, at han ville trække sig fra sin post.
Kort tid efter kom samme melding fra næstformanden Kristian Jensen, der var meget rørt, da han i går mødte pressen.
De to har stået i spidsen for Venstre i 10 år, men i den seneste måned har der været knas i partnerskabet.
I sidste weekend havde næstformanden Kristian Jensen foreslået Lars Løkke Rasmussen, at de begge skulle trække sig fra deres poster, så partiet kunne få en frisk start, men det blev afslået.
Kristian Jensen slog derfor fast, at han ville stille op som modkandidat til Lars Løkke Rasmussen til landsformandsposten, og det har ifølge Kristian Jensen, fået Lars Løkke Rasmussen til at trække sig som formand.
Lars Løkke Rasmussen mødte ikke selv pressen i går, ligesom han også forlod mødet uden at komme forbi pressen på vejen.
Hvad ligger til grund for konflikten i Venstre?
Lars Løkke Rasmussen og Kristian Jensen til et pressemøde i forbindelse med Venstres sommergruppemøde på Kragerup Gods den 9.
august.
Det hele blev sat i gang, da Kristian Jensen gik imod Lars Løkke Rasmussens idé om en SV-regering i et interview med Berlingske.
Konflikten mellem formanden og næstformanden eskalerede under Venstres sommergruppemøde for en måneds tid siden, og konflikten skabte i den grad røre i Venstres bagland.
Den 25.
august var Lars Løkke Rasmussen ellers selv ude og sige, at han ønskede at fortsætte som partiets formand, og at han var klar til et opgør om formandsposten på et kommende landsmøde, men nu skal Venstre altså lede efter et helt nyt makkerpar til at stå i spidsen for partiet.
Hvad skal der ske nu?
Det ekstraordinære landsmøde afholdes den 21.
september i Herning.
Her er et billede af de delegerede fra sidste års landsmøde.
Nu holder Venstre et ekstraordinært landsmøde, der skal afholdes i Herning den 21.
september.
Her vil omkring 850 delegerede medlemmer af partiet vælge en ny formand og næstformand.
Begge poster vælges med et simpelt flertal, hvor hver delegeret har én stemme.
Derfor skal der 426 stemmer til for at blive valgt til én af de to poster.
Venstre hovedbestyrelse har indkaldt til det ekstraordinære landsmøde med to punkter på dagsordenen.
Nemlig valg af formand og næstformand.
Er Venstre så uden en formand lige nu?
Kristian Jensen mødte i går pressen i Brejning nær Vejle, hvor Venstre afholdte deres hovedbestyrelsesmøde.
Nej, Kristian Jensen er fungerende formand for partiet lige nu.
Han har ikke trukket sig med øjeblikkelig virkning, og han er derfor partiets leder frem til det ekstraordinære landsmøde.
Lars Løkke Rasmussen trak sig som formand øjeblikkelig virkning.
Flere Venstre-folk peger nu på partiets politiske ordfører, Jakob Ellemann-Jensen, som ny formand, men han har endnu ikke selv været ude og sige, at han stiller op til posten.
FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Twitter|Herning




https://www.dr.dk/sporten/fodbold/superliga/minut-minut-saba-sikrer-randers-sejr-over-bundhold






https://www.dr.dk/nyheder/penge/fra-i-dag-indefryses-dine-feriepenge-i-en-ny-fond

PengeFra i dag indefryses dine feriepenge i en ny fondNy fond skal opbevare for op mod 100 milliarder kroners feriepenge.
Den ferie, du optjener næste år, bliver ikke udbetalt til dig selv, men bliver i stedet indefrosset i en fond.
Af Mikkel Jensen01.
sep.
2019 kl.
06.
00Bemærk: artiklen er mere end 30 dage gammelLæs opSommeren er forbi, og den nærmest fløj afsted.
For rigtigt mange danskere er sommeren gået med at holde ferie med enten løn eller feriepenge.
I Danmark har vi nemlig en ferielov, hvor der optjenes 2,08 feriedag for hver måned, man er ansat.
Er man løst ansat eller timelønnet, så går 12,5 procent af lønnen til feriepenge.
Ved at arbejde får man altså ret til at holde ferie med løn.
Stil spørgsmål til Else NyvangHvis du vil vide mere om den nye ferielov, så kan du stille spørgsmål til Else Nyvang i TÆT PÅ på dr.
dk.
Hun er kundedirektør hos Lønmodtagernes Dyrtidsfond og sidder klar til at svare på spørgsmål klokken 20.
00.
Fotograf: Lennart Søgård-HøyerFra i dag bliver tingene dog vendt på hovedet.
Den ferie, du optjener næste år, bliver ikke udbetalt til dig selv, men bliver i stedet indefrosset i en fond.
Pengene i fonden, kan man som lønmodtager først se frem til at få fat i den dag, man forlader arbejdsmarkedet.
For at forstå, hvordan det kan gå til, er man først nødt til at kende til den nye ferielov, som blev vedtaget for to år siden.
Fra forskudt ferie til samtidighedsferieEr man ny på arbejdsmarkedet i dag, så kan der gå helt op til 16 måneder fra man bliver ansat til man må holde ferie med løn.
I Danmark har vi nemlig forskudt ferie.
Det betyder, at man som lønmodtager optjener ferie i kalenderåret 1.
januar til 31.
december, men at ferien først kan afholdes fra 1.
maj til 30.
april året efter.
Med den nye ferieordning kan de, som er nye på arbejdsmarkedet, se frem til at afholde ferie stort set med det samme, de bliver ansat.
Der bliver nemlig lavet om på den måde, man opsparer ferie på, så man fremover kommer til at kunne optjene og afvikle ferie på samme tid.
Hvis man optjener feriedage i februar måned, vil feriedagene altså i princippet allerede kunne afholdes måneden efter samme år.
Da loven blev vedtaget i 2017, udtalte daværende beskæftigelsesminister Troels Lund Poulsen (V):- Vi sikrer, at man optjener ret til feriepenge allerede fra første dag på arbejdsmarkedet.
Dermed løser vi det problem, mange nyansatte har haft, hvor de har skullet vente i over et år på at kunne få feriepenge.
Ny fond skal varetage 100 milliarderSelvom den nye ferielov først træder i kraft den 1.
september 2020, så kan loven allerede mærkes nu for helt almindelige lønmodtagere.
Siden 1.
januar har der været en såkaldt overgangsperiode til den nye lov.
Som et led i overgangsperioden skal al ferie, der optjenes fra i dag, indefryses i en ny fond.
Fonden, der får det mundrette navn ”Lønmodtagernes Fond for Tilgodehavende Feriemidler”, får til opgave at forvalte og administrere de tilgodehavende midler.
Det er ikke et småbeløb, som fonden nu skal tage vare på.
Op imod 100 milliarder kroner forventes at blive indbetalt til fonden.
En arbejdsgiver kan dog også vælge at forvalte pengene selv, så det endelige beløb kendes først om et års tid.
Som lønmodtager kan du først få del i pengene den dag, du forlader arbejdsmarkedet.
Sådan kan du få udbetalt indefrosset ferie:•Du forlader arbejdsmarkedet•Du går på førtidspension•Du går på efterløn.
•Du får tilkendt fleksydelse.
•Du får udbetalt alderspension, der er oprettet som led i et ansættelsesforhold.
•Du har et varigt ophold i udlandet.
•Kilde: BeskæftigelsesministerietFor de yngste lønmodtagere betyder det, at der kan gå helt op til 50 år, før de kan få del i pengene.
Fonden kan derfor betragtes som værende en form for ekstra tvungen pensionsopsparing.
Det er en smule kompliceret, og den nye ferielov har da også medført en lang række spørgsmål, lyder det fra Helene Grarup Smidth, der er advokat i fagforeningen HK, og som hjælper rådgivere i HK med at formidle den nye ferielov til deres medlemmer.
- Det er ikke sådan noget, man bare lige hører én gang, og så har man forstået det.
Den ferielov, vi har i dag, er sådan set også kompliceret.
Nu laver vi helt om på et system, som vi har haft i mere end 70 år, siger hun.
Sommerferien kan blive kortereSelvom mange altså må vente en årrække på at få de indefrosne feriepenge udbetalt, så er det stadig muligt at afholde ferie næste år.
Indtil videre vil de fleste have optjent 16,64 feriedage indtil nu, og det er de feriedage, som kan bruges i ferieperioden næste år.
Normalt vil man have optjent 25 feriedage på et år.
Men fra september begynder man som lønmodtager at optjene 2,08 feriedage, som kan afholdes med det samme.
Dermed vil man stadigvæk ende med et optjene 25 feriedage på et år.
- Når man står 1.
maj næste år, hvor ferieåret starter, så vil man være vant til at have 25 feriedage.
Men næste år vil man kun have 16,64 og mange vil måske tænke, hvordan det mon kan hænge sammen?
Der skal man vænne sig til at tænke, at fra 1.
september der optjener man ferie igen, og det er noget ferie, man kan bruge med det samme, siger Helene Grarup Smidt fra HK.
Der, hvor der kan opstå udfordringer, er hvis man planlægger at holde mere end tre ugers sommerferie næste år, forklarer Helene Grarup Smidth.
- Så er det en god idé enten at overføre noget fra indeværende ferie til næste år eller bruge fra den 6.
ferieuge eller feriefridage, som mange lønmodtagere har ret til via deres overenskomst eller kontrakt, siger hun.
Forstå overgangsperioden:•Inden den nye ferielov træder i kraft, er der et overgangsår, som løber fra den 1.
september 2019 til 31.
august 2020.
•Feriepenge, du optjener i overgangsåret, bliver til en opsparing hos den nye fond, Lønmodtagernes Feriemidler.
•Overgangsåret gælder alle lønmodtagere, og din opsparing er 12,5 % af din ferieberettigede løn.
•Det er din arbejdsgiver, der indberetter og indbetaler feriepengene til Lønmodtagernes Feriemidler.
I starten af 2021 får du et brev, hvor du bliver bedt om at tjekke, at din arbejdsgiver har indberettet de korrekte feriepenge til fonden.
•Du får opsparingen udbetalt ved folkepensionsalderen.
•Kilde: Borger.
dkFonden er til for arbejdsgiverneDen nye fond kan betragtes som en slags pensionsopsparing.
Men i princippet er det jo lønmodtagernes egne penge, som bliver indefrosset i fonden.
Det er heller ikke gået alles næse forbi.
Eksempelvis er det blevet fremstillet et borgerforslag om at udbetale pengene, som har fået mere end 45.
000 underskrifter.
Når man alligevel har valgt at indefryse ferien i en fond, så skyldes det ikke mindst hensynet til arbejdsgiverne.
Når lønmodtagerne går over til at optjene samtidighedsferie – altså ferie, som kan afholdes med det samme – risikerer en arbejdsgiver at skulle udbetale helt op til ti ugers ferie på et år, og det kan være noget af en mundfuld.
Derfor har man valgt, at arbejdsgiverne kan skylde fonden de tilgodehavende feriemidler, indtil fonden skal udbetale pengene.
Er man arbejdsgiver behøver man altså ikke at grave dybt i lommen lige til at starte med.
Du kan læse mere om den nye ferielov på Borger.
dk.
FacebookTwitterKopier linkEmner:Arbejdspladser|Troels Lund Poulsen (politiker)|Venstre|borger.
dk|Ansættelsesforhold




https://www.dr.dk/sporten/motorsport/leon-madsen-er-ikke-laengere-alene-i-front-i-vm-stillingen-vi-starter-fra-nul

MotorsportLeon Madsen er ikke længere alene i front i VM-stillingen: 'Vi starter fra nul igen'Den danske speedwaykører Leon Madsen ligger på en delt førsteplads i VM-stillingen med tre løb tilbage.
Leon Madsen smed sin føring i VM-klassementet, da han lørdag måtte nøjes med en plads i semifinalen i det tyske grand prix.
01.
sep.
2019 kl.
10.
26Bemærk: artiklen er mere end 30 dage gammelLæs opLeon Madsen har stadig greb om førstepladsen i VM-stillingen efter lørdagens grandprix i tyske Teterow.
Danskeren har dog fået selskab af polske Bartosz Zmarzlik i toppen af tabellen, og der er dermed lagt op til en tæt kamp om VM-guldet i de resterende tre grandprixer.
Adspurgt om mulighederne for at blive verdensmester tør Madsen, der røg ud i semifinalen lørdag, da heller ikke tage munden for fuld.
Læs også:Spænding før turen går til Vojens: Iversen bliver firer i Tyskland - Madsen deler VM-føring- Som jeg har sagt hele året, så kører jeg med for at vinde VM.
Det gør jeg stadig.
Nu ligger vi à point, så vi starter lidt fra nul igen.
- Jeg tager en runde af gangen, og så gør jeg mit bedste på hver eneste runde, og så må vi se, hvor langt det bringer mig, siger Leon Madsen.
Next stop: VojensAllerede næste weekend skal han og resten af VM-feltet igen i aktion, når Vojens Speedway Center ligger bane til sæsonens ottende grandprix.
Løbet bliver Leon Madsens første på dansk jord i 2019, men han er ikke sikker på, om det bliver en fordel at være på hjemmebane.
- Forhåbentlig har jeg hele den danske befolkning i ryggen, der støtter mig og laver en god atmosfære, så på den måde er det jo en fordel, siger Madsen.
De to danske kørere i VM-serien, Niels-Kristian Iversen (venstre) og Leon Madsen (højre) sammen med landstræner Hans Nielsen ved weekendens løb.
Niels-Kristian Iversen kørte sig i finalen, men måtte nøjes med en fjerdeplads.
Selv om det lørdag lykkedes speedwaykøreren at forblive på førstepladsen i VM-stillingen, så døjer Madsen stadig med eftervirkningerne af et styrt i Polen i starten af august.
- Jeg har stadig store smerter i min ankel, men det går stille og roligt fremad dag for dag.
Det bliver det forhåbentlig ved med, så jeg kan træne lidt mere den kommende uge frem mod løbet i Vojens og være endnu mere fit for fight.
Den anden dansker i VM-serien, Niels-Kristian Iversen, var med i finalen lørdag, hvor det blev til en fjerdeplads.
I den samlede VM-stilling indtager Iversen niendepladsen med 54 point.
/ritzau/FacebookTwitterKopier linkEmner:Vojens|Speedway|Polen




https://www.dr.dk/nyheder/penge/sommerglade-danskere-risikerer-mangle-feriedage-i-2020

PengeSommerglade danskere risikerer at mangle feriedage i 2020Ny lov betyder færre feriedage næste efterår.
Planlæg, lyder rådet.
Hvis du er vant til at sommerdase mange af dine ferieuger væk, så er det til næste år ekstra vigtigt at planlægge ferien.
Af Alexander Hecklen01.
sep.
2019 kl.
10.
05Bemærk: artiklen er mere end 30 dage gammelLæs opStil spørgsmål til Else NyvangHvis du vil vide mere om den nye ferielov, så kan du stille spørgsmål til Else Nyvang i TÆT PÅ på dr.
dk.
Hun er kundedirektør hos Lønmodtagernes Dyrtidsfond og sidder klar til at svare på spørgsmål klokken 20.
00.
Fotograf: Lennart Søgård-HøyerSommer, strand og sol er for mange lig med laaaaang ferie.
Hvis du er en af dem, der sætter ekstra mange krydser i feriekalenderen for at få mest muligt ud af årets varmeste måneder, så er det en god idé at læse med her.
Fra i dag begynder vi nemlig at omstille os til den nye ferielov, der rulles ud 1.
september næste år.
Overgangen til en ny lov gør, at vi i en periode næste år har knapt så mange feriedage på kontoen.
Derfor skal du planlægge næste års ferie ekstra grundigt, lyder rådet fra Else Nyvang, der er kundedirektør hos Lønmodtagernes Dyrtidsfond.
- Med den nye ferielov så har vi et overgangsår, hvor man ikke har helt så mange dage, man kan disponere over fra 1.
maj, siger hun.
Brug tjeklisten her til at blive klogere.
1Hvor mange feriedage får jeg så?
.
Normalt har vi fra starten af maj mulighed for at afholde 25 feriedage - eller fem ugers ferie, som er optjent året før.
De fem uger kan du i princippet afholde med det samme.
Planlæg din sommerferie i 2020Den 1.
maj 2020 får du op til 16,64 feriedage.
Det er de feriedage, du optjener fra 1.
januar 2019 til 31.
august 2019.
Hvis du har ferie, som du ikke bruger mellem 1.
maj 2020 og 31.
august 2020, får du dem automatisk med over i den nye ferielov.
Du kan derfor holde ferien frem til den 31.
december 2021.
Fra 1.
september 2020 optjener du 2,08 feriedage for hver måneds ansættelse, som du kan holde allerede måneden efter, du har optjent dem.
Kilde: Borger.
dkMen sådan er det ikke i 2020.
Her får du i perioden fra 1.
maj til slutningen af august i stedet kun 16,64 feriedage, som du kan afholde.
Det svarer til lidt mere end tre ugers ferie.
De resterende to ferieuger, som du plejer at have til rådighed allerede fra maj, skal du først optjene i månederne september til december 2020, før du kan afholde dem.
Så hvis du for eksempel er vant til at ligge fire uger på langs i juli for så i oktober at tage en chartertur til Grækenland, når skolernes efterårsferie rammer, kan det være en god idé at spare på dine feriedage allerede nu.
- Så skal du gemme nogle feriedage, så du bruger færre til jul eller vinterferien i år, for at du har nogle i reserve, som du kan bruge til næste sommer, siger Else Nyvang.
2Hvorfor får jeg færre feriedage?
.
Med den nye ferielov kommer vi for hver måned til at optjene 2,08 feriedage.
Forskelligt fra i dag kan du med den nye lov allerede holde feriedagene i måneden efter, at du har optjent dem.
Men du skal så samtidig også først have optjent dem.
Det giver et problem fra 1.
september 2020, når vi går over til den nye lov, forklarer Else Nyvang.
- Du har ikke feriedage for et helt år til rådighed til næste sommer.
Dér har du kun feriedage optjent over otte måneder til rådighed, siger hun.
Fra starten af september skal du altså først til igen at opspare feriedage, før du i måneden efter kan holde 2,08 dage fri.
For eksempel skal du - for at kunne holde lidt over fire dages uafbrudt ferie - vente til efter oktober måned, hvor du med to måneders arbejde på kontoen har sikret dig 4,16 dage, som kan holdes i november og frem.
Venter du med at bruge den nyoptjente ferie til december, har du så pludselig 6,24 dage på kontoen.
3Hvorfor skal jeg spare på min ferie?
(© Borger.
dk)Det skal du heller ikke nødvendigvis.
Det kan være, du har massevis af ekstra feriedage opsparet, som du kan bruge.
Det kan også være, at du i din ansættelsesaftale har ret til mere ferie eller andre fridage, som du kan gøre brug af.
Men hvis du brænder alle dine uger af i sommerperioden, så kan du komme til at mangle ferie fra 1.
september, når den nye lov træder i kraft.
Det er dog kun i 2020, at det bliver et problem, fortæller kundedirektøren.
- Det er en ting, der sker én gang i forbindelse med, at vi skal skifte til den nye ferielov, siger hun.
4Hvad kan jeg gøre, hvis jeg ikke kan spare på sommerferien?
.
Du kan tale med din arbejdsgiver allerede nu.
Måske kan I sammen planlægge jer ud af det særlige ferieår, der står for døren.
Men selvom du har ret til mere ferie end de godt tre uger næste år, så er det i sidste ende din chef, der bestemmer, hvordan dine feriedage kan bruges, forklarer Else Nyvang.
- Sådan som reglerne er nu, så er der ikke så mange chefer, som vil være indstillet på at give ekstra frihed.
Så udgangspunktet er, at du selv skal have sparret ekstra feriedage op til næste sommer, siger hun.
Din bedste chance for at have råd til efterårsferien vil derfor være, at 'gemme' 2,92 feriedage, som du så kan bruge sammen med de 2,08 dages ferie, du optjener i september.
På den måde har du lige præcis råd til fem dages ferie i oktober.
5Hvorfor er loven ændret?
Hvis du er helt ny på arbejdsmarkedet i dag, så har du ikke optjent ferie året før.
Med den nuværende lov kan der derfor gå helt op til 16 måneder, fra du bliver ansat, til du må holde ferie med løn.
På den måde har blandt andre nyuddannede arbejdet uden optjent ferie, og det har fået EU-Kommissionen til at åbne en sag mod Danmark.
Kommissionen mener, at den nuværende danske ferielov strider mod EU's arbejdstidsdirektiv, der slår fast, at lønmodtagere har ret til fire ugers betalt ferie.
- EU finder, at det er diskriminerende, at man skal arbejde et helt år, inden man får ret til at holde ferie med løn.
Derfor har de sagt, at vi er forpligtet til at ændre ferieloven i Danmark, siger Else Nyvang.
Forstå overgangsperioden:•Inden den nye ferielov træder i kraft, er der et overgangsår, som løber fra den 1.
september 2019 til 31.
august 2020.
•Feriepenge, du optjener i overgangsåret, bliver til en opsparing hos den nye fond, Lønmodtagernes Feriemidler.
•Overgangsåret gælder alle lønmodtagere, og din opsparing er 12,5 % af din ferieberettigede løn.
•Det er din arbejdsgiver, der indberetter og indbetaler feriepengene til Lønmodtagernes Feriemidler.
I starten af 2021 får du et brev, hvor du bliver bedt om at tjekke, at din arbejdsgiver har indberettet de korrekte feriepenge til fonden.
•Du får opsparingen udbetalt ved folkepensionsalderen.
•Kilde: Borger.
dk6Hvad med mine optjente feriepenge fra i år?
.
Feriepenge, du optjener i overgangsåret, bliver til en opsparing hos den nye fond, Lønmodtagernes Feriemidler.
- De lægges over i en fond, så fonden kan holde øje med dem og garantere, at pengene er der den dag, de skal udbetales, siger Else Nyvang.
Pengene er indefrosset, og du vil derfor som udgangspunkt først få pengene udbetalt, når du når folkepensionsalderen.
For at dine ekstra feriepenge ikke skal blive mindre værd i mellemtiden, så investerer fonden pengene for dig.
Måske endda med en lille gevinst, lyder det fra fonden.
- Vi går ud og investerer dem, og planen er selvfølgelig, at pengene som minimum bevarer samme købekraft.
Men derudover, så regner vi også med, at der kommer en gevinst på at have pengene, siger kundedirektør Else Nyvang.
Du kan læse mere om den nye ferielov på Borger.
dk.
Sådan kan du få udbetalt indefrosset ferie:•Du forlader arbejdsmarkedet•Du går på førtidspension•Du går på efterløn.
•Du får tilkendt fleksydelse.
•Du får udbetalt alderspension, der er oprettet som led i et ansættelsesforhold.
•Du har et varigt ophold i udlandet.
•Kilde: BeskæftigelsesministerietFacebookTwitterKopier linkEmner:borger.
dk|Europa-Kommissionen|Rejse- og turistbranchen|Ansættelsesforhold|Grækenland




https://www.dr.dk/nyheder/regionale/hovedstadsomraadet/formand-venstre-i-region-hovedstaden-haaber-paa-kampvalg

Krise i VenstreSe temaKøbenhavnFormand for Venstre i Region Hovedstaden håber på kampvalgDen bedste måde at sikre opbakning til en ny formand er et felt med flere kandidater, siger formand for Venstre i Region Hovedstaden.
Jakob Ellemann-Jensen har endnu ikke meldt sit kandidatur, men bliver af mange nævnt som ny formand i Venstre.
 Af Ida Nathan01.
sep.
2019 kl.
11.
06Bemærk: artiklen er mere end 30 dage gammelLæs opMens fremtrædende Venstre-medlemmer landet over melder deres opbakning til Jakob Ellemann-Jensen som ny formand, så håber formanden for Venstre i Region Hovedstaden, Bo Madsen, at der vil være flere kandidater at vælge imellem, når der skal vælges formand på landsmødet den 21.
september.
Læs også:En time efter Løkkes afgang kom dagens første opbakning til Ellemann: Her er hans støtter- Vi har en tradition for i Venstre, at vi vælger formand i kampvalg.
Det er kun de seneste to formænd, der er valgt uden kampvalg, men tidligere har der altid være flere kandidater, og det synes jeg er en god ting for demokratiet, siger han.
Det giver en ny formand et bedre fundament, hvis der har været flere kandidater i spil, uddyber Bo Madsen.
- Det giver en bredere opbakning, når medlemmerne har mulighed for at vælge.
Det er Venstres medlemmer og delegerede, der skal vælge, og det er det ikke, hvis der kun er en enkelt kandidatBorgmester: vi har brug for roI Rudersdal ser Venstre-borgmester Jens Ive anderledes på det.
Han peger på Jakob Ellemann-Jensen som ny formand, og mener et kampvalg vil give fornyet energi til de interne diskussioner i Venstre, og det er det sidste, der er brug for, siger han.
- Venstre har ikke brug for et kampvalg nu, vi har haft kamp nok.
Jeg hører udover hele landet en klar opbakning til Jakob, og jeg vil ikke foreslå nogen at stille op mod ham.
Også i nabokommunen Allerød håber formanden for den lokale Venstre-afdeling, at Jakob Ellemann-Jensen bliver valgt uden modkandidater.
- Det bedst vil være, at vi kan stå sammen om at kåre ham, siger Niels Kierkegaard.
Foreløbigt er der ingen kandidater, der har meldt sig på banen.
FacebookTwitterKopier linkEmner:Jakob Ellemann-Jensen (politiker)|Jens Ive (politiker)|Venstre|Lokalpolitik|Allerød




https://www.dr.dk/nyheder/indland/ritt-bjerregaard-er-uhelbredelig-syg-af-kraeft-men-er-ikke-bange-doe

IndlandRitt Bjerregaard er uhelbredelig syg af kræft, men er ikke bange for at døI årtier var den 78-årige tidligere politiker én af de mest markante skikkelser i dansk politik.
Af Thea Deleuran Müller, Asger Mow og Peter Qvortrup Geisling01.
sep.
2019 kl.
08.
30Læs opHun er kvinden, der er en af årsagerne til, at Danmarks første kvindelige statsminister overhovedet blev socialdemokrat i første omgang.
Ritt Bjerregaard fik kæmpet sig igennem det politiske system, dengang det ellers kun var mænd, der sad på de magtfulde poster.
Et sjældent indblik i Ritt Bjerregaards livVil du se og høre Ritt Bjerregaard fortælle meget mere om sin sygdom og sit liv med alle de op og nedture, det har budt på?
Du kan se dokumentaren 'Ritt' på DR TV ved at klikke her.
Mandag aften kan du også stille spørgsmål til Ritt Bjerregaard selv på dr.
dk, TÆT PÅ mellem klokken 21 og 22.
Alene det, at hun som ung kvinde blev minister tilbage i 70'erne, var nok til, at mange dengang fik kaffen galt i halsen.
Men hvad andre tænker om hende, har aldrig stoppet Ritt Bjerregaard.
I dag er hun 78 år gammel, har trukket sig fra dansk politik og lever på lånt tid med en uhelbredelig kræft-sygdom.
I to år har DR og sundhedskorrespondent Peter Qvortrup Geisling fulgt Ritt Bjerregaard med sin sygdom, hvor de to også ser tilbage på hendes karriere og liv.
Hun har været gift med sin mand Søren Mørch i mere end 50 år, men ægteskabet har ligesom Ritt Bjerregaard været langt fra traditionelt.
I perioder har de to boet hver for sig, og de har afskrevet at få børn, men ikke at have andre kærester ved siden af ægteskabet.
Ritt Bjerregaard har aldrig været bleg for at sige sin mening, hvad end reaktionen til den måtte være, og hun er blevet kaldt mange ting gennem sin 40 år lange politiske karriere.
Som hun selv siger det, har de sjældent været pæne.
Peter Qvortrup Geisling og Ritt Bjerregaard går tur ved vandet i dokumentaren.
- Jeg er en strid kælling, og jeg er godt tilfreds med at være det, har hun på et tidspunkt sagt i et interview.
For direkte tale går hånd i hånd med Ritt Bjerregaards drøm om at forandre samfundet.
- En af de måder, man kan forandre samfund på, er ved at formulere sig, så der ikke er nogen tvivl om, hvad man mener.
Nu står Ritt Bjerregaard midt i et alvorligt sygdomsforløb, der startede med kræft i endetarmen tilbage i 2015, og som nu gør, at hun lever på lånt tid.
Sygdommen har også gjort én af de mest markante og kompromisløse skikkelser i dansk politik en smule mere sårbar, selvom hun stadig ikke fortryder noget som helst - og heller ikke kommer til det.
Blev minister og sammenlignet med en hestRitt Bjerregaard er født og opvokset på Vesterbro i København, hvor hun selv blev nødt til at kæmpe for hvert et fremskridt.
Midt i al den uretfærdighed, som der også dengang florerede i bydelen.
I et hjem med masser af kærlighed og opbakning blev hun klædt på til et liv, hvor hun aldrig har tvivlet på, om hun var god nok.
Samtidig blev hun også bevidst om, at hun selv måtte lægge kræfter i at få ting til at ske.
Ritt Bjerregaard er født i 1941 og er opvokset på Vesterbro i København.
Og måske er det én af de ting, der har klædt hende på til at kunne klare at træde stier, som få kvinder har gjort før hende.
Én af de første gange hun gjorde det, var da hun blev valgt til Folketinget for første gang i 1971.
- Det, jeg så omkring mig, var mænd på alle de magtfulde poster, og jeg var meget opmærksom på, at hvis jeg skulle forandre noget som helst, blev jeg nødt til at være den første, siger Ritt Bjerregaard.
Gennem sin politiske karriere har hun siddet på topposter som overborgmester i København, minister i flere omgange og som kommissær i EU.
Men første gang Ritt Bjerregaard vælges som minister i 1973 i Anker Jørgensens første regering, har Ekstra Bladet en forside, der gør hende rasende.
- Da jeg så ser lederen i Berlingske, finder jeg ud af, at Ekstra Bladet er ret pæne ved mig.
I lederen i Berlingske bliver valget af Ritt Bjerregaard som minister sammenlignet med dengang, kejser Caligula overvejede at vælge sin hest som konsul.
- Forventningerne kan dårligt blive meget mindre, lyder det fra Ritt Bjerregaard i dag.
Naturen får én ned i en passende størrelseAlligevel endte hun i den grad med at udføre ting som minister, der både satte præg på tiden dengang og for eftertiden, da hun stod i spidsen for flere gennemgribende reformer.
Og når hun spørges ind til, hvad hun er mest stolt af i dag, nævner hun flere forskellige ting.
Blandt andet en folkeskolereform, hun stod bag i 70'erne, og at hun lykkedes med at redde Roskilde Universitetscenter, der stadig uddanner tusindvis af studerende i dag.
Ritt Bjerregaard tilbage i 1976.
Hun nævner også, at hun som socialminister stod for at skulle spare millioner på området, og selvom det gjorde hende rasende upopulær, som hun selv siger det, lykkedes det.
De bedrifter, som hun gennem livet har begået, kan tænkes at stige én til hovedet, men det gælder ikke for Ritt Bjerregaard.
Og gennem livet har hun brugt noget så simpelt som naturen til at komme lidt ned i den rette størrelse, når store beslutninger skulle tages.
I mere end 26 år har Ritt Bjerregaard ejet en æbleplantage, som gennem tiden har givet hende ro og stabilitet til at tænke i pressede situationer.
- At æbletræer bliver så gamle og er så ligeglade, gjorde også noget ved, at det, som jeg synes, var meget uoverskueligt, blev lidt mindre og blev mere overkommeligt, siger hun.
- Det synes jeg, at naturen kan.
Få én lidt ned i en passende størrelse.
En fyring førte 'dumme' tårer med sigGennem Ritt Bjerregaards 40 år lange karriere har der ikke kun været opture.
Hendes stålfaste og til tider utraditionelle politiske facon har i den grad påvirket, hvordan andre opfattede hende.
I sit første årti i politik blev hun fældet som minister i en sag, der handlede om en officiel rejse til Paris.
Der fik hun kritik for at have boet på et dyrt hotelværelse, spist fine måltider og brugt for mange penge på transporten.
Det fik daværende statsminister Anker Jørgensen (S) til at fyre Ritt Bjerregaard som undervisningsminister.
Dengang som nu mener hun ikke selv, der ligger noget i sagen.
- I dag ser jeg det som typiske sager, kvinder kan løbe ind i.
Der var ingen tvivl om, at mænd havde boet på samme hoteller, som jeg boede på og blev fyret for.
En fyring, som hun i den grad også blev gal over, fortæller hun.
Og ved sin afsked fældede hun en tåre, som sidenhen er blevet mere eller mindre famøs.
- Da jeg stod foran alle medarbejderne i Undervisningsministeriet, som alle syntes, det var så synd for mig, der blev jeg selv så ked af det.
Tårer, som Ritt Bjerregaards egen mand i dag ikke giver meget for.
- Det var dumt, siger 85-årige Søren Mørch.
- Det var en opgave, der var kikset, og så må man få rettet den op.
Det er ikke noget at tude over.
Og Ritt Bjerregaard ønsker heller ikke at dvæle ved, hvorvidt hun laver fejl eller ej.
- Jeg går ikke op i, om jeg laver fejl.
Det bruger jeg ikke tid og kræfter på.
Jeg tænker i stedet, hvad kan jeg gøre bedre, siger hun.
Mange flere kræfter i vrede end i tårerIfølge Ritt Bjerregaard er tårer "svaghed", men gennem tiden har folk påpeget overfor hende, at de tårer måske har været med til at få folk til at få medlidenhed med hende, og på den måde sikret hende flere stemmer.
Alligevel er hendes råd til andre: "Lad være med at synes, det er synd for jer.
Det kan I ikke komme videre fra".
- Der er mange flere kræfter i vrede.
Fra vreden kan man komme videre, for i det synes man, at man bliver dårligt behandlet, og det skal de ikke slippe godt fra.
- Hvis man i stedet bare sætter sig over i et hjørne og græder, kører du dig selv længere og længere ned, og det gør jeg ikke.
Daværende undervisningsminister Ritt Bjerregaard blev under en delegationsrejse hjemkaldt.
Ved hjemkomsten blev hun fyret for sit overforbrug under en rejse til Paris.
Her ses hun ved ankomsten til Danmark, hvor pressen var mødt talstærkt op.
Uhelbredelig kræft har i dag ramt Ritt Bjerregaard, og det har fået tårerne til at trille oftere end før.
Sygdommen startede i endetarmen, som så sidenhen har spredt sig, og de seneste to år har DR fulgt Ritt Bjerregaard og hendes sygdomsforløb.
Lige nu vokser kræften meget langsomt, hvilket hun er lykkelig for.
Hun insisterer også på, at hun gerne vil blive her flere år endnu, selvom Ritt Bjerregaard heller ikke er bange for at dø.
- Livet bliver jo ikke ved evigt.
Jeg håber, jeg får 10 gode år mere, men hvis jeg ikke får det, er det sådan set også ok, lyder det fra Ritt Bjerregaard.
Omkring sig har hun sine veninder og sin mand, der spiller en helt afgørende rolle for hende i sygdomsforløbet.
- At han er der og er der for mig, når sådan noget sker, og vi sammen kan tale om det og forholde os til det.
Der er ikke noget, vi ikke kan tale om.
Et utraditionelt ægteskab med kærester på sidelinjenSiden 70'erne har de boet hver for sig, og for nogle år siden kunne de fejre guldbryllup.
- Ellers havde vi nok ikke været gift så længe, siger Ritt Bjerregaards mand, Søren Mørch.
- Vi tror, at hvis man overhovedet har en mulighed for det, har alle mennesker brug for at være for sig selv, hvor man ikke skal tage hensyn til den anden, siger Ritt Bjerregaard.
Historiker Søren Mørch i dag.
At indgå forhold eller være sammen med andre ved siden af ægteskabet har heller ikke været udelukket - så længe de begge var ærlige omkring det.
- Vi har også accepteret, at vi godt kunne have andre kærester og langvarige forhold, men at man skal fortælle det til hinanden, siger Ritt Bjerregaard.
- Det skal ikke være noget med, at man gik og spekulerede på, hvad var det nu, den anden lavede, eller var den ene på vej væk.
Vi skulle vide, hvad der foregik.
Spørgsmålet er ikke, om man bliver jaloux, men om hvorvidt man har en vilje til at komme videre fra det eller ej.
I tidligere interviews har hun sagt, at de to ofte diskuterer, og at hun ikke vil møde noget argument fra folk udenfor ægteskabet, som hun ikke allerede har mødt gennem samtaler og diskussioner med Søren.
- Det har været en fornøjelse at have været gift med Søren, siger hun i dag flere end 50 år efter, de to blev gift.
Har han i virkeligheden været den første spindoktor i Danmark?
- Han har mere været en personlig rådgiver, som jeg kan diskutere alt muligt med bagved scenen.
Hør Ritt Bjerregaard fortælle om dengang, Søren Mørch og hende mødte hinanden:Fortryder intet, og har intet de skal nåDer er heller ingen børn, der har meldt sin ankomst i de tos liv, og det er der flere årsager til.
Blandt andet har Søren Mørch haft nogle humørsvingninger, som ifølge dem selv ikke er gode for børn.
Tidligt i forholdet havde Ritt Bjerregaard et foster udenfor livmoderen, hvilket betød, at der skulle ret meget til for, at de to skulle kunne få et barn.
- Vi fik talt det godt igennem sammen og blev enige om, at sådan skulle det ikke være for os, og som sagt begiver jeg mig ikke ud i at fortryde.
Der er heller ingenting, de to fortryder, for det skal tiden ikke bruges på.
Når Søren Mørch spørges ind til, hvad de to mangler at opleve sammen, er svaret helt kort:- Ingenting.
Alderdommen kommer til alle mennesker, hvis de lever længe nok, og det at livet bevæger sig mod sin slutning er ikke noget, Ritt Bjerregaard vil bruge tid på at tænke over.
- Det dummeste, man kunne gøre, er at begynde at ærgre sig over det, så den sidste tid går med at spekulere på, 'at nu dør jeg måske i morgen'.
For så vil man simpelthen få ødelagt den sidste del af sit liv, siger hun.
- Jeg har besluttet mig for, at jeg vil glæde mig over de ting, jeg kan i livet, og det er jeg heldigvis rigtig god til.
Se og hør meget mere om Ritt Bjerregaards liv og sygdom på DR TV ved at klikke her.
FacebookTwitterKopier linkEmner:Anker Jørgensen (politiker)|Ekstra Bladet|Ritt Bjerregaard (politiker)|København|Sygdomme og lidelser




https://www.dr.dk/nyheder/politik/lagmand-peger-pa-omstridt-fiskerireform-som-arsag-til-nederlag

PolitikLagmand peger på omstridt fiskerireform som årsag til nederlagUtilfredshed med en ny fiskeriordning samt en ægteskabslov er årsag til valgnederlaget, mener færøsk lagmand.
01.
sep.
2019 kl.
04.
26Bemærk: artiklen er mere end 30 dage gammelLæs opDen færøske regeringskoalition med lagmand Aksel V.
Johannesen fra Socialdemokratiet i spidsen mistede sit flertal ved lørdagens valg og gik samlet tilbage fra 17 til 15 mandater i Lagtinget.
Aksel V.
Johannesen peger på, at især utilfredshed med en ny fiskeriordning er den største årsag til valgnederlaget.
Efter lange forhandlinger gennemførte et lille flertal i Lagtinget i 2017 en kontroversiel fiskerireform, som betyder, at den færøske stat i dag sælger 15 procent af fiskekvoterne på auktion.
Beslutningen medførte et ramaskrig blandt fiskeindustrien og den borgerlige opposition, og ordningen har skabt stor utilfredshed særligt på Færøernes nordlige øer.
Ægeskabslov- Og så har misfornøjelse med, at vi har indført en ny ægteskabslov, også været en årsag til, at vi tabte valget, siger Aksel V.
Johannesen.
Han henviser til, at et flertal i Lagtinget trods store protester i april 2016 vedtog, at homoseksuelle kan blive borgerligt gift.
Loven trådte i kraft 1.
juli 2017, og godt to måneder senere blev det første homoseksuelle par gift på Færøerne.
Det er stadig ikke tilladt for to personer af samme køn at blive kirkeligt viet på Færøerne.
Færøernes landsstyrekoalition har de seneste fire år bestået af Socialdemokratiet, uafhængighedspartiet Republikanerne og det lille borgerlige parti Fremskridt.
/ritzau/FacebookTwitterKopier link




https://www.dr.dk/nyheder/vejret/brag-og-lysglimt-over-danmark-i-nat-torden-vejr-bragte-1200-lyn-med-sig

VejretBrag og lysglimt over Danmark i nat: Torden-vejr bragte 1200 lyn med sigNatten har også budt på stedvise tropenætter, oplyser DMI.
Et torden-vejr har passeret Danmark henover natten (arkiv) Af Thea Deleuran Müller01.
sep.
2019 kl.
07.
49Bemærk: artiklen er mere end 30 dage gammelLæs opEr du vågnet op til lyden af lyden af torden i nat?
Det er ikke så underligt, for i løbet af natten har der været omkring 1200 lyn over Danmark.
Sådan lyder det fra vagthavende meteorolog ved DMI Claus Larsen, der også kan fortælle, at de fleste lyn er faldet over Kattegat.
- De er faldet i tre striber.
En stribe over København, en over Storebælt og en op mod Djursland, siger han.
For hurtige skyer til skybrudI går var DMI ude og varsle om, at skybrud måske ville ramme dele af landet, og selvom regn er faldet en del steder, er der ikke faldet nok til, at der er tale om et skybrud.
Skyerne har haft for meget fart på, lyder det fra Claus Larsen.
- Når der er for meget vind i højden, bevæger bygerne sig for hurtigt, og så kan de ikke nå at smide 15 mm regn.
Kriteriet for et skybrud er, at der skal falde mere end 15 mm regn på en halv time.
DMI oplyser også, at der har været tropenat flere steder i nat, men det varme vejr og de lune nætter bliver nu afløst af køligere vejr, der er på vej ind over Danmark fra vest.
I dag vil der mest være sol i morgentimerne, men efterhånden bliver det mere skyet, og der vil også være perioder med regn.
FacebookTwitterKopier linkEmner:Vejret|Danmarks Meteorologiske Institut|København|Twitter|Sjælland




https://www.dr.dk/nyheder/politik/en-time-efter-loekkes-afgang-kom-dagens-foerste-opbakning-til-ellemann-her-er-hans

Krise i VenstreSe temaPolitikEn time efter Løkkes afgang kom dagens første opbakning til Ellemann: Her er hans støtterDen politiske ordfører for Venstre, Jakob Ellemann, har endnu ikke meddelt, om han stiller op.
Af Anna Sol Jørgensen, Thea Deleuran Müller, Peter Boier og Emil Eller01.
sep.
2019 kl.
06.
30 | opdateret 03.
sep.
2019 kl.
22.
03Bemærk: artiklen er mere end 30 dage gammelLæs opNyheden om, at Lars Løkke Rasmussen trækker sig som formand for Venstre var ikke mange timer gammel, før medlemmer af Venstre begyndte at pege på en ny formand for partiet.
Klokken 12.
37 - godt en time efter Lars Løkke Rasmussens udmelding - meldte folketingsmedlem Jacob Jensen (V) ud på Twitter, at han peger på partiets politiske ordfører, Jakob Ellemann-Jensen.
Nyt formandskab i VenstreI går trak Lars Løkke Rasmussen sig som formand for Venstre og kort efter fortalte partiets næstformand, Kristian Jensen, at han også vil trække sig fra sin post.
Det gør vil han gøre til det ekstraordinære landsmøde, som skal afholdes den 21.
september i Herning.
Der vil partiet vælge en ny formand og næstformand, men indtil da vil Kristian Jensen fungere som formand.
Jakob Ellemann har først tirsdag aften meddelt, at han stiller op som formand for partiet.
- Jeg stiller op til posten som formand for Venstre, Danmarks liberale parti, siger han.
Jeg tror, at der er et bredt ønske i vores parti om at forlige de stridende parter, der har været, og så starte forfra, siger han til DR.
Læs også:Ellemann-Jensen om Venstres fremtid: Vi har brug for tid til at tænke os omI tiden mellem Lars Løkke Rasmussens afgang og frem til i dag har en række Venstre-folk allerede tilkendegivet deres støtte til ham.
Se hvem her.
1Morten DahlinVenstres indfødsretsordfører, Morten Dahlin, melder sin støtte til Jakob Ellemann-Jensen, få minutter efter at den politiske ordfører har annonceret sit kandidatur.
2Karsten LauritzenKarsten Lauritzen.
Fotograferet på sit kontor i Skatteministeriet.
Den tidligere skatteminister, der har været blandt Kristian Jensens støtter i formandskampen i Venstre, siger i et interview i Politiken, at det optimale for Venstre vil være at få Jakob Ellemann-Jensen som formand.
Han peger desuden på Inger Støjberg som kommende næstformand - og så vil han gerne selv være partiets gruppeformand.
3Claus Hjort Frederksen Den tidligere finans- og forsvarsminister var en af Lars Løkke Rasmussens trofaste støtter og fortalere og kæmpede tilsyneladende med næb og kløer for den nu afgåede formand så længe som muligt.
Men i en SMS udtrykker han søndag eftermiddag sin støtte til Ellemann-Jensen.
- I kan citere mig for, at jeg støtter Jakob Ellemann.
Han vil blive en god formand for Venstre, skriver han.
4Sophie Løhde Sophie Løhde har her til eftermiddag også udtrykt sin støtte til Jakob Ellemann-Jensen i et opslag på Facebook.
- Jeg peger på Jakob Ellemann-Jensen.
Han kan samle.
Men han er også både dygtig og vellidt.
Han er set med mine øjne den rette til at blive den næste formand for Venstre.
5Tommy AhlersDen tidligere uddannelses- og forskningsminister skriver nu på Twitter, at han også giver sin støtte til Ellemann-Jensen.
6Lars Christian Lilleholt En af Lars Løkkes tro støtter, den nu tidligere energi-, forsynings- og klimaminister, peger også på Ellemann-Jensen i dag.
- For mig at se er han det absolut bedste bud overhovedet.
Han er det stærkeste kort, vi har i Venstre, siger han.
- Han har det format, den karisma og den udstråling, der skal til.
Og så kender han det politiske kompas, siger han.
Han har ikke noget bud parat på en næstformand, men adspurgt får Inger Støjberg ros med på vejen:- Det kunne sagtens være Inger Støjberg.
Jeg synes, det er vigtigt, at hun får en central plads i Venstres ledelse.
Hun repræsenterer noget meget stærkt.
7Bertel Haarder Politiken har ligeledes fået en SMS fra Bertel Haarder, der også peger på Jakob Ellemann-Jensen og håber, han er den eneste kandidat, så partiet undgår et kampvalg.
8Morten Løkkegaard Venstres spidskandidat til forårets valg til Europa-Parlamentet har søndag aften også udtrykt sin støtte til Jakob Ellemann-Jensen som Venstre-formand.
- Jeg håber, at Jakob Ellemann-Jensen beslutter sig for at kandidere til formandsposten.
Jakob har det, der skal til: Begavelse, rummelighed, int.
horisont, og.
.
.
ikke mindst: god humor, skriver han på Twitter.
9Jacob Jensen- Han kan samle partiet og bringe os videre, skriver folketingsmedlem Jacob Jensen på Twitter.
10Michael Aastrup- Jeg mener personligt, at Jakob Ellemann vil være det bedste bud som formand for vores parti, skriver folketingsmedlem Michael Aastrup.
11Martin Geertsen- Håber og tror, at vi kan samles om Jakob Ellemann som ny høvding i Venstre, skriver folketingsmedlem Martin Geertsen.
12Marcus Knuth- Nu er plasteret ligesom revet af såret, og så er der forhåbentlig fri kørebane for Jakob Ellemann-Jensen, som jeg i hvert fald gerne ser som vores kommende formand - og selvfølgelig også som vores kommende statsminister, siger folketingsmedlem Marcus Knuth til TV2 Øst.
13Carsten Kissmeyer Carsten Kissmeyer var en af de første i folketingsgruppen, der opfordrede partiledelsen til at trække sig.
Og nu peger han også på Ellemann-Jensen som en ny formand.
- Ellemann er mit bud på en ny formand.
Jeg tror, han kan samle partiet, siger Carsten Kissmeyer.
14Stephanie Lose Formanden for Danske Regioner har søndag eftermiddag også fortalt, at hun støtter Ellemann-Jensen til formandsposten.
- Jeg tror, som mange andre har været ude og sige, at Jakob Ellemann-Jensen vil være den rigtige til den opgave, skriver hun i et opslag på Facebook.
15Ulrik Wilbek- Jeg synes, det ligger lige til højrebenet.
Han er ung, han er begavet, intelligent, han er formidlingsstærk.
Han er inde i politik på et meget højt plan.
Han er en vældig dygtig fyr, siger Ulrik Wilbek, Venstre-borgmester i Viborg, til TV Midtvest.
16Kåre Harder OlesenKåre Harder Olesen, der er Venstres gruppeformand i Ballerup Kommunalbestyrelse og 2.
viceborgmester i kommunen sender også sin opbakning til Ellemann, efter at han fået katten ud af sækken.
17Anni MathiesenAnni Mathiesen, der er valgt i Sønderjylland, har også rosende ord til Jakob Ellemann-Jensen:- Jakob favner bredt i gruppen, og han har de menneskelige egenskaber til at klare opgaven som formand, siger hun til Jyllands-Posten.
18Christian Møller-NielsenRegionsrådsmedlem i fra Region Midtjylland, Christian Møller-Nielsen, ser også gerne den unge Ellemann tage over.
- Han er dygtig, vellidt, har den rette baggrund og er meget troværdig.
Og så er han både fræk, kæk og har hjertet med sig i politik.
Jeg krydser meget fingre for, at han også har lysten til at blive formand, siger han til Jyllands-Posten.
19Jørgen Winther- Han er en samlende figur og god til at lytte.
Jeg tror på, at han er bedre til at inddrage flere til de politiske udspil end den afgående formand, siger Jørgen Winther, Venstre-medlem fra Randers i regionsrådet i Region Midtjylland, til TV2 Østjylland.
20Preben Bang HenriksenFormand for Retsudvalget Preben Bang Henriksen kunne ikke vente på Lars Løkke Rasmussens udmelding, før han for fire dage siden pege på Jakob Ellemann:- Der er heldigvis masser af gode kræfter i Venstre, som vil blomstre op, hvis de får muligheden for det.
Personligt kan jeg selvfølgelig ikke undlade at bemærke, at Jakob Ellemann-Jensen umiddelbart vil være mit bud.
21Ib LauritsenVenstre-borgmesteren i Ikast-Brande nævnte også Jakob Ellemann som afløser, da han den 27.
august kritiserede det eksisterende formandskab i form af Lars Løkke Rasmussen og Kristian Jensen:- Jeg er ikke i tvivl om, at alle pile peger på Jakob Ellemann-Jensen, så det er nok også det, jeg vil sige, lød det fra ham.
22Lars Krarup- Jeg kan godt høre, hvad rigtig mange taler om: at tiden måske er til den næste Ellemann.
Jeg vil ikke afvise, at det er den rigtige model.
I hvert fald har Jakob Ellemann gjort sig parat over flere år i Folketinget og er en vellidt og dygtig mand.
Jeg tror på mange måder også, at han kunne være et godt bud, siger Herning-borgmester Lars Krarup (V) til TV2.
23Erling Bonnesen- Jakob Ellemann-Jensen bliver nævnt af mange, og han vil være et godt bud som formand.
Jeg forholder mig til, at både Lars Løkke Rasmussen og Kristian Jensen selv har valgt at gå, så nu er de fortid, og jeg holder ikke nogen op imod de to.
Nu skal vi se fremad, siger Erling Bonnesen til TV2 Fyn.
24Kenneth MuhsBorgmesteren i Nyborg, Kenneth Muhs, peger også på Jakob Ellemann-Jensen som ny formand:- Jeg håber, at Jakob Ellemann-Jensen vil påtage sig opgaven, siger han til DR.
25Karsten LängerichEn anden Venstre-borgmester, der peger på Jakob Ellemann-Jensen til formandsposten er borgmesteren i Allerød, Kasten Längerich.
- Jeg bakker fuldt op om, at Jakob Ellemann-Jensen bør blive Venstres næste formand og Danmarks næste statsminister, skriver han blandt andet i et opslag på Facebook.
26Mads Fuglede- Efter stormen kommer der heldigvis roligere dage, indleder folketingsmedlem for Venstre Mads Fuglede sit opslag med på Facebook.
Venstre-politikeren Mads Fuglede melder sig i rækken af V-profiler, der peger på Jakob Ellemann-Jensen som formand, og i hans sind er der ingen tvivl om, at det er ham, der er den næste formand for Venstre, skriver han i et opslag på Facebook.
- Han er lun, vidende, ærlig, loyal og ordholden.
Jeg ville, uden at tøve, købe en brugt bil af ham, og ville aldrig være bange for, at den trak for meget til hverken højre eller venstre, skriver Mads Fuglede.
27Roser udefraJakob Ellemann-Jensen får ikke kun ros fra sine partikammerater, der peger på ham.
Tidligere folketingsmedlem og justitsminister for Venstre Søren Pind taler også varmt om ham.
Fra en mere uventet kant er der et tidligere folketingsmedlem for Enhedslisten - nemlig Pelle Dragsted - der hepper på Jakob Ellemann.
- Tror han er mindre i lommen på storlandbrugslobbyen og Dansk Folkeparti end andre mulige kandidater, skriver Pelle Dragsted på Twitter.
Listen over Venstre-medlemmer, der indtil videre peger på Ellemann, baserer sig på udmeldinger på sociale medier og udtalelser til medier.
FacebookTwitterKopier linkEmner:Bertel Haarder (politiker)|Carsten Kissmeyer (politiker)|Europa-Parlamentet|EU-forhold|Ballerup




https://www.dr.dk/sporten/oevrig/skadet-nfl-dansker-misser-2019-saesonen

Øvrig sportSkadet NFL-dansker misser 2019-sæsonen23-årige Hjalte Froholdt kommer ikke i aktion for New England Patriots i 2019-sæsonen i NFL.
Hjalte Froholdt måtte forlade banen med en skade mod New York Giants i en pre-season kamp, og den kamp viser sig nu at blive hans sidste i lang tid i Patriots-trøjen.
01.
sep.
2019 kl.
07.
49Bemærk: artiklen er mere end 30 dage gammelLæs opSæsonen er slut, allerede inden den er begyndt, for Hjalte Froholdt i verdens bedste liga for amerikansk fodbold, NFL.
Lørdag blev den 23-årige fynbo, der i april blev valgt til NFL i den årlige draft af de forsvarende Super Bowl-mestre New England Patriots, placeret på skadeslisten "injured reserve" (IR).
Det skriver Patriots på sin hjemmeside.
Det betyder, at holdet ikke kan gøre brug af danskeren, der spiller på den offensive linje, i 2019-sæsonen.
Hjalte Froholdt pådrog sig natten til fredag dansk tid en skade i armen i Patriots' fjerde og sidste testkamp inden sæsonstart.
Froholt skal udvikle sigDet er uvist, hvor alvorlig skaden er, men ved at placere Froholdt på IR-listen lukker Patriots altså svendborgeren ned for sæsonen.
Det kommer ikke som den helt store overraskelse.
Patriots' trænere har i løbet af den sidste tid antydet, at Hjalte Froholdt af dem anses for at være en spiller, der skal udvikle og forbedre sig og på sigt blive god nok til at være en del af startopstillingen.
Ved at sætte Froholdt på IR-listen kan Patriots i stedet hive en mere NFL-klar spiller ind på holdet i denne sæson.
Den første kamp i 2019-sæsonen i NFL sparkes i gang natten til fredag dansk tid, hvor Chicago Bears hjemme møder Green Bay Packers.
/ritzau/FacebookTwitterKopier linkEmner:National Football League|New England Patriots|Amerikansk fodbold|USA|Chicago Bears




https://www.dr.dk/sporten/fodbold/kvindelandsholdet/ung-landsholdskomet-nyder-tilvaerelsen-har-bare-grebet-chancen

KvindelandsholdetUng landsholdskomet nyder tilværelsen: 'Har bare grebet chancen'Den 19-årige fodboldspiller Sofie Svava har succes på både det danske landshold og klubholdet.
Sofie Svava er startet inde for Danmark i de to seneste landskampe.
Af Kasper Heide Lund og Henrik Liniger01.
sep.
2019 kl.
08.
15Bemærk: artiklen er mere end 30 dage gammelLæs op- Selvfølgelig er det gået stærkt, men jeg føler mig klar til det.
Sådan siger 19-årige Sofie Svava om de seneste syv måneder.
Her har hun fået debut på det danske fodboldlandshold og er skiftet fra Brøndbys kvindehold til den svenske storklub FC Rosengård.
Jeg nyder bare at spille.
Jeg tænker ikke så meget over, om det er en klubkamp eller en landsholdskamp.
Jeg går bare ind til det med åbne arme.
Sofie Svava- Jeg blev solgt til Rosengård, hvilket var en lille omvæltning for mig, for jeg havde forberedt mig på, at jeg skulle være i Brøndby et år mere mindst, forklarer hun og fortsætter:- Jeg er kommet der over og har fået masser af tillid, og så er jeg blevet sat længere frem på banen.
Tilfreds dansk landstrænerTorsdag spillede Sofie Svava så sin tredje kamp i rødt og hvidt, da Danmark overlegent vandt 8-0 over Malta i det første opgør i EM-kvalifikationen.
Her var den unge spiller arkitekt bag det danske mål til 1-0, som klubkammeraten Sanne Troelsgaard sendte i kassen.
Se Sofie Svavas oplæg til 1-0 målet mod Malta nedenfor.
Blå bog Sofie SvavaAlder: 19 årNationalitet: DanskPosition: ForsvarLandskampe: 3 (0 mål)Nuværende klub: FC RosengårdTidligere klubber: Brøndby IF, BSF og B93- Jeg har bare grebet chancen, og så har jeg været heldig, at det lige var mig, landstræneren satte ind, siger Svava, der er er startet inde i sine to seneste landskampe.
Ifølge landstræner Lars Søndergaard er det med god grund, at den unge fodboldkomet er blandt hans foretrukne for tiden.
- I foråret gjorde hun det godt for Brøndby, hvilket var derfor, at hun kom ind i billedet.
Så er hun startet inde hver gang for Rosengård i Sverige, og der vinder de.
Hun har scoret og lagt op til mål – hun har en fantastisk venstre fod, siger en imponeret landstræner.
Danmarks landstræner Lars Søndergaard.
- Man ved aldrig, når man udtager en spiller første gang, om de føler sig til rette og virkelig har det mod, især i den alder.
Svava tør både udfordre og lave fejl, og det er skide godt, for hvis spillerne ikke tør det, så bliver det noget alibifodbold.
"Nyder at spille fodbold"Spørger man hovedpersonen selv om, hvorfor hun er gået så uimponeret til opgaven, så er svaret klar:- Jeg nyder bare at spille.
Jeg tænker ikke så meget over, om det er en klubkamp eller en landskamp.
Jeg går bare ind til det med åbne arme.
Sofie Svava og Danmark spiller næste kamp i EM-kvalifikationen på tirsdag.
Her er modstanderen Israel på udebane, og du kan se opgøret direkte på DR 1 fra 17.
45.
FacebookTwitterKopier linkEmner:Brøndby|Malta|DR1|Fodbold|Israel




https://www.dr.dk/sporten/fodbold/superliga/minut-minut-agf-slaar-esbjerg-og-vinder-tredje-kamp-i-traek






https://www.dr.dk/nyheder/politik/faerosk-konservativ-partiformand-gar-efter-borgerlig-regering

PolitikFærøsk konservativ partiformand går efter borgerlig regeringFormand for det konservative parti Folkeflokken Jørgen Niclasen vil gå efter en regering med Sambandspartiet.
Valgets store vinder bliver det konservative oppositionsparti Folkeflokken.
01.
sep.
2019 kl.
02.
33Bemærk: artiklen er mere end 30 dage gammelLæs opFærøerne får efter alt at dømme en ny, borgerlig regering efter lørdagens lagtingsvalg.
Formand for det konservative parti Folkeflokken Jørgen Niclasen ventes samtidig at blive ny lagmand.
- Det vil jo være naturligt.
Vi står som vindere, og valget viser, at folk nu gerne vil have os, som har været i opposition til at lede, siger han.
Folkeflokken, der har siddet i opposition de seneste fire år, blev valgets helt store vinder.
Partiet går frem fra 18,9 procent af stemmerne til 24,5 procent.
Det svarer til en fremgang på 5,6 procentpoint og betyder, at partiet vinder to mandater, så det nu har otte.
Jørgen Niclasen vil gå efter at danne en regering med valgets andet vinderparti - det borgerlige Sambandspartiet - samt endnu et eller to af de små partier i Lagtinget.
Folkeflokken har vundet to mandater og er gået frem fra seks til otte mandater.
Det andet store borgerlige parti - Venstres søsterparti Sambandspartiet - er gået frem fra seks til syv mandater.
Sammen med det lille kristendemokratiske Midterpartiet, der har fået to mandater, har en koalition bestående af de tre partier et flertal på 17 ud af Lagtingets i alt 33 mandater.
Den færøske regering ledes af en lagmand og en række landsstyremedlemmer, som svarer til ministre.
/ritzau/FacebookTwitterKopier linkEmner:Færøerne|Sambandsflokkurin|Fólkaflokkurin|Det Konservative Folkeparti|Venstre




https://www.dr.dk/sporten/tennis/forsvarende-mester-sender-amerikansk-tennisfaenomen-ud-af-us-open

TennisForsvarende mester sender amerikansk tennisfænomen ud af US OpenDen 15-årige Coco Gauff fra USA lavede mange fejl og havde svært ved at finde rytmen i kampen mod Naomi Osaka.
Naomi Osaka havde et par trøstende ord til den unge amerikaner Coco Gauff, efter japaneren havde sendt hende ud af US Open.
01.
sep.
2019 kl.
08.
06Bemærk: artiklen er mere end 30 dage gammelLæs opDen forsvarende US Open-vinder i tennis Naomi Osaka var for stor en mundfuld for den amerikanske teenager Coco Gauff, som tabte i to sæt, 3-6, 0-6.
Med sejren er Osaka blandt de 16 spillere i fjerde runde, hvor hun skal møde den 13.
-seedede Belinda Bencic fra Schweiz.
Osaka, der er nummer et på verdensranglisten og efter sin sejr i US Open sidste år også vandt Australian Open i år, har ellers været nede i en bølgedal de seneste måneder, men i opgøret mod den 15-årige Gauff var hun på toppen.
- Jeg tror, at det var det mest fokuserede, jeg har været siden Australian Open, sagde hun i et interview på banen efter kampen, der sluttede natten til søndag dansk tid.
Læs også:Kournikova, Capriati og Gauff?
Presset hviler på ung tenniskomets skuldre før US Open-debutCoco Gauff, der til alles overraskelse nåede fjerde runde af Wimbledon i juli, spillede sin kun sjette kamp i en grand slam-turnering.
Og den manglende erfaring var måske årsag til, at hun gennem de to sæt lavede en del fejl.
Osaka bragte sig foran 3-0 i første sæt, før det lykkedes Gauff at vinde et parti efter to serveesser i træk.
Derefter skiftedes de to til at bryde hinanden i de fire efterfølgende partier, før den 21-årige japaner servede første sæt hjem.
I andet sæt havde Gauff fortsat svært ved at finde den rigtige rytme i sine slag.
Osaka gjorde rent bord ved at vinde sættet 6-0 og dermed kampen efter 65 minutters spil.
- Jeg kommer til at lære meget af denne kamp, sagde Coco Gauff efter sit nederlag.
Nadal sikkert videreEn anden der heller ikke tog sig længere tid om opgaven end nødvendigt, var spanske Rafael Nadal, da han slog sydkoreaner i tre sæt og spillede sig i fjerde runde.
Nadal mødte sydkoreanske Chung Hyeon, der var kvalifikationsspiller og nummer 170 på verdensranglisten, og forskellen var til at få øje på.
Rafael Nadal vandt kampen 6-3, 6-4 og 6-2, og han mødte også op med friskhed i kroppen, må man formode, da han også ganske sikkert spillede sig i tredje runde uden at anstrenge sig for meget.
Det skete, da Nadal i anden runde slog australske John Millman 6-3, 6-2, 6-2, og han havde tre dages hvile, inden opgøret mod sydkoreaneren.
Rafael Nadal har vundet US Open tre gange i karrieren, hvilket skete i 2010, 2013 og 2017.
Spanske Rafael Nadal fortsætter sin jagt på sin fjerde US Open-triumf, efter han slog Hyeon Chung fra Sydkorea i tredje runde.
Spanieren møder næste gang den 22.
-seedede Marin Cilic fra Kroatien, som slog John Isner fra USA i fire sæt - 7-5, 3-6, 7-6, 6-4.
Læs også:Tennisrivalerne Nadal og Federer - historien om verdens bedste tenniskamp | DRTVCilic reddede undervejs 13 af 14 muligheder, som Isner havde for at bryde kroatens serv.
Nadal ser frem til potentielt hårdere modstand i fjerde runde.
- Jeg er glad for at være i fjerde runde igen.
Det var en god kamp.
Jeg forsøger at spille lidt mere aggressivt.
- Det er rigtigt, at jeg havde nogle hårde kampe i fjor, man ved aldrig, om det ene er bedre end det andet.
- I fjerde runde får jeg en hård modstander, og det skal jeg være klar til, og jeg tænker ikke længere frem end til den kamp, siger Rafael Nadal ifølge AFP.
Marin Cilic vandt US Open i 2014.
Hans seneste kamp mod Nadal ved en grand slam var i Australian Open i 2018.
Her trak Nadal sig i femte sæt på grund af en skade.
/ritzau/FacebookTwitterKopier linkEmner:Rafael Nadal (tennisspiller)|USA|Osaka|Australian Open|Tennis




https://www.dr.dk/nyheder/politik/faeroernes-regering-taber-lagtingsvalget

PolitikFærøernes regering taber lagtingsvalgetFærøernes regeringskoalition med lagmand Aksel V.
Johannesen i spidsen mister sit flertal ved lagtingsvalget.
Færøerne skal have ny regering og ny lagmand efter lørdagens valg.
01.
sep.
2019 kl.
01.
11Bemærk: artiklen er mere end 30 dage gammelLæs opDen færøske regeringskoalition med lagmand Aksel V.
Johannesen (S), der har siddet på magten de sidste fire år, i spidsen mister sit flertal ved lagtingsvalget lørdag.
Det viser det endelige resultat ifølge Færøernes radio og fjernsyn KVF.
Samtlige tre partier i landsstyrekoalitionen, der består af Socialdemokratiet, det venstreorienterede Republikanerne og det borgerlige Fremskridt, går tilbage ved lagtingsvalget.
Læs også:Færøsk konservativ partiformand går efter borgerlig regeringOppositionen vinderValgets store vinder bliver det konservative oppositionsparti Folkeflokken.
Dertil får det andet store borgerlige parti, Sambandspartiet, der har siddet i opposition sammen med Folkeflokken, fremgang.
Socialdemokratiet går tilbage fra 24,5 procent af stemmerne ved valget i 2015 til 20 procent.
Det betyder, at partiet går fra otte til syv mandater i Lagtinget, som er Færøernes parlament.
Uafhængighedspartiet Republikanerne med Høgni Hoydal i spidsen går tilbage fra 18,6 procent til 16,1 procent.
Tilbagegangen betyder, at partiet taber et mandat og går fra syv til seks.
Det lille borgerlige parti Fremskridt, der også har siddet i regeringskoalition, går tilbage fra 4,9 procent af stemmerne til 3,1 procent.
Trods tilbagegangen bevarer partiet sine to mandater i Lagtinget.
FremgangValgets store vinder - Folkeflokken - går frem fra 19,9 procent af stemmerne til 25,6 procent.
Det svarer til en fremgang på 5,7 procentpoint og indebærer, at partiet vinder to mandater, så det nu er oppe på otte.
Det andet borgerlige parti - Venstres søsterparti Sambandspartiet - går frem fra 22 procent til 24,1 procent.
Fremgangen betyder, at Sambandspartiet får syv mandater i Lagtinget mod før seks.
Lagtinget er Færøernes parlament og har 33 medlemmer, mens landsstyret er regering.
17 mandater er dermed lig med et flertal.
/ritzau/FacebookTwitterKopier linkEmner:Færøerne|Høgni Hoydal (politiker)|Sambandsflokkurin|Fólkaflokkurin|Valg og folkeafstemninger




https://www.dr.dk/musik/en-helt-unik-lyd-gjorde-ham-til-verdensstjerne-her-er-den-syngende-rapper-akon-i-dag

Boogie-listens legenderSe temaMusikEn helt unik lyd gjorde ham til verdensstjerne: Her er den syngende rapper Akon i dagI løbet af 00'erne stod Akon for hit efter hit, men i dag går han mere op i kryptovalutaen Akoin.
© Grafik: Oliver Seppo RasmussenAf Jakob Friis Thorø Lund01.
sep.
2019 kl.
07.
05Læs opDu husker muligvis 2006 som året, hvor du konstant nynnede med på 'I Wanna Love You' og weekend efter weekend rystede rumpen til lyden af 'Smack That'.
Og hvis disse sange får en klokke til at ringe, så skyldes det ene og alene verdensstjernen Akon.
Med sin karakteristiske stemme sang han sig nemlig til tops på diverse musiklister op gennem 00'erne.
Men hvad blev der egentlig af den muskuløse og syngende rapper?
Akon laver faktisk stadig musik - og så har han en drøm om at bygge en helt ny by, der skal drives af den selvopfunde kryptovaluta kaldet Akoin.
Her får du hele historien om Akons vej til toppen af verdenshitlisterne og nutidens forretningseventyr.
Hør 'Smack That', mens du læser videre:Akon - Smack ThatÆndrede rap-genrenAkons borgerlige navn er angiveligt intet mindre end - og hold nu fast - Aliaune Dmala Bouga Time Puru Nacka Lu Lu Lu Badara Akon Thiam.
For at gøre det hele lidt nemmere for alle vil vi nøjes med at omtale ham med den lidt enklere titel Akon, som også skulle blive hans kunstnernavn som musiker.
Akon blev født i USA af forældre med senegalesiske rødder.
Umiddelbart skete det den 16.
april 1973, hvilket altså betyder, at han i dag er 46 år.
Sangeren har dog altid gjort en dyd ud af at holde sin alder hemmelig, og derfor er det svært at fastslå med sikkerhed, hvor gammel han er.
Sådan ser den (måske) 46-årige Akon ud i dag.
I løbet af sin karriere har han haft hele 45 sange på Billboard Hot 100-listen.
Ikke desto mindre ved man med sikkerhed, at han og familien valgte at flytte til Senegal, hvor han tilbragte sin tidlige barndom.
Her voksede han op i et hjem uden elektricitet, men i stedet med masser af jazz og dans.
Da Akon rundede syv år, valgte familien så at flytte tilbage til USA, og på gaden i New Jersey stiftede han senere bekendtskab med rapmusik, der skulle blive springbrættet ind i den musikalske verden.
Og faktisk var Akon med til at ændre den hårde rap, der var populær i 90'erne.
Det fortæller radiovært og musikekspert Pelle Peter Jensen.
- Indtil årtusindeskiftet var rapgenren meget hård, men Akon var nok en af de første til at putte melodi og omkvæd ind i en ghetto-fortælling.
Han gjorde genren mere spiselig, siger Pelle Peter Jensen.
En stjerne var vagt til live, og snart skulle folk fra New Jersey til Vanløse skråle med på Akons fortællinger.
En unik fortællingI 2004 udgav han sin debutplade 'Trouble', og kombinationen af den vestafrikanske stil og East Coast-beats viste sig at være opskriften på succes, fordi han adskilte sig fra de andre rappere, der hittede på det tidspunkt.
Pladen kastede hurtigt store hits af sig som 'Lonely', 'Locked up' og 'Bananza (Belly Dancer)'.
- Fordi han er vokset op i Afrika og identificerer sig som afrikaner, så blev hans fortælling mere unik.
Han havde ikke travlt med hele tiden at fortælle om pistoler og gaden, og det gjorde, at man i højere grad kunne identificere sig med ham, fortæller Pelle Peter Jensen.
Hør hittet 'Lonely' her:Akon - LonelyAkon brød altså igennem den musikalske lydmur med et brag, og allerede to år efter 'Trouble' udgav han sit næste album 'Konvicted'.
Det gik platin efter kun seks uger og indeholdt blandt andet de fornævnte kæmpe-hits 'Smack That' og 'I Wanna Love You', der blev gæstet af henholdsvis Eminem og Snoop Dogg.
Akon har gennem tiden produceret og lavet musik med store navne som Snoop Dogg, 50 Cent, Mario, Eminem, David Guetta, Gwen Stefani og Dr.
Dre.
'Smack That' kastede en Grammy-nominering af sig for 'Bedste rap/sang-samarbejde', og 'I Wanna Love You' skulle blive Akons første nummer ét på den ikoniske Billboard Hot 100-liste.
Det opnåede han efterfølgende endnu engang med 'Don't Matter' fra samme plade, som var hans første solonummer, der gik nummer ét.
Du kan lytte til 'I Wanna Love You' med Akon og Snoop Dogg lige her:Akon - I Wanna Love YouMen bedst som man troede, at Akon var en fejlfri maskine, der kun kunne kaste hits af sig, blev der pludselig gravet i hans fortid.
Fra forbryder til fuskerFor selvom Akon igennem årene blev mere kendt for sin sang end for sin rap, har han aldrig lagt skjul på sine 'hårde dage på gaden'.
Ifølge ham selv har han siddet fængslet i flere år op til den musikalske karriere begyndte, og han skulle blandt have været en del af en biltyveri-ring.
Men i 2008 påstod websitet 'The Smoking Gun', at Akon 'kun' var idømt en betinget dom for ulovlig våbenbesiddelse, og at en anklage om biltyveri blev droppet.
Akon skulle altså have løjet om sin hårde fortid.
Til BBC News fejede Akon dog rygterne, om at han alligevel ikke havde siddet i fængsel, til jorden.
- Jeg ville ønske, at den 'Smoking Gun'-artikel var rigtig.
Men jeg bruger situationen (fængslet) til at gøre mit liv bedre og hjælpe andre i samme position.
Akon blev hurtigt mere kendt for sin unikke sangstemme frem for sin evne til at rappe.
Året inden havde Akon dog med sikkerhed brudt loven.
Under en koncert havde han blandt andet kastet en 15-årig fan ned fra scenen, fordi han var 'irriterende'.
Akon blev senere idømt en bøde på 350 dollar og 65 timers samfundstjeneste.
Samme år dukkede videoer op, hvor Akon havde danset lige lovligt tæt med en kun 14-årig pige til en fest i Trinidad.
Han måtte offentligt undskylde og mistede tre millioner dollar i en sponsoraftale.
Men på trods af ridser i lakken fortsatte succesen alligevel for den ofte smilende musiker.
Han udgav i 2008 sit tredje album 'Freedom', der markerede en ny stil med en mere EDM-præget lyd.
Albummet blev en succes, og nummeret 'Right Now (Na Na Na)' endte som et stort hit.
Vi forbandt ham ikke kun med ganster-rap, så derfor kunne han også lave et ultrapoppet Crazy Daisy-nummer.
Pelle Peter JensenSamtidig skrev han 'Just Dance' sammen med Lady Gaga, der blev Grammy-nomineret for 'Best Dance Song', og han fandt sammen med David Guetta på hittet 'Sexy Bitch'.
Og der er en helt særlig grund til, at han formåede at holde fast i succesen, mener Pelle Peter Jensen.
Akon kunne nemlig brede sig over flere genrer.
- Han havde en unik sangstemme, og så snart du hørte den, så vidste du, at det var Akon.
Det gjorde ham mere til sanger end rapper, og det betød, at han kunne lave et nummer som 'Sexy Bitch' med David Guetta.
Vi forbandt ham ikke kun med ganster-rap, så derfor kunne han også lave et ultrapoppet Crazy Daisy-nummer.
Her kan du høre 'Sexy Bitch' med David Guetta:David Guetta feat.
Akon - Sexy BitchFra fanyndling til forretningDe efterfølgende år lagde Akon dog en dæmper på musikkarrieren og tilbød i stedet sin hjælp til andre.
Han byggede blandt andet fodboldbaner i Nigeria, startede fonden Konfidence Foundation, der støtter underprivilegerede børn i Senegal, og oprettede firmaet Akon Lighting Africa, der har til mål at levere solenergi til 14 forskellige afrikanske lande.
Akon er blevet en repræsentant for kontinentet, mener Pelle Peter Jensen.
Akon var på dette tidspunkt blevet Afrikas absolutte største globale popstjerne, og derfor fulgte der en masse ansvar med.
Pelle Peter Jensen- Akon var på dette tidspunkt blevet Afrikas største globale popstjerne, og derfor fulgte der en masse ansvar med.
Det svarer lidt til Lukas Graham eller MØ, der repræsenterer Danmark.
Akon repræsenterede så bare et helt kontinent og blev derfor involveret i en masse velgørenhed, siger Pelle Peter Jensen.
Og hvis du nu skulle tro, at Akon så burde have nok mellem hænderne, så tro om igen.
I dag har han nemlig en plan om at bygge en by i Senegal, der udelukkende skal drives ved hjælp af Akons helt egen kryptovaluta kaldet Akoin.
Landområdet har han såmænd fået foræret af Senegals præsident Macky Sall.
Akon synes ikke, at velgørenhedsorganisationer gør nok for Afrika.
Derfor har han i dag omsat sin succes som musiker til forretning.
Han har blandt andet hjulpet med at bygge fodboldbaner og producere strøm til lande i Vestafrika.
Akon er i dag selv overbevist om, at kryptovalutaen vil fungere som et mere stabilt betalingsmiddel, der giver borgerne mulighed for at være mindre afhængige af deres regeringer.
Men selvom Akon i dag er mere en forretningsmand end musiker, så har han ikke glemt, hvad der har gjort ham så succesfuld i første omgang: Musikken.
Han har startet sit eget pladeselskab, der hedder Akonik Productions, og i år har han desuden udgivet flere singler.
Senest nummeret 'Benjamin', der er en forløber til et kommende album.
Se hvem ved, måske bliver 2020 året, hvor du igen ryster rumpen til Akon?
Her kan du høre Akons 'Benjamin':Akon - BenjaminFacebookTwitterKopier linkEmner:Eminem (musiker)|Lady Gaga (musiker)|Afrika|Crazy Daisy|Kriminalitet




https://www.dr.dk/nyheder/udland/mindst-fem-personer-er-draebt-i-masseskyderi-i-texas

UdlandMindst fem personer er dræbt i masseskyderi i TexasMindst fem personer er dræbt i et masseskyderi i Texas i USA.
Det oplyser politiet ifølge NBC News.
Politiet har skudt og dræbt den formodede gerningsmand til skyderierne i Odessa.
01.
sep.
2019 kl.
01.
12 | opdateret 01.
sep.
2019 kl.
11.
34Bemærk: artiklen er mere end 30 dage gammelLæs opMindst fem personer er omkommet i et masseskyderi lørdag i den amerikanske delstat Texas.
Desuden er mindst 21 andre personer blevet ramt af skud.
Det oplyser en talsmand for politiet i Odessa rapporterer NBC News og andre medier.
Skyderiet fandt sted i byerne Odessa og Midland, der ligger i den vestlige del af Texas.
Blandt de dræbte er den formodede gerningsmand.
- Den aktive skytte blev skudt og dræbt ved Cinergy i Odessa, skriver politiet i Midland på Facebook.
Cinergy er et stort kompleks af biografer.
Skuddene blev angiveligt affyret fra en postbil, som den mistænkte gerningsmand forinden havde stjålet.
- En person - muligvis to - kører i øjeblikket rundt i Odessa og skyder tilfældige personer.
På nuværende tidspunkt er der adskillige skudofre.
Den mistænkte har lige stjålet en postvogn fra U.
S.
Mail, skrev politiet tidligere lørdag på Facebook ifølge NBC News.
Læs også:Overblik: De mest dødelige masseskyderier i USA’s historieFlere skyderierPolitiet rådede folk til at "komme væk" fra veje og være ekstremt opmærksomme og varsomme.
Odessa er en by med knap 120.
000 indbyggere.
Det er kun fire uger siden, at Texas sidst blev ramt af et dødeligt masseskyderi.
Lørdag 3.
august blev 22 personer skudt og dræbt ved en Walmart-butik i byen El Paso, Texas.
En 21-årig mand er sigtet for at stå bag angrebet.
Han menes at stå bag et slags manifest, som blev offentliggjort kort før angrebet, der betegner det som "et svar på den latinamerikanske invasion" af Texas.
Dagen efter, søndag 4.
august, blev ni personer skudt og dræbt i Dayton, Ohio.
Her blev en 24-årig formodet gerningsmand skudt og dræbt af politiet.
/ritzau/Opdateret med video.
FacebookTwitterKopier linkEmner:Texas|Odessa|Kriminalitet|Facebook|Walmart




https://www.dr.dk/nyheder/politik/aviser-om-lokke-en-skarp-politiker-med-et-trist-farvel

Krise i VenstreSe temaPolitikAviser om Løkke: En skarp politiker med et trist farvelLars Løkke Rasmussen har været en usædvanligt dygtig politiker, lyder det fra lederspalterne i landets aviser.
Det var på det sociale medie Twitter, at Lars Løkke Rasmussen annoncerede sin afgang som formand.
01.
sep.
2019 kl.
07.
58Bemærk: artiklen er mere end 30 dage gammelLæs opDen nu tidligere formand for Venstre, Lars Løkke Rasmussen, har gjort sig bemærket som en kløgtig politiker med store politiske resultater i bagagen.
Men han har også i sin tid som partiformand vist sig som en mand i sine følelsers vold og en politiker med rod i bilagene.
Han forlader et parti i noget nær krise - og hans afgang har ikke været køn.
Sådan lyder det i korte træk fra lederne i en række af landets aviser i kølvandet på Lars Løkke Rasmussens afgang som formand lørdag.
I Politiken skriver chefredaktør Christian Jensen:- Lars Løkke Rasmussen er en mesterlig taktiker og en politisk tekniker, der som få kender skruer og møtrikker i velfærdsstatens institutioner.
Men diverse sager om bilagsfusk må dog tjene som skræk og advarsel for kommende generationer af politikere, lyder det i Politiken.
Dertil kommer, at han ifølge avisens chefredaktør efterlader Venstre "i en ledelseskrise af historiske dimensioner, fordi han valgte at sætte sine personlige interesser højere end partiets".
'En uskøn afslutning på den højdramatiske udvikling'Jyllands-Posten lægger vægt på, at Venstre nu efter Løkkes exit skal tage hul på et nyt kapitel, og at tiden med den kreds, som har ledet Venstre siden Anders Fogh Rasmussen blev formand, er forbi.
- Sikkert er det, at det vil tage tid at komme ovenpå, Venstre er splittet om retningen, og et så hårdt opgør koster på tilliden.
Berlingskes chefredaktør, Tom Jensen, slår fast, at danskerne efter det seneste halve års skærmydsler i Venstre ikke længere ved, hvor man har partiet.
Og Lars Løkke Rasmussens farvel til formandsposten blev en uskøn afslutning på den højdramatiske udvikling.
- Det var ikke nogen værdig afslutning på en utroligt flot politisk karriere for Løkke, kronet af to perioder som statsminister.
Det blev præcist så grimt, som man kunne have frygtet, skriver Tom Jensen på lederpladsen.
EB: Løkkes afgang er et selvmordHos Jysk Fynske Medier understreger chefredaktør Peter Orry, at Løkke fortjener al den ros, han kan trække for sine politiske evner.
- Ikke desto mindre var slutningen til sidst uundgåelig.
Det er der flere årsager til, men den vigtigste er, at Lars Løkke, da han havde nået toppen, syntes at glemme, at magten altid kun er til låns.
Endelig beskriver Ekstra Bladets chefredaktør, Poul Madsen, Løkkes afgang som et "selvmord" med henvisning til flere skandalesager.
Poul Madsen vil dog personlig savne Lars Løkke Rasmussen som V-formand.
- For midt i alt det kaos Løkke skabte, var der også en helt unik politiker, ofte i sine følelsers vold, hvilket resulterede i, at han kastede sig ind i debatter på Twitter og Facebook døgnet rundt.
- I modsætning til mange andre af nutidens politikere, så var Løkke ægte.
På godt og ondt.
Men ægte, skriver Poul Madsen i sin leder efter Løkkes afgang.
/ritzau/FacebookTwitterKopier linkEmner:Anders Fogh Rasmussen (politiker)|Christian Jensen (journalist)|Venstre|Ekstra Bladet|Vold




