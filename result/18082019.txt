https://www.dr.dk/nyheder/udland/island-holder-begravelse-gletsjer

UdlandIsland holder begravelse for gletsjerGletsjeren Ok er den første i landet, der er forsvundet på grund af klimaforandringer.
Her på vulkantoppen var der engang en gletsjer.
I dag er isen væk.
Af Nis Kielgast18.
aug.
2019 kl.
22.
30Bemærk: artiklen er mere end 30 dage gammelLæs opPå toppen af den islandske vulkan Ok blev der søndag skruet en mindeplade fast i klippen under overværelse af statsminister Katrin Jakobsdottir og andre prominente islændinge.
En slags gravsten for den gletsjer, der i 700 år dækkede stedet.
Nu er den væk.
'Et brev til fremtiden', står der med store, indgraverede bogstaver på både islandsk og engelsk på metalpladen.
- Ok er den første gletsjer, der mister sin status som gletsjer.
De næste 200 år forventes alle vores gletsjere at gå samme vej.
Dette monument skal vise, at vi ved, hvad der foregår, og hvad der skal gøres.
Kun I ved, om vi gjorde det, lyder budskabet til de, der fremover traver forbi på den golde vulkanjord.
Gjetsjeren Ok på toppen af vulkanen blev faktisk erklæret død allerede i 2014, da den var smeltet så meget, at den ikke længere bevægede sig.
Siden er den nærmest forsvundet helt, som nedenstående sattelitbilleder fra NASA viser.
De er taget med 35 år mellemrum.
Sattelitbilleder fra NASA taget i september 1986 og august 2019.
- I dag siger vi formelt farvel til gletsjeren Ok.
Det er den første islandske gletsjer, der er forsvundet i klimaforandringernes tidsalder.
Landskabet er stadig smukt, men skønheden falmer i vores øjne, når vi ved, hvad der var der før og hvorfor det er forsvundet, skriver Katrin Jakobsdottir på sin facebookside.
Det er den islandske forfatter Andri Snær Magnason, der har skrevet budskabet til fremtiden på mindepladen.
I en kronik i dagens Politiken beskriver han, hvordan som barn voksede op med opfattelsen af gletsjere som noget, der ville vare evigt.
Sådan er det ikke længere.
Mindepladen, der er sat op, der hvor gjetsjeren engang var.
Derfor slutter Magnason kronikken af med en opfordring til Tysklands kansler og de nordiske statsministre, der den kommende uge skal mødes i den islandske hovedstad, Reykjavik.
De ledere, der mødes i Reykjavik, repræsenterer økonomier, hvis samlede kompetencer og knowhow langt overgår amerikanernes, da de påtog sig Manhattan-projektet eller sendte et menneske til Månen.
Disse nationer kan tage et initiativ, der vil inspirere de generationer, som nu strejker og trygler om løsninger, lyder det fra forfatteren.
Her kan du se video med dagens ceremoni:FacebookTwitterKopier linkEmner:Miljø og natur|Reykjavik|Island|New York|Tyskland




https://www.dr.dk/nyheder/udland/trump-bekraefter-er-interesseret-i-koebe-groenland

Trumps aflyste besøgSe temaUdlandTrump bekræfter: Er interesseret i at købe GrønlandI Det Hvide Hus er der blevet talt om at købe Grønland, siger Trump.
Han sår samtidig tvivl om besøg til Danmark.
Donald Trump taler til pressen i Morristown i delstaten New Jersey.
Af Nis Kielgast og Kasper Duncan Gram (video)18.
aug.
2019 kl.
23.
07 | opdateret 19.
aug.
2019 kl.
07.
50Bemærk: artiklen er mere end 30 dage gammelLæs opUSA's præsident, Donald Trump, bekræfter, at han har talt med sine folk om at købe Grønland af Danmark.
Det sagde han på en pressekonference i New Jersey sent søndag aften dansk tid.
- Det kom ud på en eller anden måde.
Det er bare noget, vi talte om.
I al væsentlighed ejer Danmark det.
Vi er meget gode allierede med Danmark.
Vi beskytter Danmark som vi beskytter store dele af verden.
Så konceptet kom op, og jeg sagde, at det er strategisk interessant, og at vi ville være interesserede, sagde Trump.
Præsidenten fik dog i samme åndedræt understreget, at det ikke er noget, der har særlig høj prioritet, når han om to uger besøger Danmark og mødes med statsminister Mette Frederiksen.
- Det er ikke nummer et "on the burner", sagde præsidenten med et amerikansk udtryk, der betyder noget, man sætter øverst på listen over prioriteter.
Til gengæld har Trump allerede argumenterne klar i salgstalen til Danmark - nemlig at Grønland er en stor udgift.
- Man kunne gøre mange ting.
I grunden er det en stor ejendomshandel.
Det skader Danmark, fordi det taber næsten 700 millioner dollars om året på at støtte det.
De har det med stort tab, og strategisk ville det være godt for USA.
Vi er en stor allieret for Danmark, og vi hjælper og beskytter Danmark, og det vil vi, lød det fra den amerikanske præsident.
Sår tvivl om besøg i DanmarkPræsidenten fik også sået tvivl om sit kommende besøg til Danmark på pressemødet.
Der er planlagt officielt statsbesøg 2.
og 3.
september.
Det er bekræftet af både Statsministeriet og kongehuset, men Trump er ikke så sikker.
- Jeg overvejer at tage dertil.
Det er ikke helt sikkert, at jeg skal dertil, men det kan godt være.
Vi skal til Polen, og så skal vi muligvis til Danmark, sagde Trump.
Opdateret med video.
FacebookTwitterKopier linkEmner:Donald Trump (politiker)|Grønland|USA|Statsministeriet|Twitter




https://www.dr.dk/nyheder/politik/dansk-folkeparti-vil-gore-den-kollektive-trafik-gratis

PolitikDansk Folkeparti vil gøre den kollektive trafik gratisFor mange fravælger tog og bus, fordi det er for dyrt, mener DF, der vil gøre den kollektive trafik gratis.
I første omgang skal tiltaget gælde i de fire største byer i landet, fortæller klimaordfører Morten Messerschmidt (DF).
18.
aug.
2019 kl.
21.
53Bemærk: artiklen er mere end 30 dage gammelLæs opDer er stigende trængsel, og det giver problemer i byerne.
Derfor vil Dansk Folkeparti se på, hvad det vil koste at få flere til at vælge tog og bus ved at gøre den kollektive trafik gratis.
Det skriver Jyllands-Posten.
I første omgang skal der kigges på muligheden i de fire største byer i landet, fortæller klimaordfører Morten Messerschmidt (DF).
- Vi står over for en stor omvæltning i hele transportsektoren i forhold til klima- og energipolitikken.
Og der vil vi gerne have belyst, hvad omkostningerne vil være ved at få gjort den kollektive trafik gratis.
- I hvert fald i de større byer for at se om det kunne være en vej at gå i forhold til den grønne omstilling, siger Morten Messerschmidt til Ritzau.
Han tror, at det vil være en bedre idé at satse på gratis kollektiv trafik frem for at have et ensidigt fokus på el- og brintbiler.
Ifølge Messerschmidt er det en måde at tænke klimaindsatsen ind i trafikplanlægningen.
De kollektive trafik er for dyrHan vil nu bede transportminister Benny Engelbrecht (S) om nye beregninger af, hvilken klimaeffekt det vil have at gøre busser og tog gratis.
Messerschmidt mener, at mange i dag fravælger den kollektive trafik, fordi den er for dyr.
Teknologirådet kom i 2006 med en rapport om emnet, men her havde man ikke set på klimaeffekten, ligesom trafikken siden er steget voldsomt.
SF er ikke afvisende over for tankerne bag Dansk Folkepartis overvejelse.
- Det kunne være interessant at indføre som forsøg.
Men så skulle det måske være på de lange strækninger som toget fra København til Aarhus, der i dag er absurd dyrt.
- Inde i byerne er der i forvejen mange, der rejser kollektivt, og her kan man i stedet begrænse bilernes adgang, siger politisk ordfører Karsten Hønge (SF) til Jyllands-Posten.
Han er desuden skeptisk over for finansieringen.
DF vurderer, at det vil koste cirka fem milliarder kroner at gøre den kollektive trafik gratis.
Morten Messerschmidt understreger over for Ritzau, at "det hele afhænger af, hvordan økonomien i det ser ud".
De Radikale ser hellere, at man bruger penge på at lægge flere skinner og købe flere busser og tog, fortæller transportordfører Andreas Steenberg.
Hvis den kollektive trafik skal være gratis i de store byer, vil regningen - sådan som tingene er skruet sammen i dag - skulle deles mellem staten, kommunerne og regionerne, skriver Jyllands-Posten.
/ritzau/FacebookTwitterKopier linkEmner:Benny Engelbrecht (politiker)|Karsten Hønge (politiker)|Socialdemokraterne|Kollektiv trafik|København




https://www.dr.dk/nyheder/politik/lars-loekke-det-delte-formandskab-er-en-myte

Krise i VenstreSe temaPolitikLars Løkke: Det delte formandskab er en myteNæstformand Kristian Jensen har aldrig nogensinde delt formandskabet i Venstre med Lars Løkke Rasmussen, siger Løkke nu selv.
Jakob Ellemann, Lars Løkke Rasmussen og Kristian Jensen på et pressemøde 9.
august efter Venstres sommergruppemøde, hvor netop Kristian Jensens rolle var på dagsorden.
Af Morten Henriksen18.
aug.
2019 kl.
20.
33Bemærk: artiklen er mere end 30 dage gammelLæs opDet delte formandskabs tid er forbi.
Sådan lød det opsigtsvækkende budskab fra Venstre-veteranen Claus Hjort Frederiksen for en uge siden.
Samtidig slog Claus Hjort Frederiksen fast, at Venstres kurs udelukkende styres af Lars Løkke Rasmussen – og altså ikke sammen med næstformand Kristian Jensen.
Men rent faktisk har der aldrig nogensinde eksisteret en sådan magtdeling mellem formanden og næstformanden i Venstre, fastslår formand Lars Løkke Rasmussen.
Det delte formandskab er nemlig en ’myte’, siger Lars Løkke Rasmussen i et interview, der bringes i Deadline i aften.
Andre har tolket det som delt ledelseOg meldingen kommer selv om det var Lars Løkke Rasmussen selv, der opfandt begrebet ’formandskabet’ på det berømte hovedbestyrelsesmøde i Venstre i 2014, hvor Løkke var tæt på at blive væltet som partiformand.
- Jeg tror snarere, at det i virkeligheden handlede om myten om det delte formandskab.
Det er jo en kendt sag, at vi havde en krise i partiet for snart mange år siden, i 2014, som jo endte med, at vi ikke foretog nogle ændringer.
Jeg er formand og Kristian er næstformand.
Jeg introducerede selv sådan lidt improviseret: Vi udgør Venstres formandskab.
- Og jeg tror, at mange udefra har bygget den myte op, at så havde vi en eller anden form for delt ledelse.
Det har vi aldrig haft, og det har vi fortsat ikke, siger Lars Løkke Rasmussen i interviewet i Deadline, som er blevet optaget på forhånd søndag eftermiddag.
Tydeligere rollefordeling fremoverNoget tyder på, at Kristian Jensen har en lidt anden oplevelse af, hvad der blev aftalt dengang (i 2014, red.
).
Da Claus Hjort forleden skrev, at nu var det slut med det delte formandskab, sagde Kristian Jensen: ’En aftale mellem to personer kan selvfølgelig ikke ændres af en tredje.
’ Det lyder altså, som om der er to forskellige oplevelser af, hvad forholdet mellem formanden og næstformanden i Venstres skal være?
- Men det er der ikke to opfattelser af.
For at være sikker på, at der heller ikke er det fremadrettet, så har vi i vores forretningsudvalg klarificeret den her rollefordeling, siger Lars Løkke Rasmussen med henvisning til det skriftlige notat, der forleden blev udarbejdet i Venstre for at klargøre magtfordelingen mellem Lars Løkke Rasmussen og Kristian Jensen.
Fik Kristian Jensen en anden rolle der tilbage i 2014?
- Nej det gjorde han ikke.
Det gjorde han ikke.
Der har ikke været et institutionaliseret formandskab, som du kender i Kommunernes Landsforening eller Landbrugsrådet eller sådan noget, siger Lars Løkke Rasmusen og tilføjer:- Vi har selvfølgelig den gentlemanaftale, at vi skal behandle hinanden ordentligt, og vi skal have et godt og tillidsfuldt forhold.
Og du vil også kunne se i praksis, at min næstformand har bestridt de største politiske positioner, man kan have i det her samfund.
Han har været udenrigsminister og finansminister og spillet en central rolle i mine regeringer, siger Lars Løkke Rasmussen.
Se hele interviewet med Lars Løkke Rasmussen i Deadline kl.
22.
30 på DR2.
FacebookTwitterKopier linkEmner:Lars Løkke Rasmussen (politiker)|Venstre|DR2|Kommunernes Landsforening|Claus Hjort Frederiksen (politiker)




https://www.dr.dk/nyheder/regionale/syd/truer-liv-i-aaer-og-vandloeb-lokale-inviteres-til-hjaelpe-med-fange-berygtet

Syd- og SønderjyllandTruer liv i åer og vandløb: Lokale inviteres til at hjælpe med at fange berygtet krebsDen invasive art signalkrebs er et kæmpe problem i hele landet.
Signalkrebsen truer fisk i åer og vandløb over det meste af landet.
Af Ulrik Bang-Mørch og Kasper Heide Lund18.
aug.
2019 kl.
19.
52Bemærk: artiklen er mere end 30 dage gammelLæs opI Varde vil de gerne have styrket bekæmpelsen af signalkrebs.
Den invasive art får nemlig fisk og flodkrebs til at forsvinde fra Varde Å.
Signalkrebsen, der kan blive op til 16 centimeter lang, kan blandt andet smitte flodkrebsen med sygdommen krebsepest.
Det betyder, at flodkrebsen dør.
Derfor har naturvejleder Morten Winding gennem hele weekenden inviteret folk til komme og lære at fange krebsen i åen.
- Vi kan ikke udrydde den ved, at folk kommer og fanger den som nu.
Men vi håber, at arrangementet kan være med til at råbe myndighederne op, så vi viser, at det er et kæmpe problem, siger Morten Winding.
Signalkrebs lever i småsøer og åer.
Her er et eksemplar blevet fisket op af Varde Å.
Alvorligt problem for vores naturDet fokus glæder seniorrådgiver Søren Berg fra DTU Aqua.
Han forsker i den invasive art og forklarer, at det langt fra kun er i Varde, de kæmper med signalkrebs.
- Det er et aldeles alvorligt problem for vores natur.
Der foregår noget fiskeri af signalkrebs, hvor vi risikerer, at signalkrebs bliver spredt yderligere, siger han.
SignalkrebsSignalkrebsen bliver helt op til 16 centimeter lang og kan veje 110 gram.
Signalkrebs lever i småsøer og åer indtil fire-fem meters dybde.
Den blev i 1970’erne indført til dansk opdræt, men er senere sluppet ud i naturen, hvor den har spredt sig og etableret en voksende vild bestand.
Signalkrebsen findes i næsten alle dele af Danmark.
Arten er meget svær at bekæmpe, når den først har etableret sig og yngler.
Kilde: MiljøstyrelsenDerfor vil Søren Berg gerne have både flere regler og mere oplysning om, hvordan signalkrebsen skal fiskes.
Det er Morten Vinding i Varde enig i.
Derfor vil han også gøre sit for, at weekendens gæster lærer at fiske krebsen på den rigtige måde.
- Man kan komme til at fiske signalkrebsen, så man gør ondt værre.
Man skal nemlig passe på med, hvad man bruger som madding, så man ikke flytter sygdomme rundt mellem vandløb, siger naturvejlederen og fortsætter:- I Danmark er reglen, at hvis man skal bruge agn - altså den madding, man bruger til at fange krebsen med - så skal man bruge agn fra ferskvand, hvis man fisker i ferskvand.
For der kan være sygdomme i saltvand, som kan være hårde ved de fiskebestande, vi har i åer og søer, forklarer Morten Winding.
En af de unge deltager ved weekendens arrangement har fået fanget en signalkrebs.
Graver store hullerUd over at smitte flodkrebsen, så ændrer signalkrebsen også miljøet i åen, hvor den graver store huller i brinken langs vandløb, så der kommer meget sand ned gennem åen.
- Det ødelægger nogle af gydebankerne for laks og ørreder, fortæller Morten Winding.
I løbet af weekenden har naturvejleder Morten Winding uddelt i alt 150 gratis fiskekort til folk, så de kan fiske løs og fange signalkrebsen.
Der bliver uddelt præmier til dem, der fanger den største han og største hun.
Arrangementet slutter med, at deltagerne tilbereder krebsene, da signalkrebsen kan spises.
I alt tog 150 mennesker i mod invitationen i løbet af weekenden og fiskede signalkrebs, der er en invasiv art.
FacebookTwitterKopier linkEmner:Varde|Miljø og natur|Sygdomme og lidelser|Institut for Akvatiske Ressourcer|Søer og vandløb




https://www.dr.dk/nyheder/udland/femstjernebevaegelse-har-faet-nok-salvini-er-ikke-trovaerdig

UdlandFemstjernebevægelse har fået nok: Salvini er ikke troværdigItaliens indenrigsminister, Matteo Salvini er ikke længere en troværdig partner, siger Grillo og hans folk.
Indenrigsminister Matteo Salvini er ikke længere en troværdig samarbejdspartner i regeringen, siger ledere for Femstjernebevægelsen.
18.
aug.
2019 kl.
22.
14 | opdateret 19.
aug.
2019 kl.
13.
24Bemærk: artiklen er mere end 30 dage gammelLæs opFemstjernebevægelsen i Italien, der er det ene af de to partier i regeringen, siger søndag, at samarbejdet med indenrigsminister Matteo Salvini er brudt sammen.
Salvini fra det stærkt højreorienterede parti Liga er ikke længere en troværdig partner, hedder det.
Det synes at udelukke, at de to partier kan fortsætte med at arbejde i regering sammen.
Det var hele toppen i Femstjernebevægelsen, som søndag mødtes i stifteren Beppe Grillos villa i Rom for at drøfte situationen.
- Alle, der var til stede, var enige om at fastslå, at Salvini ikke længere er en troværdig samarbejdspartner, lyder det i en udtalelse.
Blandt deltagerne i Beppe Grillos villa var lederen af Femstjernebevægelsen, Luigi Di Maio, formanden for underhuset, Roberto Fico, og Alessandro Di Battista.
Den sidste er ikke medlem af parlamentet, men han regnes som partiets mest karismatiske politiker.
Læs også:Italiensk regeringskrise: Salvini kræver nyvalgSavini ville have valgFor at indkassere den fremgang, som Liga står til i målinger, så meddelte Salvini 8.
august, at alliancen med Femstjernebevægelsen ikke længere fungerer.
Han krævede derfor, at der snarest afholdes valg.
Med det klare ønske at Liga alene danner regering med Salvini som regeringschef.
Men hvis det var hans plan, så er der gået kludder i det.
Liga fremlagde en mistillidsdagsorden til regeringen.
Men både Femstjernebevægelsen og det største oppositionsparti, Det Demokratiske Parti, nægtede at debattere dagsordenen.
De to partier taler nu åbent om et muligt samarbejde i en ny regering for at presse Salvini ud af banen.
Ved udsigten til at miste magt og indflydelse har Salvini forsøgt at padle baglæns - at han måske ville kunne fortsætte samarbejdet med Femstjernebevægelsen i regeringen, hvis der udskiftes nogle ministre.
Men Grillo og hans parti er køligt afvisende over for Salvini.
/ritzau/ReutersRettelse: Alessandro Di Battistas navn var tidligere stavet forkert, men det er rettet.
FacebookTwitterKopier linkEmner:Matteo Salvini (politiker)|Italien|Rom




https://www.dr.dk/sporten/golf/joachim-b-hansen-holder-sig-i-top-30-i-prag

GolfJoachim B.
Hansen holder sig i top-30 i PragCzech Masters i Prag blev vundet af belgiske Thomas Pieters, mens Joachim B.
Hansen blev bedste dansker.
Golfspilleren Joachim B.
Hansen gik for anden dag i træk en runde i par.
18.
aug.
2019 kl.
18.
46Bemærk: artiklen er mere end 30 dage gammelLæs opDen danske golfspiller Joachim B.
Hansen sluttede på en delt 30.
-plads i European Tour-turneringen Czech Masters i Prag.
Efter en blandet uge gik han for anden dag i træk de 18 huller i par på den tjekkiske golfbane.
Af samme årsag sluttede han med samme score, som han fredag havde efter de to første runder - otte slag under par.
Undervejs blev det til tre birdies, der blev udlignet af tre bogeys på danskerens fjerde runde.
30.
-pladsen må han dele med otte andre spillere.
De var alle 11 slag efter belgieren Thomas Pieters, der vandt foran spanske Adri Arnaus.
Thomas Bjørn sluttede på en delt 58.
-plads, Næstbedste dansker blev rutinerede Thomas Bjørn, der efter en søndag i to slag over par endte på en delt 58.
-plads.
Med undtagelse af canadieren Austin Connelly, der ikke fuldførte turneringen, sluttede Jeff Winther sidst blandt de spillere, der havde klaret cuttet til weekendens runder.
Efter at være gået fem slag over par søndag og ni slag over par samlet sluttede danskeren som nummer 70.
/ritzau/FacebookTwitterKopier linkEmner:Golf|Prag|Thomas Bjørn (golfspiller)




https://www.dr.dk/sporten/fodbold/superliga/kaiser-og-wilczek-sender-aab-hjem-fra-vestegnen-uden-point

SuperligaKaiser og Wilczek sender AaB hjem fra Vestegnen uden pointMed en 2-1-sejr over AaB i 3F Superligaen kom Brøndby tilbage på sporet efter klubbens europæiske exit.
18.
aug.
2019 kl.
20.
09Bemærk: artiklen er mere end 30 dage gammelLæs opBrøndby fik søndag aften en smule oprejsning, da det blev til en hjemmesejr på 2-1 mod AaB i 3F Superligaen.
I torsdags tabte Brøndby 1-3 til portugisiske Braga og røg dermed ud af Europa League-kvalifikation med et samlet 3-7-nederlag.
Søndagens opgør var en jævn affære, hvor AaB ramte overliggeren hele tre gange, men Brøndby viste størst skarphed i felterne.
De tre point betyder, at Brøndby efter seks kampe er på tredjepladsen i Superligaen med 13 point, mens AaB er nummer syv med syv point.
Dominik Kaiser var på pletten for Brøndby midtvejs i første halvleg.
 AaB'a anfører, Lucas Andersen, havde et forsøg på træværket.
1 / 2Dominik Kaiser var på pletten for Brøndby midtvejs i første halvleg.
1 / 2AaB'a anfører, Lucas Andersen, havde et forsøg på træværket.
2 / 2Efter et indledende tryk fra Brøndby fik AaB kombinationsspillet til at flyde bedre, og AaB-anfører Lucas Andersens afrettede skud ramte træværket efter et kvarter.
Brøndby tog føringen i det 32.
minut, da Dominik Kaiser efter en fin vending i AaB-feltet sparkede bolden ind ved fjerneste stolpe og noterede sig sit tredje ligamål i sæsonen.
Den 18-årige AaB-angriber Mikkel Kaufmann ramte overliggeren efter 34 minutter, og fem minutter senere gjorde Lucas Andersen ham kunsten efter på et direkte frispark.
Med tre minutter til pausen bragede også Brøndbys Josip Radosevic bolden på træværket.
Brøndby-topscorer Kamil Wilczek fik fire minutter efter pausen godt med plads i AaB-feltet, og så bankede han værterne foran 2-0.
AaB fik reduceret til 1-2 i det 55.
minut efter skidt målmandsspil af Brøndbys Marvin Schwäbe, der tillod et højt frispark fra Patrick Olsen at sejle direkte i mål ved bagerste stolpe.
Målet gav AaB blod på tanden, og gæsterne dominerede boldbesiddelsen klart, men havde svært ved at skabe åbne scoringschancer og tabte derfor for tredje gang i sæsonen.
I næste runde tager Brøndby imod AGF, mens AaB møder AC Horsens på udebane.
/ritzau/FacebookTwitterKopier linkEmner:AaB|Brøndby|Dominik Kaiser (fodboldspiller)|Kamil Wilczek (fodboldspiller)|Fodbold




https://www.dr.dk/sporten/fodbold/superliga/hobro-nulstiller-fcms-sejrsstime-efter-hektisk-afslutning

SuperligaHobro nulstiller FCM's sejrsstime efter hektisk afslutningEn sen udligning fra Erik Sviatchenko sikrede FCM et point, da holdet spillede 1-1 mod Hobro.
Hobros Mathias Haarup og FC Midtjyllands Tim Sparv måtte deles om pointene søndag eftermiddag i Herning.
18.
aug.
2019 kl.
18.
10Bemærk: artiklen er mere end 30 dage gammelLæs opEn sen udligning af anfører Erik Sviatchenko sikrede FC Midtjylland et point, da holdet søndag spillede 1-1 hjemme mod Hobro i 3F Superligaen.
Erik Sviatchenko havde inden målet begået et straffespark, som Hobros angriber Pål Kirkevold scorede på, men han udlignede altså selv i tillægstiden.
Midtjylland er dermed stadig ubesejret i Superligaen med fem sejre og en uafgjort.
Værterne begyndte kampen bedst, men den første chance tilfaldt Hobros angriber Edgar Babayan.
Efter et kvarter blev han spillet fri af kantspilleren Emmanuel Sabbi, men FCM-målmand Jesper Hansen parerede Babayans afslutning væk fra målet.
Chancen indledte en god periode for Hobro, og kort efter var Babayan igen tæt på at score, da han headede bolden over målet efter et hjørnespark.
FC Midtjyllands Evander, til venstre, spillede ikke nogen stor kamp.
Herefter satte FCM sig på spillet.
Angriberen Junior Brumado var tæt på at score efter 20 minutter, da hans skud blev rettet af og røg snert over overliggeren.
Kort efter kom Hobros målmand Jesper Rask forkert ud til et frispark, og bag ham stod FCM-forsvarsspilleren Manjrekar James klar til at score.
Selv om målet var tomt, headede han ved siden af.
FCM havde fortsat bolden mest i anden halvleg, men holdet havde svært ved at finde huller i Hobros velorganiserede forsvar.
Med syv minutter tilbage så FCM ud til at tabe kampen, da Erik Sviatchenko begik et straffespark, som Pål Kirkevold sparkede fladt ind ved stolpen.
Men i det 90.
minut gjorde Sviatchenko skaden god igen, da han udlignede.
/ritzau/FacebookTwitterKopier linkEmner:Emmanuel Sabbi (fodboldspiller)|Erik Sviatchenko (fodboldspiller)|FC Midtjylland|Hobro|Fodbold




https://www.dr.dk/nyheder/politik/el-profil-statsminister-bor-aflyse-trump-besog-efter-provokation

Trumps aflyste besøgSe temaPolitikEL-profil: Statsminister bør aflyse Trump-besøg efter provokationEnhedslistens Søren Søndergaard kalder Trumps planer om køb af Grønland en provokation mod befolkningen.
Søren Søndergaard kalder idéen om at købe Grønland en åbenlys provokation.
18.
aug.
2019 kl.
18.
45Bemærk: artiklen er mere end 30 dage gammelLæs opEnhedslistens Søren Søndergaard mener, at statsminister Mette Frederiksen (S) bør aflyse USA's præsident Donald Trumps besøg i Danmark.
Meldingen kommer, efter at en rådgiver i Det Hvide Hus har bekræftet, at Trump-administrationen overvejer et køb af Grønland.
- Jeg synes ikke, han skal komme.
Hvis han kommer, så vil der sidde 55.
000 mennesker på Grønland, der har mistanke om, at der på et møde i København vil blive diskuteret et salg af Grønland, siger Søren Søndergaard.
Søndag bekræftede en rådgiver i Det Hvide Hus, at den amerikanske præsident undersøger et muligt køb af Grønland.
Tidligere på ugen kom det frem, at Trump havde luftet idéen.
Historien kom fra avisen The Wall Street Journal, der baserede historien på anonyme kilder.
Men historien er altså ifølge Trumps rådgiver god nok.
Læs også:Mette Frederiksen: Nu stopper snakken om at sælge GrønlandEn åbenlys provokationSøren Søndergaard kalder idéen om at købe Grønland en åbenlys provokation.
På Twitter skriver han, at Mette Frederiksen (S) bør aflyse præsidentens besøg i Danmark, hvis han "én gang til fremfører sine perverse lyster om at ville købe Grønland".
- Alene det, at mistanken, om at det kan blive diskuteret, er til stede, er en provokation mod befolkningen i Grønland, og jeg synes, det eneste rigtige svar vil være at sige, at så må du blive væk, uddyber Søren Søndergaard.
Den amerikanske præsident skal efter planen besøge Danmark 2.
-3.
september.
Ifølge Donald Trumps økonomiske rådgiver Larry Kudlow er der flere grunde til, at præsidenten overvejer et køb af Grønland.
- Danmark ejer Grønland.
Danmark er en allieret.
Grønland er et strategisk sted.
De har en masse værdifulde mineraler, siger Kudlow om argumenterne for et amerikansk køb.
Ifølge Søren Søndergaard bør statsministeren trække en streg i sandet - også selv om det betyder, at hun træder verdens mest magtfulde mand over tæerne.
- Måske er der brug for, at Danmark for en gangs skyld fører en aktivistisk udenrigspolitik.
Der må være et tidspunkt, hvor man siger fra, siger han.
/ritzau/FacebookTwitterKopier linkEmner:Donald Trump (politiker)|Grønland|Mette Frederiksen (politiker)|Socialdemokraterne|Enhedslisten




https://www.dr.dk/nyheder/kultur/manden-bag-game-thrones-en-befrielse-serien-er-forbi

KulturManden bag Game of Thrones: En befrielse, at serien er forbiGeorge R.
R.
Martin nyder ikke at stresse over at skulle gøre sine bøger færdige.
For forfatteren George R.
R.
Martin er det en befrielse, at Game of Thrones-serien er færdig.
(© HBO Nordic)Af Flemming Brandt18.
aug.
2019 kl.
15.
54Bemærk: artiklen er mere end 30 dage gammelLæs opGame of Thrones-fans diskuterer stadig, om den voldsomt populære tv-serie ville have fået en anderledes og mere tilfredsstillende afslutning, hvis den havde været baseret på forfatter George R.
R.
Martins bøger.
Men tv-serien skred hurtigere frem, end Martin kunne følge med.
Faktisk er succesforfatteren endnu ikke færdig med bind seks i den stort anlagte fantasy-serie A Song of Ice and Fire, som har været grundlaget for tv-serien.
George R.
R.
Martin og bøgerne bag Game of ThronesGeorge Raymond Martin, født 20.
september 1948 i New Jersey, USAHan begyndte at skrive science fiction i 1970, 21 år gammel.
Er uddannet journalist.
Har ernæret sig som skakturneringsleder samt underviser i engelsk og journalistik på Clarke College.
Siden slutningen af 70'erne har Martin levet af at skrive bøger.
A Songs of Ice and Fire-serien:A Game of Thrones (1996)A Clash of Kings (1998)A Storm of Swords (2000)A Feast for Crowes (2005)A Dance with Dragons (2011)The Winds of Winther (endnu ikke færdigskrevet, forventes at udkomme i 2020)A Dream of Spring (endnu ikke påbegyndt)I et interview med avisen The Observer afviser Martin at fortælle, hvad han synes om den måde, andre forfattere har skrevet en afslutning på Martins fortælling for at kunne fodre de sulte serie-entusiaster.
Men han vil gerne tale om den lettelse, han føler over, at tv-serien nu har fundet sin afslutning.
- Hvis jeg kunne have afsluttet bogen (det sjette bind i serien, red.
) dengang, så kunne jeg have holdt fast i at være foran serien endnu et par år, og det var enormt stressende.
Jeg tror ikke, at det var særlig godt for mig, for det, der skulle have fået mig til at skrive hurtigere, fik mig til at sætte farten ned.
Hver dag satte jeg mig ned for at skrive, og selv hvis jeg havde en god dag - og for mig er en god dag tre eller fire sider - så ville jeg have det elendigt, fordi jeg følte 'Jeg må få afsluttet den bog.
Jeg har kun skrevet fire sider, selvom jeg burde have skrevet 40.
'George R.
R.
Martin omgås ikke længere sine mange fans.
- Det er en befrielse, at serien er færdig, for nu kan jeg skrive i mit eget tempo.
Jeg har gode dage, og jeg har dårlige dage - og der er meget mindre stress, selvom det stadig er der, siger han.
To forskellige tingForfatteren fastslår, at tv-serien og bøgerne er to forskellige ting, selvom de er tæt beslægtede.
Og han afviser, at seriens afslutning får lov til at påvirke hans to sidste bøger:- Nej, det gør den ikke.
Den ændrer ikke noget som helst.
.
.
Som Rick Nelson siger det i Garden Party, en af mine yndlingssange, så kan du ikke tilfredsstille alle, så du er nødt til at gøre dig selv tilfreds.
Mens Martin tidligere nød at mødes med de trofaste fans, der elskede hans bøger og levede sig ind i det univers, som han skabte med sin serie af fantasy-romaner, så er det blevet alt for meget efter tv-seriens globale succes.
Han savner tiden inden det store kommercielle gennembrud.
- Ja, det gør jeg, helt ærligt.
Jeg kan ikke gå ind i en boghandel længere, og det var tidligere mit yndlingssted i hele verden.
At gå ind og gå fra stabel til stabel, tage nogle bøger, læse lidt og gå ud igen med en stor stak af ting, som jeg aldrig havde hørt om, da jeg gik ind.
Hvis jeg nu går ind i en boghandel, bliver jeg genkendt i løbet af 10 minutter, og så er der en stor flok omkring mig.
Så du vinder en masse, men du mister også noget.
På samme måde har Martin også trukket sig tilbage fra de sammenkomster, hvor fans mødes og diskuterer alt, hvad der foregår i Game of Thrones-universet.
- Jeg har ikke lyst til at gå til en sammenkomst, hvor der er en uendelig række af folk, som gerne vil have taget selfies sammen med mig.
Det er ikke sjovt på den måde, som det var tidligere - det er et arbejde.
Læs også:Forfatter: Næste bog i serie bag Game of Thrones kommer i 2020FacebookTwitterKopier linkEmner:George R.
R.
Martin (forfatter)|Litteratur|Sygdomme og lidelser




https://www.dr.dk/sporten/fodbold/superliga/esbjerg-hiver-saesonens-foerste-sejr-i-land

SuperligaEsbjerg hiver sæsonens første sejr i landMarkus Halsti blev matchvinder, da kriseramte Esbjerg vandt 1-0 over oprykkerne fra Lyngby.
18.
aug.
2019 kl.
16.
12Bemærk: artiklen er mere end 30 dage gammelLæs opEsbjergs anfører, Markus Halsti, gik forrest og scorede sit første mål for vestjyderne, da holdet fik sin første sejr i sæsonen med 1-0 søndag eftermiddag over Lyngby i 3F Superligaen.
Kaptajnen er nu delt topscorer i Esbjerg, eftersom holdet kun har scoret to mål i seks kampe.
Scoringen betyder, at esbjergenserne rykker op på en 12.
-plads med fire point, mens Lyngby forsat ligger nummer ti med seks point.
Det var tydeligt fra kampens start, at vestjyderne skulle ryste 0-4-nederlaget fra Aalborg af sig.
Hjemmeholdet stod langt tilbage på banen og havde mere fokus på at lukke af bagtil end på at score, selv om det har været holdets store akilleshæl denne sæson.
Det var gæsterne fra Lyngby, der havde bolden mest, men de formåede ikke at blive rigtig farlige.
Esbjerg-anfører Markus Halsti stod for kampens enlige scoring.
Spillet foregik mest ude på siderne, og det havde esbjergenserne generelt godt styr på.
Begge hold kom frem til nogle halve chancer, men kampen manglede en scoring fra et af holdene for at få gang i tingene for alvor.
Den scoring skulle komme fra en noget uventet kant, efter at der var spillet 40 minutter.
Esbjergs forsvarsgeneral Markus Halsti dukkede op i feltet efter et hjørnespark og havde god tid til at sparke bolden i kassen.
Scoringen ændrede ikke kampbilledet - tværtimod.
Det eneste, der ændrede sig, var, at esbjergenserne fik mere plads til at lave kontraangreb, da Lyngby skubbede spillet højere op på banen.
Det gjorde det ikke nemmere for hjemmeholdet, at det blev reduceret til ti mand, da Esbjergs angriber Yuri Yakovenko fik sit andet gule kort og dermed rødt i det 77.
minut.
Lyngby pressede Esbjerg længere og længere tilbage på banen, og det gjorde, at udeholdet fik en del chancer til sidst i kampen, som gæsterne burde have scoret på, men hjemmeholdet forsvarede sejren hjem med næb og kløer.
/ritzau/FacebookTwitterKopier linkEmner:Esbjerg|Lyngby|3F|Aalborg




https://www.dr.dk/nyheder/indland/doedeligt-staerke-feststoffer-kan-nemt-koebes-paa-nettet-det-er-katastrofalt-billigt

IndlandDødeligt stærke feststoffer kan nemt købes på nettet: 'Det er katastrofalt billigt'Stoffer er blevet meget let tilgængelige på nettet, og deres høje renhed gør dem livsfarlige.
Af Anna Sol Jørgensen18.
aug.
2019 kl.
20.
00Bemærk: artiklen er mere end 30 dage gammelLæs opFor bare 20 år siden var du nødt til at kende de rigtige menensker og have tusindkronesedler i lommerne, hvis du skulle have fingre i et gram kokain eller to.
- Dengang skulle du ud i et miljø, hvor du kunne snakke med nogen.
Det var sjældent, at der kom nogen hen til dig midt om natten og tilbød det, forklarer Jean von Baden, der er dj og psykoterapeut, og som tidligere har haft et misbrug i forbindelse med sine mange år i nattelivet.
NarkolandDe næste tre uger sætter DR fokus på stoffer i forbindelse med den nye dokumentarserie Narkoland, der afdækker markedet for narkotiske stoffer.
I første afsnit, 'Narkoland - Farlig fest', undersøger DR Dokumentar, hvordan adgang og pris har ændret på forbruget af stoffer som MDMA, kokain og amfetamin.
Afsnittet sendes på DR1 mandag d.
19.
august klokken 20.
45.
Det kan også ses på DR TV.
Men i dag tager det ikke mere end et par klik at komme frem til en side på det mørke internet, på Instagram, Facebook og Snapchat.
Her kan stoffer som MDMA, kokain og amfetamin bestilles hjem via telefonen.
Og det er billigt.
Et gram MDMA kan købes for i omegnen af 70 kroner, og det bliver leveret direkte hjem til døren.
- Det er katastrofalt billigt.
Et gram MDMA kostede op til 1.
000 kroner, da jeg startede, siger Jean von Baden.
Og stofferne er stærke.
DR Dokumentar har sendt en delprøve af MDMA, som en 20-årig har købt på det mørke internet, til analyse på retsmedicinsk institut på Aarhus Universitet.
Koncentrationen af MDMA i stoffet er helt oppe på 77 procent.
Og den renhed gør bare stoffet farligere.
De seneste år har der været adskillige sager herhjemme, hvor personer på ned til 15 år er endt med at tage en overdosis af MDMA.
Nogle er sluppet med skrækken og en tur på intensiv-afdeling, mens andre har betalt prisen for stofferne med deres liv.
En af dem er 16-årige Marcus Christensen, der i oktober sidste år døde efter at have drukket Faxe Kondi blandet med et gram MDMA, der havde samme koncentration som det, den 20-årige havde købt på det mørke internet.
Vi ved ikke, om der overhovedet findes en sikker dosis.
Man kan dø af det i de doser, som brugerne tager som en enkelt dosis.
Lotte Høgberg, toksikolog ved GiftlinjenBillig og nem adgang lokker ungeDet er netop den nemme vej på nettet og de lave priser, der er medvirkende til, at flere falder i.
- Der er ingen tvivl om, at der kommer mange ting ind den her vej, og det åbner også en mulighed for nogle, der ikke har et socialt netværk til at købe stoffer, siger Jakob Demant, der forsker i det såkaldte kryptomarked, hvor stofferne bliver solgt.
- Der er mange relativt unge med lav selvkontrol, som har svært ved at modstå den her menu af sager.
Det giver en mulighed for at glide langsomt ind i det, fortsætter han.
De yngre brugere af stofferne kan de også genkende hos Giftlinjen på Bispebjerg Hospital, hvor de får henvendelser fra personer helt ned i 13-årsalderen.
Jeg var clean, når jeg var ude at spille, men i hverdagen kunne jeg sidde og sniffe coke og se porno, som kunne få min dopamin i gang.
Fordi jeg ikke havde andet.
Jean von Baden, psykoterapeut og djMarkedet i dag er mærkbart og synligt anderledes end i 1990'erne, hvor dj og tidligere natklubejer Jean von Baden, der i dag er psykoterapeut, var en slags nattens konge.
Det startede på psytrance-scenen, da han var omkring 18 eller 19 år, fortæller han:90'erne: Respekt for stofferne fulgte med købetDealerne er kendte ansigter, som også giver råd med om, hvordan stofferne skal tages.
Start med en kvart pille, tag en kvart mere efter noget tid, og så tag resten, hvis det går fint.
Gør det over nogle timer - og lad være med at blande det med alkohol.
Man passer på hinanden - får kølet hinanden ned og giver vand ved overophedning.
Prisen er også en anden.
Et gram coke koster rask væk 1.
000 kroner, og renheden af det var bare det halve af i dag.
MDMA kan slet ikke købes rent i Danmark, men findes også dengang i ecstasypillerne.
På trods af prisen eskalerer Jean von Badens forbrug.
Han går fra nogle gange at tage kokain midt om natten for at holde den kørende og spille et job færdig til at tage det tidligere på aftenen for at komme i gear.
Du bestiller, og ti minutter efter kommer der en bil med kokain, MDMA eller ketamin.
Fra nogle, du ikke kender.
Fra narkohandlere, der ikke har den bedste hensigt.
Jean von Baden, psykoterapeut og djDet er sjovt i lidt mere end et årti, men herfra bliver det til, at han bliver nødt til at tage coke for overhovedet at komme ud ad døren.
Til sidst kommer han ikke længere ud ad døren og melder afbud til jobs og aflyser, når han har taget for meget inden et job.
Han har ellers meldt ud i pressen, at han er clean.
- Jeg var clean, når jeg var ude at spille, men i hverdagen kunne jeg sidde og sniffe coke og se porno, som kunne få min dopamin i gang.
Fordi jeg ikke havde andet.
Min hjerne havde glemt, hvad der ellers var, siger han.
Tages som alkoholEfter at have ramt et lavpunkt, kvitter Jean von Baden stofferne.
Blandt andet ved at sætte andre ting, som træning, sund kost og fællesskaber, der bygger på ærlighed og ikke stoffer, i stedet.
Selvom han i dag stadig spiller på natklubber og til fester som bryllupper og konfirmationer, er det uden stofferne.
Han har uddannet sig til psykoterapeut og er afvænningskonsulent og følger udviklingen omkring nattelivets stoffer.
- I dag er der klistermærker med QR-koder på alle nedløbsrør.
Du bestiller, og ti minutter efter kommer der en bil med kokain, MDMA eller ketamin.
Fra nogle, du ikke kender.
Fra narkohandlere, der ikke har den bedste hensigt, siger Jean von Baden.
Se, hvordan MDMA påvirker kroppen her:Da Jean von Baden var yngre, hørte bestemte stoffer gerne til bestemte musikscener.
Det var såkaldte designer drugs.
De blev taget for at udvide oplevelsen af musikken - og ikke for at blive blæst afsted.
Den gruppe findes stadig.
- Men der er også hele den gruppe, der normalt bare ville drikke sig i hegnet.
- Nu drikker de sig i hegnet.
Og så tager de måske MDMA oveni det og måske også ketamin.
Og hele formålet med det er at kunne drikke endnu mere.
Og at høre ind i et fællesskab.
De drugger og sniffer sig i hegnet, siger han.
Ingen sikker dosisRenheden af stoffer som kokain og MDMA er generelt blevet højere de senere år, viser Sundhedsstyrelsens analyser.
I 2017 var koncentrationen i MDMA i Danmark oppe på gennemsnitligt 70 procent, mens den for kokain lå med et gennemsnit på 60 procent.
Ved så høje koncentrationer taler man om, at stoffet er rent.
Og det lyder umiddelbart positivt - men det er faktisk ikke godt nyt, for det gør bare stoffet farligere at indtage.
- Vi ved ikke, om der overhovedet findes en sikker dosis.
Man kan dø af det i de doser, som brugerne tager som en enkelt dosis, siger Lotte Høgberg, farmaceut og toksikolog hos Giftlinjen på Bispebjerg Hospital.
Og mange ved ifølge psykiater, overlæge og misbrugsekspert Henrik Rindom ikke nok om, hvordan stofferne skal tages.
- Der er klassike fejl, der gør, at det går galt, og at de dør af det.
De sidder og tager det, og synes ikke, at det virker efter fem minutter.
Og så tager de noget mere, og lige pludselig har de taget for meget, siger Henrik Rindom.
Usikre tal på forbrugTal fra Sundhedsstyrelsen viser, at gennemsnitsalderen for danskere, der dør på grund af narkotika, er faldet med 0,8 år.
Og hver uge dør en person under 25 år som følge af sit forbrug.
Ifølge Sundhedsstyrelsen har knap 20 procent af danskere mellem 16 og 24 år røget hash indenfor det sidste år.
Der mangler information, der mangler viden.
Der mangler steder, hvor man kan få testet sine stoffer, og hvor man også får information med.
Jean von Baden, psykoterapeut og djLidt over seks procent har taget hårdere stoffer som for eksempel MDMA eller kokain, hvilket er en stigning i forhold til 2013, hvor fire procent havde givet sig i kast med stofferne.
Men ifølge Mads Uffe Pedersen, professsor og rusmiddelforsker ved Aarhus Universitet, er der brug for meget bedre undersøgelser, der kan give mere retvisende tal:- Vi får et for lavt estimat.
Det er der ingen tvivl om.
De stikprøveundersøgelser, vi får, der ligger der meget ofte svarprocenter på 46 til 50 procent.
Det vil sige, at man ikke får fat i mere end 50 procent.
- Der er ingen tvivl om, at der i den halvdel, vi ikke får med, ligger et ret stort forbrug.
Jean von Baden har heller ikke meget tillid til estimaterne.
Og så opfordrer han til, at vi simpelthen ser i øjnene, at hårdere stoffer er en del af den veludviklede drukkultur i Danmark - og at vi informerer derefter.
- Der mangler information, der mangler viden.
Der mangler steder, hvor man kan få testet sine stoffer, og hvor man også får information med.
Om hvordan man skal tage det - især med MDMA, som opheder din krop så enormt meget.
Og at man skal lade være med at blande det med alkohol, siger han.
Kontakt Giftlinjen på telefon 8212 1212, hvis du er bekymret for have fået en forgiftning, efter du har taget stoffer.
Er der akut livstruende symptomer som kramper, vejrtrækningsproblemer og høj kropstemperatur, skal du ringe 112.
FacebookTwitterKopier linkEmner:Brug af euforiserende stoffer|Giftlinjen|Sundhedsstyrelsen|Sundhed og velvære|Bispebjerg




https://www.dr.dk/nyheder/indland/mette-frederiksen-nu-stopper-snakken-om-saelge-groenland

Trumps aflyste besøgSe temaIndlandMette Frederiksen: Nu stopper snakken om at sælge GrønlandStatsministeren er ankommet til Nuuk, hvor hun skal mødes med landsstyreformanden.
Af Nis Kielgast18.
aug.
2019 kl.
18.
45Bemærk: artiklen er mere end 30 dage gammelLæs opDer er masser af vigtige ting at tale med de grønlandske politikere om, men et eventuelt købstilbud fra USA er ikke en af dem, lyder det fra Mette Frederiksen (S), der her til eftermiddag ankom til Nuuk.
Frederiksen er på sit første besøg som statsminister i Grønland, hvor hun blandt andre skal tale med landsstyreformand Kim Kielsen.
Det er jo først og fremmest et besøg, hvor jeg ønsker at bekræfte den gode relation mellem Danmark og Grønland.
Mette Frederiksen (S), statsminister- Det er en absurd diskussion, og Kim Kielsen har selvfølgelig gjort det klart, at Grønland ikke er til salg, og så stopper snakken med det.
Til gengæld er der rigtig meget andet, vi gerne vil snakke med den amerikanske præsident om, siger Mette Frederiksen.
Donald Trumps besøg i Danmark om to uger kommer da også helt automatisk til at inkludere en snak om arktiske forhold, da den amerikanske præsident også skal mødes med formanden for det grønlandske selvstyre, Naalakkersuisut, og med den færøske lagmand.
- Arktis bliver stadig vigtigere for hele verdenssamfundet.
Vi ønsker et styrket samarbejde med USA, og alle de ting, der ligger neden under det, håber vi selvfølgelig at kunne bringe op på besøget.
Og så er det jo vigtigt, at Danmark og Grønland får mulighed for at tale ordentligt sammen, inden vi mødes med den amerikanske præsident.
Det er også derfor, jeg er her, siger Mette Frederiksen.
Skal tale om omsorgssvigtede børnDagens besøg i Grønland handler dog i udgangspunktet om alt muligt andet end den amerikanske præsidents købstanker.
- Først og fremmest har jeg syntes, at det har været vigtigt at komme til Grønland rigtig hurtigt, efter jeg er tiltrådt som statsminister.
Det er jo først og fremmest et besøg, hvor jeg ønsker at bekræfte den gode relation mellem Danmark og Grønland, siger Mette Frederiksen.
I dag sejler hun til bygden Kapisillit, hvor hun skal på besøg i børnehuset Meeqqat Illuat, der tager sig af omsorgssvigtede børn.
Og netop de grønlandske børns forhold er et vigtigt emne for statsministeren.
- Vi kommer til at snakke om de fælles projekter, vi skal sætte i gang på børneområdet, og vi skal snakke økonomi og de store dagsordner, siger Mette Frederiksen.
Hun er i dag og i morgen i Grønland, hvor hun skal mødes med politikere, repræsentanter for arbejdsmarkedsorganisationer og virksomheder samt Arktisk Kommando.
Tirsdag tager hun videre til Island, hvor der afholdes det årlige nordiske statsministermøde.
FacebookTwitterKopier linkEmner:Donald Trump (politiker)|Grønland|Kim Kielsen (politiker)|Socialdemokraterne|Arktis




https://www.dr.dk/nyheder/politik/pernille-vermund-afskriver-lars-loekke-som-statsministerkandidat

PolitikPernille Vermund afskriver Lars Løkke som statsministerkandidatNye Borgerliges leder, Pernille Vermund, har langt mere tillid til Mette Frederiksen end til Lars Løkke Rasmussen.
Pernille Vermund under Nye Borgerliges pressemøde efter sommergruppemødet i Værløse i dag.
Af Morten Henriksen18.
aug.
2019 kl.
17.
10Bemærk: artiklen er mere end 30 dage gammelLæs opSelv om der kan være over tre et halvt år til næste folketingsvalg, gør Nye Borgerliges leder, Pernille Vermund, det allerede nu klart, at partiet ikke vil lægge stemmer til, at Lars Løkke Rasmussen til den tid kan gøre comeback som statsminister.
Skifter Venstre derimod formand og slår ind på en anden linje i udlændingepolitikken, er sagen en anden, fastslår Pernille Vermund fra Nye Borgerliges sommergruppemøde i dag.
- For mig handler det om, at når man har haft magten i fire år og fik forhindret, at Liberal Alliance fik løst nogle af de udfordringer, vi har i forhold til en gigantisk voksende offentlig sektor, og at danskerne får mindre og mindre indflydelse på deres egen tilværelse - og når man så samtidig også har forhindret, at Dansk Folkeparti fik løst udlændingepolitikken, så sidder jo man med et stort ansvar for, at Danmark igennem fire år ikke har bevæget sig i den rigtige retning.
- Det andet er, at han i valgkampen åbenlyst hældte det borgerlige samarbejde ned ad brættet.
Han afviser ikke bare at samarbejde med os, men han siger også, at han ikke vil danne regering med de borgerlige partier igen.
Han vil hellere danne regering med Radikale Venstre og Socialdemokratiet, siger Pernille Vermund.
Så Lars Løkke bliver aldrig nogensinde statsminister med Nye Borgerliges stemmer?
- Nej, altså hvis man afviser at samarbejde med Nye Borgerlige, så lægger vi jo selvfølgelig ikke bare stemmer til en mand, der vil fortsætte afviklingen af vores samfund.
Det ville være både ødelæggende for vores land, og det ville også være en skændsel over for de danskere, som har stemt på os, siger Pernille Vermund.
Hvem skal Venstre så stille med som statsministerkandidat, hvis de skal have Nye Borgerliges opbakning til at indtage Statsministeriet?
- Hvis en partileder skal have vores opbakning til at danne regering, så skal vedkommende være villig til at løse udlændingepolitikken fra bunden, lave et nyt asylsystem, så vi ikke længere giver spontan asyl i Danmark, stille krav til udlændinge om, at de skal forsørge sig selv, og sikre, at kriminelle udlændinge bliver udvist.
Støjberg og EllemannHvad hvis Venstres eksempelvis stillede med Inger Støjberg som statsministerkandidat?
Ville I så pege på Venstre som statsministerparti?
- Det her handler ikke om navne, men om en politisk vilje og politisk retning.
Der er jo ingen tvivl om, at Inger Støjberg står tættere på os på udlændingepolitikken end så mange andre, men det kræver jo, at hun har viljen til at løse de her problemer.
Hvad hvis Jacob Ellemann bliver Venstres formand og statsministerkandidat?
- Det er jo det samme svar.
Det handler jo ikke om navne, men om viljen til at løse udlændingepolitikken fra bunden.
Så din ultimative melding om ikke at ville pege på Lars Løkke Rasmussen som statsminister, den gælder kun ham og ikke andre Venstre-folk?
- Nej, det er åbenlyst, at det er Lars Løkke Rasmussen, der har afvist at samarbejde med os.
Vælger Venstre en ny formand og skulle Lars Løkke – og os andre – være så heldige, at han fik sig et nyt job, så kan man jo håbe, at hans efterfølger som Venstre-formand både er borgerlig og klar til at løse udlændingepolitikken fra bunden.
Og så kunne det godt være, at den Venstre-formand fik Nye Borgerliges opbakning til at blive statsminister?
- I tilfælde af at man er villig til at indføre et fuldt asylstop og stille krav til udlændinge om, at de skal forsørge sig selv og overholde loven, så får man vores opbakning.
Men selv om Lars Løkke skulle vælge at opfylde jeres politiske krav, så vil du alligevel ikke pege på ham?
- Jeg synes, at det er et meget, meget tænkt eksempel.
Jeg forholder mig til det, Lars Løkke Rasmussen siger.
Og han siger klart og tydeligt, at han ikke vil samarbejde med Nye Borgerlige, og det er det, som jeg forholder mig til.
Mere tillid til Mette FrederiksenHvem har du mest tillid til: Lars Løkke Rasmussen eller Mette Frederiksen?
- Politisk ligger jeg længere væk fra Mette Frederiksen, end jeg gør fra det oprindelige Venstre.
Men som person må jeg må erkende, at min tillid til Lars Løkke Rasmussen, den er ikke-eksisterende, siger Pernille Vermund og tilføjer, at hun ’som person og som menneske har langt mere tillid til Mette Frederiksen end til Lars Løkke Rasmussen.
’- En ting er, at Lars Løkke ikke vil samarbejde med os, men at han få dage før valget hælder det borgerlige samarbejde ned ad brættet, har jeg meget svært ved at acceptere.
En mand, der på den måde snor sig for magten, er altså svær at have tillid til, for så kommer det til at handle om magten for magtens skyld, siger Pernille Vermund.
Du siger, at det ikke handler om personer, men om politik.
Alligevel fremhæver du, at du har mere tillid til Mette Frederiksen end til Lars Løkke.
Altså netop ikke det politiske, men det menneskelige og personlige.
Hvordan hænger det sammen?
- Det hænger jo sammen med, at man som menneske forholder sig til andre mennesker.
Men det vil jo ikke være sådan, at fordi jeg har mere tillid til hende, så vil jeg give hende min opbakning til at danne regering, siger Pernille Vermund.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Nye Borgerlige|Venstre|Udlændingepolitik




https://www.dr.dk/sporten/oevrig/dansk-jernkvinde-bliver-toer-ved-ironman-i-koebenhavn

Øvrig sportDansk jernkvinde bliver toer ved Ironman i KøbenhavnCamilla Pedersen blev nummer to, mens Michelle Vesterby sluttede som nummer fem i KMD Ironman Copenhagen.
Danske Camilla Pedersen løber over målestregen som nummer 2 til KMD Ironman i København.
18.
aug.
2019 kl.
17.
46Bemærk: artiklen er mere end 30 dage gammelLæs opDet blev til en fornem andenplads for danske Camilla Pedersen, da hun efter 8 timer, 49 minutter og 23 sekunder krydsede målstregen ved KMD Ironman Copenhagen.
Kun tyske Anne Hauge havde mere benzin i tanken end Pedersen, der måtte se sig slået med 18 minutter.
Camilla Pedersen var hurtigt oppe af vandet efter de 3,8 kilometer svømning, som blev gennemført på 51 minutter og 2 sekunder.
De 180 kilometer cykling blev tilbage lagt på 4 timer, 39 minutter og 14 sekunder, mens de afsluttende 42,2 kilometer løb blev klaret på 3 timer, 14 minutter og 48 sekunder.
Vesterby kæmpede sig i top femDen danske triatlet Michelle Vesterby stillede til start, tre måneder efter at hun fødte sin søn, Markus, ved et kejsersnit og havde på forhånd ytret håb om en sejr for tredje år i træk.
Efter 9 timer, 9 minutter og 22 sekunder måtte hun dog sande, at formen rakte til en femteplads.
35-årige Vesterby sluttede 37 minutter og 50 sekunder efter vinderen, tyske Anne Haug, der klarede de 3,8 kilometer svømning, 180 kilometer cykling og 42,2 kilometer løb på 8 timer, 31 minutter og 32 sekunder.
Michelle Vesterby bliver modtaget ved målstregen af sin søn.
En tredjeplads havde faktisk været nok til en billet til VM i oktober for Michelle Vesterby, idet både Haug og Pedersen på forhånd var kvalificeret til det eftertragtede ironman-stævne.
Men sådan gik det ikke, selv om Vesterby lå godt til langt hen ad vejen i og omkring den danske hovedstad.
Efter svømningen lå Vesterby på fjerdepladsen, men på cyklen indhentede hun landsmanden Maja Stage Nielsen og lå som treer inden løbet.
Under maratonløbet måtte hun dog se Stage og siden canadieren Angela Naeth overhale på vej mod sin femteplads.
Vesterby blev nummer fire ved kvindernes ironman-VM i 2015.
Året efter blev hun nummer seks.
I 2018 blev hun nummer 27 ved VM, og senere viste det sig, at hun var gravid under løbet.
Maja Stage sluttede på den samlede tredjeplads og kvalificerede sig dermed til VM på Hawaii til oktober, hvor Camilla Pedersen også skal konkurrere.
/ritzau/FacebookTwitterKopier linkEmner:København|KMD|Triathlon|Svømmesport|Camilla Pedersen (atlet)




https://www.dr.dk/nyheder/udland/trumps-oekonomiske-raadgiver-paa-direkte-tv-han-overvejer-koebe-groenland

Trumps aflyste besøgSe temaUdlandTrumps økonomiske rådgiver på direkte tv: 'Han overvejer at købe Grønland'Rygterne om den amerikanske interesse i Grønland har cirkuleret siden torsdag.
USA's præsident, Donald Trump, har endnu ikke selv kommenteret på ønsket om at købe Grønland.
Af Simon Vincensen18.
aug.
2019 kl.
16.
49Bemærk: artiklen er mere end 30 dage gammelLæs opDet Hvide Hus' økonomiske rådgiver bekræfter nu, at USA's præsident, Donald Trump, overvejer at købe Grønland.
Det Larry Kudlow i et interview til tv-stationen Fox News.
- Præsidenten, der ved en ting eller to om at købe ejendomme, overvejer det (at købe Grønland, red.
)- Det er en interessant historie, der udvikler sig.
Vi ser på det, vi ved ikke.
.
.
den tidligere præsident Harry Truman ville også købe Grønland.
.
.
Danmark ejer Grønland og Danmark er en allieret.
Grønland er et strategisk sted og de har en masse værdifulde mineraler, siger Larry Kudlow.
Du kan se interviewet med ham her:Larry Kudlow har siden marts 2018 fungeret som præsidentens økonomiske rådigver.
Indtil da var 71-årige Kudlow vært på flere tv-programmer på kanalen CNBC.
Spekulationer siden torsdagUdmeldingen fra rådgiveren kommer efter en uge, hvor amerikanske medier pludselig satte gang i spekulationerne om præsidentens mulige interesse i at købe Grønland.
Læs også:Amerikanske medier: Trump er interesseret i at købe GrønlandIfølge de amerikanske aviser Wall Street Journal og Washington Post, der citerede unavngivne kilder tæt på præsidenten, har Donald Trump angiveligt sat jurister og rådgivere i færd med at undersøge, om USA kan købe Grønland.
Grønland er en del af det nordamerikanske kontinent og huser, Thule Air Base.
Den blev bygget tilbage i 1951 og er en af amerikanernes vigtigste militærbaser.
Med Thule-radaren er amerikanerne i stand til at fange informationer om missilaffyringer og sikre USA's selvforsvar, og den militærstrategiske betydning af øen spiller unægteligt også en rolle i præsidentens forespørgsel, vurderer USA-korrespondenten.
Grønland afviser: Vi er ikke til salg- Grønland er ikke til salg.
Men vi er åbne for forhandlinger med henblik på samarbejde mellem ligeværdige lande.
Sådan lød det i en kortfattet meddelelse fra Grønlands Selvstyre i fredags.
Læs også:Selvstyret i Nuuk om Trumps interesse: 'Grønland er ikke til salg'Ifølge professor i international politik Ole Wæver fra Københavns Universitet er det værd at huske, at en stopklods for et amerikansk køb af Grønland er, at den store ø før eller siden bliver selvstændig.
- Og så har USA altså købt en vare, hvor holdbarhedsdatoen løb ud.
Eller også mister Grønland deres ret til selvstændighed, hvad der er helt utænkeligt, har han tidligere sagt til DR Nyheder.
Det ligger nemlig i det dansk-grønlandske forhold, at Grønland kan blive selvstændigt den dag, de vil og vurderer, at de kan rent økonomisk.
Præsident Trump besøger Danmark d.
2.
og 3.
september.
FacebookTwitterKopier linkEmner:Donald Trump (politiker)|Grønland|USA|Københavns Universitet|Økonomi




https://www.dr.dk/nyheder/udland/hongkong-demonstranter-har-pakket-tasken-med-gasmasker-men-satser-paa-en-rolig-dag

UdlandHongkong-demonstranter har pakket tasken med gasmasker - men satser på en rolig dagGammelt Hongkong-flag fylder i gadebilledet sammen med 'Stars and Stripes og Union Jack.
Af Simon Vincensen18.
aug.
2019 kl.
15.
21Bemærk: artiklen er mere end 30 dage gammelLæs opPå trods af tung regn er titusindvis af borgere i Hongkong igen i dag på gaden for at vise, at der fortsat er opbakning til deres kamp for demokrati trods voldelige episoder.
Det er 11.
weekend i træk, at vrede demonstranter fylder gaderne, men efter flere mindre demonstrationer den seneste tid, er der i dag en særlig grund til, at antallet af demonstranter ventes at overstige 100.
000, fortæller DR's journalist i Hongkong, Simon Stefanski.
- Demonstranterne siger, at det i dag handler om at vise, at der stadig er en bred, massiv opbakning til kampen for demokrati, siger han.
Hvorfor er der uro i Hongkong?
De seneste demonstrationer i Hongkong begyndte i foråret, da byens regering foreslog at ændre lovgivningen, så mistænkte kriminelle kunne udleveres til retsforfølgelse i Kina.
Hongkongs regeringschef Carrie Lam opgav at gennemføre lovforslaget i juli, men demonstrationerne fortsatte og har undertiden udviklet sig voldeligt.
Situationen har nu udviklet sig til en mere generel protest mod det kinesiske styres stigende indflydelse i Hongkong, som har haft særstatus, siden Storbritannien overgav territoriet til Kina i 1997.
Civil Human Rights Front, der er arrangørerne bag, har lagt op til "ikke-voldelige" demonstrationer.
Ifølge Simon Stefanski er det tydeligt, at demonstranterne ikke forventer at støde sammen med politiet i dag.
Alligevel har langt størstedelen af dem pakket tasken med sikkerhedsbriller og gasmasker, fortæller han.
- De har for længst erfaret, at det kan gå utroligt hurtigt med politiets tålmodighed.
Hvis politiet pludselig bestemmer sig for at flytte på demonstranterne, kan der nemt opstå uroligheder, fordi her er så mange mennesker på forholdsvis lidt plads, siger han.
'Hongkong - hold hovedet højt'- Jeg er her for at vise, at opbakningen til demonstrationerne og modstanden mod regeringen stadig er massiv.
Sådan lyder det fra en 30-årig kvinde, der kalder sig Nancy.
Hun har været med til flere demonstrationer, fordi det, som hun siger, er det eneste, hun kan gøre.
Ifølge DR's journalist i Hongkong præger både det amerikanske og britiske flag gadebilledet.
Her er det to unge mænd med det gamle Hongkong-flag fra før Storbritannien overgav territoriet til Kina.
Flere mure og vægge er malet med ordene 'Befri Hongkong'.
 Politiet er selvfølgelig også til stede ved dagens lovlige demonstration.
Men de holder sig på afstand, fortæller Simon Stefanski.
 Regnen har silet ned hele dagen i Hongkong, men det har altså ikke holdt demonstranterne hjemme.
1 / 4Ifølge DR's journalist i Hongkong præger både det amerikanske og britiske flag gadebilledet.
Her er det to unge mænd med det gamle Hongkong-flag fra før Storbritannien overgav territoriet til Kina.
1 / 4Flere mure og vægge er malet med ordene 'Befri Hongkong'.
2 / 4Politiet er selvfølgelig også til stede ved dagens lovlige demonstration.
Men de holder sig på afstand, fortæller Simon Stefanski.
3 / 4Regnen har silet ned hele dagen i Hongkong, men det har altså ikke holdt demonstranterne hjemme.
4 / 4- Det er jo ikke fordi, jeg kan komme i kontakt med regeringen eller på anden måde gøre noget for at løse dette.
Det eneste, jeg kan gøre, er at gå på gaden og råbe mine slogans, siger hun.
Helt i tråd med dagens - indtil videre - fredelige tema, er tilråbene mod politiet og regeringen i dag forstummet.
I stedet råber demonstranterne på sammenhold - og på at holde hovedet højt i en langtrukken konflikt, siger Simon Stefanski.
- 'Hongkong cheer up' lyder det, her hvor jeg står lige nu.
Det er udelukkende fredelige budskaber, jeg har hørt, og altså ingen rettet mod Carrie Lam og regeringens afgang, siger han.
En gruppe demonstranter så, at DR's udsendte var kommet af sted uden sikkerhedsbriller og gasmaske.
Det fik de hurtigt rettet op på.
Foto: Simon Stefanski.
IdentitetskriserHistorien om demonstrationerne i Hongkong strækker sig tilbage til begyndelsen af juni.
Her begyndte de som protest mod et lovforslag om, at indbyggere i Hongkong kan udleveres til retsforfølgelse i Kina.
Regeringslederen Carrie Lam suspenderede hurtigt forslaget, men demonstranterne er vrede over, at det ikke formelt er trukket tilbage.
Ifølge Simon Stefanski præger både det amerikanske og britiske flag gadebilledet.
Men også det gamle Hongkong-flag fra før 1997, hvor Storbritannien overgav territoriet til Kina, bæres af flere demonstranter, fortæller DR-journalisten.
- Flere af dem, jeg taler med, giver udtryk for tydelige identitetsproblemer.
De føler sig ikke som kinesere - de vil ikke være kinesere, siger han.
FacebookTwitterKopier linkEmner:Hong Kong|Demonstrationer|Storbritannien|Kina|Politi




https://www.dr.dk/nyheder/kultur/film/dyster-netflix-serie-flyder-med-groteske-mordere-fra-virkeligheden-her-er-de-5

BingeSe temaFilm og serierDyster Netflix-serie flyder med groteske mordere fra virkeligheden: Her er de 5 vildesteDen roste krimi-serie 'Mindhunter' er netop vendt tilbage med en ny sæson.
Det er Jonathan Groff, der er kendt fra serier som 'Looking' og 'Glee', der indtager rollen som FBI-agent Holden Ford.
Af Kasper Lundberg18.
aug.
2019 kl.
18.
33Bemærk: artiklen er mere end 30 dage gammelLæs opVi mangler ikke ligefrem splattede krimier og true crime-dokumentarer for tiden.
Men 'Mindhunter', der har premiere på anden sæson i denne uge, føles radikalt anderledes.
Bevares, den er da også fyldt med seriemordere og langsommelig opklaring, men her er hovedattraktionen hverken mordenes groteske detaljer eller lettelsen ved at gerningsmanden bliver fanget til sidst.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Nej, fascinationskraften i 'Mindhunter' kommer fra noget så usædvanligt og kontroversielt som morderens og psykopatens psykologi.
Ikke fra en lektie i, hvordan vi fanger dem eller fra væmmelsesfryden ved at se dem blive straffet, men fra det at komme på besøg i deres traumer, neuroser og mystiske forklaringsmodeller for, hvorfor de dræber.
Det er nærmest en anti-krimi.
Serien lægger sig meget tæt op ad virkelige personer og begivenheder.
Hovedpersonen, Holden Ford, er baseret på John Douglas, en af USA's mest kendte eksperter i seriemordere.
Han stod bag FBI's afdeling for gerningsmandsprofilering, og det er arbejdet med at oprette denne afdeling og overbevise verden om, at vi er nødt til at forstå morderens psykologi, som vi følger i 'Mindhunter'.
Seriemorderne, der bliver interviewet af Ford og hans hold, har beholdt deres rigtige navne.
Skuespillerne ligner helt utroligt godt, og mange af interviewbidderne, man hører i serien, er taget ordret fra de oprindelige optagelser, som John Douglas har lavet, og fra andre interviews.
Her er de mest fascinerende galninge fra sæson ét, og dem du kan 'glæde' dig til at lære at kende i sæson to.
1Ed Kemper: College-morderenEd Kemper har siddet i fængsel siden 1973.
Han er i dag 70 år gammel.
Ed Kemper er den mest centrale seriemorder i første sæson af 'Mindhunter'.
Han er den meget intelligente kæmpe, de møder tidligt i serien, og som Holden laver de fleste og længste interviews med.
Sit første mord begik han allerede, da han var 15 år gammel.
Han boede hos sine bedsteforældre og kom op at skændes med sin bedstemor og endte med at skyde hende for 'at mærke, hvordan det føles'.
Da bedstefaren kom hjem, skød han ham i haven.
Kemper blev indlagt på et psykiatrisk hospital og kom ud seks år senere, men havde efter eget udsagn 'fået smag for at dræbe'.
Han flyttede ind hos sin mor, der mobbede ham, og han udviklede et overvældende had til hende og begyndte at fantasere om at dræbe hende.
Men hen over de næste år fandt han i stedet seks unge kvindelige studerende, som han myrdede, inden han til sidst tog livet af sin mor og en af hendes venner.
Derefter meldte han sig selv til politiet.
Han er stadig i live og i fængsel og har afvist alle muligheder for prøveløsladelse, da han ikke selv mener, at han er egnet til at være ude i samfundet.
2Jerry Brudos: Skofetish-morderenI 'Mindhunter' bliver Jerry Brudos spillet af Happy Anderson, som ses her på billedet.
Der er en fantastisk intens scene i afsnit syv i første sæson, hvor Holden Ford har købt et par ekstra store stilletter med til seriemorderen Jerry Brudos for at overtale ham til at lade sig interviewe.
- Det er lidt svært, når man er gift.
Enten skal man undertrykke sig selv, eller også skal man have et hemmeligt rum, siger Brudos.
Han taler tydeligvis om mange ting på én gang: Sin fetish for kvindetøj, sine morderiske tendenser, sit had til kvinder, det konkrete hemmelige rum, hvor han gemte kvindetøjet, og det mentale rum, hvor han gemte sine hemmeligheder for familien.
Brudos bliver fremstillet meget mere uhyggelig og dominerende end Ed Kemper.
Men de ligner hinanden på hadet til moderen, der langsomt bliver et samlende tema for morderne i første sæson af serien.
Hun mishandlede Brudos følelsesmæssigt som barn og gav udtryk for, at hun ville ønske, at han var en pige.
Han var kun 17, da han kidnappede en ung kvinde første gang og tæskede hende.
Derefter var han indlagt på et psykiatrisk hospital i et års tid, hvorefter han levede et tilsyneladende normalt liv, hvor han blandt andet blev gift og fik to børn.
Men det viste sig, at han om natten, klædt i kvindetøj, i årevis dræbte unge kvinder i slutningen af 60'erne.
Han mishandlede dem og gemte dele af deres kroppe.
Brudos døde af kræft i fængslet i 2006.
3Dennis Rader: B.
T.
K.
-morderenDennis Rader har siddet fængslet siden 2005 og er i dag 73 år gammel.
Igennem hele første sæson får man små glimt af en mand, der arbejder for sikkerhedsselskabet ADT.
Han øver sig på at binde knob, mens han ser fjernsyn.
Han smider et brev i postkassen med handsker på.
Hans vækkeur ringer midt om natten.
Holden og de andre er ikke på sporet af ham endnu, og Dennis Rader, som morderen hedder, bliver først fanget i 2005, så der er en god chance for, at serien aldrig når frem til hans arrestation, da anden sæson kun er nået til starten af 80'erne.
Rader gav sig selv navnet B.
T.
K.
i de breve, han sendte for at provokere politiet.
Det stod for 'bind, torture, kill'.
Han dræbte otte mænd og to kvinder ved at bryde ind i deres hjem og myrde dem der.
Som en form for mareridtsversion af et empatisk menneske havde han for vane at opføre sig, som om han var hjemme, indtil hans ofre trådte ind ad døren.
Sidde i deres sofa, drikke deres sprut.
Efter han havde dræbt dem, genopførte han mordet, hvor han iscenesatte sig som dem og fotograferede sig selv.
Bundet, iført deres tøj og med en maske, der skjulte hans eget ansigt.
Dennis Rader er i dag i starten af halvfjerdserne og sidder stadig inde med ti livstidsdomme.
4David Berkowitz: Son of SamDavid Berkowitz er 66 år gammel og har siddet bag tremmer siden 1977.
(Foto: Robert R.
McElroy © Getty Images)Ligesom B.
T.
K.
sendte David Berkowitz også provokerende breve til politiet.
Han dræbte seks mennesker og sårede syv andre i midten af 70'erne.
Han fandt simpelthen folk, der sad stille i deres biler rundt omkring i New York, og skød dem gennem ruden.
Han blev først kendt som.
44-kaliber-morderen, fordi det var den samme type pistol, han brugte hver gang.
Men i et af brevene, han sendte til politiet, påstod Berkowitz, at hans nabo, Sam, havde en hund, der var besat af en ond ånd.
Denne her ånd havde gennem hunden beordret ham til at dræbe folk.
Derfor kaldte han sig selv for Sams søn.
Den forklaring var bizar nok til, at det var øgenavnet Son of Sam, der blev det, man huskede.
Berkowitz er i midten af 60'erne og sidder stadig inde med seks livstidsdomme.
5Charles MansonCharles Manson sad i fængsel fra 1971 frem til sin død i 2017.
En af de få galninge i historien, der ikke behøver et uhyggeligt tilnavn for at blive husket.
Han er jo faktisk ikke seriemorder.
For så vidt vi ved, myrdede han aldrig selv nogen.
Han var en mislykket musiker, der startede en kult i Californien, der blev kendt som Manson-familien.
Han instruerede sine følgere til at myrde ni mennesker, deriblandt den gravide skuespiller Sharon Tate, der var gift med instruktøren Roman Polanski.
Selvom han ikke teknisk set er seriemorder, er han alligevel den psykopat, som Holden Ford allerhelst vil interviewe, så der er lagt op til en spektakulær samtale i sæson to.
Charles Manson er underligt anktuel denne sommer, hvor han og mordet på Sharon Tate også har en central rolle i Quentin Tarantinos biografaktuelle 'Once Upon a Time.
.
.
in Hollywood'.
Sjovt nok er det den samme skuespiller, Damon Herriman, der spiller Manson både i Tarantinos film og i den nye sæson af 'Mindhunter'.
Charles Manson døde i fængslet i 2017.
Han blev 83.
Sæson to af 'Mindhunter' havde premiere på Netflix den 16.
august.
FacebookTwitterKopier linkEmner:Mord|Quentin Tarantino (filminstruktør)|Roman Polanski (filminstruktør)|Netflix|Polen




https://www.dr.dk/nyheder/udland/gibraltar-afviser-usa-vil-ikke-tilbageholde-iransk-tanker

UdlandGibraltar afviser USA: Vil ikke tilbageholde iransk tankerUSA har udstedt en arrestordre på et iransk olietankskib, som siden juli har været tilbageholdt i Gibraltar.
Skibet har været tilbageholdt siden starten af juli.
18.
aug.
2019 kl.
14.
32Bemærk: artiklen er mere end 30 dage gammelLæs opGibraltar afviser en anmodning fra USA om at tilbageholde det iranske tankskib "Grace 1" med henvisning til, at det strider imod EU-lovgivning.
Fredag udstedte en amerikansk domstol en arrestordre på tankskibet, som siden begyndelsen af juli har været tilbageholdt på britisk territorie.
Regeringen i Gibraltar henviser i en pressemeddelelse til, at de sanktioner, som EU har i forhold til Iran, ikke er lige så vidtrækkende, som dem, USA kan gøre brug af.
Kort før, at USA udstedte arrestordren, ophævede Gibraltar ordren om at tilbageholde tankeren.
USA forsøgte ellers at blokere for frigivelsen af skibet.
De amerikanske myndigheder har sat skibet i forbindelse med Irans Revolutionsgarde, som i USA er opfattet som en terrororganisation.
Derfor bør skibet, som ligger for anker ved Gibraltar, tilbageholdes, mener USA.
Det fremgår også af arrestordren, at skibets last, der består af mere end to millioner tønder råolie, skal beslaglægges.
Det er fortsat ikke klart, hvornår "Grace 1" planlæger at rejse videre fra Gibraltar.
Læs også:USA udsteder arrestordre på iransk tankskib i GibraltarI strid med EU's sanktionerOlietankeren blev opbragt med hjælp fra britiske marinesoldater.
Det skete på mistanke om, at skibet er på vej med råolie til Syrien i strid med EU's sanktioner.
Iran har afvist, at det er tilfældet og krævet skibet frigivet.
Spændingen i Den Persiske Golf er intensiveret de seneste måneder.
Både briterne og USA, der mener, at Iran forsøger at chikanere trafikken i området, forsøger at skabe koalitioner til en flådetilstedeværelse på stedet.
Danske politikere har tidligere udtalt sig positivt over det britiske forsøg på at skabe en flådemission.
Situationen spidsede for alvor til, da den amerikanske præsident, Donald Trump, sidste år trak USA ud af atomaftalen med Iran.
Samtidig besluttede USA sig for at genindføre en række sanktioner mod Iran, som i høj grad har påvirket landets olieeksport.
/ritzau/ReutersFacebookTwitterKopier linkEmner:Donald Trump (politiker)|EU|USA|Gibraltar|EU-forhold




https://www.dr.dk/nyheder/indland/groenlaendere-til-frederiksen-sig-til-trump-han-skal-holde-sig-vaek

Trumps aflyste besøgSe temaIndlandGrønlændere til Frederiksen: ’Sig til Trump, at han skal holde sig væk’Mette Frederiksen er i dag på sit første besøg i Grønland som statsminister.
Grønlændere vil have statsministeren til at give den amerikanske præsident klar besked.
Han kan ikke købe Grønland, heller ikke Upernavik, som ses her på billedet.
Af Nis Kielgast og Steffen Kretz18.
aug.
2019 kl.
16.
56Bemærk: artiklen er mere end 30 dage gammelLæs opHer til eftermiddag landede statsminister Mette Frederiksen i Nuuk, hvor hun de kommende dage skal mødes med grønlandske politikere, organisationer og borgere for at drøfte Danmarks forhold til Grønland.
Den officielle dagsorden er at få gang i et godt samarbejde mellem den nye danske regering og selvstyret.
Men det er næppe gået hen over hovedet på deltagerne, at USA’s præsident, Donald J.
Trump, har luftet tanker om at købe Grønland, her to uger før han besøger København.
DR har derfor spurgt beboere i den grønlandske hovedstad, hvad Mette Frederiksens budskab til Trump bør være.
Knud Peter MortensenKnud Peter Mortensen- Det er en dårlig idé.
Vi er en del af kongeriget, vi er jo danskere og hører under Danmark, så man burde slet ikke kunne tænke, at man kan købe Grønland.
Det er en stor joke, synes jeg.
Jakobine KleistJakobine Kleist- Hun skal sige, at han bare kan holde sig væk fra Grønland.
Han er lidt mærkelig.
- Grønlands og Danmarks forhold skal bevares på den måde, det er nu.
Hvis Trump blander sig, bliver det helt militærbaseagtigt.
Det har jeg ikke lyst til.
Jeg vil gerne have Grønland, som det er.
Kristine SørensenKristine Sørensen- Jeg tror bare, at hun skal sige velkommen, og så taler vi ikke mere om at købe Grønland.
Jeg tror simpelthen, der er en dårlig joke, så jeg kan desværre ikke tage ham seriøst.
Grønlænderne har det nok ok, som de har det nu.
Henrik WinumHenrik Winum- Det er helt til grin, der er ikke noget land, der er til salg.
Om man er Grønlands landsstyreformand eller USA’s præsident, kan man ikke bare købe et andet land.
Ina WinumIna Winum- Selvfølgelig kan Grønland ikke købes.
Vi er under Danmark, og det skal vi altid være.
FacebookTwitterKopier linkEmner:Grønland|USA|København|Mette Frederiksen (politiker)|Donald Trump (politiker)




https://www.dr.dk/nyheder/udland/4000-er-evakueret-under-skovbrande-pa-gran-canaria

Udland4.
000 er evakueret under skovbrande på Gran CanariaI et døgn har flammer haft fat i spansk ferieø.
Der er risiko for, at ilden spreder sig, siger myndigheder.
Et område på 500 hektar brænder på Gran Canaria, hvor 4.
000 mennesker er blevet evakueret.
Mindst 250 brandmænd har hjulpet til med slukningsarbejdet.
18.
aug.
2019 kl.
17.
01Bemærk: artiklen er mere end 30 dage gammelLæs opLørdag formiddag brød en voldsom skovbrand ud på den spanske ferieø Gran Canaria, der også for nylig har været ramt af brande.
4.
000 personer er søndag blevet evakueret, oplyser myndighederne på De Kanariske Øer ifølge nyhedsbureauet Reuters.
Branden brød ud lørdag formiddag og har hærget et område på mere end 500 hektar.
Søndag formiddag skrev nyhedsbureauet AP, at 2.
000 borgere var blevet evakueret.
- Ilden er ikke under kontrol eller stabiliseret, siger områdets regionale præsident Angel Victor Torres under et pressemøde.
Ifølge Reuters har Torres været i kontakt med den spanske premierminister, Pedre Sanchez, og anmodet om hjælp til slukningsarbejdet.
Mindst 250 brandmænd, ni helikoptere og to fly har søndag hjulpet med slukningsarbejdet nær byen Valleseco på den nordlige del af øen.
   (Foto: Angel Medina G.
© Scanpix) (Foto: Angel Medina G.
© Scanpix)1 / 5Mindst 250 brandmænd, ni helikoptere og to fly har søndag hjulpet med slukningsarbejdet nær byen Valleseco på den nordlige del af øen.
1 / 52 / 53 / 5(Foto: Angel Medina G.
© Scanpix)4 / 5(Foto: Angel Medina G.
© Scanpix)5 / 5Ti fly, helikoptere og omkring 700 brandmænd har søndag hjulpet med slukningsarbejdet nær byen Valleseco på den nordlige del af øen.
Flammerne har haft fat i et område på omkring 1.
700 hektar, og 11 veje er blevet lukket.
Myndighederne meddelte søndag formiddag, at mindst seks byer i området var blevet evakueret.
Øen var også ramt af skovbrande i sidste uge.
Flammerne fortsatte i to døgn, og bredte sig til et område på omkring 1.
500 hektar, inden de blev slukket.
Den kraftige skovbrand i sidste uge brød ud i bjergene i Artenara-kommunen nær Las Palmas, og 1.
000 borgere blev evakueret.
Skovbrande er ikke noget usædvanligt fænomen i den sydlige del af Europa, når det er sommer og varmt.
Store områder i Spanien var i alarmberedskab søndag, da det er højrisiko for brande, har det spanske meteorologiske institut, AEMET, oplyst.
/ritzau/APFacebookTwitterKopier linkEmner:Brande|Skove|Ulykker|Gran Canaria|De Kanariske Øer




https://www.dr.dk/nyheder/viden/teknologi/gigantisk-ide-forsker-vil-bruge-hele-jorden-som-en-kaempe-stjernekikkert

TeknologiGigantisk ide: Forsker vil bruge hele Jorden som en kæmpe stjernekikkertEn skør idé, som måske kan hjælpe med at lede efter liv i universet en gang i fremtiden, siger dansk ekspert.
Med en skør idé kan vi se længere ud i universet end nogensinde, mener britisk forsker.
En dansk ekspert er lidt mere skeptisk.
(© DR Viden/Ingeborg Munk Toft)Af Chris Lehmann18.
aug.
2019 kl.
11.
00Bemærk: artiklen er mere end 30 dage gammelLæs opRumforskere kan aldrig få det stort nok.
Når de skal udforske universet, hungrer astronomer altid efter større teleskoper, der kan se længere end nogensinde.
Men når teleskoperne bliver større, bliver de også meget sværere og dyrere at bygge.
Og det bliver ikke bedre af, at Jordens atmosfære de fleste steder er i vejen.
Derfor er de store teleskoper placeret højt, hvor atmosfæren er tyndere.
Men den britiske astronom David Kipping, der er lektor i astronomi og astrofysik på Columbia University er nu kommet på en ide til, hvordan vi kan få større teleskoper end nogensinde, uden at bøvle med de enorme spejle.
Han vil bruge Jorden og dens atmosfære som en enorm linse til at se længere ud i universet end vi mennesker hidtil har kunnet.
© ESOSådan virker et teleskop Hele princippet bag alt fra fuglekikkerter til kæmpeteleskoper går ud på at indsamle lys, som så bliver forstørret og forstærket til et billede, der ellers ikke ville være muligt at se.
I en fuglekikkert sker det med linser, men i et kæmpeteleskop samler man lyset med krumme spejle.
På den måde kan man se fjerne stjerner og galakser, hvis lys er så svagt, at menneskeøjne ikke kan se dem.
- Et teleskop på den her størrelse giver os muligheder for helt nye former for videnskab.
Vi ville måske kunne se varmesignaler fra civilisationer på fjerne planeter.
Det er helt fjerne ideer og science-fiction-agtige projekter, som vi i dag kun drømmer om, siger han til DR.
Men teknologichef på Niels Bohr Instituttet Michael Ingemann Andersen, der har ansvar for instituttets arbejde med at udvikle nye instrumenter, er ikke helt overbevist af David Kippings forslag.
- Det er en skør idé.
Og dem lever vi af i vores branche, hvis det viser sig, at de kan blive til noget.
Men personligt, så tror jeg ikke på denne her, siger han.
Ideen har rumsteret i 15 årProblemet med store teleskoper er spejlene.
Når de bliver større, bliver det sværere at få dem til at holde den præcise form og renhed, de skal have for at reflektere lyset med den helt enorme præcision, der kræves.
Og prisen stiger derfor også helt enormt for hver meter, man lægger til spejlets diameter.
Lektor David Kippings idé til at løse den udfordring har rumsteret i hovedet på ham, siden han skrev speciale om sollysets brydning i atmosfæren.
Han så nærmere på det fænomen, der kaldes "Det grønne glimt" - en effekt, hvor de allersidste solstråler, solen sender op over horisonten under en solnedgang, ser grønne ud.
Det gør de, fordi solens stråler krummer og afbøjer i atmosfæren.
Han forklarer mere i denne Youtube-video.
Og hvad har det så med teleskoper at gøre?
Davids ide er at bruge den yderste del af Jordens atmosfære som linse til at samle og forstærke lys fra universet bag Jorden, på samme måde som et forstørrelsesglas gør.
Og som de store teleskoper gør.
Det grønne glimt fotograferet i San Fransisco i 2006.
Lyset fra Solen bliver grønt på grund af spredningen af lyset i Jordens atmosfære.
- Vi snakker om en forstørrelse på 50.
000 gange her.
Vi kan opsamle den samme mængde lys i det her teleskop, som et teleskop med et 200 meter bredt spejl.
Det er kolossalt stort.
Sammenlign det med Hubble, som er 2,4 meter, siger David Kipping.
Det enorme teleskop er ikke bagt helt færdigtDavid Kipping anerkender dog også, at der mangler at blive løst nogle centrale udfordringer, før den her type teleskop er flyveklart.
Solen som linse?
Ideen med at bruge Jordens atmosfære som linse er beslægtet med en ældre ide om at bruge Solens tyngdefelt som linse.
Solen har ikke en atmosfære, men dens tyngdefelt er så kraftigt, at det også bøjer lyset.
Udfordringen ved den idé er, at detektoren, der skal opfange lyset, skal være mere end tre gange så langt væk fra Solen, som Voyager 1-sonden, er nu.
Sonden er det menneskeskabte objekt, der er længst fra Jorden, da den har været på sin lange rejse i mere end 40 år.
Kilde: Centauri DreamsEn af de primære udfordringer er, at jordens atmosfære ikke står stille.
Den har sin egen turbulens, som man ved de store teleskoper kan modarbejde ved at justere på spejlene.
Michael Andersen har arbejdet med teknologien, som kommer til at drive verdens største jordbaserede teleskop (ELT i Chile), når det står færdigt i 2024.
Her skal forskerne rette teleskopets enorme spejl 5 millioner gange i sekundet for at udligne turbulensen fra atmosfæren.
Men når man indsamler lys fra et så stort område, som Kippings Terraskop skal, så vil det kræve flere tusinde milliarder justeringer af spejlet i sekundet, hvis man vil have et klart billede.
ELT (Extremely Large Telescope), som bliver verdens største teleskop på overfladen er lige nu ved at blive bygget i Atacama-ørkenen i Chile.
(Foto: ESO/L.
Calçada © ESO/L.
Calçada)- Vi taler ikke om milliarder, men om billioner af korrektioner i sekundet.
Du kan ikke finde en computer i dag, der kan lave beregningerne til det.
Det er muligt vi kan det med en kvantecomputer.
Måske kan vi gøre det om 50 år, siger Michael Ingemann Andersen.
Kan måske spotte liv på fjerne planeterMichael Ingemann Andersen mener også at selve rumfartøjet, der skal samle lyset, bliver svært at placere og designe.
Det skal være på lige præcis det punkt i verdensrummet, hvor lyset, der har rejst gennem atmosfæren, bliver fokuseret mest.
Det er cirka 4 gange længere væk end månen, og detektoren, som skal fange lyset, skal placeres med centimeters præcision.
Og så skal man meget præcist blokere det lys, der strømmer op fra Jorden, så det ikke ender i det enorme teleskops målere og blander sig med lyset fra universet.
David Kipping mener også selv, at det bliver vanskeligt at lave hele billeder af fjerne planeter med teleskopet på grund af turbulensen i atmosfæren.
Men ved at måle på enkelte lyspartiker fra fjerne planeter skal man ikke korrigere nær så meget, og der kan den skøre idé måske alligevel have en værdi, mener Michael Ingemann Andersen:- Det, jeg kan forestille mig, er, at man ville kunne undersøge fjerne planeters atmosfære for, om der er ilt, som kan være et tegn på liv.
Der vil det her teleskop kunne give noget, forklarer han.
FacebookTwitterKopier linkEmner:Videnskab|Columbia University|Københavns Universitet|Chile|Storbritannien




https://www.dr.dk/sporten/fodbold/superliga/minut-minut-broendby-knokler-sig-forbi-aab






https://www.dr.dk/nyheder/vejret/kryds-fingre-muligt-comeback-til-sommer-og-27-grader

VejretKryds fingre: Muligt comeback til sommer og 27 graderHele landet har udsigt til sol og varme i næste weekend - men det gode vejr kan dreje uden om Danmark.
Sommeren gør comeback i næste weekend - måske.
.
.
Af Flemming Brandt18.
aug.
2019 kl.
11.
49Bemærk: artiklen er mere end 30 dage gammelLæs opI disse dage går de fleste danskere og nyder pauserne mellem de regnbyger og skybrud, som falder spredt ud over det meste af landet.
Og Ifølge DMI fortsætter det ustadige vejr med skiftevis sol og regnbyger, måske med torden, langt ind i den kommende uge.
Men der bliver formentlig stadig mulighed for at få gang i grillen og puste badedyrene op igen en ekstra gang denne sommer.
Når weekenden nærmer sig, er der nemlig en chance for, at det stabile sommervejr vender tilbage for en stund, når et højtryk over Nordeuropa når frem til Danmark.
- Allerede om fredagen kan de sydøstlige egne af landet se frem til temperaturer på mellem 23 og 25 grader.
Og lørdag og søndag kan hele landet få sol, tørvejr og temperaturer på op til 27-28 grader, fortæller vagtchef ved DMI Dan Nilsvall.
Våde dage i vente først på ugenFørst skal vi dog igennem nogle våde dage.
- Indtil weekenden er der regn og regnbyger i vente, men der er altså lys for enden af tunnellen, siger meteorologen.
Han tager dog samtidig sine forbehold for, at situationen kan ændre sig i løbet af ugen.
- Det er lidt for tidligt at love noget.
En syvdagesprognose er altid ret usikker, og strømningerne skal ikke ændre sig meget, før højtrykket drejer syd eller øst om Danmark.
Så der er altså grobund for optimisme, hvis man foretrækker sol og høje temperaturer fremfor byger og gråvejr, men det er usikkert, om vejromslaget når frem til Danmark eller ej.
FacebookTwitterKopier linkEmner:Vejret|Danmarks Meteorologiske Institut|Twitter




https://www.dr.dk/nyheder/viden/kroppen/vild-genteknologi-kan-aendre-alt-du-kan-endda-faa-en-hale

CRISPR – genteknologien der kan ændre verdenSe temaKroppenVild genteknologi kan ændre ALT - du kan endda få en haleCrispr revolutionerer forskning, men prisen er masser af etiske dilemmaer.
Af Emilie Aagaard, Foto: Christian Mailand, Lasse From og Frederik Svaneborg18.
aug.
2019 kl.
15.
05Bemærk: artiklen er mere end 30 dage gammelLæs opEt firben kan gro en ny hale.
Og faktisk kan du også få en ægte hale, i hvert fald i teorien.
For med genteknologien crispr kan forskere tænde og slukke for dine gener med stor præcision.
De kan endda give dig helt nye gener.
Teknologien baserer sig på bakteriers immunsystem.
Når bakterierne møder en virus, gemmer de stumper af virussens dna i et slags forbryder-galleri i deres eget dna.
Genkender bakterien en ny virus via de gemte gen-stumper, begynder et særligt protein ved navn Cas9 at klippe virussens dna i stykker.
Men ved at "fodre" Cas9 proteinet med "falske" forbryderbilleder, kan forskerne narre proteinet til at klippe i dna, der hvor de ønsker.
Det kan bruges til at 'slukke' uønskede gener eller rette fejl i gener, der for eksempel ikke virker.
Endelig kan crispr i teorien også give os helt nye gener - og dermed nye egenskaber.
Se videoen herover og drøm med om en fremtid, hvor vores gener ikke er fastlagt, men kan ændres efter vores ønsker og humør.
FacebookTwitterKopier linkEmner:Videnskab




https://www.dr.dk/nyheder/indland/colibakterier-aarsag-til-urent-drikkevand-i-aalborg

IndlandColibakterier årsag til urent drikkevand i AalborgTidligst på tirsdag er der rent vand i hanerne igen.
Drikkevandet i centrale dele af Aalborg skal fortsat koges, fordi colibakterier har fundet vej til ledningsnettet i byen.
Af Theis Lange Olsen18.
aug.
2019 kl.
09.
58Bemærk: artiklen er mere end 30 dage gammelLæs opDet er colibakterier, der er fundet i drikkevandet i en del af det centrale Aalborg.
Byens vandforsyningsenhed jagter fortsat årsagen til, at bakterierne er kommet ind i ledningsnettet, oplyser distributionschef Ole Neerup-Jensen hos Aalborg Forsyning.
- Colibakterier skal ikke være i drikkevand, så det tager vi meget, meget alvorligt.
Vi prøver at finde kilden og få det elimineret hurtigst muligt.
HVAD ER COLIBAKTERIER?
Bakterien E.
coli (colibakterie) findes i menneskers og dyrs afføring.
De fleste colibakterier er naturligt forekommende og forårsager dermed ikke sygdom.
Visse grupper af bakterien kan dog forårsage forskellige former for infektion.
Kilde: Statens Serum Institut og sundhed.
dk.
- Det har vi brugt aftenen og natten på at arbejde os henimod, samtidig med at vi har brugt natten på at skylle systemet, siger han.
På grund af fundet af colibakterierne anbefaler Styrelsen for Patientsikkerhed, at beboere i Aalborgs midtby og Rørdal koger vandet i mindst to minutter, før det drikkes eller bruges i madlavning.
Man kan roligt tage et bad eller vaske tøj i vandet.
Borgerne i Aalborg skal vænne sig til de nye vaner, for der vil gå mindst nogle dage, inden kogeanbefalingen kan ophæves.
- Vi kan tidligst sige noget i løbet af tirsdagen.
Metoden er sådan, at vi skal have to efterfølgende prøver, som viser, at vandet er rent, inden vi kan afblæse anbefalingen af at koge vandet, siger Ole Neerup-Jensen.
Opfordres til at følge udviklingenIfølge Aalborg Vandforsyning er omkring 20.
000 til 25.
000 mennesker berørt.
De skal ikke frygte at blive syge, selvom de har drukket af vandhanen.
- De her bakterier hører ikke hjemme i drikkevand, men overordnet set er der en meget lille risiko for at blive syg, hvis man har drukket vandet.
Men hvis man har mistanke om, at man er blevet syg, skal man kontakte egen læge, siger Ole Neerup-Jensen.
Colibakterierne blev fundet i drikkevandet via et måleprogram.
Når programmet slår ud, iværksættes et beredskab automatisk.
De ramte steder er området mellem Vesterbro/Prinsensgade i vest, Fyensgade/Jyllandsgade i syd, Østre Alle og ud mod Oliehavnen i øst.
Alle berørte beboere er orienteret om situationen via en sms.
På Aalborg Forsynings hjemmeside www.
aalborgforsyning.
dk kan beboere se, om de er omfattet af forureningen og følge udviklingen.
Ifølge Aalborg Forsyning er borgere berørt i området mellem Vesterbro/Prinsensgade i vest, Fyensgade/Jyllandsgade i syd, Østre Alle og ud mod Oliehavnen i øst.
FacebookTwitterKopier linkEmner:Aalborg|Aalborg Forsyning|Styrelsen for Patientsikkerhed|Vandselskaber|Energi- og forsyningsselskaber




https://www.dr.dk/nyheder/politik/cordsen-om-loekkes-erkendelse-af-egen-skyld-i-v-uro-det-goer-hverken-fra-eller-til

Krise i VenstreSe temaPolitikCordsen om Løkkes erkendelse af egen skyld i V-uro: 'Det gør hverken fra eller til'Kræfter i baglandet mener stadig, at Lars Løkke og Kristian Jensen skal skiftes ud, lyder det.
Lars Løkke Rasmussen og Kristian Jensen er stadig i spidsen for Venstre, men dele af partiets bagland ser gerne en ny konstruktion.
Af Theis Lange Olsen18.
aug.
2019 kl.
13.
47Bemærk: artiklen er mere end 30 dage gammelLæs opNår Venstre-formand Lars Løkke Rasmussen i et langt interview med Avisen Danmark åbent erkender, at han kunne have gjort mere for at undgå den krise, hans parti nu er kastet ud i, ændrer det formentlig ikke ret meget.
Heller ikke selvom den nye melding fra Løkke i sig selv er et forsøg på at dæmpe gemytterne i det store oppositionsparti, lyder det fra DR's politiske korrespondent, Christine Cordsen.
Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
- Jeg tror egentlig ikke, at det her interview gør hverken fra eller til.
Med mindre nogle skulle føle sig provokeret af Lars Løkkes udtalelser og bruge dem til at genstarte den offentlige debat om partiets ledelse.
- Med våbenhvilen fra sidste uge har Lars Løkke og Kristian Jensen købt sig noget tid, og der er kommet mere ro på den del af magtkampen, der foregik i medierne.
Men der er stadig stærke kræfter i baglandet, som vurderer, at de begge skal skiftes ud til fordel for en ny ledelse, som er fri af gamle magtkampe, siger hun.
En reel magtkampI interviewet med Avisen Danmark siger Lars Løkke Rasmussen, at det var en fejl at slippe tøjlerne i partiet efter folketingsvalget, fordi der over sommeren blev skabt plads til en intern krig om, hvordan ledelsen af Venstres folketingsgruppe skulle se ud.
Men om Lars Løkke Rasmussen kan overbevise Venstres bagland om, at ledelseskrisen blot handler om, at man ikke fik fordelt posterne i folketingsgruppen allerede før sommerferien, stiller Christine Cordsen sig stærkt tvivlende over for.
- Alene det, at Løkke og Kristian Jensen har været nødt til at stå skoleret i forretningsudvalget og nødt til at udforme et skriftligt notat om, hvordan deres opgaver som formand og næstformand er fordelt, understreger jo tydeligt, at der er tale om en magtkamp, der stikker meget dybere, siger hun.
Det var i torsdags, det kom frem, at Lars Løkke Rasmussen havde sendt en mail rundt til partiets medlemmer, hvori han fortalte, at der nu er lavet et notat, der klarlægger arbejdsfordelingen i Venstres politiske ledelse.
Omdrejningspunktet for balladen i Venstre har været planerne om en SV-regering, der blev lanceret af Lars Løkke Rasmussen under valgkampen.
I et interview i begyndelsen af august i Berlingske gik Kristian Jensen direkte imod netop de tanker, og det kickstartede krisen i Venstre.
Løkke vil stå fritSiden har De Konservative, Liberal Alliance og Dansk Folkeparti også brugt enhver lejlighed til at kritisere Venstre for at være utydelige om partiets projekt.
Senest var partiformand Søren Pape Poulsen (K) ude med en melding om, at Lars Løkke Rasmussen godt kunne droppe tanken om at være leder af oppositionen, så længe han drømte om en SV-regering.
Ifølge Christine Cordsen er fejden om det borgerlige projekt - eller manglen på samme - en uundgåelig konsekvens af det, som de blå partier var igennem før og ved selve folketingsvalget.
- Blå blok er i opløsning efter sidste valgperiode med konstante konflikter og kriser, og efter et valg, hvor både Dansk Folkeparti og Liberal Alliance fik tæsk af vælgerne, og det nye parti Nye Borgerlige kom i Folketinget.
Det kan man ikke bare lægge bag sig og så fremstå som en samlet og enig opposition.
- Men det er Lars Løkke Rasmussen heller ikke interesseret i.
På den måde er situationen i blå blok egentlig ikke meget anderledes end situationen i rød blok i sidste valgperiode, siger Christine Cordsen.
Som leder af oppositionen afviste nuværende statsminister Mette Frederiksen (S), at rød blok skulle fremstå som et samlet alternativ til Løkkes daværende regering.
- Socialdemokratiet ville dengang stå frit til at formulere sin egen politik og til at samarbejde med Dansk Folkeparti og med regeringen.
Det er sådan set bare det samme, Lars Løkke Rasmussen gør nu, siger Christine Cordsen.
I videoen herunder kan du se Lars Løkke Rasmussen forholde sig til balladen på Venstres sommergruppemøde fredag 9.
august.
FacebookTwitterKopier linkEmner:Christine Cordsen (journalist)|Det Konservative Folkeparti|Lars Løkke Rasmussen (politiker)|Socialdemokraterne|Valg og folkeafstemninger




https://www.dr.dk/sporten/oevrig/anti-doping-danmark-kritiserer-politiet-indsatsen-mod-doping-nedprioriteres

Øvrig sportAnti Doping Danmark kritiserer politiet: 'Indsatsen mod doping nedprioriteres'Tip til politiet med navne på bagmænd, der sælger anabole steroider, prioriteres ikke, lyder kritik.
Vi taler om helt store sager med organiseret salg og distribution, og muligvis også et lager, hvor tingene bliver produceret, siger Michael Ask til Jyllands-Posten 18.
aug.
2019 kl.
09.
11Bemærk: artiklen er mere end 30 dage gammelLæs opPolitiets indsats mod salg af forbudte anabole steroider, der bruges til motionsdoping, er utilstrækkelig.
Det siger Anti Doping Danmarks (ADD) direktør, Michael Ask, til Jyllands-Posten.
Læs også:Ny forskning: Mange flere dør af steroider end forventetSelv om ADD har givet oplysninger til politiet med for eksempel navngivne bagmænd, der organiserer salget af de forbudte stoffer, "ender sagerne i vindueskarmen, fordi der er andre prioriteter," lyder kritikken.
- Vi har eksempler, hvor vi har fået informationer om bagmænd, som distribuerer disse stoffer i stort omfang.
Det er ikke bare en, der står og sælger lidt, for det ved vi godt, at politiet ikke gør noget ved.
- Vi taler om helt store sager med organiseret salg og distribution, og muligvis også et lager, hvor tingene bliver produceret, siger Michael Ask til avisen.
Læs også:Eksperter: Doping dræber, men øget kontrol er ikke løsningenDet er ADD, der står for dopingtest i fitnesscentre.
Salg af de forbudte stoffer kan give op til seks års fængsel.
Politiet erkender, at ikke alle ADD-tip bliver til politisager.
- Der pågår en konstant prioritering af opgaverne i forhold til de øvrige politiopgaver, siger Søren Hansen, der er vicepolitiinspektør ved Nationalt Efterforskningscenter under Rigspolitiet, til Jyllands-Posten.
/ritzau/FacebookTwitterKopier linkEmner:Anti Doping Danmark|Michael Ask (politichef)|Politi|Doping|Nationalt Efterforskningscenter




https://www.dr.dk/sporten/fodbold/fyret-dbu-direktoer-medierne-fremstillede-et-had-som-ikke-fandtes

Konflikt om landsholdsaftaleSe temaFodboldFyret DBU-direktør: 'Medierne fremstillede et had, som ikke fandtes'Der var intet personligt mellem Claus Bretton-Meyer og Mads Øland i konflikt mellem DBU og Spillerforeningen.
Tidligere DBU-direktør Claus Bretton-Meyer kan ikke genkende billedet af et dårligt forhold til Spillerforeningens administrerende direktør, Mads Øland.
18.
aug.
2019 kl.
10.
01Bemærk: artiklen er mere end 30 dage gammelLæs opLandsholdskonflikterne i dansk fodbold på både dame- og herresiden i 2017 og 2018 var genstand for massiv opmærksomhed.
På den ene side stod Dansk Boldspil-Union (DBU), mens spillerne repræsenteret af Spillerforeningen stod på den anden side.
Der er nogle medier, der har fremstillet det, som om Mads og jeg hadede hinanden.
Det er simpelthen så morsomt, og det har Mads og jeg da også tit siddet sammen og grinet ad.
Claus Bretton-Meyer, tidligere DBU-direktørParternes retorik i medierne indikerede, at der var tale om et hadsk personopgør mellem DBU-direktør Claus Bretton-Meyer og Spillerforeningens administrerende direktør, Mads Øland.
Men sådan hang det ikke sammen.
Læs også:Øland og Claus Bretton-Meyer var ikke med ved bordet, da aftale blev indgåetDet siger Claus Bretton-Meyer i et længere interview med B.
T.
, hvor han taler ud om sine næsten fem år som administrerende direktør i DBU, inden han blev fyret 18.
december sidste år.
- Jeg har altid oplevet, at der har været et professionelt miljø mellem de to parter.
Professionelt, fordi vi var enige om, at der var nogle ting, vi var enige om, og andre ting, vi var uenige om.
- Der er nogle medier, der har fremstillet det, som om Mads og jeg hadede hinanden.
Det er simpelthen så morsomt, og det har Mads og jeg da også tit siddet sammen og grinet ad.
Jeg oplevede det som et udtryk for en skarpvinkling, som var morsom.
Læs også:Claus Bretton-Meyer fyret som direktør i DBU- Jeg har i min professionelle karriere aldrig haft det sådan, at man ikke kunne lide eller hadede nogle folk.
Det er en sjov fremstilling.
Jeg forstår godt dynamikken bag det.
Men sådan har det aldrig været, siger Bretton-Meyer til B.
T.
Samlet set betegner han sine fem år i spidsen for DBU som en succes.
Unionens økonomi blev vendt, landsholdsfodbolden blev løftet, og rammerne for kvindefodbold blev forbedret, hæfter han sig blandt andet ved.
I interviewet fortæller han også, at fyringen i DBU ikke kom bag på ham.
Han betragtede det som naturligt, at DBU's bestyrelse ville gå i en ny retning.
/ritzau/FacebookTwitterKopier linkEmner:Claus Bretton-Meyer (erhvervsleder)|DBU|Mads Øland (idrætsleder)|Spillerforeningen|Fodbold




https://www.dr.dk/nyheder/politik/minut-minut-nye-borgerliges-foerste-sommergruppemoede-efter-valget






https://www.dr.dk/nyheder/regionale/syd/dansk-noedhjaelpsorganisation-viser-ny-vej-rejs-selv-ned-og-gi-pengene-direkte

Syd- og SønderjyllandDansk nødhjælpsorganisation viser ny vej: Rejs selv ned og gi' pengene direkteDansk nødhjælpsorganisation vil tiltrække nye medlemmer ved at lade dem rejse ud i verden og møde dem, de hjælper.
På vegne af Afro-Asia Educare i Aabenraa overrakte Uffe Elbæk i juli en check på 1.
000 dollars til et børnehjem i Vietnam.
Den oplevelse kan alle medlemmer i organisationen nu få.
)Af Louise Mandrup18.
aug.
2019 kl.
09.
05Bemærk: artiklen er mere end 30 dage gammelLæs opNår man som dansker gerne vil hjælpe folk i nød rundt om i verden, er der nok af organisationer at vælge mellem.
Men hos Afro-Asia Educare i Aabenraa, der støtter børnehjem og skoler i Asien og Afrika, vil man nu forsøge at give hjælpen et mere personligt præg.
Det er en hjerteoplevelse mellem mennesker, hvor man bliver personligt involveret.
Uffe Elbæk, næstformand, Afro-Asia EducareHer vil man nemlig give medlemmerne mulighed for at kombinere hjælpearbejdet med rejser og personlige møder.
Det fortæller næstformand i foreningen Uffe Elbæk, der selv lige har været i Vietnam for at aflevere 1.
000 dollars til et børnehjem, der svarer til omkring 7000 danske kroner.
Her skulle pengene afleveres og bruges til at betale for nyt skoleudstyr og bustransport, så børnene kunne komme på udflugter væk fra byen.
- De blev kisteglade.
Både børnene og ledelsen.
Det gav både dem og mig noget særligt, at det var mig, der kom med pengene, siger Uffe Elbæk.
Afro-Asia EducareAfro-Asia Educare er en nødhjælpsorganisation i Aabenraa, der støtter børnehjem og skoler i Asien og Afrika.
Det er medlemmerne selv, der rejser ud og afleverer pengene til skoler og børnehjem, de mener har brug for hjælp.
Organisationen har 55 medlemmer, og den indsamler omkring 30.
000 kroner ved en årlig Kulturfest i Aabenraa.
Flere bør have den oplevelseUffe Elbæk (som tilfældigvis deler navn med Alternativets formand, red.
) har flere gange tidligere overrakt donationer - en oplevelse, som er helt unik, fortæller han.
I 1998 mødte han en gadedreng i Vietnam, som han valgte at hjælpe økonomisk.
Det personlige engagement og glæden ved at hjælpe drengen fik ham blandt andet igennem flere livskriser, fortæller han.
- Det er en fantastisk oplevelse, hvor du engagerer dig i andre mennesker.
Det er en hjerteoplevelse mellem mennesker, hvor man bliver personligt involveret.
Uffe Elbæk mødte i 1998 en hjemløs dreng, da han var på ferie i Vietnam.
Uffe Elbæk valgte at hjælpe drengen, så han kunne få et godt liv og en uddannelse i Vietnam.
Glæden ved at følge drengen og den tætte kontakt, der fulgte med, er en unik oplevelse, fortæller danskeren.
Den mulighed og oplevelse bør andre medlemmer af organisationen Afro-Asia Educare også have, mener Uffe Elbæk.
Derfor har han nu taget initiativ til, at medlemmer selv kan rejse ud i verden og finde de skoler og børnehjem, som medlemmerne mener trænger til økonomisk støtte fra organisationen.
Uffe Elbæk har igennem mange år hjulpet en vietnamesisk forældreløs dreng økonomisk.
I dag er drengen voksen, men Uffe Elbæk og hans familie  har stadig næsten daglig kontakt med drengen.
Det er oplevelser som denne, Uffe Elbæk gerne vil have andre får.
)Røde Kors bakker opHvis Afro-Asia Education vil støtte projektet, er det medlemmet selv, der har kontakten og afleverer pengene.
- Her får du den personlige oplevelse med donationen.
Du får en dimension, der ligger langt over den, du får, når du indbetaler til Røde Kors eller andre store organisationer.
Det bliver vigtigere for folk, at det, man støtter, er noget, som man ved, hvad er.
Lars Skov Henriksen, sociolog, Aalborg UniversitetHos Dansk Røde Kors bliver initiativet hilst velkomment.
- Det er rigtig godt, at vi er flere organisationer, som tilbyder noget forskelligt til bidragsyderne, siger Morten Jørgensen, der er fundraisingchef i Dansk Røde Kors.
Det personlige engagement og lysten til at følge sin egen hjælpeindsats er en generel tendens, og noget vi vil se mere til, mener sociolog Lars Skov Henriksen fra Aalborg Universitet.
- Det bliver vigtigere for folk, at det, man støtter, er noget, som man ved, hvad er, og også er noget, som man kan sætte sit fingeraftryk på, siger Lars Skov Henriksen.
Håber at kunne tiltrække nye medlemmerAfro-Asia Educare kontrollerer, at pengene ender, hvor de skal, men når du har direkte kontakt og er involveret i støtten og projektet fra start til slut, mener Uffe Elbæk, at organisationen kan være sikker på, at pengene bliver brugt fornuftigt.
- Det betyder noget for giveren, for modtageren og for organisationen.
For så er vi sikre på, at det er givet i den rigtige ånd og på det rigtige sted.
Og samtidig øger det den lokales ansvarlighed for at bruge pengene på det, de er øremærket til.
Uffe Elbæk lægger ikke skjul på, at organisationen håber, at det unikke initiativ kan tiltrække flere medlemmer.
Men han håber også, at den nære og personlige oplevelse ved at følge støttekronerne hele vejen til modtageren giver en større forståelse for, hvor vigtig hjælpen er.
Afro-Asia Educare har 55 medlemmer.
Organisationen indsamler omkring 30.
000 kroner ved en årlig Kulturfest i Aabenraa, hvor Afro-Asian Educare holder til.
De penge vil fra nu af blive splittet op i mindre donationer, som medlemmerne selv kan tage ud og aflevere hos skoler og børnehjem i Asien og Afrika.
FacebookTwitterKopier linkEmner:Uffe Elbæk (politiker)|Røde Kors|Aalborg Universitet|Aabenraa|Børnepasning




https://www.dr.dk/sporten/fodbold/superliga/schwartz-scorer-hattrick-i-vanvittig-og-uafgjort-vandkamp

SuperligaSchwartz scorer hattrick i vanvittig og uafgjort vandkampRonnie Schwartz scorede hattrick, men det var ikke nok for Silkeborg, som måtte nøjes med 3-3 mod Sønderjyske.
18.
aug.
2019 kl.
13.
57 | opdateret 18.
aug.
2019 kl.
14.
52Bemærk: artiklen er mere end 30 dage gammelLæs opSilkeborg-angriberen Ronnie Schwartz viste, at han fortsat har næse for mål, da han med et hattrick sikrede Silkeborg IF ét point mod Sønderjyske.
Tidligt søndag eftermiddag blev det til tre scoringer for sidste sæsons topscorer i NordicBet-ligaen, men Sønderjyske viste også skarphed foran mål, og det endte derfor 3-3 i Silkeborg.
Med det ene point kravler Silkeborg - i mindst to timer - op på 13.
-pladsen med to point efter seks kampe, mens Sønderjyske er på femtepladsen med ni point.
Sønderjyske havde bolden mest og havde også flest afslutninger i første halvleg, men Silkeborg skabte større chancer end sønderjyderne.
Det gav pote efter 20 minutter, da Ronnie Schwartz scorede til 1-0.
Angriberen stod fri ved bageste stolpe efter et hjørnespark, og her havde han ingen problemer med at heade bolden i mål.
Søndagens opgør var i store dele præget af et voldsomt regnvejr.
Her ses Filip Lesniak (tv) fra Silkeborg i nærkamp med SønderjyskEs Marco Rojas.
Sønderjyske havde fortsat problemer med at skabe de helt store målchancer, og gæsterne skulle være glade for at gå til pause og kun være bagud 0-1.
Silkeborg havde før kampen lukket 14 mål ind i de første fem kampe - flest af alle i Superligaen.
Blot to minutter inde i anden halvleg blev det til det 15.
indkasserede mål i sæsonen, da Sønderjyske angriberen Mart Lieder udlignede til 1-1.
Ronnie Schwartz var dog ikke færdig med at gøre livet surt for sønderjyderne.
Efter 56 minutter sendte han nemlig en flad afslutning i netmaskerne til stillingen 2-1.
Sønderjyske gav dog ikke op, og tyve minutter inde i anden halvleg førte gæsterne pludselig 3-2 efter to hurtige mål af Marco Rojas og Mart Lieder.
Silkeborgs enmandshær i form af Ronnie Schwartz ville det dog anderledes, og han fuldendte sit hattrick efter 82 minutter, da han scorede til slutstillingen 3-3.
/ritzau/FacebookTwitterKopier linkEmner:Ronnie Schwartz (fodboldspiller)|Silkeborg|SønderjyskE|Fodbold|Silkeborg IF




https://www.dr.dk/sporten/fodbold/superliga/minut-minut-hobro-bryder-fcms-sejrsstime






https://www.dr.dk/nyheder/kultur/21-aarige-eliyas-gik-i-front-pride-paraden-tak-stoetten-men-husk-os-nu-resten-af

Kultur21-årige Eliyas gik i front for Pride-paraden: Tak for støtten, men husk os nu resten af året50.
000 deltog og flere hundrede tusinde så på, da Copenhagen Pride-optoget gik gennem Københavns gader.
Af Morten Bjerregaard og Foto: Hedda Rysstad18.
aug.
2019 kl.
10.
00Bemærk: artiklen er mere end 30 dage gammelLæs op- Jeg bliver så rørt over, hvor mange mennesker, der er mødt op på gaderne.
Det er helt vildt overvældende.
Jeg håber bare på, at de også husker os resten af årets 364 dage.
Ordene kommer fra 21-årige Eliyas Kayon, der lørdag eftermiddag gik helt i front for Copenhagen Pride-optoget i København.
Her gik han som fanebærer med det intersektionelle Pride-flag med den brune og sorte stribe, som repræsenterer etniske minoriteter.
For Eliyas Kayon fra Odense med de palæstinensiske rødder var det en kæmpe milepæl i hans liv, at han gik forrest for Pride-paraden.
Men rejsen fra selvmordstruet teenager til den stolte og stærke person, han er i dag, har ikke været uden omkostninger - langt fra.
Efter han sprang ud for sin familie, flygtede han til et krisecenter af frygt for konsekvenserne af hans homoseksualitet.
Eliyas fortæller, at han er blevet overfaldet fysisk fire gange af fremmede, overfaldet verbalt på gaden endnu flere gange, og at han så sent som i tirsdags blev spyttet på, mens hans ven blev slået ned af en fodbold-hooligan på Pride Square på Rådhuspladsen.
- Når man kan blive spyttet på og overfaldet midt på Pride Square, så beviser det, hvor meget der stadig er at kæmpe for, selvom vi på mange områder er nået langt, siger Eliyas Kayon.
Se billederne af Eliyas Kayon i front for Pride-optoget i København og læs mere om hans historie.
Eliyas Kayon er spændt på, hvad dagen kommer til at bringe, en time inden Pride-optoget starter fra Frederiksberg Rådhus.
Nervøsiteten bliver dulmet med en smøg.
1 / 12Eliyas Kayon er vant til, at folk kigger en ekstra gang, når han bevæger sig i byen.
- Folk tror, at jeg tager det her tøj på for opmærksomhed, men det gør jeg ikke.
Det her er bare, hvem jeg er, og det vil jeg ikke skjule.
2 / 12- Da jeg var 14 år, troede jeg ikke på, at jeg ville kunne leve det her liv og komme ud af skabet.
Der var ikke noget lys.
Lige nu lever jeg mine drømme ud, men det har også haft sin pris.
Det har krævet  blood, sweat and tears, bitch.
Bogstavelig talt, siger Eliyas Kayon.
3 / 12På Frederiksberg Rådhus bliver Eliyas mange gange mødt af venner og bekendte.
Her får han en krammer af skuespiller Jakob Fauerby, der til efteråret som den første mand skal danse med en mandlig dansepartner i 'Vild med dans'.
4 / 12- Jeg fortalte mine forældre, at jeg var homoseksuel den 4.
november 2016.
Den besked tog de ikke godt, og jeg var reelt bange for, hvad der kunne ske, så jeg sagde farvel og tog på et krisecenter, fortæller Eliyas Kayon.
5 / 12- Jeg er en stædig motherfucker, og jeg har altid sagt: Hør her, der er ikke nogen, der skal fortælle mig, hvad jeg skal gøre, hvordan jeg skal være eller se ud.
6 / 12Eliyas Kayon er talsperson og bestyrelsesmedlem i Sabaah, som er en organisation for minoritetsetniske LGBT+-personer i Danmark.
Her ses han med det intersektionelle pride-flag, som har en sort og brun stribe.
7 / 12Der var masser af regnbueflag og glimmer langs ruten til Pride-optoget.
Og både gamle og de allermindste var mødt talstærkt op.
8 / 1250.
000 deltog og flere hundrede tusinde så på, da Copenhagen Pride-optoget gik gennem Københavns gader.
Her ses optoget på Vesterbrogade.
9 / 12- Der er ikke rigtig nogen definition på kærlighed, men jeg føler virkelig så meget kærlighed lige nu.
Jeg er næsten i chok, lød det fra en rørt Eliyas.
10 / 12Da pride-optoget var overstået for Eliyas' vedkommende, blev han overvældet af mange følelser.
Han havde haft en fantastisk oplevelse, som også satte tankerne i gang.
- Jeg kan blive i tvivl om folk, der ikke er en del af LGBT+-miljøet dukker op for festens skyld, eller om de dukker op, fordi de rent faktisk støtter LGBT+-miljøet.
Jeg håber på det sidste, siger Eliyas Kayon.
11 / 12Eliyas viser stedet på Pride Square, hvor han tirsdag aften blev spyttet på, og hans ven blev slået ned.
- Det, der skete i tirsdags, var noget, der ikke burde ske.
Og slet ikke på Pride Square.
Den episode viser bare, hvor meget vi stadig har at kæmpe for, lyder det fra Eliyas, der nu skal fejre et veloverstået Pride-optog.
12 / 12FacebookTwitterKopier linkEmner:København|Copenhagen Pride|Vold|Fodbold|Odense




https://www.dr.dk/mitliv/nyuddannet-med-minus-200000-paa-kontoen-julia-kaemper-mod-gaelden-paa-sin-helt-egen-maade

Mig og mine pengeSe temaMit LivNyuddannet med minus 200.
000 på kontoen: Julia kæmper mod gælden på sin helt egen mådeHendes system involverer et klistermærke, en kuvert og en særlig køberegel.
Af Palle Herløv, Frank Cilius (foto) og Lærke Kromann (grafik)18.
aug.
2019 kl.
08.
27Læs opJulia Sakskjær Petersen kunne mærke frustrationerne sitre i kroppen, når hun tænkte på sin økonomi og de penge, hun var kommet til at skylde tre forskellige steder.
Den dér følelse af, at et login i netbank er noget af det sidste, man har lyst til at foretage sig.
Særligt sidst på måneden!
Hun var 28 år, og hun havde scoret sig en pæn startløn for en nyuddannet i kommunikationsbranchen, men alligevel havde hun svært ved at få sin økonomi til at hænge sammen, fordi hun havde valgt at låne penge, mens hun studerede.
Det forfulgte hende.
- Jeg følte, jeg sad stramt i det, og jeg vidste, jeg skulle i gang med en tilbagebetaling af blandt andet et studielån lige om lidt.
Jeg var gået fra at være på SU til at få min første ’voksenløn’, og derfor gik det mig på, at jeg havde det sådan her, siger Julia.
Mig og mine pengeLeje, eje, investere i aktier eller gemme under hovedpuden?
Der er mange måder at bruge de penge, der står på kontoen, på.
Vi har talt med en række mennesker, som alle har taget nogle ultrabevidste valg om, hvordan de bruger deres penge.
Læs her, hvorfor de gør, som de gør.
- Hvad var det, jeg gjorde forkert?
Og hvad kunne jeg gøre anderledes i min hverdag for at komme videre?
Julia lavede en plan, der involverede en håndfuld tuscher, saks og papir, et lille klistermærke i hjørnet af dankortet og en anderledes måde at tænke på, hver gang hun hev det op af pungen.
På den måde har hun barberet gælden på knap 200.
000 kroner ned til 73.
000 uden at gå på kompromis med det gode liv med råd til blandt andet rejser, et bryllup og en ny bil.
Hvordan hun præcist har gjort, vender vi tilbage til om et øjeblik.
Først skal vi lige høre, hvordan Julia blev "én af dem, der skylder penge".
Julia er vokset op i landsbyen Vejrum mellem Struer og Holstebro, men hun flyttede til Aarhus, da hun kom ind på jurastudiet.
Her tog hun hul på det frie ungdomsliv i en ny by fyldt med fristelser og ting at kaste sine penge efter.
Hendes mål var at klare sig igennem uddannelsen uden at stifte gæld, og de første to og et halvt år gik det fint.
Hun havde mentalt overskud og tid til at arbejde ved siden af studiet, så der var råd til at have det sjovt.
Under en krævende eksamensperiode valgte hun at tage et SU-lån i stedet for at arbejde, og inden længe skyldte hun 20.
000 kroner på den konto.
Så skete der det, som sker for en del unge under uddannelse: Hun kunne pludselig ikke se sig selv i den virkelighed, hun befandt sig i, så hun skiftede universitetet ud med journalisthøjskolen, da hun skulle færdiggøre sin kandidat og skrive speciale.
Her løb hun tør for SU-klip, så hun benyttede sig af muligheden for at tage et slutlån, der fik hendes økonomi til at hænge sammen i den periode.
Renten var lav, og SU-styrelsens deadline for tilbagebetaling i år 2027 virkede som en fjern fremtid, hun ikke behøvede forholde sig til endnu.
Hun havde egentlig kun brug for cirka 2.
500 kroner ekstra hver måned for at klare sig, men reglerne var skruet sådan sammen, at hun skulle have det fulde beløb udbetalt.
Derfor rullede der hver måned 7.
592 kroner ind på kontoen.
- Jeg fik altså omkring 5.
000, jeg ikke havde brug for, og hvad sker der automatisk med ens forbrug, når rådighedsbeløbet stiger?
, siger Julia Sakskjær Petersen.
- Det er nemt at være god ved sig selv, når hverdagen er krævende som under en specialeskrivning.
Jeg var nådig over for mig selv - lad mig sige det sådan.
I dag ved jeg, at jeg burde have begrænset mit forbrug og tænkt mig mere om, siger Julia Sakskjær Petersen, der i dag er 33 år.
Når hun tænker tilbage, var hun hele tiden bevidst om, at hun en dag skulle begynde at betale tilbage, men renten var som nævnt lav, og der er bare mange fristelser for en kvinde i 20’erne, som gerne vil ud at opleve hele verden.
Blandt andet gav hun sig selv en tur til Guatemala sammen med en ven, og hun købte en ny computer, fordi det var nødvendigt.
Den gamle var stået af.
Resten af pengene forsvandt sporløst, og da hun afleverede sit speciale, var studiegælden løbet op i omkring 150.
000 kroner.
Sideløbende havde hun fået en kassekredit på 25.
000 kroner, så hun kunne klare sig i de måneder, hun ikke fik SU, når hun holdt orlov for at rejse.
Julia fik sit første job i Aalborg, mens hun boede i Aarhus, og udsigten til tre-fire timers daglig transport med det offentlige fik hende til at spørge forældrene om et billån.
De sagde ’ja’, for selvfølgelig ville de hjælpe deres datter, som købte sig en VW Lupo til 35.
000.
Hun havde forventet, at hun med sin ’voksenløn’ ville have rigeligt med penge til at begynde at afdrage og samtidig have luft i økonomien, men så forsvandt boligstøtten, forsikringerne blev dyrere, hun skulle betale for både a-kasse og fagforening, og sådan en Lupo skal som alle andre biler indimellem til service og have nye dæk på.
- Jeg var pludselig meget langt fra de dage, da jeg kørte rundt i Aarhus og betalte en 50’er for at få lappet cyklen.
Det ubekymrede liv som ung.
Nu var jeg en voksen, der skyldte penge tre steder, og sådan én havde jeg virkelig ikke lyst til at være.
Juleaften 2014 ændrede tingene sig for Julia, der var taget hjem til forældrene i Vejrum.
Hun havde ønsket sig bogen ’Enklere’ skrevet af den amerikanske præst Bill Hybels, og hun fik den.
Julia læste hele natten til første juledag, og hun stod tidligt op og kværnede resten af bogen, mens familien hyggede.
Hybels skriver blandt andet om identitet og menneskets rolle i samfundet, hvor mange er stressede og opkogte over det forventningspres, de oplever.
Han skriver også om økonomi, og ét af hans vigtigste budskaber er, at man skal forsone sig med sin privatøkonomi.
- Jeg har aldrig læst en bog så hurtigt.
Den ramte mig, så jeg følte mig mødt på en helt særlig måde.
Jeg blev inspireret og fik lyst til at leve efter Bill Hybels principper.
Han siger, at penge og alle andre ting er noget, vi mennesker har til låns i den tid, vi er på Jorden.
Derfor skal vi forvalte dem ordentligt, være taknemmelige for det, vi har, og gøre noget godt for andre, siger Julia.
- Drop din stræben efter mere og vær tilfreds.
Der skal være nok til os alle sammen, så lad være med at skrabe til dig.
Julia satte sig ned og gennemgik sit budget i detaljer, og hun læste en masse om økonomi og gode spareråd på nettet.
Sådan kom hun frem til en ny måde at bruge sine penge på.
- Jeg vurderede alle mine udgifter og fandt de steder, hvor det var muligt at skrue på noget.
Jeg ville ikke have en gæld, der stod i vejen for mine drømme om en dag at stifte familie, købe hus, rejse og måske arbejde i udlandet.
Min gæld var en økonomisk klods om benet, der skulle ryddes af vejen.
Det kunne kun gå for langsomt.
Hver måned hævede hun et kontant beløb, hun havde lov til at bruge på mad.
Pengene kom i en kuvert, og hun oplevede med det samme en anden bevidsthed om sit forbrug, fordi der er gigantisk forskel på at betale 500 kroner i kontanter og på at stikke ’onkel Dan’ i terminalen og sige ’på beløbet, tak’.
De penge, der var tilovers sidst på måneden, smed hun i et syltetøjsglas, som hun indimellem gik ned i banken og tømte med et stort smil på læberne.
Resten af Julias løn blev overført til en budgetkonto, hvorfra hun betalte af på sin gæld, og 1.
000 kroner endte på en opsparing, der fungerede som buffer til uforudsete udgifter.
En slags ’emergency-pulje’.
Lupo’en blev solgt, da hun fik nyt job tættere på hjemmet, så hun kunne klare sig med sin cykel og et rejsekort.
Kassekreditten blev sænket med først 1.
000 og så 2.
000 kroner om måneden, og hun fejrede det hver gang.
Små sejre på vej mod en gældfri tilværelse.
Hun satte et klistermærke på sit dankort med teksten ’Are You Sure?
’, som konstant fik hende til at tænke over sit forbrug, når det handlede om andet end mad og dagligdagens fornødenheder.
’Har jeg virkelig brug for den her ting?
Er det et ’need’ eller et ’want’ skabt af det forbrugersamfund, jeg lever i?
- Jeg kiggede - og gør det stadig - helt automatisk ned i indkøbskurven på vej hen mod kassen, og fandt jeg noget, jeg ved nærmere eftertanke kunne undvære, gik jeg en runde og lagde varerne tilbage.
Mit mål er altid at komme hjem med præcis de ting, der står på min indkøbsliste, siger hun.
I tøjbutikker har hun en regel om, at hun skal vente minimum 48 timer, før hun foretager et køb, når hun bliver fristet.
Allerhelst en måned.
- Det handler om at overveje købet en ekstra gang.
Jeg øver mig stadig i at være det, jeg kalder en ’kold forbruger’, som ikke lader sig lokke til at lave impulsive køb.
Det er ét af de steder, der ryger rigtig mange dumme penge, siger Julia.
- Det lyder nemmere og mere simpelt, end det er.
Vi har nok alle sammen nogle ting, der trigger os.
Noget, hvor vi har ekstra svært ved at stå imod, når købetrangen melder sig.
For mig er det oplevelser som rejser, cafébesøg og biografture, mens nyt tøj og en smart telefon ikke appellerer til mig.
Kunsten er at kunne styre den trang, og det er svært.
Hjemme i lejligheden har Julia med tuscher tegnet tre pengetermometre, hvor hun løbende kan følge med i, hvor meget hendes gæld er skrumpet.
Hver gældspost har sin farve, og hun har altid en lille fest, når hun hiver låget af en tusch og farver løs, så termometeret vokser op ad væggen, hvor alle kan se det og spørge ind til det.
Det ender som regel med en god snak om privatøkonomi og måder at spare på.
- Det at have gæld er ikke noget, man bare lige sætter sig og snakker med venner og familie om.
Det er et emne, de fleste holder for sig selv, men det har været befriende for mig at tale åbent med folk om de ting, jeg har gjort.
Det har helt sikkert også været en øjenåbner for andre.
Jeg føler faktisk, jeg har talt noget håb ind i dem.
- Hvorfor er det så vigtigt for dig ikke at have gæld?
- Fordi gæld eller et lån for mig er et tegn på, at man ikke har været i stand til at vente.
At man har anskaffet sig noget, man ikke har råd til endnu.
Jeg synes, det er usundt, hvis tingene får så meget magt over os, at vi ikke kan holde ud at vente på at få dem.
Det hele kan se godt ud udadtil, mens vi kan være ved at gå konkurs inde bag facaden, uden at nogen opdager det, siger Julia Sakskjær Petersen.
- Jeg anerkender, at andre kan have det anderledes.
For mig er gæld bare grundlæggende et udtryk for, at man ikke har kunnet styre sin købelyst længe nok til at spare sammen til det, man gerne vil have.
Det er uansvarligt, jeg har selv været der, og jeg skal aldrig derhen igen.
Julia og hendes mand, som hun blev gift med i efteråret, er heldigvis enige om, hvordan man bør bruge sine penge.
De holdt bryllupsfest uden at låne en krone, og de købte en Skoda Octavia sammen i januar, som de tog på beløbet.
Først den dag, de eventuelt køber et hus, er de villige til at stifte gæld.
Allerhelst kun med et realkreditlån, så de ikke også skylder noget til deres bank.
Men - hvordan står det så til med tilbagebetalingen?
Er hendes gæld på knap 200.
000 kroner væk?
Nej.
Ikke helt.
Men det går den rigtige vej i et tempo, hvor der også er råd til at leve ved siden af og til at gøre de ting, hun har lyst til.
- Jeg kunne i princippet godt leve på en sten og banke gælden af hurtigere, men det er vigtigt for mig, at jeg ikke går på kompromis med det liv, jeg gerne vil leve.
Jeg vil gerne rejse og opleve en masse - bare jeg gør det for penge, jeg har sparet sammen til det, forklarer Julia Sakskjær.
Hun har tilbagebetalt sine forældre de 35.
000, hun som nyuddannet lånte til at købe en bil.
Endda med renter svarende til et banklån og tre måneder tidligere end aftalt.
Kassekreditten er røget i nul, og hun forventer ikke at få brug for den igen.
Og SU-styrelsen - den kan godt forvente, at de resterende 73.
000, hun stadig skylder den, er tilbagebetalt inden deadline i november 2027.
Går alt efter planen, er pengene tilbagebetalt allerede i 2021 - seks år før tid.
FacebookTwitterKopier linkEmner:Økonomi|PR og kommunikationsbranchen|Styrelsen for Statens Uddannelsesstøtte|Aarhus|Aalborg




https://www.dr.dk/nyheder/regionale/midtvest/efterskole-har-succes-med-saenke-forventningerne-vi-er-gode-til-vaere

Midt- og VestjyllandEfterskole har succes med at sænke forventningerne: 'Vi er gode til at være dårlige'Efterskoleelever tager godt imod en skole, der markedsfører sig på, at der er plads til at fejle.
På to år er elevtallet steget med 50 på Galtrup Efterskole.
Vennerne Oliver Hollen, Cecilie Mathiesen og Mikkel Lund Jensen glæder sig til et år mere.
Af Asta Pil Heltborg og Maiken Friis Lange18.
aug.
2019 kl.
08.
00Bemærk: artiklen er mere end 30 dage gammelLæs op130 unge er rykket ind på værelserne på Galtrup Efterskole på Mors.
Undervisning i fodbold, e-sport og grafisk design starter lige om lidt, men her gælder det ikke om at være bedst.
Det handler om at være glad for aktiviteten.
- Mange af vores elever har været vant til ikke at komme på a-holdet eller få de højeste karakterer, siger forstander Jens Hvid Skovbo.
Derfor har efterskolen gjort meget ud af at markedsføre sig som en skole, hvor der er plads til at fejle, og hvor de er gode til ikke at være ret gode.
- Det, der opstår, når konkurrenceelementet er væk, er, at hierarkiet bliver fladt og alle har en plads.
Så blomstrer man på alle mulige nye og gamle parametre, siger han.
Budskabet bliver tilsyneladende taget godt imod blandt efterskoleleverne.
For to år siden var der 80 elever på efterskolen.
Sidste år var der 105, og nu er de oppe på 130 elever.
Folkeskolen var hård for flere eleverNetop skolens budskab om, at alle kan være med, var hovedårsagen til at Cecilie Mathiesen på 15 år valgte skolen.
Inden hun startede, havde hun ikke gået i skole i halvandet år.
- Jeg faldt for, at de sagde, at her er de gode til ikke at være så gode.
Jeg er altid blevet dømt for ikke at være megagod til det hele og ikke blive valgt som den første, siger hun.
Folkeskoletiden var hård, fortæller Cecilie Mathiesen.
I starten af syvende klasse fik hun stress og udviklede angst.
- Lige pludselig væltede det hele, fordi lektierne blev for meget for mig.
Jeg sad med lektier, fra jeg kom hjem, til jeg gik i seng og i weekenderne.
Jeg havde aldrig nogensinde fri til at lave noget sammen med mine veninder.
Forstander Jens Hvid Skovbo lægger meget vægt på, at eleverne ikke behøver være de bedste til alting.
Både Cecilie Mathiesen og hendes efterskolekammerat Mikkel Lund Jensen har netop taget hul på deres andet år på Galtrup Efterskole.
- Jeg kommer fra en folkeskole, hvor jeg ikke fik den hjælp, som jeg skulle, fortæller Mikkel Lund Jensen.
- Jeg lærte først klokken i sjette klasse.
Der kom mange lektier, og hvis jeg bare faldt lidt bagud, så blev der problemer.
På efterskolen vil forstander Jens Hvid Skovbo give eleverne ro og mulighed for at blive kaptajn i deres eget liv, fortæller han.
- Så selvom de unge har været uheldige med tidligere skolegang, skilsmisse, eller da der blev delt forældre ud, så finder de ud af, at de har en ny chance i livet.
Rekordmange elever tager et ekstra efterskoleår37 elever har valgt at blive andenårselever, så de får to år på Galtrup Efterskole.
Det er rekord for skolen.
Efter ét efterskoleår er Mikkel Lund Jensen blevet mere modig, og han er eksempelvis ikke længere nervøs for at spørge butiksekspedienter til råds.
- Jeg har fundet ud af, at verden er større, og små samtaler egentlig ikke er så slemme, siger han.
Cecilie Mathiesen har lært at håndtere angsten.
- Jeg har fået det meget bedre.
Jeg har fået en masse gode venner, og det havde jeg ikke hjemmefra, siger hun.
FacebookTwitterKopier linkEmner:Uddannelse|Folkeskolen (Danmark)|Efterskoler|Grundskole|Mors




https://www.dr.dk/nyheder/udland/bombe-draeber-63-ved-afghansk-bryllup-og-lemlaester-mange

UdlandBombe dræber 63 ved afghansk bryllup og lemlæster mangeKvinder og børn er blandt de dræbte og de 182 sårede efter et selvmordsangreb.
Ødelæggelserne i bryllupssalen, der lørdag aften blev ramt af en selvmordsbombe, bliver søndag morgen inspiceret.
)18.
aug.
2019 kl.
06.
29 | opdateret 18.
aug.
2019 kl.
13.
32Bemærk: artiklen er mere end 30 dage gammelLæs opMindst 63 personer er dræbt, efter at en selvmordsbombe lørdag aften eksploderede ved et bryllup i Afghanistans hovedstad, Kabul.
Derudover er mindst 182 personer blevet såret ved angrebet, der er det dødeligste angreb i år.
Det oplyser Afghanistans indenrigsministerium.
Der var omkring 1200 gæster til stede ved brylluppet, da bomben eksploderede, fortæller deltagere i festen.
En gruppe med tilknytning til Islamisk Stat i Afghanistan har taget skylden for angrebet.
- Blandt de sårede er både kvinder og børn, siger Nasrat Rahimi, der er talsmand for indenrigsministeriet.
Ifølge talsmanden havde en gerningsmand placeret eksplosiver flere steder blandt bryllupsgæsterne.
Ingen har umiddelbart taget skylden for bomben.
Taliban afviser at have noget med angrebet at gøre.
Den islamistiske bevægelse fordømmer angrebet, som den kalder 'forbudt og uberettiget'.
'Alle lå på gulvet'Eksplosionen skete i nærheden af en scene med musikanter, hvor 'alle de unge, børnene og en masse mennesker var samlet', fortæller et øjenvidne.
- Jeg var sammen med brudgommen i et andet rum, da vi hørte braget.
Og så kunne jeg ikke finde nogen.
Alle lå på gulvet i salen, siger bryllupsgæsten Ahmad Omi.
De sårede er bragt til et lokalt hospital.
Foran hospitalet befinder der sig store grupper af pårørende, hvoraf flere er dækket af blod.
Eksplosionen skete i bygningen Dubai City, der ofte bruges til bryllupper.
Den ligger i et område af Kabul, hvor det shiamuslimske mindretal hazarerne bor i større tal.
Sediq Seddiqi, der er talsmand for præsident Ashraf Ghani, fordømmer angrebet i et opslag på Twitter.
- Jeg er forfærdet over nyheden om selvmordsangrebet i en bryllupssal i Kabul.
Det er et afskyeligt angreb mod vores folk.
Hvordan er det muligt at træne et menneske og så bede ham om at sprænge sig selv i luften ved et bryllup?
, skriver han.
/ritzau/APFacebookTwitterKopier linkEmner:Islamisk Stat|Afghanistan|Terrorisme|Kabul|Taliban




https://www.dr.dk/sporten/fodbold/superliga/minut-minut-schwartz-bliver-hattrickhelt-i-uafgjort-vandkamp






https://www.dr.dk/nyheder/regionale/sjaelland/kom-ind-bag-murene-paa-danske-herregaarde

SjællandKom ind bag murene på danske herregårde33 danske herregårde inviterer søndag for første gang publikum indenfor på Herregårdenes Dag.
Godsejer Hans Christian Teisen ved Vognserup Gods vil søndag fortælle historier om godset til publikum, når der for første gang bliver afholdt Herregårdenes Dag.
Af Trine Warrer Juul og Julie Würtz18.
aug.
2019 kl.
06.
55Bemærk: artiklen er mere end 30 dage gammelLæs opLandets over 700 herregårde har haft en enorm betydning for arbejdspladser på landet og er en del af vores kulturhistorie.
Men mange af os kender ikke længere deres historie eller betydning.
Det skal ændres, mener herregårdsmuseet Gammel Estrup.
Derfor holder en del af herregårdene søndag åbent for publikum for første gang til Herregårdenes Dag.
En af dem er Vognserup Gods ved Kundby i Vestsjælland.
Her vil godsejer Hans Christian Teisen vise rundt i parken og fortælle om de mange guldaldermalerier, som er blevet malet på stedet blandt andet af kunstneren Johan Thomas Lundbye fra Kalundborg, som ofte kom på godset.
Vognserup Gods ved Kundby åbner op for publikum i denne weekend sammen med andre godser landet over.
 Søndersøen, som er afbilledet på flere guldaldermalerier, blandt andet af J.
Th.
Lundbye i 1847.
Maleriet hænger på Hirschsprungske Samling.
 Der er ingen mulighed for overnatning eller spisning på godset, og det er et bevidst valg, fortæller godsejer Hans Christian Teisen, der dog lejer den nyrenoverede staklade ud til arrangementer.
1 / 3Vognserup Gods ved Kundby åbner op for publikum i denne weekend sammen med andre godser landet over.
1 / 3Søndersøen, som er afbilledet på flere guldaldermalerier, blandt andet af J.
Th.
Lundbye i 1847.
Maleriet hænger på Hirschsprungske Samling.
2 / 3Der er ingen mulighed for overnatning eller spisning på godset, og det er et bevidst valg, fortæller godsejer Hans Christian Teisen, der dog lejer den nyrenoverede staklade ud til arrangementer.
3 / 3- Han tog sin gode ven P.
C.
Skovgaard med, og de boede her i lange perioder, og har malet en masse malerier, som gør at Vognserup-malerier hænger på 15 museer rundt om i landet, fortæller Hans Christian Teisen.
Vognserup Gods har normalt ikke offentlig adgang.
Derfor mener Hans Christian Teisen, at det er vigtigt at åbne op for herregården på søndag, så publikum kan få en indsigt i den danske kulturarv.
- Det er et godt initiativ at udbrede kendskabet til herregårdene.
Publikum kan komme bag lukkede døreI alt er der 730 herregårde i Danmark.
Heraf åbner over 30 af dem dørene i år, når der for første gang der holdes Herregårdenes Dag.
- De åbne herregårde er spredt ret godt ud over landet, og så håber vi, der kommer mange flere med næste år, så flest muligt kan komme ud og se deres lokale herregård, siger Marie Elkjær, der er museumsinspektør på herregårdsmuseet Gammel Estrup.
De har taget initiativ til arrangementet for at sætte fokus på de danske slotte og herregårde.
Mange herregårde har i dag indrettet sig med hotel eller anden kommerciel virksomhed, men der er også mange, hvor offentligheden ikke har adgang i det daglige.
På Vognserup Gods udlejer de ganske vist den renoverede staklade til fester, men de tilbyder hverken overnatning eller bespisning af gæsterne.
Når man sidder på sådan et stort stykke kulturarv, så er det også vigtigt, man viser det frem for folk.
Marie Elkjær, museumsinspektør på Gammel Estrup.
- Vi kan godt lide at bevare det herregårdsmiljø, der har været.
Her er stille og roligt.
Hvis der var fest og tumult 24 timer i døgnet, ville det være for meget, siger godsejer Hans Christian Teisen.
Museumsinspektør Marie Elkjær er glad for, at herregårde som Vognserup, der normalt ikke har offentlig adgang, åbner dørene på Herregårdenes Dag.
- Når man sidder på sådan et stort stykke kulturarv, så er det også vigtigt, man viser det frem for folk, siger hun.
Det er op til herregårdene selv, om de vil tage entre på dagen, eller om de åbner for hele gården eller haven.
Derudover kan åbningstiderne variere fra herregård til herregård, hvornår de holder åbent på søndag.
FacebookTwitterKopier linkEmner:Gammel Estrup|Museer|Historie|Sjælland|Kalundborg




https://www.dr.dk/musik/festival/23-aarige-artigeardit-jeg-glorificerer-ikke-det-tage-stoffer-jeg-fortaeller-bare-om

Festival23-årige Artigeardit: 'Jeg glorificerer ikke det at tage stoffer.
Jeg fortæller bare om mit liv'Artigeardit har fået fart på karrieren ved at dele ud af sit af sit eget vilde liv - på godt og ondt.
© DrAf Rikke Bjerge og Foto: Betina Garcia18.
aug.
2019 kl.
07.
35Læs opHan fyldte 23 år i maj.
Men han kan ikke huske, hvad han lavede på sin fødselsdag.
Måske festede han natten før og sov dagen væk, men han er ikke sikker.
Dagene har det nemlig med at flyde lidt ud for rapperen Ardit Aliti, som ikke lægger skjul på, at han elsker at feste.
Og det går godt i spænd med, at han for alvor har fået gang i karrieren som en af dansk raps nyeste stjerner.
Under kunstnernavnet Artigeardit rapper han om sit liv, der måske ikke er så udpræget artigt, når man hører hans tekster.
Drengen fra Gladsaxe med albanske forældre rapper blandt andet om at feste, tage stoffer, druk og damer.
Og det har sikret ham over 14 millioner streams alene på Spotify.
Faktisk streamer han i øjeblikket 60-80.
000 gange dagligt, og hans fanskare elsker hans autentiske fortællinger om sit liv, som – i modsætning til flere af hans kollegaer – ikke handler om det hårde gangsta-liv med kriminel løbebane.
- Nogle gange tænker jeg da, at jeg lige skal settle down og se, hvad der sker.
Den dag kommer, når den kommer.
- Det er bare ikke mig.
Og fordi jeg ikke er sådan, giver det ikke mening at rappe om det.
Selvom man har venner, der gør dit og dat, er det stadig mine venner og ikke mig, der gør det.
Det er en verden, der ikke hører til i mit univers, forklarer han.
Sidste sommer spillede han koncert i warm-up-dagene på Roskilde Festival.
Men så blev albummet 'Vildedage' fra maj 2018 opdaget af publikum, og hans nye EP'er '2.
0' og '3.
p' fik interessen for Artigeardit til at stige til nye højder.
Hør Artigeardits nummer Alt For Lidt, mens du læser videre:Artigeardit - Alt For LidtI år er han booket til de fleste danske festivaler, herunder Wonderfestiwall, hvor vi møder ham før koncerten.
Det er hans første tur til Bornholm, men der er ingen tid til at se klippeøen, før turen går videre til næste festival i Thisted.
- Det her liv er jo det, jeg har drømt om.
Det er fedt, det er sindssygt, men det går også hurtigt.
Man kan næsten ikke nå at følge med.
Jeg er jo typen, der godt kan lide at feste og drikke, og nogle gange opdager jeg pludselig, at jeg lige har spillet på en masse festivaler.
Så ser jeg optagelser af koncerterne og lever det gennem videoerne.
Det hele kører bare.
Det er meget sygt, men jeg er glad for det, siger han.
- Det bedste i hele verden er at give koncert.
Du ser publikums ansigter, du ser, at de er mennesker.
De er ikke bare tal på Spotify, lyder det fra rapperen.
Allerede nu har han oplevet en af bagsiderne ved livet som artist.
- Det er jo meget et liv i sus og dus lige at tage til Bornholm, spille, feste og så videre.
Men det er ikke kun nemt, og det kan godt være hårdt at tage videre og videre med tømmermænd.
Du kan ikke bare ringe og aflyse, fordi du har det dårligt eller ondt i halsen.
Pludselig forventer en masse mennesker en hel masse af dig.
Ordene er kommet nemtDet er i studiet, lyrikken flyder med de tekster om sit liv, Artigeardit får ros for.
Han siger selv, at dansk i folkeskolen var det fag, han var bedst til.
Ordene er altid kommet nemt til ham, og han var god til at skrive stile.
- Jeg var faktisk okay i skolen, jeg gad bare ikke at møde op, siger rapperen, der taler dansk, albansk og engelsk.
Den poetiske fortælling om sit liv, som han rapper om i sin musik, handler blandt andet om at blive fucked og vågne op og have det dårligt.
Den livsstil er taget til, efter han endte med at droppe ud af gymnasiet.
Her fik han nemlig en pladekontrakt og dukkede aldrig op til sin eksamen.
Efter pladekontrakten begyndte livet som rapper på fuldtid.
Og nu er der intet, der forhindrer Artigeardit i at tage ud.
- Da jeg gik i skole, var det ofte sådan, at jeg ikke kunne drikke, fordi jeg skulle tidligt op.
Nu er der ikke noget, der stopper mig.
Det savner jeg lidt, som han siger.
Men det gode er, at Artigeardit ikke lader den vilde livsstil gå ud over hans karriere.
I stedet gør han det til sin karriere.
Se billeder fra Artigeardits koncert på Wonderfestiwall her.
   1 / 4Se billeder fra Artigeardits koncert på Wonderfestiwall her.
1 / 42 / 43 / 44 / 4- Jeg elsker at feste, og heldigvis kan jeg bruge det, når jeg rapper.
At jeg tager ud på eventyr og ikke kommer hjem, giver mig inspiration til at skrive om det.
Så det er ikke helt formålsløst.
Nu er du rollemodel for en masse unge, der ser op til dig.
Hvad tænker du om det i forhold til indholdet i dine tekster?
- Jeg rapper meget om at tage stoffer og feste, men jeg gør det på en måde, hvor jeg siger, at det ikke bare er fedt altid.
Jeg glorificerer ikke det at tage stoffer.
Jeg fortæller bare om mit liv.
Tænker du over konsekvenserne ved selv at tage stoffer?
- Man kan meget hurtigt glide og falde ned i et hul.
Jeg er på den anden side 23 år og voksen nok til at tage mine egne beslutninger og vide, hvornår nok er nok, siger han.
Det seneste år har han fået en del flere piger i sin DM i Instagram.
Men han har ingen fast dame.
Det kunne ellers være hyggeligt, som han siger.
Til gengæld får han masser af tid med familien, da han stadig bor hjemme hos sin mor og far.
- Jeg tror, det er en meget albansk ting.
Her er det nemlig meget almindeligt at bo hjemme, og det gør min storesøster også, forklarer han.
Men selv om han bor under samme tag som sine forældre, blander de sig ikke i, hvornår han kommer hjem, og hvad han foretager sig, når han er ude.
De ved heller ikke præcist, hvad han synger om.
- De fordyber sig ikke i teksterne, og det ville også være halvakavet.
Jeg deler meget af mig selv og ting, jeg ikke vil have, mine forældre skal vide om mig.
Nogle gange viser jeg dem et videoklip fra en koncert.
Så siger de 'Ej, hvor er du dygtig'.
Faktisk er det denne sommer lige gået op for dem, at 'okay, han er faktisk seriøs'.
Og det har de ret i.
Til januar skal han være klar med et nyt album.
Og han erkender ærligt, at der er pres på den her gang.
- Nu er det ikke bare at tage i studiet og have det sjovt.
Jeg dealer med presset ved ikke at deale med det.
Det er nok ikke vildt sundt.
Så sidder man i sin seng og kan ikke sove, fordi det trykker en.
Men jeg prøver ikke at tænke for meget over det og bare nyde alt det her.
Jeg er jo stadig ny på scenen og skal lige have lov til at falde til ro i det, slutter han af.
'Jeg er mega fan'Og det er derfor, jeg synes, han er mega fed.
Han prøver ikke at være noget, han ikke er, siger Cathrine Haven (t.
v) Kathrine Jørgensen, 27 år (th), og Cathrine Haven, 28 år (tv), til Artigeardit-koncert på Wonderfestiwall.
- Koncerten var mega fed.
Ardit har sine egne tekster og minder ikke om andre.
Han har en udstråling, som bare rammer alle.
Bare se her, der er alle typer aldersmæssigt til hans koncert, mener Kathrine Jørgensen.
- Jeg er mega fan.
Det er ikke så længe siden, jeg opdagede ham, og så har jeg bare dyrket hans sange.
Jeg faldt meget for det med, at han har udtalt, at han skriver kun om noget, han har oplevet.
Det er ikke de der pik-og-patter-sange, men meget det sted, han er i livet.
Jeg kan godt lide musik, hvor man forstår kunstneren bag.
Og det er derfor, jeg synes, han er mega fed.
Han prøver ikke at være noget, han ikke er, siger Cathrine Haven.
Har fortjent at gi' den fuld gas ovenpå en uges stress Jeg har bukket under for lysterne - turpas Hele vejen, mig og min booze-flask' og lidt af det brun' hash Lever som om, der ikk' var noget i morgen Bruger alle de penge, som der var på mit kort Jeg havde nogle kontant', men de' glemt på tallerknen Bror, du ska' lære det - det går så stærkt det her Jeg har suget så meget, ka' ikk' engang mærk' det mer'- Vers fra 'Vildedage’ af ArtigearditFacebookTwitterKopier linkEmner:Wonderfestiwall|Bornholm|Brug af euforiserende stoffer|Spotify|Allinge-Sandvig




https://www.dr.dk/sporten/motorsport/leon-madsen-parkerer-smerterne-og-udbygger-vm-foering

MotorsportLeon Madsen parkerer smerterne og udbygger VM-føringLeon Madsen sluttede som nummer to Sverige og øgede forspringet i den samlede VM-stilling.
Danske Leon Madsen fortsætter sin imponerende sæson og er nu alene i front af VM-serien.
17.
aug.
2019 kl.
21.
40Bemærk: artiklen er mere end 30 dage gammelLæs opDen danske speedwaykører Leon Madsen var tvivlsom til lørdagens VM-grandprix i svenske Målilla, men danskeren stillede op og leverede varen.
Leon Madsen blev nummer to i finalen efter Fredrik Lindgren, og dermed udbyggede danskeren sin føring i den samlede stilling i VM-serien.
Her topper Leon Madsen efter seks løb med 75 point foran polske Bartosz Zmarzlik med 69 point.
Niels-Kristian Iversen sluttede som nummer ti lørdag, mens unge Mikkel Michelsen nåede semifinalen, som blev endestation.
Store mængder regn truede langt ud på lørdagen med at aflyse det svenske grandprix.
Det klarede dog op senere på dagen.
Leon Madsen var plaget af smerter i ankel og skulder efter sit styrt for nylig i Polen.
Det betød, at Leon Madsen måtte melde afbud til et EM-løb i Vojens, men danskeren kørte på smertestillende medicin lørdag.
Mikkel Michelsen var med som reserve og har også et wildcard i Vojens i september.
Den 24-årige falstring ligger godt til i EM-serien og har leveret stabil klubkørsel i sæsonen.
Stærkt Madsen-comebackDe to danskere lagde godt ud i første heat.
Leon Madsen vandt foran Michelsen, og så var det rutinerede Niels-Kristian Iversens tur.
Hans første start kastede en andenplads af sig.
Efter en dårlig start sled Madsen sig fra sidstepladsen til to point i sit andet heat.
Patryk Dudek blev udelukket som skyldner i et styrt i næste heat, hvor Michelsen sluttede sidst af tre kørere, og Iversen hentede en andenplads i sit andet heat.
Iversen noterede sig også en sidsteplads, men fulgte op med en førsteplads i et heat, hvor Leon Madsens maskine satte ud, netop som de to danskere kæmpede om førstepladsen.
Læs også:Medtaget Leon Madsen melder sig klar til svensk grandprixLeon Madsen kæmpede sig dog tilbage med en førsteplads, og det samme hentede Mikkel Michelsen i heat 18, og det betød, at Michelsen på fornem vis kørte sig i semifinalen.
Iversen blev sidst i samme heat, og semifinalepladsen forduftede for ham.
Dermed var Leon Madsen og Michelsen videre til semifinalen, hvor Michelsen sluttede som nummer tre og endte med ni point.
Leon Madsen kørte sig i sæsonens femte finale ud af seks mulige med yderligere to point fra andenpladsen på en flot dansk speedwayaften.
/ritzau/FacebookTwitterKopier linkEmner:Vojens|Polen|Sverige




https://www.dr.dk/nyheder/udland/13-er-anholdt-efter-sammenstod-mellem-politiske-yderfloje-i-usa

Udland13 er anholdt efter sammenstød mellem politiske yderfløje i USAGrupper fra den yderliggående højre- og venstrefløj er lørdag tørnet sammen i den amerikanske by Portland.
Medlemmer fra den yderliggående venstrefløjsorganisation Antifa demonstrerede mod en yderliggående højrefløjsdemonstration i Portland, Oregon.
18.
aug.
2019 kl.
02.
09 | opdateret 25.
sep.
2019 kl.
10.
53Bemærk: artiklen er mere end 30 dage gammelLæs opPolitiet har anholdt mindst 13 demonstranter i Portland i den amerikanske delstat Oregon.
Det sker, efter at demonstrationer blandt både den yderste højre- og venstrefløj lørdag endte i voldelige sammenstød.
Politiet har desuden beslaglagt metalstænger, peberspray og en række andre våben, som demonstranter var i besiddelse af.
Hundredvis af demonstranter fra den yderste højrefløj gik lørdag på gaden i den amerikanske storby.
Herunder demonstranter fra den Portland-baserede højrefløjsorganisation Patriot Prayer og organisationen Proud Boys, som er en højreorienteret nationalistisk bevægelse kun for mænd, der flere gange har truet med vold for at nå politiske mål og bliver betragtet som neofascister af flere af sine modstandere.
Her blev de mødt af moddemonstranter fra den yderliggående venstrefløjsorganisation Antifa.
Myndighederne har lukket flere broer og gader i forsøget på at adskille de stridende grupper af demonstranter.
Mindst en person er kommet til skade i forbindelse med sammenstødene og er bragt til hospitalet med en ambulance.
Tre andre bliver tilset af læger på stedet, siger politiets talsperson, Tina Jones.
Polititiske kommentarerSituationen i Portland har lørdag fået flere politiske kommentarer med på vejen.
Borgmesteren i Portland, Ted Wheeler, betegner situationen i byen som "potentielt farlig og voldelig".
Allerede et par dage forud for lørdagens demonstrationer skrev borgmesteren på Twitter, at personer, som planlagde at sprede vold og had i Portland ikke var velkomne i byen.
USA's præsident, Donald Trump, skriver lørdag på Twitter, at der "holdes nøje øje med Portland".
I sit tweet gentager Trump, at han seriøst overvejer at placere Antifa på USA's terrorliste.
Det er dog ikke klart, hvordan præsidenten vil udføre sådan en plan, da det ikke er muligt for den amerikanske regering at erklære en amerikansk organisation for en terrorgruppe.
Der findes i USA kun sådan en liste for udenlandske organisationer, såsom al-Qaeda.
/ritzau/APRettelse: Det fremgik tidligere i artiklen, at Proud Boys er en neofascistisk organisation.
Det er nu ændret til en "højreorienteret nationalistisk bevægelse kun for mænd, der flere gange har truet med vold for at nå politiske mål og bliver betragtet som neofascister af flere af sine modstandere”.
FacebookTwitterKopier linkEmner:Donald Trump (politiker)|al-Qaeda|Portland|USA|Vold




https://www.dr.dk/sporten/badminton/vm-afbud-sender-antonsen-og-joergensen-videre-til-anden-runde

BadmintonVM-afbud sender Antonsen og Jørgensen videre til anden rundeAnders Antonsen og Jan Ø.
Jørgensen er videre til anden runde ved VM i badminton uden kamp, meddeler Badminton Danmark.
Anders Antonsen er Danmarks bedste bud på en medalje ved VM i badminton.
Af Emil Halkier17.
aug.
2019 kl.
20.
18Bemærk: artiklen er mere end 30 dage gammelLæs opDer er spillet nul kampe ved verdensmesterskabet i badminton.
Andet ville også være mærkeligt eftersom mesterskabet først serves i gang mandag i den schweiziske by Basel.
To dage før mesterskabet er de danske herresingler, Anders Antonsen og Jan Ø.
Jørgensen, imidlertid allerede klar til anden runde ved VM, meddeler Badminton Danmark.
Læs også:Badmintonforbund nedjusterer VM-målsætning efter turbulent årOprindeligt skulle Anders Antonsen have mødt guatemalanske Kevin Cordon, mens Jan Ø.
Jørgensen stod til en duel med franske Brice Leverdez.
Begge modstandere har dog meldt afbud til VM, og derfor er de to danskere allerede klar til anden runde.
Her møder Antonsen vinderen af opgøret mellem Liew Daren og Khosit Phetpradab, mens Jan Ø.
Jørgensen får modstand af enten Tommy Sugiarto eller Nluka Karnartne.
I første runde skal den tredje danske herresingle, Hans-Kristian Vittinghus, op mod andenseedede Chou Tien-chen fra Taiwan.
Danmark rejser til VM i Schweiz med målet om at hente en enkelt medalje.
En top-8 placering er dog også acceptabelt, oplyste forbundet tidligere på ugen.
FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton Danmark|Schweiz|Badminton




https://www.dr.dk/sporten/fodbold/england/var-stjaeler-showet-i-deler-mellem-city-og-tottenham

EnglandVAR stjæler showet i deler mellem City og TottenhamManchester City førte 1-0 og 2-1, men måtte alligevel nøjes med uafgjort mod Christian Eriksen og Tottenham.
Gabriel Jesus (Manchester City) var ikke helt enig med kampens dommer Michael Oliver i annulleringen af 3-2 scoringen i overtiden.
17.
aug.
2019 kl.
20.
43Bemærk: artiklen er mere end 30 dage gammelLæs opManchester City var klart bedst, havde langt de fleste chancer og førte flere gange, men det var ikke nok til sejr i sæsonens første store test i Premier League.
På hjemmebane måtte Manchester City således nøjes med 2-2 mod hårdt kæmpende Tottenham, og nogle vil påstå, at der var tale om tyveri.
Dermed er både City og Tottenham noteret for fire point efter de to første spillerunder.
Læs også:Hattrick-helten Pukki sparker sig op som Premier League-topscorerChristian Eriksen spillede hele kampen for Tottenham, men det var sjældent, at han fik mulighed for at iscenesætte spillet.
Manchester City sad nærmest på alt spil i kampens første fase, og det kastede en scoring af sig efter 20 minutter.
Kevin De Bruyne sendte et højt indlæg mod bageste stolpe, hvor Raheem Sterling med hovedet dirigerede bolden i mål til 1-0.
Det var hans fjerde sæsonmål, og han er nu ligatopscorer sammen med Teemu Pukki.
Tottenham trodsede City-overtagDa havde Tottenham ikke haft noget at skulle have sagt, men ud af det blå svarede London-klubben tilbage bare tre minutter efter.
Erik Lamela førte bolden frem midt i banen, fik plads til at skyde fra 20 meter og satte 1-1-målet ind.
Det fik blot City til at lægge et nyt tryk, og den næste føring skulle komme efter 35 minutter, og igen var De Bruyne bagmanden.
Belgieren lagde en aflevering til første stolpe, hvor Sergio Agüero snittede bolden i mål til 2-1.
De Bruyne var endda tæt på et assist-hattrick i første halvleg, men da han igen serverede fornemt efter 42 minutter, sendte Ilkay Gündogan sin afslutning snert forbi stolpen.
City's brasilianer, Gabriel Jesus, nåede at starte jublen, før kampens dommer efter brug af videodommersystemet VAR valgte at annullere scoringen.
 Store protester efter den annullerede scoring i overtiden, der betød, at opgøret mellem de to engelske storklubber endte 2-2.
1 / 2City's brasilianer, Gabriel Jesus, nåede at starte jublen, før kampens dommer efter brug af videodommersystemet VAR valgte at annullere scoringen.
1 / 2Store protester efter den annullerede scoring i overtiden, der betød, at opgøret mellem de to engelske storklubber endte 2-2.
2 / 2City kom ud til anden halvleg som et hold, der ville sætte tingene på plads.
Hjemmeholdet indledte et stormløb mod Tottenham-målet og havde flere gode chancer til at øge føringen.
Efter ti minutter fik Tottenham så et hjørnespark, og minsandten om ikke Lucas Moura i stedet headede udligningen ind til 2-2.
Han var blevet skiftet på banen få sekunder inden.
Så måtte City igen jagte en føring, og bare et par minutter senere var det tæt på, da Bernardo Silva ramte overliggeren.
Men Tottenham havde held med at holde City fra fadet, selv om hele stadion i kampens tillægstid troede, at Gabriel Jesus havde scoret til 3-2 efter et hjørnespark.
Men videodommersystemet VAR annullerede mål for hånd på bolden, efter City-spillere havde nået at juble vildt og længe.
/ritzau/FacebookTwitterKopier linkEmner:Bernardo Silva (fodboldspiller)|Gabriel Jesus (fodboldspiller)|Tottenham Hotspur FC|Fodbold|England




https://www.dr.dk/sporten/fodbold/superliga/minut-minut-esbjerg-faar-saesonens-foerste-sejr






https://www.dr.dk/nyheder/politik/lokke-efter-v-krise-jeg-tog-let-pa-det

Krise i VenstreSe temaPolitikLøkke efter V-krise: Jeg tog for let på detLars Løkke Rasmussen tager ansvaret for balladen i Venstre.
Han har ladet musene lege på bordet, mens han selv tog på sommerferie, siger han til avisen DanmarkLars Løkke Rasmussen, Kristian Jensen og Jakob Ellemann-Jensen på sommermødet.
17.
aug.
2019 kl.
21.
16Bemærk: artiklen er mere end 30 dage gammelLæs opVenstres formand Lars Løkke Rasmussen erkender nu i et interview med avisen Danmark, at han selv kunne have gjort mere for at undgå den krise, der har præget partiet efter sommerferien.
- Jeg tog for let på det hen over sommeren, siger Lars Løkke Rasmussen i et interview med avisen.
I interviewet knytter han den aktuelle ballade i Venstre, hvor der blandt andet har rejst sig røster, der taler om at skifte både Løkke og Kristian Jensen ud, alene til kampen om at finde en ny gruppeledelse i partiet.
- Det viser bare, at selv den mest rutinerede engang imellem kan blive for naiv.
Jeg burde have forudset, at alle de 43 andre gruppemedlemmer ikke bare ville vente til efter sommerferien med drøftelser om, hvem der skulle sidde i gruppeledelsen.
- Derfor går alt muligt i gang.
Det er ringe af mig, at jeg ikke intervenerer, siger Lars Løkke Rasmussen til avisen.
Læs også:FAKTA Sådan har Venstre fordelt ansvaret mellem formand og næstformandSkulle selv have lagt linjenDet var, ifølge avisen Danmark, blandt andet næstformand Kristian Jensen, der var begyndt at lægge planer om at sætte sine folk ind som både gruppeformand og politisk ordfører.
Og da Lars Løkke Rasmussen vendte tilbage efter sommerferie, forsøgte han at sætte sit eget hold med Inger Støjberg som gruppenæstformand, hvilket blev underkendt af gruppen, så Støjberg under stor kritik fra baglandet ikke fik en ledelsesrolle.
- Det er også mit ansvar, når sommeren er slut, at jeg som partiets formand ringer til en avis og fortæller, hvordan landet står.
Det blev så ikke mig, men partiets næstformand (Kristian Jensen, der i Berlingske brugte lejligheden til at undsige formanden, red.
).
Det skaber også noget forvirring, siger Lars Løkke Rasmussen.
Måtte sende mail til alle medlemmerSenest har Løkke været nødsaget til at sende en mail til alle Venstres 32.
000 medlemmer, hvor han orienterer om situationen og slår fast, at partiets formand lægger linjen, og partiets næstformand ikke har mere magt, end partiets vedtægter foreskriver.
Han understreger overfor avisen Danmark, at det er en myte, at der nogensinde har været en aftale mellem ham og Kristian Jensen om, at de skulle dele formandskabet på en måde, der rækker ud over partiets vedtægter.
Der blot slår fast, at næstformanden vikarier for formanden, når han er væk.
- Ved siden af handler det også om at have et tæt og tillidsfuldt samarbejde.
Det har vi også haft på almindelig vis, siger Lars Løkke Rasmussen til avisen.
/ritzau/FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Turisme|Berlingske Media




https://www.dr.dk/sporten/motorsport/kroppen-knaser-men-leon-madsens-kurs-mod-vm-guldet-fortsaetter-det-er-det-her-jeg

MotorsportKroppen knaser, men Leon Madsens kurs mod VM-guldet fortsætter: 'Det er det her, jeg vil'Leon Madsen bed tænderne sammen og kørte på smertestillende yderligere fra konkurrenterne i den samlede VM-stilling.
Af Emil Halkier og Mikkel Bartholdy17.
aug.
2019 kl.
23.
13Bemærk: artiklen er mere end 30 dage gammelLæs opLeon Madsen vil være verdensmester.
Det viste den danske speedwaykører, da han lørdag aften trodsede samtlige af kroppens signaler, satte sig på cyklen og kørte en andenplads hjem i det svenske grandprix.
Med podiepladsen udbyggede Leon Madsen sin føring i den samlede VM-stilling, og han er nu seks point foran polske Bartosz Zmarzlik.
Forrige fredag var danskeren en tur i det ovale grusunderlag, og siden da har kroppen knaget og braget.
Faktisk var det tvivlsomt, om Leon Madsen overhovedet ville blive klar til køre ræs i svenske Målilla.
- Det har været noget af en rutchebanetur.
Efter mit styrt i fredags var jeg langt nede.
Jeg havde en masse smerter både i min ankel og min skulder.
Da jeg kom til træning i går (fredag, red.
) og satte mig på cyklen, så det sgu sort ud, sagde Leon Madsen.
Leon Madsen og landsmanden Mikkel Michelsen under lørdagens svenske grandprix.
 Med sin podieplads udbyggede Leon Madsen (tv.
) sin VM-føring.
Danskeren har 75 point og forspringet til polske Bartosz Zmarzlik på andenpladsen er nu seks point.
1 / 2Leon Madsen og landsmanden Mikkel Michelsen under lørdagens svenske grandprix.
1 / 2Med sin podieplads udbyggede Leon Madsen (tv.
) sin VM-føring.
Danskeren har 75 point og forspringet til polske Bartosz Zmarzlik på andenpladsen er nu seks point.
2 / 2En tur forbi stævnelægen til en omgang lokalbedøvende sprøjter fik imidlertid dæmpet smerterne den smule, der skulle til, ikke bare for at gennemføre, men igen, igen køre sig i finalen og også på podiet.
Madsen har nu været i fem af seks mulige finaler i årets VM-serie.
- Det er da en kæmpe præstation med de smerter, jeg døjer med.
Det er ren fightervilje, det er det.
100 procent.
Det er det her, jeg vil.
Jeg vil være verdensmester, og jeg kæmper til sidste blodsdråbe, havde jeg nær sagt, sagde danskeren med et smil.
- Jeg giver alt, hvad jeg har i mig.
Kan ikke løfte armenNår speedwaykørere rammer den rytme og fart, Leon Madsen har fundet i årets VM-serie, vil de som regel helst køre så ofte som muligt.
Lige nu er den førende dansker dog ganske godt tilfreds med, at næste afdeling først er om to uger i Tyskland.
Læs også:Leon Madsen parkerer smerterne og udbygger VM-føringDer går nemlig et par dage, før han igen vrider gashåndtaget i bund.
- Der er overhovedet ingen chance for, at jeg sidder på en speedwaycykel i morgen (søndag, red.
), sagde Leon Madsen.
Sammen med sit team får danskeren lidt at se til for at få kroppen på ret køl inden grandprixet i Teterow.
Både ryg, skulder og ankel får Leon Madsen til at bide tænderne sammen i smerte.
Læs også:Medtaget Leon Madsen melder sig klar til svensk grandprixMen han er en hård hund, danskeren.
Intet spil for galleriet, understregede han.
- Det kan jeg garantere dig for, at det ikke var (spil for galleriet, red.
).
Jeg kan næsten ikke løfte min højre arm.
Den er så færdig.
Der resterer fire runder af VM-serien, og bliver skulderen ikke bedre, kan Leon Madsen, hvis storformen fortsætter, blive nødt til at løfte VM-trofæet med venstre.
Lige nu ligger han i hvert fald lunt i speedwaysvinget til at blive den første danske verdensmester siden Nicki Pedersen i 2008.
FacebookTwitterKopier linkEmner:Speedway|Tyskland|Nicki Pedersen (speedwaykører)




https://www.dr.dk/nyheder/udland/50000-er-hjemlose-efter-storbrand-i-slumkvarter-i-bangladesh

Udland50.
000 er hjemløse efter storbrand i slumkvarter i BangladeshMange er kommet til skade i forbindelse med voldsom brand i Dhaka, men der er ingen meldinger om omkomne.
)18.
aug.
2019 kl.
03.
41Bemærk: artiklen er mere end 30 dage gammelLæs opOmkring 50.
000 personer står uden tag over hovedet, efter at en voldsom brand hen over weekenden har hærget et slumkvarter i Bangladesh.
Det skriver BBC.
Branden har ramt slumkvarteret Chalantika i hovedstaden Dhaka.
Der er ingen meldinger om omkomne, men mange personer er blevet kvæstet i forbindelse med den store brand, oplyser myndighederne.
Det tog brandvæsnet i byen mere end seks timer at få bugt med flammerne.
Flere end 15.
000 hjem er blevet ødelagt i slumkvarteret.
Mange af husenes tage er lavet af plastik, hvilket har hjulpet flammerne til at sprede sig hastigt.
De fleste indbyggere i slumkvarteret har blot en sparsom indkomst.
Mange af dem var rejst væk fra området i forbindelse med fejringen af den muslimske højtid eid.
Det er ingen meldinger om, hvad der kan have forårsaget den ødelæggende brand.
Politiet har lanceret en efterforskning, der skal klarlægge årsagen.
Myndighederne i Bangladesh oplyser ifølge BBC, at der bliver taget hånd om tusindvis af personer, som efter branden står uden tag over hovedet.
Billeder fra branden viser, at store dele af kvarteret var i flammer.
Mange af de lokale, der var i området, da branden brød ud, søgte tilflugt på høje hustage i nærheden.
Billeder viser, at flere af beboerne er vendt tilbage til slumkvarteret natten til søndag dansk tid, hvor de har observeret de omfattende skader, som flammerne har påført deres hjem.
/ritzau/FacebookTwitterKopier link




https://www.dr.dk/nyheder/udland/briterne-kan-blive-ramt-af-fodevaremangel-ved-hardt-eu-brud

BrexitSe temaUdlandBriterne kan blive ramt af fødevaremangel ved hårdt EU-brudLækkede dokumenter fra den britiske regering opridser 'sandsynlige efterskælv' af skilsmisse fra EU uden aftale.
Briterne kan stå uden ting som fødevarer, medicin og brændstof.
18.
aug.
2019 kl.
02.
10Bemærk: artiklen er mere end 30 dage gammelLæs opDet kan blive nødvendigt at genindføre fuld kontrol ved grænsen mellem EU-landet Irland og det britiske Nordirland, hvis Storbritannien forlader EU uden en aftale om, hvordan skilsmissen skal gennemføres.
Det forventer den britiske regering ifølge fortrolige brexitdokumenter, som er lækket til avisen The Sunday Times.
I dokumenterne forsøger regeringen angiveligt at opridse de mest sandsynlige 'efterskælv' i tilfælde af en no-deal brexit.
Det er altså ikke de værst tænkelige scenarier, som bliver oprullet, skriver avisen.
Dokumenterne er ifølge avisen udarbejdet denne måned af the Cabinet Office, der har til opgave at støtte premierministeren og regeringen i at opfylde politiske målsætninger.
- Under kodenavnet Operation Yellowhammer giver dossieret et sjældent glimt af den hemmelige planlægning, som regeringen laver for at undgå et katastrofalt kollaps i nationens infrastruktur, skriver The Times.
Alvorlig mangel på basale tingEn anden sandsynlig konsekvens vil være mangel på fødevarer, medicin og brændstof i Storbritannien i flere måneder efter en udtrædelse uden en aftale.
Det skyldes, at den britiske import af varer forventes at blive voldsomt forstyrret.
Op til 85 procent af de lastbiler, som fragter varer via Den Engelske Kanal, er ifølge dokumenterne ikke forberedt på at skulle gennem toldkontrol i Frankrig, før de kan køre om bord på en færge til England.
Det kan betyde, at lastbilerne må vente i over to dage i de franske havne.
Også strømmen af fragt gennem de britiske havne forudses at blive markant mindsket i op til tre måneder efter en no-deal brexit.
Vil forlade EU den 31.
oktoberDen konservative premierminister, Boris Johnson, har siden sin udnævnelse i juli flere gange slået fast, at Storbritannien forlader EU den 31.
oktober uden en aftale, såfremt EU ikke går med til at genforhandle skilsmisseaftalen.
Flere partifæller samt oppositionspolitikere er dog kritiske over for Johnsons kurs.
Johnsons forgænger, Theresa May, indgik i november sidste år en aftale med EU om betingelserne for at træde ud, men hun formåede ikke at få opbakning til aftalen hjemme i London.
Det største stridspunkt er, hvordan den åbne grænse mellem Irland og Nordirland skal fungere fremover.
Mange irske, britiske og europæiske politikere er nervøse for, at en grænse med kontrolposter og bomme kan få tidligere tiders blodige konflikt i Nordirland til at blusse op.
Theresa May og EU blev derfor enige om, at Storbritannien i en overgangsperiode fortsat skulle være del af EU's toldunion.
På den måde ville man undgå en såkaldt 'hård' grænse.
Men tilhængere af brexit er nervøse for, at Storbritannien dermed aldrig kapper båndene til EU fuldstændigt.
/ritzau/ReutersFacebookTwitterKopier linkEmner:Boris Johnson (politiker)|EU|Storbritannien|Theresa May (politiker)|EU-forhold




