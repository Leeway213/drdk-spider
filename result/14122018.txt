https://www.dr.dk/nyheder/indland/fyret-red-barnet-generalsekretaer-min-ledelsesstil-var-hard

IndlandFyret Red Barnet-generalsekretær: Min ledelsesstil var for hårdJonas Keiding Lindholm er ked af, at ansatte er stoppet på grund af hans stil som leder for Red Barnet.
Jonas Keiding Lindholm (th.
) har de seneste 3,5 år været generalsekretær for Red Barnet.
(Arkivfoto) 14.
dec.
2018 kl.
23.
34Bemærk: artiklen er mere end 30 dage gammelLæs opJonas Keiding Lindholm er fredag blevet fyret som generalsekretær for Red Barnet.
Ifølge bestyrelsen fordi han har haft en for hård ledelsesstil, som har ført til mistrivsel og fået en håndfuld ledere til at forlade organisationen.
Hovedpersonen selv siger, at han har haft et højt ambitionsniveau og lagt et hårdt pres på sine medarbejdere.
Han er ked af, at han ikke opdagede, hvor galt det stod til.
- Jeg har det rigtig skidt med, at nogle ansatte har slået sig på organisationen og mig.
Jeg har kun ønsket at skabe små mirakler, og det gør Red Barnet.
- Når der har været en lav arbejdsglæde hos nogle i Red Barnet, så har jeg et stort medansvar for det, og det er jeg rigtig ked af.
- Jeg er nede i det dybeste kammer af min sjæl og se på, hvad jeg kunne have gjort anderledes, siger Jonas Keiding Lindholm.
Skulle skabe et stærkere Red BarnetHan har været i Red Barnet gennem 14 år, hvoraf det sidste 3,5 år har været som generalsekretær for organisationen.
Læs også:Red Barnet fyrer dansk generalsekretærJonas Keiding Lindholm forklarer, at han havde som opgave at skabe et stærkere Red Barnet, og at der derfor er blevet lagt et større pres på medarbejderne.
- Der har i mange tilfælde betydet, at flere ansatte har skullet levere mere i det samme tidsrum.
Det er der selvfølgelig mange, som er blevet presset af, siger han.
Tilfreds med organisationenSelv om Jonas Keiding Lindholm forlader Red Barnet med en fyreseddel, er han tilfreds med den organisation, han efterlader.
- Jeg er rigtig stolt af de resultater, der er blevet skabt i Red Barnet på min vagt.
- Styrket økonomi, flere frivillige, flere frie midler, og vi har nået mange flere børn.
Red Barnet har et langt bedre fundament, end da jeg startede.
Det er jeg rigtig glad for, siger han.
Ville have handlet anderledesSet i bagklogskabens lys ville han gerne have handlet anderledes.
- Et af de største ansvarsområder, man har som leder, er, at der er ressourcer til at levere på strategien.
- Jeg skulle have bedt om flere ressourcer hos bestyrelsen, og så er det klart, at min egen ledelsesstil ikke har været så favnende og rummende, som man kunne have ønsket sig, siger Jonas Keiding Lindholm.
/ritzau/FacebookTwitterKopier linkEmner:Jonas Keiding Lindholm (organisationsleder)|Red Barnet|Ledelse|Arbejdsmarked




https://www.dr.dk/nyheder/udland/donald-trump-udpeger-midlertidig-stabschef

UdlandDonald Trump udpeger midlertidig stabschef Mick Mulvaney, budgetdirektør i Det Hvide Hus, bliver præsident Donald Trumps tredje stabschef.
Mick Mulvaney er blevet udpeget som midlertidig stabschef for den amerikanske præsident, Donald Trump.
14.
dec.
2018 kl.
23.
52Bemærk: artiklen er mere end 30 dage gammelLæs opPræsident Donald Trump har udpeget Mick Mulvaney som midlertidig stabschef.
Han kommer fra en stilling som budgetdirektør i Det Hvide Hus.
Det skriver nyhedsbureauet AP.
Mick Mulvaney skal - i hvert fald for en periode - afløse John Kelly, der meldte sin afgang i sidste uge.
Læs også:Helt central figur forlader Det Hvide Hus: Udgjorde et bolværk mod Trumps spontanitetMick Mulvaney bliver dermed den tredje stabschef på de knap to år, som Donald Trump har været amerikansk præsident.
- Mick har gjort et fantastisk stykke arbejde i administrationen.
Jeg ser frem til at arbejde sammen med ham i hans nye job, hvor vi vil "MAKE AMERICA GREAT AGAIN", skriver Donald Trump på Twitter.
Takker John KellySamtidig takker han den afgående stabschef, John Kelly, der stopper ved udgangen af 2018.
John Kelly blev stabschef i juli 2017.
Her erstattede han Reince Priebus, der blev skiftet ud under stor dramatik.
Det er set før, at der sker en vis rotation på den post i Det Hvide Hus.
Barack Obama havde fire stabschefer i sine første fire år som præsident.
/ritzau/FacebookTwitterKopier linkEmner:Barack Obama (politiker)|Donald Trump (politiker)|Reince Priebus (politiker)|USA|Twitter




https://www.dr.dk/sporten/haandbold/em-kvinder/holland-og-helle-thomsen-misser-em-finalen

EM KvinderHolland og Helle Thomsen misser EM-finalenVærtsnationen Frankrig var for stærk til sidst og slog Holland 27-21 og blev klar til EM-finalen mod Rusland.
Hollands danske træner, Helle Thomsen, kunne ikke føre sit hold til sejr.
Frankrig vinder 27-21 og er i EM-finalen.
Af Morten Top14.
dec.
2018 kl.
22.
30Bemærk: artiklen er mere end 30 dage gammelLæs opDe franske værter er en enkelt kamp fra den store triumf ved EM i håndbold for kvinder.
Fredag spillede franskmændene sig således i EM-finalen, da Holland efter en lige første halvleg blev knækket og besejret 27-21.
Dermed blev Frankrig klar til finalen, hvor Rusland venter, efter at russerne tidligere fredag besejrede Rumænien.
Læs også:Russiske favoritter spiller sig i EM-finalenFørste halvleg blev en ganske lige affære, og Frankrig gik til pause foran med et enkelt mål.
12-11-føringen blev dog udbygget med det samme efter pausen.
Men Holland kom tilbage og udlignede til 13-13.
Det blev også 14-14, inden de franske EM-værter med fire mål i træk skabte afstand og senere også øgede og bragte sig foran 21-15 med et kvarter igen.
Læs også:Ekspert: EM-værterne og OL-guldvinderne favoritter til at nå finaleDet var mere, end danske Helle Thomsens hollandske mandskab kunne hente i kampens sidste kvarter.
EM-finalen spilles søndag og skal dømmes af den danske dommerduo med Line Hesseldal Hansen og Karina Christiansen.
/ritzau/FacebookTwitterKopier link




https://www.dr.dk/nyheder/udland/shakira-anklages-skattesnyd-anklagemyndighed-kraever-145-millioner-euro

UdlandShakira anklages for skattesnyd: Anklagemyndighed kræver 14,5 millioner euroDen spanske anklagemyndighed mener, at sangerinden har boet i Barcelona siden 2012.
Sangerinden har ifølge nyhedsbureauet AP ingen kommentarer til sagen.
Af Signe Mai Vilsbøll14.
dec.
2018 kl.
22.
37Bemærk: artiklen er mere end 30 dage gammelLæs opEfter næsten et års efterforskning sigter den spanske anklagemyndighed sangerinden Shakira for skatteunddragelse.
På trods af at den colombianske stjerne flere gange har sagt, at hun havde været bosiddende på Bahamas, mener anklagemyndigheden nemlig, at Shakira har haft fast adresse i den catalanske hovedstad, Barcelona, i flere år.
Anklagemyndigheden kræver 14,5 millioner euro af sangerinden, skriver nyhedsbureauet AP.
Flyttede officielt i 2015Shakira flyttede officielt til Barcelona i 2015, hvor hun bor med sin mand, den professionelle fodboldspiller Gerard Piqué, og parrets to børn.
Ifølge anklagemyndigheden var Shakira dog allerede bosat i Barcelona fra 2012.
Anklagemyndigheden mener kun, at hun i perioden indtil 2015 har haft kortere ophold udenfor Spanien.
Shakira har ifølge AP ingen kommentarer til sigtelsen.
Optrådte i Paradise PapersEfterforskningen af Shakira begyndte sidste år, fordi sangerinden optrådte i de såkaldte Paradise Papers, der blev lækket af flere medier verden over.
Paradise PapersParadise Papers er et stort læk på 13,4 millioner dokumenter fra de to selskaber Appleby i Bermuda og Asiaciti Trust i Hongkong samt 19 selskabsregistre.
Papirerne er blevet lækket til den tyske avis Süddeutsche Zeitung, som har videreformidlet dem til et internationalt konsortium af undersøgende journalister.
Dokumenterne afslører, hvordan en lang række mennesker og selskaber har placeret deres investeringer i skattely.
Blandt de afslørede personer er den amerikanske handelsminister, Wilbur Ross, musikerne Bono fra U2 og Madonna samt den engelske dronning, Elizabeth den 2.
Der er også 140 danskere blandt navnene i de lækkede papirer.
Det er ikke nødvendigvis ulovligt at placere sine investeringer i et skattely.
Sådanne sager vil i sidste ende skulle afgøres ved en domstol.
Da Shakiras advokat dengang blev spurgt til sangerindens faste bopæl, svarede han, at hun har boet adskillige steder gennem sin professionelle karriere.
Fra ham lød det desuden, at hun altid har overholdt gældende love der, hvor hun har været bosiddende.
Flere stjerner mistænkt for fifleri med skatFlere stjerner har været i søgelyset for mistænkelige skatteforhold efter lækket af Paradise Papers.
Fodboldstjernen Cristiano Ronaldo gik for fem måneder siden med til at erklære sig skyldig i en skattesag for at få nedsat sin straf.
Han accepterede dermed også at betale en bøde på 18,8 millioner euro (cirka 140 millioner kroner, red.
) for manglende skattebetaling.
Og tilbage i juli 2016 fik fodboldspilleren Lionel Messi og hans far en dom på 21 måneders betinget fængsel, fordi de havde snydt den spanske stat for 30 millioner kroner i skat.
Dommen blev dog senere er blevet erstattet med bøder.
FacebookTwitterKopier linkEmner:Anklagemyndigheden|Cristiano Ronaldo (fodboldspiller)|Gerard Piqué (fodboldspiller)|Barcelona|Skatter og afgifter




https://www.dr.dk/nyheder/indland/signe-slipper-studiegaeld-paa-52000-kroner-det-er-jo-ekstremt-fedt

IndlandSigne slipper for studiegæld på 52.
000 kroner: 'Det er jo ekstremt fedt'30-årige Signe Hansen er en af de danskere, der har fået afskrevet offentlig gæld.
30-årige Signe Hansen har lige fået sit første job i Danmark.
Af Sally Frydenlund Larsen14.
dec.
2018 kl.
21.
54 | opdateret 15.
dec.
2018 kl.
15.
28Bemærk: artiklen er mere end 30 dage gammelLæs op485.
000 borgere får i disse dage besked om, at de har fået eftergivet gæld til staten.
En af dem er Signe Hansen fra Hjørring.
Hun havde godt set beskeden fra Gældsstyrelsen i sin e-boks, men hun havde ikke kunnet tage sig sammen til at læse den.
Derfor eftergives gælden:485.
000 danskere har fået eftergivet hele eller dele af deres gæld til det offentlige.
Grunden er det tidligere Skats hedengangne inddrivelsessystem EFI.
Det nye it-system blev implementeret i 2013 og skulle automatisere al gældsinddrivelse.
Men EFI-systemet var imidlertid fuld af fejl og efterlod et stort rod med inddrivelsen af gæld, da det i efteråret 2015 endegyldigt blev skrottet.
Ifølge skatteministeren har EFI-systemet ”forurenet” de offentlige gældsposter så meget, at det ville kræve en manuel gennemgang for at finde ud af, om gælden stadig er gyldig.
Den gennemgang vil koste mere end værdien af gælden, som er på 5,8 milliarder kroner.
Og derfor skulle den eftergives, blev et enigt folketing enige om for halvandet år siden.
- Jeg havde egentlig udskudt det et godt stykke tid, fordi jeg så, hvor det var fra og tænkte, at det ikke kunne være gode nyheder.
Det plejer det ikke at være, siger hun.
Da hun så alligevel klikkede på beskeden, blev hun overrasket.
Der stod nemlig, at Gældsstyrelsen ekstraordinært havde afskrevet 52.
000 kroner af hendes gæld.
•52.
000 kroner er et stort beløb at få eftergivet.
Cirka 93 procent af de afskrevne gældsposter har en værdi på under 2.
000 kroner.
Kilde: SkatteministerietSigne Hansen kunne næsten ikke tro sine egne øjne.
- Jeg ringede til mine forældre og min mand med det samme og fortalte det.
De var også helt oppe at køre over det.
Det er jo ekstremt fedt, siger hun.
Har altid fået støtteLige siden hun var 18, har Signe Hansen fået enten SU eller kontanthjælp.
Derfor var hendes samlede gæld til det offentlige mere end 200.
000 kroner.
- Hele min gæld er mere eller mindre SU-lån eller regninger, vi ikke har kunnet betale.
Jeg har endelig fået mig et arbejde i Danmark, men jeg har ikke så mange timer og får kun 5.
500 udbetalt om måneden, fortæller Signe Hansen, der nu arbejder som IT-supporter.
•Dermed passer hun godt ind i gruppen af danskere, der har fået eftergivet gæld.
92 procent af dem, der får afskrevet gæld, har en årlig indkomst på under 200.
000 kroner, og de fleste er kontanthjælps- eller dagpengemodtagere.
•Når Gældsstyrelsen har valgt at eftergive gæld for en samlet værdi af 5,8 milliarder kroner, så skyldes det, at man vurderer at skyldnerne ikke kan betale pengene tilbage lige foreløbig.
Det er også tilfældet for Signe Hansen.
Sammen med sin mand har hun nemlig lån flere steder - både til sin bank og til forskellige kviklånsudbydere.
- Jeg har sådan en lang liste over alle de steder, vi skylder penge og det, at jeg nu har fået afskrevet næsten hele min SU-gæld, det er ekstremt fedt.
Resten må venteSelv om Signe Hansen nu kan strege et punkt eller to fra listen, så kommer de 52.
000 i afskrevet gæld ikke til at betyde større julegaver.
- Det kommer ikke til at gøre en forskel lige nu, fordi jeg skylder så mange andre steder.
Men når vi er færdige med vores banklån og alle de små kviklån, så kommer vi til det, vi skylder til den danske stat, og der vil det gøre en forskel.
Når Signe Hansen ikke har betalt af på sin offentlige gæld endnu, har det været en prioritering, fortæller hun.
- Det handler om, at når jeg ser på min gæld, så tænker jeg på, hvad der kommer mest gebyr på.
Og der kommer langt flere renter på mit banklån, end der gør på min gæld til staten.
•Signe Hansen bor ved Hjørring i Nordjylland.
Her skiller hun sig lidt ud fra størstedelen af de 485.
000, der får afskrevet gæld.
Afskrivningen af gæld påvirker nemlig særligt personer på Lolland, Langeland, Samsø samt i Albertslund og i mindre grad personer i kommunerne nord for hovedstaden.
Opdateret den 15/12 med faktaboks om begrundelsen for afskrivningen af den offentlige gæld.
FacebookTwitterKopier linkEmner:Økonomi|Gældsstyrelsen|e-Boks|Privatøkonomi|Hjørring




https://www.dr.dk/nyheder/indland/stojberg-tager-igen-til-vordingborg-lytte

Udrejsecenter på LindholmSe temaIndlandStøjberg tager igen til Vordingborg for at lytteInger Støjberg afløser Marcus Knuth, når der mandag er debatmøde om øen Lindholm i Vordingborg.
Lindholm skal kunne huse op til 125 udvisningsdømte udlændinge, afviste asylansøgere dømt for visse typer af kriminalitet og personer på tålt ophold.
14.
dec.
2018 kl.
22.
05Bemærk: artiklen er mere end 30 dage gammelLæs opDet er ikke mere end en uge siden, at udlændinge- og integrationsminister Inger Støjberg (V) var forbi øen Lindholm, der ifølge finansloven skal huse udvalgte grupper af udlændinge fra 2021.
Mandag 17.
december tager hun tilbage for at deltage i et debatmøde om øen.
Det bekræfter Udlændinge- og Integrationsministeriet.
Det er planen, at Lindholm skal huse udvisningsdømte udlændinge, afviste asylansøgere dømt for visse typer af kriminalitet og personer på tålt ophold.
- Vi er meget glade for, at integrationsministeren ved sin deltagelse viser, at hun tager de fremsatte protester og kommende problemer alvorligt, siger Peter Brinch, der er formand for arrangøren af mødet, Debatforeningen Folkemøde Møn.
Beboerne i Kalvehave, der lægger havn til færgen, der er eneste mulige transport til øen, er utilfredse med Lindholm-beslutningen.
Læs også:Til borgermøde om Lindholm er alle enige: Vi vil ikke have det udrejsecenterDe har derfor inviteret politikerne til en snak om deres holdninger.
Udfordring med kriminelle flygtningeDe frygter, hvad det vil betyde for dem, at dømte kriminelle kommer så tæt på deres by.
- Vi vil gerne høre jeres mening om, hvordan vi løser den udfordring, der er med udviste kriminelle flygtninge, hvordan man bevarer trygheden i det nærmiljø, der skal huse de udviste i et udrejsecenter, står der blandt andet i invitationen til politikerne.
Det fremgår af en pressemeddelelse fra arrangørerne.
Ifølge arrangørerne afløser Støjberg partifællen Marcus Knuth, der i første omgang var forventet deltager.
Integrationsministeren bliver dog ikke den eneste deltager fra Christiansborg.
De resterende partier sender også et medlem til mødet.
Blandt andre Naser Khader (K) og Zenia Stampe (R) deltager ifølge arrangørerne.
Borgermøde i KalvehaveTorsdag var der indkaldt til borgermøde i Kalvehave, hvor flere end 200 mennesker ifølge TV Øst mødte op.
Viceborgmester i Vordingborg Michael Seiding Larsen (V) deltog.
Han erkendte, at det bliver svært at ændre beslutningen.
- Men vi vil alligevel blive ved med at kæmpe imod det, indtil centeret bliver indviet, og den røde snor klippet over, sagde han.
Debatmødet mandag bliver holdt klokken 19 i DGI-huset i Vordingborg.
Arrangørerne måtte flytte mødet ind til Vordingborg af hensyn til sikkerhed og pladsmangel.
/ritzau/FacebookTwitterKopier linkEmner:Inger Støjberg (politiker)|Marcus Knuth (politiker)|Venstre|Vordingborg|Udlændingepolitik




https://www.dr.dk/nyheder/udland/kun-et-doegn-efter-vaabenhvile-kampe-brudt-ud-i-yemen

Humanitær krise i YemenSe temaUdlandKun et døgn efter våbenhvile: Kampe brudt ud i YemenDe krigsførende parter gav i går hinanden hånden på våbenhvile efter syv dages forhandlinger.
Yemens udenrigsminister, Khaled al-Yamani (tv.
) og repræsentant og forhandler for Houthi-oprørerne Mohammed Abdelsalam (th.
) giver hinanden hånden efter aftalen om en våbenhvile i Hodeida.
Af Lise Karlshøj Ipsen14.
dec.
2018 kl.
21.
57Bemærk: artiklen er mere end 30 dage gammelLæs opDen kun ét døgn gamle våbenhvile i Yemens havneby Hodeida ser allerede ud til at være brudt.
Det skriver nyhedsbureauet Reuters.
Lokale indbyggere beretter om, at der i dag er udbrudt kampe i udkanten af byen.
En indbygger fortæller til Reuters, at han har hørt lyden af missiler og automatiske våben.
To af de stridende parter i den knap fire år lange borgerkrig, Yemens regering og houthi-oprørerne, var indtil i går samlet til fredsforhandlinger lidt uden for Stockholm.
Det var første gang i mere end to år, at parterne var samlet ved forhandlingsbordet.
Forhandlingerne sluttede med håndtryk og en aftale om, at begge parter trækker deres tropper ud af Hodeida og indgår våbenhvile.
Det er meningen, at våbenhvilen skal gøre det lettere for nødhjælpsorganisationer at nå frem til landet, hvor over 20 millioner ud af landets 29 millioner indbyggere er plaget af sult.
- (Våbenhvilen, red.
) kan blive startskuddet til fred og enden på den humanitære krise i Yemen, lød det blandt andet fra FNs generalsekretær Antonio Guterres.
Grafik: Morten Fogde.
Kilde: RiskIntelligenceGrafik: Morten Fogde.
Kilde: RiskIntelligenceHold øje med våbenhvilenTidligere i dag opfordrede FN's særlige udsending til Yemen, Martin Griffiths, til, at der med det samme bliver indsat FN-observatører i Hodeida, som skal holde øje med, om våbenhvilen bliver overholdt.
Overfor FN's sikkerhedsråd gjorde han det klart, at FN's tilstedeværelse i Hodeida er "en essentiel del af den tillid", som er nødvendig for at implementere gårsdagens aftale mellem de krigsførende parter.
Læs også:Puk Damsgårds dagbog fra Yemen: Skoledrengene, der overlevede et luftangrebHodeida er under houthi-oprørernes kontrol, ligesom de kontrollerer hovedstaden Sana'a.
Hodeida betragtes som en strategisk vigtig by, da dens havn tjener som livline for de cirka 18 millioner yemenitter, som bor i de territorier, der er under houthi-oprørernes kontrol.
Cirka 80 procent af nødhjælpen til landet bliver distribueret gennem byen.
Som led i fredsforhandlingerne blev parterne også enige om at udveksle flere end 15.
000 fanger.
Udvekslingen skal efter planen finde sted i begyndelsen af det nye år.
KRIGEN I YEMEN•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
•Houthierne har sendt missiler ind over Saudi-Arabien.
Saudi-Arabien anklager Iran for at smugle våben til houthierne gennem havnebyen Hodeida på Yemens vestkyst.
Det afviser Iran.
•Mindst 10.
000 menes at være blevet dræbt i krigen, men tallet kan være langt højere, da ingen har det fulde overblik.
•FN betegner situationen i Yemen som den største humanitære katastrofe i verden netop nu.
FacebookTwitterKopier linkEmner:António Guterres (politiker)|Forenede Nationer|Saudi-Arabien|Yemen|Krige og væbnede konflikter




https://www.dr.dk/nyheder/udland/begik-politiske-mord-i-1970erne-flygtet-drabsdoemt-italiener-udleveres

UdlandBegik politiske mord i 1970'erne: Flygtet drabsdømt italiener udleveresDen nyvalgte brasilianske præsident har lovet, at han vil udlevere 63-årig aktivist til Italien.
Cesare Battisti har siden 1981 været på flugt fra de italienske myndigheder.
Af Lise Karlshøj Ipsen14.
dec.
2018 kl.
20.
43Bemærk: artiklen er mere end 30 dage gammelLæs opItalien får måske snart et årelangt ønske opfyldt.
En brasiliansk højesteretsdommer har nemlig beordret anholdelsen af en italiensk militant kommunist, som i årevis er undsluppet straf i sit hjemland.
Det drejer sig om den 63-årige militante venstrefløjsaktivist Cesare Battisti, som er dømt for fire mord og adskillige røverier, som han begik mens han var aktiv i en gruppe på venstrefløjen med tætte forbindelser til den venstreorienterede italienske terrororganisation De Røde Brigader.
De Røde BrigaderVar en venstreorienteret terrororganisation, som eksisterede fra omkring 1970 til midten af 1980'erne.
Forsøgte ved magt at realisere en revolutionær stat ved at ramme statens nøglepersoner.
Organisationen bortførte og myrdede i 1978 den tidligere italienske premierminister Aldo Moro og begik også en række mord i 1980'erne.
Aftagende støtte fra venstrefløjen samt en ny lov om strafnedsættelse til kronvidner medførte i løbet af 1980'erne en gradvis optrevling af organisationen.
Kilde: Den Store DanskeHan fik i 1979 en livstidsdom for sine forbrydelser.
Men i 1981 lykkedes det ham at flygte fra fængslet.
Han skjulte sig nogle år i Mexico og tog derfra videre til Frankrig.
Her begyndte Battisti at skrive kriminalromaner - og med stor succes.
Men da fransk politi i 2005 gik med til at udlevere ham til Italien, flygtede Battisti til Brasilien.
Her blev han i 2007 anholdt, og Italien har siden kæmpet for at få ham udleveret.
Brasiliens daværende præsident, den venstreorienterede Luiz Inacio Lula da Silva gav ham til Italiens store frustration flygtningestatus.
Bolsonaro vil udlevereMen nu sidder Lula selv fængslet under anklager om korruption, og Brasiliens nyvalgte præsident, den stærkt højreorienterede Jair Bolsonaro, som tiltræder præsidentembedet 1.
januar 2019, har lovet, at han vil udlevere Battisti som en gave til Italien.
Ifølge den italienske justitsminister, Alfonso Bonafede, har hans ministerium i månedsvis arbejdet på sagen.
Læs også:Jair Bolsonaro vinder præsidentvalget i Brasilien- Vi har ventet på en hændelse, som kunne ændre tingene, såsom valget af Bolsonaro.
- Battisti skal vende tilbage til Italien.
Det skylder vi familierne til hans ofre.
Det skylder vi vores land, siger han.
Det er endnu uklart, om Battisti er blevet anholdt.
Arrestordren skal være blevet givet videre til Interpol, som ikke har ville kommentere sagen.
FacebookTwitterKopier linkEmner:Italien|Jair Bolsonaro (politiker)|Brasilien|De Røde Brigader|Kriminalitet




https://www.dr.dk/sporten/fodbold/superliga/aab-vinder-drama-med-dommeren-i-fokus

SuperligaAaB vinder drama med dommeren i fokusAaB vandt ude over OB i et opgør med en spøjs dommerkendelse.
Kasper Pedersen blev matchvinder.
14.
dec.
2018 kl.
21.
08 | opdateret 14.
dec.
2018 kl.
21.
44Bemærk: artiklen er mere end 30 dage gammelLæs opAaB vandt ude over OB i et opgør med en spøjs dommerkendelse.
Kasper Pedersen blev matchvinder.
Det var gæsterne fra AaB, der fredag aften kunne hæve armene i jubel.
Det skete i Odense, efter at nordjyderne slog OB 2-1 i opgøret i Superligaen, og dermed vandt AaB sin anden sejr i træk på fremmed græs.
Opgøret var en lige affære med mange chancer til begge hold.
Nicklas Helenius bragte OB foran 1-0 på et straffespark i sidste minut af første halvleg, men så fik gæsterne vendt opgøret på hovedet.
Først fik Kasper Kusk udlignet for AaB kort inde i anden halvleg, og med ti minutter igen blev Kasper Pedersen så matchvinder med et mål på et hovedstød.
Læs også:Fodboldklubben AaB fyrer træner Morten WieghorstKampen vil også blive husket for en spøjs situation i første halvleg, da dommer Michael Johansen underkendte en scoring fra AaB&#x2019;s Tom van Weert på et straffespark.
Sejren betød, at AaB overtog fjerdepladsen fra OB.
AaB har 28 point, mens OB har et point færre.
Kampen blev indledt med en noget mærkværdig situation, da AaB efter ti minutter fik tilkendt et straffespark.
Det scorede den hollandske angriber Tom van Weert på, men efterfølgende dømte dommer Michael Johansen frispark til OB i stedet for mål til stor forvirring.
Læs også:FC Midtjylland cruiser op på førstepladsenI første halvlegs sidste minut var det så OB's tur til at få straffespark.
Den mulighed omsatte hjemmeholdets topscorer Nicklas Helenius sikkert til en pauseføring på 1-0.
Efter 57 minutter fik gæsterne så udlignet, da kantspiller Kasper Kusk med en følt inderside sendte bolden i det lange hjørne uden chance for OB-keeper Sten Grytebust.
Ti minutter før tid kunne gæsterne så juble, da forsvarsspiller Kasper Pedersen efter et hjørnespark headede bolden i nettet til 2-1-føring til gæsterne.
OB pressede hårdt til det sidste, men fynboerne lykkedes ikke med at udligne, og dermed har OB fortsat 27 point.
/ritzau/FacebookTwitterKopier linkEmner:AaB|Odense Boldklub|Fodbold|Kasper Kusk (fodboldspiller)|Holland




https://www.dr.dk/nyheder/udland/ni-japanske-universiteter-snoed-med-optagelse-de-ikke-ville-have-kvinder-ind

UdlandNi japanske universiteter snød med optagelse: De ikke ville have kvinder indFørst indrømmede ét universitet at have snydt.
Nu har otte andre fulgt trop.
Sådan så det ud, da administrerende direktør på Tokyo Medical University, Tetsuo Yukioka, i august undskyldte offentligt for at have fusket med optagelserne.
Nu viser det sig, at universitetet slet ikke var alene om den praksis.
Af Sally Frydenlund Larsen14.
dec.
2018 kl.
21.
09Bemærk: artiklen er mere end 30 dage gammelLæs opKvinder gør sig bedre som mødre end som læger.
Det var logikken på Tokyo Medical University, da de i 12 år snød kvinder fra at komme ind på medicinstudiet.
Og ramaskriget var stort, da det i august nåede offentligheden.
Skandalen affødte en offentlig undersøgelse af en række andre medicinske fakulteter i landet, og nu ligger konklusionen klar: Mindst otte andre uddannelsesinstitutioner har favoriseret mandlige ansøgere.
- Mange kvindelige studerende, som gennemfører studiet, ender med at opgive den medicinske praksis for at føde og opfostre børnUnavngiven kilde, Tokyo Medical University.
- Det er dybt skuffende, siger Japans undervisningsminister Masahiko Shibayama til et Kyoto-baseret medie ifølge BBC.
Kvinder har forspringDe ni universiteter har forskellige begrundelser for at lade flere mænd end kvinder komme ind på medicinuddannelsen.
Da sagen rullede i august, begrundede Tokyo Medical University deres praksis med, at "mange kvindelige studerende, som gennemfører studiet, ender med at opgive den medicinske praksis for at føde og opfostre børn".
På Juntendo Universitet, der også ligger i Tokyo, er undskyldningen for fuskeriet en anden.
Her udtaler ledelsen, at det var nødvendigt at gøre det sværere for kvinder at komme ind, fordi de fra naturens side er mænd overlegne.
- Idéen var at redde de her drenge, og det var på den baggrund, at vi kompensede, siger universitetets leder Hajime Arai på et pressemøde, hvor dekanen for universitets medicinske fakultet, Hiroyuki Daida, også deltog.
Ifølge ABC News uddybede han sådan her:- Kvinder bliver hurtigere mentalt modne end mænd, og på det tidspunkt, hvor de tager optagelsesprøven, har kvinder bedre kommunikationsevner.
Hiroyuki Daida, dekan, Juntendo Universitet i Japan.
- Kvinder bliver hurtigere mentalt modne end mænd, og på det tidspunkt, hvor de tager optagelsesprøven, har kvinder bedre kommunikationsevner.
Abe: Flere kvinder skal arbejdeDen undskyldning køber Masae Ido ikke.
Hun er repræsentant for det stigende antal kvinder, som er blevet sorteret fra.
- Jeg var forfærdet.
Det var meningen, at det skulle have været en beklagelse, men det var bare dårlige undskyldninger fra start til slut, siger hun til ABC News.
Den omfattende optagelsesfusk går stik imod, hvad den japanske premierminister, Shinzu Abe, ellers har svoret.
Nemlig at han har aktivt arbejdet for at få flere kvinder i ind på det japanske arbejdsmarked.
Tokyo Medical University har for at rette op på skandalen optaget 101 kvinder, som var blevet afvist i det manipulerede optagelsessystem.
FacebookTwitterKopier linkEmner:Tokyo|Japan|Sundhed og velvære|Videregående uddannelser|BBC




https://www.dr.dk/nyheder/regionale/nordjylland/helge-og-co-siger-ja-til-faa-dks-stoerste-vindmoellepark-i-baghaven

NordjyllandHelge og co.
siger ja til at få DK’s største vindmøllepark i baghaven: Den kommer os alle til gavnNormalt er der stor modstand – men ved Nørrekær Enge ser de lokale en god fidus i vindmølleprojekt.
Helge Christiansen glæder sig over, at vindmølleprojektet kommer lokalsamfundet til gode.
Af Klaus Videbæk og Adrian Busk Christensen14.
dec.
2018 kl.
19.
30Bemærk: artiklen er mere end 30 dage gammelLæs opDet går sjældent stille for sig, når et område i Danmark bliver udpeget til rejsning af vindmøller.
De stjæler udsynet, støjer og gør husene usælgelige, lyder det.
Men selvom der også har været modstand ved Nørrekær Enge ved Limfjorden vest for Nibe, så bakker en stor del af borgerne i området nu op om de 36 nye vindmøller på op til 150 meter, der kommer til at udgøre Danmarks foreløbigt største vindmølleprojekt på land.
Læs også:Danmarks største landvindmøllepark får grønt lysPlanerne blev mandag og torsdag endeligt godkendt af politikerne i Aalborg og Vesthimmerlands Kommune, men forud for det har en gruppe af borgere været i tæt dialog med energiselskabet Vattenfall, som står bag projektet.
Det har resulteret i en aftale, der både kommer energiselskabet og de lokale til gavn.
De får nemlig anpart i møllerne, som kan bruges på udvikling af lokalområdet.
- Det har været helt afgørende for vores opbakning til det, fortæller Helge Christiansen, pensioneret folkeskolelærer og næstformand i Nørrekær Enges Vindmølleforening.
- Vi er en forening med små tusind medlemmer, der bakker op om grøn energi og den grønne omstilling, og derfor bakker vi også op om et mølleprojekt.
Men vi har sagt, at et lokalt medejerskab af vindmøllerne er en forudsætning for projektet.
Hvis man bakker op om den grønne omstilling, må man acceptere, at der også skal stå et antal møller i vores baghave.
Helge ChristiansenFond til lokale projekterDet er endnu ikke afgjort, hvor mange kroner og ører vindmølleprojektet kommer til at kaste af sig i området, da også naboer og lodsejere har mulighed for at byde ind på møllerne, og det er heller ikke afgjort, hvad pengene kommer til at gå til.
- Men der er mange muligheder, siger Helge Christiansen.
Konkret vil pengene blive placeret i en fond, som de lokale kan administrere over.
Der ligger i forvejen 13 vindmøller i området, så på egnen er man ikke fremmede over for et sådant projekt.
Helge Christiansen er dog godt klar over, at de nye vindmøller kommer til at blive markante.
- Selvfølgelig vil de 36 nye vindmøller komme til at præge landskabet herude rent synsmæssigt, men det er jo et temmelig øde område, hvor der ikke er nogen beboelse, så vi synes, der er plads til vindmøller i Nørrekær Enge.
Mens der bredt betragtet er opbakning til projektet, er de nærmeste naboer fortsat modstandere af projektet.
Det har Helge Christiansen forståelse for – men, siger han:- Hvis man bakker op om den grønne omstilling, må man acceptere, at der også skal stå et antal møller i vores baghave.
Kommunerne hænger i bremsenDa beslutningen om det nye vindmølleprojekt blev offentliggjort i går, var det med lovord fra politikere i både Aalborg og Vesthimmerlands Kommune.
Men spørger man seniorforsker ved DTU Kristian Borch, der forsker i sociale konflikter i forbindelse med ny teknologi, så er kommunerne i dag alt for dårlige til at få store grønne projekter op at stå.
Det er en slags snusfornuft fra begge sider, der gør, at det hænger sammen.
Kristian Borch, Seniorforsker ved DTUHavde det ikke været på initiativ fra både Vattenfall og borgerne i området, var det næppe blevet til noget, påpeger han.
- Det er en slags snusfornuft fra begge sider, der gør, at det hænger sammen, siger han.
- Vattenfall gør det, fordi de gerne vil have vindmøllerne op og tjene penge på dem.
Og så er der nogle ildsjæle i området, der har ressourcerne til at forhandle med energiselskabet.
Det er en fin konstruktion, men den er tilfældig.
Kommunerne har ikke gjort ret meget for at få det til at lykkes.
Men spørgsmålet er, om kommunerne har de rette kompetencer og nok ressourcer til at løse opgaven med at drive så komplekse projekter som en vindmøllerpark.
Stort uforløst potentialeKristian Borch mener i den sammenhæng, at der er et stort uforløst potentiale for kommunerne.
I takt med at der er kommet nye datacentre til landet, og vi skal lægge om til grønne energi, så er kommunerne nødt til at spille en mere aktive rolle for at få vindmølleprojekterne realiseret.
Det er ikke bare en mulighed for dem – de bør gøre mere, siger Kristian Borch:- Man er kommet frem til, at de nye datacentre alene kræver 700 vindmøller på land.
Så kan man selv prøve at regne ud, hvor mange vindmølleparker af Nørrekær Enges størrelse, det kræver.
Udover at være mere effektive er der også den fordel ved landvindmøller sammenlignet med havvindmøller, at de faktisk kan komme et lokalsamfund til gode.
Det viser projektet her med al ønskelig tydelighed, siger han:- Hvis vi sætter dem op på havet, så giver det strøm, og det giver grøn strøm, men det giver altså ikke nogen vækst i lokalområdet.
Og det er det, borgerne har fundet ud af her.
Efter planen skal vindmøllerne stå klar i år 2021.
FacebookTwitterKopier linkEmner:Vattenfall|Vindkraft|Vindmølleindustri|Danmarks Tekniske Universitet|Aalborg




https://www.dr.dk/sporten/haandbold/em-kvinder/russiske-favoritter-spiller-sig-i-em-finalen

EM KvinderRussiske favoritter spiller sig i EM-finalenDe russiske håndboldkvinder vandt sikkert 28-22 over Rumænien og bookede dermed en plads i EM-finalen.
Rusland er klar til EM-finalen.
14.
dec.
2018 kl.
19.
30 | opdateret 14.
dec.
2018 kl.
19.
35Bemærk: artiklen er mere end 30 dage gammelLæs opDe russiske håndboldkvinder spillede sig fredag i EM-finalen i håndbold med en sikker sejr over Rumænien.
Dermed blev Rusland det første finalehold, inden Frankrig og Holland mødes i den anden semifinale senere fredag.
Rusland besejrede Rumænien 28-22 efter en kamp, hvor rumænerne lagde bedst ud, men russerne kom tilbage og vandt kampen sikkert.
Læs også:Ekspert: EM-værterne og OL-guldvinderne favoritter til at nå finaleRumænien kom ellers godt fra start uden holdets absolut største stjerne, da Cristina Neagu er skadet.
Eliza Lulia Buceschi scorede kampens første mål, og først efter tre minutter lykkedes det for favoritterne at komme på måltavlen, da Anna Vyakhireva scorede på straffekast.
Også 15 minutter inde i første halvleg fastholdte de rumænske kvinder presset på Rusland med en hurtig kontrascoring, der bragte Rumænien foran med to mål.
Usikre målmandspræstationer og et sløset forsvar gav Rusland problemer i det meste af første halvleg.
En gedigen skideballe fra den russiske træner, Jevgenij Trefilov, fik tilsyneladende vækket de russiske kvinder kort inden pausen, og Rusland førte efter første halvleg med 16-15.
Læs også:Danmark bliver repræsenteret i EM-finalenDe rumænske kvinder fik da også en skidt start på anden halvleg med flere kontrafejl.
Hos Rusland var Anna Vyakhireva derimod i vælten, og hun nåede i alt op på 13 scoringer.
Knap otte minutter skulle der gå, før Ana-Maria Dragut sørgede for en rumænsk forløsning med anden halvlegs første rumænske mål.
Et kvarter inde i anden halvleg var kursen dog sat mod en russisk sejr, da favoritterne førte med fire mål, og resten af opgøret handlede primært om sejrens størrelse.
Det er 13 år siden, at Rumænien senest har været i en finale.
Det var i 2005 ved VM i Rusland, og dengang hed modstanderen ligeledes Rusland, og også dengang blev det til russisk sejr.
/ritzau/FacebookTwitterKopier linkEmner:Rusland|Rumænien|Håndbold|Frankrig|Holland




https://www.dr.dk/nyheder/indland/anne-skyldte-penge-til-skat-men-maa-ikke-betale-tilbage

Skat i kriseSe temaIndlandAnne skyldte penge til Skat, men må ikke betale tilbage485.
000 borgere får eftergivet gæld til det offentlige - men ikke alle er glade.
Gældsstyrelsen har ekstraordinært afskrevet gæld for milliarder af kroner.
Af Sean Coogan14.
dec.
2018 kl.
20.
00Bemærk: artiklen er mere end 30 dage gammelLæs opForleden tikkede en ny besked ind i Anne Madsens e-boks.
Den var fra Gældstyrelsen, og i beskeden stod der, at hun skyldte penge til Skat.
- Jeg blev meget overrasket.
Jeg anede ikke, hvad det var, siger Anne Madsen.
Hendes første tanke var, at hun ikke skylder nogen penge, fortæller hun.
Det fik hende til at ringe til Gældsstyrelsen for at få afklaring.
Her viste det sig, at Anne Madsen i flere år har skyldt Skat omkring 500 kroner, som blev afkrævet i 2011.
Og dem vil hun gerne betale, siger hun.
Men det kan hun ikke.
Hun er nemlig en af de 485.
000, der har fået afskrevet gæld.
Læs også:Skatteminister: Det er ikke sjovt at sløjfe gæld for 5,8 milliarder kronerGældstyrelsen: Ikke muligt at genoplive gældenOg nu hvor gælden er afskrevet for de 485.
000 borgere, er det ikke muligt for borgerne at betale de pågældende gældsposter tilbage, forklarer Lars Nordahl Lemvigh, direktør i Gældsstyrelsen.
- De er væk, og det vil sige, at hvis der kommer en borger og betaler, så er der ikke en gæld at betale af på, fordi der har været en proces med at få den afskrevet, siger direktøren, der lægger vægt på, at der er tale om gammel gæld.
Han kalder det en ekstraordinær situation og siger, at det er en politisk beslutning fra sidste sommer, der nu bliver udmøntet.
Derfor kan man ikke oprette gælden igen, siger han.
- Det er en lovgivning, der ligger bag, der regulerer det.
Vil ikke have eftergivet gældDa Anne Madsen ringede til Gældsstyrelsen, fik hun at vide, at hendes gæld bundede i restskat på omkring 400 kroner, som hun blev informeret om i 2011.
- Jeg tænkte, ’det lader jeg bare overgå til næste år’ og har ikke tænkt over det, før jeg fik brevet, siger hun.
Det faldt ikke i god jord hos Anne Madsen, da hun over telefonen fik at vide, at hun ikke kan betale sin gæld tilbage, fortæller hun.
- Jeg sagde, at jeg ikke synes, at det er i orden.
Jeg har ikke lyst til at stå i deres arkiver, hvor der står, at jeg har fået eftergivet noget gæld, som jeg egentlig gerne vil betale, siger hun.
Gælden, som nu bliver slettet, er på 536 kroner på grund af renter.
Men det er altså ikke en julegave for hendes vedkommende at slippe for at betale, siger hun.
- Jeg har altid betalt alle mine ting til tiden.
Jeg har aldrig skyldt noget, så jeg synes bestemt ikke, at det er en fed oplevelse, siger hun.
FacebookTwitterKopier linkEmner:Gældsstyrelsen|Skat|Økonomi|e-Boks|Skatter og afgifter




https://www.dr.dk/nyheder/regionale/oestjylland/trivslen-halter-i-aarhus-kommune-hver-fjerde-medarbejder-har-oplevet

ØstjyllandTrivslen halter i Aarhus Kommune: Hver fjerde medarbejder har oplevet truslerDet er dybt bekymrende, at så mange har oplevet vold eller trusler, mener både medarbejderrepræsentant og stadsdirektør.
Sosu-assistent Hanne Staal og forstander Lis Kjems arbejder på plejehjemmet Skelager i Aarhus N, hvor der er mange demente.
 Sosu-assistent Hanne Staal er en af de mange ansatte i Aarhus Kommune, som oplever vold og trusler på sit arbejde.
1 / 2Sosu-assistent Hanne Staal og forstander Lis Kjems arbejder på plejehjemmet Skelager i Aarhus N, hvor der er mange demente.
1 / 2Sosu-assistent Hanne Staal er en af de mange ansatte i Aarhus Kommune, som oplever vold og trusler på sit arbejde.
2 / 2Af Heikki Yding, Sarah Friis Elkjær og Emma Lichscheidt14.
dec.
2018 kl.
18.
45Bemærk: artiklen er mere end 30 dage gammelLæs opVold og trusler er hverdag for mange af de mere end 22.
000 ansatte i Aarhus Kommune.
En ny trivselsmåling viser, at hver fjerde af de, der har besvaret spørgeskemaet, har oplevet trusler inden for det seneste år, og 13 procent har været udsat for vold.
Social- og sundhedsassistent Hanne Staal er en af dem, der har krydset af i begge felter.
Hun arbejder på plejehjemmet Skelager i Aarhus, hvor mange er demente.
- Det sker næsten dagligt.
Første gang blev jeg chokeret og tænkte, om jeg har sagt eller gjort noget forkert.
Mange af dem kan jo ikke sætte ord på, hvad der sker inde i dem, siger hun.
Plejehjemmets forstander Lis Kjems fortæller, at de fire til fem gange om måneden oplever alvorlige hændelser, som personalet taler om i plenum.
Medarbejderrepræsentant: Det er meget alvorligtI alt har 19.
469 ud af de 22.
726 medarbejdere valgt at svare, hvilket giver en svarprocent på 86.
Det er dybt bekymrende, at så mange har oplevet vold eller trusler, mener Trine Quist, der er formand for socialrådgiverne i Region Nord- og Midtjylland og næstformand for fælles MED-udvalget i Aarhus Kommune, hvor hun er repræsentant for medarbejderne.
- Det er meget, meget alvorligt.
Der er ikke nogen, der skal gå på arbejde og være bange for at opleve vold eller trusler, siger hun.
Det er første gang, at kommunen laver en trivselsmåling på samme tid for alle ansatte, og derfor er det ikke muligt at sammenligne med tidligere år.
Også stadsdirektør Niels Højberg er også bekymret for tallene.
- Jeg synes, det er rigtig mange, når man kigger på tallene, siger han.
- Vi kan jo se, at det er dér, hvor vores medarbejdere møder borgerne i mange forskellige relationer, både i omsorgssektoren, i det specialiserede socialområde og på børn- og ungeområdet.
Kræver kompetenceudviklingTilbage på plejehjemmet Skelager i Aarhus, mener forstander Lis Kjems, at der kun er én vej, hvis trivslen skal blive bedre.
- Det handler om at få kompetenceudviklet vores medarbejdere.
Hos os kommer der derfor konsulenter og supervisere personalet i plejesituationen, fortæller hun.
Nu skal trivselsundersøgelsen diskuteres af ledere og ansatte over alt i kommunens afdelinger.
- Vi kan nok desværre ikke komme ned på nul, men vi kan gøre vores bedste for sammen at finde ud af, hvordan vi markerer, at det her ikke er okay, og hvordan vi kan forebygge det, siger næstformanden for fælles MED-udvalget i Aarhus Kommune,Trine Quist.
Stadsdirektøren stemmer i.
- Vi er enige om, at der skal gøres en ekstra stor indsats for at få det her bekæmpet, og at sektorerne kan lære af hinanden, siger han.
FacebookTwitterKopier linkEmner:Aarhus Kommune|Vold|Kriminalitet|Aarhus|Jylland




https://www.dr.dk/nyheder/kultur/verdens-ti-bedst-betalte-topmodeller-se-listen

KulturVerdens ti bedst betalte topmodeller: Se listen Kardashian-søster Kendall Jenner indtager igen i år en førsteplads.
Kendall Jenner har ifølge Forbes tjent adskillige millioner på modelarbejdet i perioden juni 2017 til juni 2018.
Her er hun i front på catwalken.
Af Signe Mai Vilsbøll14.
dec.
2018 kl.
20.
53Bemærk: artiklen er mere end 30 dage gammelLæs opDen karakteristiske gang ned ad catwalken hos de store internationale modehuse kan være en indbringende forretning.
Det har det i hvert fald været for Kim Kardashians 23-årige lillesøster, Kendall Jenner.
På det amerikanske erhvervsmagasin Forbes' liste over bedst betalte modeller i 2018, indtager hun en førsteplads med en årlig indtægt på 22,5 millioner dollars (omkring 149 millioner danske kroner, red.
).
Kendall Jenner tog også Forbes-titlen i 2017.
1Kendall Jenner.
Hun er lillesøster til verdensstjernen Kim Kardashian, og hun har i år næsten tjent sin alder i millioner.
Model-karrieren, der tæller kontrakter med virksomheder som Estee Lauder, Adidas og Calvin Klein, gav ifølge Forbes' beregninger Kendall Jenner en årlig indtægt på 22,5 millioner dollars.
2Karlie Kloss.
Karlie Kloss var bare 14 år, da hun blev opdaget.
Og nu er hun med sine 26 somre og 185 cm blevet en af verdens bedst betalte modeller.
I 2018 har hun ifølge Forbes tjent 13 millioner dollars.
3Chrissy Teigen- 33-årige Chrissy Teigens indtægt fra modelarbejde ligger på svimlende 11,5 millioner dollars.
Hun har været model siden 2010, og så har hun også optrådt i samtlige af hendes ægtemand, musikeren John Legends, musikvideoer.
Chrissy Teigen er desuden kogebogsforfatter.
4Rosie Huntington-Whitely.
11,5 millioner dollars er ifølge Forbes også summen, som 31- årige Rosie Huntington-Whitely har tjent.
Hun har i sin 16 år lange modelkarriere gået for modehuse som Givenchy, Valentino og Balmain, og optrådt i reklamekampagner for blandt andre Ralph Lauren, Tommy Hilfiger og Victoria's Secret.
5Cara Delevigne.
Den britiske model Cara Delevigne, 26, er både kendt fra catwalken og for sit skuespil.
Siden 2012 har hun spillet med i 11 film - blandt andet filmen Paper Towns, der er baseret på John Greens bog af samme navn.
Ifølge Forbes' beregninger har Cara Delevigne scoret 10 millioner dollars på sit arbejde.
6Gisele Bündchen.
Gisele Bündchen har i år udgivet en bog om sit liv og lavet reklame for flere modevirksomheder.
Blandt andet brasilianske modevirksomheder.
Den 38-årige model er oprindeligt fra Brasilien, og hun har tidligere stået øverst på Forbes' liste over bedst betalte modeller i verden.
I 2018 har hun ifølge magasinet tjent 10 millioner dollars - ligesom Cara Delevigne.
7Gigi Hadid.
9,5 millioner dollars har den amerikanske model Gigi Hadid tjent.
Hun er født i 1995, og så er hun en af tre Hadid-søskende.
De er alle kendte modeller.
Gigi Hadid er også kendt for sit sneaker-samarbejde med Nike.
8Bella Hadid.
22-årige Bella Hadid er lillesøster til Gigi Hadid.
Hun har til trods for sin unge alder ifølge Forbes tjent 8,5 millioner dollars.
I år har det blandt andet været på at lægge ansigt til kampagner for Dior Beauty og urfabrikanten Tag Heuer.
9Joan Smalls.
Puertoricanske Joan Smalls, 30, har tjent omtrent det samme som Bella Hadid - 8,5 millioner dollars.
Hun har dog ifølge Forbes gået langt flere modeshows end de andre modeller på listen.
Og så har hun også skudt kampagner for blandt andre Estee Lauder og Moschino.
10Doutzen Kroes.
Doutzen Kroes er vokset op i en lille hollandsk by, men rejste som ganske ung til New York og skrev kontrakt med make-up fabrikanten L'Oreal.
Ligesom flere andre på listen har hun gået shows for det anerkendte lingerie-mærke Victoria's Secret, og hun har fortsat kontrakt med L'Oreal.
Ifølge Forbes har hun tjent 8 millioner dollars.
FacebookTwitterKopier linkEmner:Kendall Jenner (kendis)|Kim Kardashian (kendis)|Mode- og designbranchen|Victoria's Secret|Brasilien




https://www.dr.dk/nyheder/udland/facebook-svigt-kan-have-laekket-brugeres-private-billeder

UdlandFacebook-svigt kan have lækket brugeres private billeder6,8 millioner brugere har muligvis helt uvidende fået delt private billeder med hundredvis af apps.
Facebook har muligvis lækket en stor gruppe brugeres private billeder.
14.
dec.
2018 kl.
18.
38Bemærk: artiklen er mere end 30 dage gammelLæs opHvis Facebook-stifter Mark Zuckerberg troede, at han ville få en stille stund efter kritikken de seneste måneder er haglet ned over Facebook, så må han tro om igen.
Problemerne om databeskyttelse fortsætter for it-giganten Facebook, der muligvis har gjort private billeder fra næsten syv millioner brugere synlige for andre apps, de tidligere har anvendt.
Det skriver nyhedsbureauet Reuters fredag.
Læs også:Facebook har tabt pusten: Antallet af aktive brugere fortsætter sit fald i EuropaTeknisk direktør hos Facebook Tomer Bar har udsendt en meddelelse, hvori han forklarer problemet.
- Når nogen giver en app tilladelse til at få adgang til deres billeder på Facebook, giver vi normalt kun appen adgang til de billeder, som brugeren deler på sin tidslinje.
- I det her tilfælde har en fejl potentielt givet appudviklerne adgang til andre billeder.
Blandt andet billeder delt på Facebook Historier og på Marketplace, siger Tomer Bar.
Vil kontakte ramte brugereBillederne har været tilgængelige for tredjepartsapps fra 13.
til 25.
september.
- Vi er kede af, at det er sket.
Vi vil samarbejde med udviklerne for at slette billeder fra de ramte brugere, siger Tomer Bar.
Facebook vil nu kontakte de brugere, der kan være ramt af fejlen.
De vil få mulighed for at se, hvilke billeder der er delt uden deres accept.
/ritzau/FacebookTwitterKopier linkEmner:Facebook|Mark Zuckerberg (erhvervsleder)|Caféer og barer




https://www.dr.dk/nyheder/viden/kroppen/er-du-bange-naale-vaccine-piller-kan-blive-fremtiden

KroppenEr du bange for nåle?
Vaccine-piller kan blive fremtiden Danske forskere arbejder på at lave en pille, der kan erstatte stikket med vaccination.
Det kan gøre det nemmere og billigere at vaccinere i ulande.
Det er svært at lave vacciner i pilleform.
For vaccinen må ikke komme ned i den sure mavesyre.
Men nu er det lykkes forsker fra DTU at lave piller, som de kan pakke vacciner i.
Af Emilie Aagaard14.
dec.
2018 kl.
18.
36Bemærk: artiklen er mere end 30 dage gammelLæs opJeg er bange for nåle.
Jeg ved godt, at kanylen er en lille, tynd sag.
Det gør jo ikke ret ondt at blive stukket.
Alligevel må jeg kigge væk, trække vejret dybt og holde mit ur-instinkt nede, når jeg skal forbi lægen for at blive vaccineret.
Så da jeg møder Line Hagner Nielsen fra DTU Nanotech, og hører om hendes arbejde med at lave en vaccine-pille, spidser jeg ører.
P1 redder verdenSARS, svineinfluenza, fugleinfluenza og ebola.
Det er nogle af de sygdomme, der har skræmt verdenssamfundet de sidste 15 år.
Selv om de hver især har kostet menneskeliv, så har et globalt beredskab sørget for, at det aldrig gik helt amok.
Men hvad rammer os næste gang?
P1 redder verden iklæder sig beskyttelsesdragten og kigger på fremtidens pandemier.
Du kan høre programmet her.
For langt de fleste vacciner gælder det, at det kræver et stik at blive vaccineret.
Man kan ikke give en vaccine som pille, fordi medicinen bliver ødelagt i mavens sure miljø og ikke kommer i tæt nok kontakt med de immunceller, som det skal i kontakt med for at skabe immuniteten, forklarer hun.
Men Line Hagner Nielsen og hendes kollegaer har fundet en måde at lave pillerne på, som kan gøre vaccine-piller til virkelighed.
Og selv om jeg ville glæde mig over at slippe for et stik i ny og næ, er det ikke her i Danmark, Line Hagner Nielsen ser størst potentiale.
- Det vil være nemmere og det vil være billigere, så det har især betydning i ulande, forklarer Line Hagner Nielsen.
Piller på størrelse med sukkerkornHelt konkret laver Line Hagner Nielsen sammen med andre forskere meget små beholdere, kaldt mikrocontainere, som man kan pakke medicinen i.
- Mikrocontainere er på størrelse med et sukkerkorn.
Det betyder, at de sætter sig fast i tarmens slimhinde.
I dem kan vi fylde vaccine i, og putte et låg på.
Det gør, at vaccinen er beskyttet gennem maven, siger Line Hagner Nielsen.
I stedet for en stor pille, forsøger forskerne at fordele medicinen i mange mikropiller.
De sætter sig nemlig fast i tarmens slimhinde, og medicinen bliver derfor bedre optaget i kroppen.
Foto: Jesper Scheel, DTU Nanotech I tarmen vil låget blive opløst, så vaccinen kan komme ud og blive optaget af immunceller.
Og det er nødvendigt for at få en effekt i immunsystemet.
Bedre vaccinationsrater i ulandeSelvom det er træls at skulle stikkes, er vi i Danmark gode til at få de vacciner, som sundhedsmyndighederne anbefaler.
Anderledes er det i ulande.
- Der er en række ting, der gør det sværere at vaccinere i ulande.
Vaccinerne skal holdes på køl, og de fylder meget – så de kan være svære at få ud, hvor logistikken er dårlig.
Så skal der sundhedspersonale til at håndtere dem.
Så det er besværligt og dyrt, siger Line Hagner Nielsen.
Netop de problemer ville en vaccine-pille kunne fjerne.
- De behøver ikke at være på køl, fordi de er mere stabile.
De fylder mindre, og man behøver ikke så meget sundhedspersonale, siger Line Hagner Nielsen.
Derudover vil der med piller ikke være samme risiko for, at kanylerne bliver genbrugt (og dermed kan være med til at sprede sygdomme), og der vil også være mindre affald, som ofte er svært for ulande at håndtere korrekt.
Der kan godt gå ti årDet er lykkes forskerne fra DTU at lave mikrocontainere og pakke vacciner i dem.
Men i museforsøg har de svært ved at få immunceller i tarmen til at optage nok af vaccinen.
- Der er stadigvæk noget vej.
Vi skal ramme nogle specifikke celler nede i tarmen, og det er lidt kompliceret at få det til at lykkes, forklarer Line Hagner Nielsen.
Hun vurderer derfor, at der godt kan gå ti år eller mere, før det lykkes at kunne vaccinere mennesker med piller.
- Vi har nogle lovende resultater, så lovende at vi arbejder videre på det, slutter Line Hagner Nielsen.
FacebookTwitterKopier linkEmner:Vaccinationer|Danmarks Tekniske Universitet|Videnskab|Medicin




https://www.dr.dk/nyheder/kultur/boeger/blod-vold-og-mystik-derfor-skal-du-laese-117-aar-gammel-romanklassiker-med

BøgerBlod, vold og mystik: Derfor skal du læse 117 år gammel romanklassiker med 'forfærdelig' hovedperson’Kongens Fald’ er aktuel som teaterforestilling og podcast.
Vi har spurgt dramatikeren og manuskriptforfatteren bag, hvorfor historien stadig holder.
Joen Højerslev spiller hovedrollen, Mikkel Thøgersen,  i Det Kgl.
Teaters forestilling 'Kongens Fald'.
(Foto: Miklos Szabo © Det Kgl.
Teater)Af Michelle From Hoxer14.
dec.
2018 kl.
20.
00Bemærk: artiklen er mere end 30 dage gammelLæs op- Lige pludselig er der en, der får skåret halsen over og så er der en hesteslagtning, siger dramatiker Henrik Szklany om den vold, som han især lagde mærke til første gang, han læste ’Kongens fald’.
Jeg tror, den er blevet en klassiker, fordi den er så svær at forstå 100 procent, det er svært at få greb om den.
Henrik Szklany, dramatikerHenrik Szklany har som den første nogensinde dramatiseret Johannes V.
Jensens historiske roman fra 1901 til et teaterstykke, som lige nu kan ses i Skuespilhuset i København og til januar på Aarhus Teater.
Samtidig er ’Kongens Fald’, der er blevet udråbt som den bedste danske roman fra det 20.
århundrede, også blevet omdannet til en podcastserie af manuskriptforfatter Dunja Gry Jensen.
© GyldendalOm 'Kongens fald'Johannes V.
Jensens (1873-1950) historiske roman ’Kongens fald’ udkom oprindeligt i tre bind: ’Foraarets død’, ’Den store sommer’ og ’Vinteren’ fra 1900-01.
Den foregår i perioden fra slutningen af 1400-tallet til midten af 1500-tallet og er bl.
a.
kendt for sine mytologiske skikkelser og svulstige sprog.
Fortællingens hovedperson er Mikkel Thøgersen fra Himmerland, der som ung rejser til København for at studere.
Han bliver senere soldat og ender som vagt for Kong Christian II, som han føler sig forbundet med.
Her er han bl.
a.
med ved kongens blodige overtagelse af Sverige også kendt som det ’Stockholmske Blodbad’ i 1520.
Mikkel Thøgersen kæmper gennem hele romanen med at finde sit ståsted, og ligesom kongen ender han ensom og alene.
Johannes V.
Jensen skrev foruden romaner også digte, kronikker og drama.
Han modtog i 1944 Nobels Litteraturpris for sit forfatterskab.
Men er den 117 år gamle bog overhovedet relevant i dag?
Vi har bedt Henrik Szklany og Dunja Gry Jensen give deres bud på, hvorfor ’Kongens fald’ om den fattige bondesøn fra Himmerland, der ender med at tjene kongen, er blevet så stor en klassiker – og hvad den kan sige os i dag.
Hvilke tre ord karakteriserer romanen?
- Længsel, ensomhed og natur.
I bogen er det meget naturen, der bliver billeder på sindsstemninger og psykologi.
Man får aldrig så meget konkret at vide, man kommer ind i karaktererne på en anden måde, siger Henrik Szklany.
- ’Kongens fald’ er meget smuk, den er skrevet i et smukt og poetisk sprog.
Den er også vild, fordi den peger i så mange retninger og har så fortættet og rigt et univers.
Og så er det et overlegent værk med en overlegen fortæller, som virkelig behersker noget og behersker læseren, siger Dunja Gry Jensen.
Hvem er Mikkel Thøgersen – og hvad kæmper han med?
- Mikkel er da forfærdelig, svarer Dunja Gry Jensen og griner, da jeg spørger, hvad han er for en mand.
- Men samtidig kan jeg godt forstå ham.
Han kæmper med den her klassiske splittelse mellem ekstrem mindreværd og storhedsvanvid.
Det kendte Johannes V.
Jensen nok også fra sig selv som kunstner.
Men Mikkel formår ikke at løfte sig op fra det mindreværd, han har med sig fra sin fattige opvækst.
Dunja Gry Jensen kæmpede med at få den fåmælte og indelukkede karakter til at leve i podcasten, hvor hun var nødt til at skrive en hel del replikker til Mikkel Thøgersen.
Det samme gjorde Henrik Szklany, da han skulle omdanne bogklassikeren til teateropsætningen.
- Det er livet, der skubber med ham, i stedet for ham der går ind i livet.
Han er meget rodløs, men samtidig tror jeg, han drømmer om eller længes efter sine rødder.
Men han rammer hele tiden ved siden af sin længsel, fordi den ikke findes konkret, den findes kun indeni ham som et minde, siger han.
Det catalanske teaterkollektiv La Fura dels Baus med instruktør Carlus Padrissa i spidsen står bag iscenesættelsen af Det Kgl.
Teaters udgave af 'Kongens fald'.
(Foto: Miklos Sazbo © Det Kgl.
Teater) Stykket har fået en del kritik fra anmeldere og publikum.
'Folk må gerne få både en stor oplevelse og en vred oplevelse.
Så længe de ikke keder sig, er det okay', siger dramatiker henrik Szklany.
(Foto: Miklos Szabo © Det Kgl.
Teater)1 / 2Det catalanske teaterkollektiv La Fura dels Baus med instruktør Carlus Padrissa i spidsen står bag iscenesættelsen af Det Kgl.
Teaters udgave af 'Kongens fald'.
(Foto: Miklos Sazbo © Det Kgl.
Teater)1 / 2Stykket har fået en del kritik fra anmeldere og publikum.
'Folk må gerne få både en stor oplevelse og en vred oplevelse.
Så længe de ikke keder sig, er det okay', siger dramatiker henrik Szklany.
(Foto: Miklos Szabo © Det Kgl.
Teater)2 / 2Hvorfor er den blevet udråbt til en klassiker?
Det er ofte blevet fremhævet, at ’Kongens fald’ beskriver den danske folkesjæl og ’den tvivlende danske mand’.
Men det er hverken Henrik Szklany eller Dunja Gry Jensen overbeviste om.
- At have så kompleks en hovedkarakter og så sige, at det handler om tvivl det hele, det synes jeg ikke er sandt.
Det gør den mindre, end den er.
Det handler i høj grad også om Mikkels ensomhed, længsel og oplevelse af konstant at stå udenfor, siger Henrik Sklany.
Dunja Gry Jensen ser den fokusering, der har været på tvivlen – både Mikkels og kongens– som et udtryk for en bestemt læsning på et bestemt tidspunkt.
- For mig er det helt åbenlyst en bog om vold og voldens blindgyde.
Når vi bliver ved med at vende tilbage til den tvivlende danske folkesjæl, så er det lidt dovent at blive ved med at reproducere den tolkning i stedet for at læse teksten friskt og se, hvad står der egentlig, siger hun.
Det er dejligt, at noget kan være så vigtigt for folk, at de handler på det og brokker sig over det.
Henrik Szklany, dramatiker- Jeg tror, den er blevet en klassiker, fordi den er så svær at forstå 100 procent, det er svært at få greb om den.
Det er svært at sige, at den handler om det her og kun det her.
Og så selvfølgelig fordi den blandt en hel masse andet også indeholder et eviggyldigt tema om at være fortabt i verden, siger Henrik Szklany.
Er den stadig relevant - og hvorfor?
- Det er altid svært at sige, at man skal læse noget, for så bliver det pligt og lektier – og så gider man ikke.
Men jeg synes, man skal læse den, fordi den handler om denne her uendelige tomhed og hjemløshed, man kan opleve i sit liv, selvom man er omgivet af nok så mange mennesker, og fordi den hele tiden tvinger en til at forholde sig til livet, der passerer, siger Henrik Szklany.
Det sværeste og det fedesteDramatikeren og manuskriptforfatteren har hver stillet hinanden et spørgsmål om deres arbejde med romanen.
Fra Henrik Szklany til Dunja Gry Jensen: Hvad synes du har været det sværeste ved at arbejde med romanen?
Det har blandt andet været at oversætte noget lyrisk og visuelt til radiodramatik og finde en sproglighed, især til replikkerne, som jo ikke er en del af bogen.
Fra Dunja Gry Jensen til Henrik Szklany: Hvad synes du har været det fedest ved arbejdet?
Jeg tror, det fedeste har været at dykke ind og blive helt opslugt af en verden, hvor alt er så sublimt fortalt og overraskende grusomt og smukt lige meget, hvorhen man vender sig.
For Dunja Gry Jensen er 'Kongens fald' i høj grad også relevant i dag og kan læses på mange måder.
Selvom det er en trist historie, som ender tragisk og ikke levner meget håb, så er romanen i sig selv med til at give håb, mener hun:- Det er kunsten for mig, der peger på håbet.
Her er et værk, der med største overlegenhed og ekvilibrisme beskriver menneskehedens ynkelighed, men hvis et menneske kan skabe det her, så kan de jo ikke være så ynkelige.
Hun ærgrer sig lidt over, at danske klassikere ikke bliver brugt noget mere:- Vi skal ikke være så ærbødige.
Jeg synes egentlig godt, vi kunne fyre den meget mere af og bruge vores klassikere med større stolthed og glæde.
Vi skal ikke være så benovede og bange for at sige noget forkert.
Så lad os sige noget forkert og lad os få en diskussion om det, det er jo også liv og en måde at bruge klassikerne på.
Henrik Szklany og La Fura dels Baus’ opsætning af ’Kongens fald’ på Det Kongelige Teater, som er den første nogensinde, har affødt en del kritik fra anmeldere og publikum.
Selvom det har overrasket dramatikeren, så glæder det ham alligevel, at det har sat gang i en diskussion:- Det er dejligt, at noget kan være så vigtigt for folk, at de handler på det og brokker sig over det.
Hvis man ser forestillingen og bliver vred over den måde, den er lavet på, så vil jeg tro, at man også møder, hvad det egentlig er, man ser i bogen, som man ikke møder i forestillingen og omvendt; altså så møder man det der er vigtigt for en i ens eget liv.
- Folk må gerne få både en stor oplevelse og en vred oplevelse.
Så længe de ikke keder sig, er det okay, siger han.
Her kan du opleve ’Kongens fald’:•I Skuespilhuset i Købehavn t.
o.
m.
den 21.
december 2018.
•På Aarhus Teater fra 10.
januar t.
o.
m.
9.
februar 2019.
•Lyt til Dunja Gry Jensen og Thomas Bjerregaards podcast her.
•Hør forfatter Lone Hørslev fortælle om ’Kongens Fald’ i DR-podcasten ’Klassikere genfortalt’.
FacebookTwitterKopier linkEmner:Johannes V.
Jensen (forfatter)|Litteratur|Teater|Aarhus Teater|København




https://www.dr.dk/nyheder/regionale/syd/slut-med-et-termometer-bagi-nu-kan-dit-oere-afsloere-om-du-har-feber

Syd- og SønderjyllandSlut med et termometer bagi: Nu kan dit øre afsløre, om du har feberNy forskning får sygehuse til at tage patienters temperatur i øret frem for i endetarmen.
Øretermometre er nu blevet så gode, at de i de fleste tilfælde kan erstatte endetarmstormemetret.
 DR)Af Louise Mandrup (interview) og Anne-Marie Lindholm14.
dec.
2018 kl.
18.
30Bemærk: artiklen er mere end 30 dage gammelLæs opNæste gang du bliver indlagt akut på sygehuset, kan du formentlig slippe for at trække bukserne ned, når lægen skal undersøge, om du har feber.
Det fortæller overlæge og professor på Sygehus Sønderjylland Christian Backer Mogensen.
- Det er jo ikke særlig rart – slet ikke hvis man er akut syg og pludselig skal have et termometer op i bagdelen.
UndersøgelsenPå Sygehus Sønderjylland i Aabenraa har overlæge og professor Christian Backer Mogensen undersøgt, om temperaturmålinger i øret kan påvise feber.
I undersøgelsen er temperaturen på 590 voksne patienter og 1.
000 børn målt både i endetarm og i øret.
Studiet er det største i verden på området.
Han står bag en stor undersøgelse på Sygehus Sønderjylland, der viser, at de øre-termometre, som sygehusene bruger, nu er blevet så gode, at de kan måle om en patient har feber.
I praksis vil det spare fire ud af fem voksne patienter for at få en temperaturmåling i endetarmen.
Det samme gælder for godt halvdelen af alle børnepatienter.
Mindre ubehagelig målingEn af de patienter, der er sluppet for en endetarmsmåling i denne omgang er Aksel Korsholm Mathiesen fra Haderslev.
Og det sætter han pris på.
- Det er jo noget med blufærdigheden, siger han.
Og selvom han har det okay med at skulle have målt sin temperatur bagi, ser han flere fordele ved en øremåling.
- Under alle omstændigheder er det mere ubehageligt og det er mere tidskrævende at skulle tage det i endetarmen.
Også for sygeplejerskerne.
Når flere sygehuse bruger øretermometre til at undersøge om patienter har feber, letter det også sygeplejerskernes arbejde.
 DR)Nedsætter bakterierisikoDerudover kan det mindske smitterisikoen, at sygehuse fremover i højere grad vil tage temperaturen i øret i stedet for endetarmen.
Der gemmer sig nemlig resistente bakterier i tarmen, der spreder sig, hvis ikke hygiejnen er god nok.
Det siger fagchef for den centrale enhed for infektionshygiejne ved Statens Serumsinstitut, Brian Kristensen.
- Hvis man tager temperaturen rektalt får man en masse bakterier på sit termometer, og hvis man ikke får gjort ordentligt rent, er der risiko for, at man fører bakterier fra den ene patient til den anden, siger han.
Du slipper ikke heltDog kan man ifølge overlægen endnu ikke helt undgå temperaturmålinger i endetarmen.
- Øre-termometrene kan fortælle, om man har feber eller ej, men de kan ikke fortælle, hvad temperaturen ligger på.
Der er de stadig ikke gode nok.
Har patienten feber, skal man stadig vende bagenden til, så lægen kan tage den nøjagtige temperatur i endetarmen.
På Sygehus Sønderjylland har man allerede skruet op for brugen af øretermometer.
Resten af sygehusene i Region Syddanmark forventes at følge efter snarest muligt.
Flere andre sygehuse uden for regionen har også vist interesse for metoden.
Øre-termometrene, der er brugt i undersøgelsen, er dyre og bruges kun på sygehuse og kan altså ikke indkøbes til den private husholdning.
FacebookTwitterKopier linkEmner:Hospitaler|Sygehus Sønderjylland|Region Syddanmark|Læger|Haderslev




https://www.dr.dk/sporten/fodbold/superliga/minut-minut-aab-slutter-aaret-af-med-sejr-i-odense






https://www.dr.dk/nyheder/politik/liberal-alliance-angriber-venstres-minister-foere-socialistisk-politik

PolitikLiberal Alliance angriber Venstres minister for at føre socialistisk politik Eva Kjer Hansen (V) overvejer at tvinge danske virksomheder til at sikre ligeløn.
Hverken borgerligt eller liberalt, siger LA.
Folketingsmedlem Laura Lindahl (LA) kalder Eva Kjer Hansens forslag 'rigtigt, rigtigt dårligt.
' Af Uffe Tang14.
dec.
2018 kl.
18.
00Bemærk: artiklen er mere end 30 dage gammelLæs opGlem det!
Der bliver ikke noget forslag fra regeringen om, at danske virksomheder skal tvinges til at indføre et certifikat, der dokumenterer, at firmaerne betaler samme løn for samme arbejde, uanset om det udføres af en mand eller en kvinde.
Og derfor er det ligegyldigt at undersøge en sådan model.
Det er beskeden fra Liberal Alliances ligestillingsordfører, Laura Lindahl, til Venstres ligestillingsminister Eva Kjer Hansen (V), som samtidig beskyldes for at føre socialistisk politik.
- En ting er, at jeg kan høre nogle af socialisterne foreslå det her.
Men når jeg så hører en såkaldt borgerlig-liberal ligestillingsminister, så bliver jeg en anelse forvirret, for det er hverken borgerligt eller liberalt at ville indføre en certificeringsordning, siger Laura Lindahl.
Islandsk forbilledeBalladen handler om en model, som anvendes i Island.
Her skal virksomheder med mere end 25 ansatte have et ISO-certifikat, der dokumenterer, at virksomheden ikke diskriminerer kønnene lønmæssigt.
Det er den model, Eva Kjer Hansen nu vil undersøge, for at afklare, om den kan bruges i Danmark.
I Morgenavisen Jyllands-Posten i fredags sagde ministeren hun blandt andet, at hun var fortørnet over en lønstatistik fra interesseorganisationen Lederne, der viser, at der er et uforklarligt løngab mellem mandlige og kvindelige ledere på 7,1 pct, og at det ikke har udviklet sig i de seneste 15 år.
Derfor er hendes tålmodighed sluppet op.
- Vi skal finde ud af, hvordan vi på den enkelte arbejdsplads kan skabe noget gennemsigtighed i forhold til, at mænd og kvinder skal have den samme løn for det samme arbejde, sagde Eva Kjer Hansen blandt andet til avisen.
Parter kaldt til mødeDerfor har hun sat gang i en undersøgelse af, om den islandske model er vejen frem, og hun har sammen med Venstres beskæftigelsesminister Troels Lund Poulsen, indkaldt arbejdsgiverne og lønmodtagernes organisationer til møde om lønforskellene i begyndelsen af det nye år.
Men hun har åbenbart ikke talt med regeringspartneren i Liberal Alliance.
- Sidst, jeg diskuterede den islandske certificeringsordning, var i foråret, hvor det var et beslutningsforslag stillet af Alternativet og Enhedslisten, og derfor var jeg lidt forvirret, siger Laura Lindahl, der kalder det "et rigtigt, rigtigt dårligt forslag".
Taler I ikke sammen i den regering?
- Ligestillingsministeren har ikke talt med mig om det her.
Har hun talt med dine ministerkolleger - din formand fx udenrigsministeren Anders Samuelsen?
- Det ved jeg ikke, om hun harSimon Emil Ammitzbøl?
- Jeg forestiller mig ikke, at hverken Simon Emil eller Anders Samuelsen har sagt, at de synes, at det her er en god ide.
Du hører om det her første gang, da du læser om det i Jyllands-Posten?
- JaOg du er lodret imod?
- Ja, siger Laura Lindahl, der nægter at tro, at der nogensinde kommer et forslag om et ligelønscertifikat fra den siddende regering.
Hvis din egen regering foreslår det her og lægger det i folketingssalen, hvad gør du så?
- Jamen det gør min egen regering ikkeHvordan ved du det?
- Jamen det vil LA i hvert fald kæmpe imod.
Liberal Alliance er imod det her, jeg er imod det her.
Jeg forestiller mig ikke, at regeringen kommer med en certificeringsordning efter den islandske model.
Synes du slet ikke der er et problem med ligeløn her i landet?
- Nej, det synes jeg faktisk ikke.
Så kvinder får præcist det, de har fortjent for deres arbejde i Danmark?
- Ja.
Vi kan godt se, at kvinder ikke er lige så gode til at lønforhandle.
Er det et problem?
- For den enkelte kvinde, ja, siger Laura Lindahl, der dog ikke mener, at det er noget man kan eller skal løse ad politisk vej.
Ligestillingsministeren fastholder undersøgelsePå trods af flere forespørgsler har DR ikke kunne få ligestillingsministeren til at svare på kritikken fra Laura Lindahl, som den er fremført i Slotsholmen.
I et skriftligt svar fastholder hun, at det er en god ide at undersøge, om den islandske model kan være relevant at indføre i Danmark.
- Jeg har bedt om at få undersøgt den islandske certificeringsordning for at få svar på, hvad det vil kræve af en virksomhed, hvis man skulle lave sådan en ordning, hvad vi får ud af det, om det kunne løse vores udfordring, og om det står mål med det arbejde, som det vil være at gennemføre certificeringen, skriver ministeren i et skriftligt svar.
FacebookTwitterKopier linkEmner:Anders Samuelsen (politiker)|Eva Kjer Hansen (politiker)|Lederne|Ligebehandling|Island




https://www.dr.dk/nyheder/indland/3f-demonstrerer-foran-tivoli-i-konflikt-med-restauranter

Indland3F demonstrerer foran Tivoli: I konflikt med restauranter14 restauranter i Tivoli Food Hall har ingen overenskomst for sine medarbejdere.
De ansatte i Tivoli Food Hall har ingen overenskomst.
Derfor har 3F nu indledt en konflikt.
(arkivfoto) 14.
dec.
2018 kl.
17.
26 | opdateret 14.
dec.
2018 kl.
18.
28Bemærk: artiklen er mere end 30 dage gammelLæs opFredag er fagforeningen 3F på gaden for at demonstrere foran Tivoli Food Hall i København, hvor 14 stadeholdere, der sælger mad og drikke, ingen overenskomst har for deres ansatte.
Virksomhederne og 3F har forhandlet flere gange, men 3F har måttet konstatere, at det ikke har været muligt at lave en aftale.
3F har overenskomster med alle restauranter og forlystelser i selve Tivoli.
Men i Tivoli Food Hall, der åbnede i 2017 lige uden for haven, har de mødt modstand.
Det skuffer 3F's formand i København, Bjarne Høpner.
- Jeg beklager, at vi ikke fik en aftale på plads i første omgang.
- Vi fik at vide, at de ville indsætte et nyt forhandlingsudvalg, men de vil ikke mødes med os.
Jeg er fuldkommen uforstående overfor, hvorfor de ikke vil forhandle, siger han.
7.
december meddelte Bjarne Høpner virksomhederne, at de indtil 14.
december kunne vende tilbage og fortælle, hvad de ville forhandle om.
De er ikke vendt tilbage.
Tivoli-direktør vil ikke blande sigAdministrerende direktør i Tivoli Lars Liebst har, ifølge Bjarne Høpner, meddelt at Tivoli ikke vil blande sig.
- Han siger, at han er tilhænger af den danske model, men han kan ikke gå ind og bestemme, hvad virksomhederne skal gøre.
- Men han kan godt få penge for, at de kører en forretning uden de samme konkurrencevilkår som resten af restauratørerne og hans egne forretninger for øvrigt, siger Bjarne Høpner.
Brancheforening er uforståendeBrancheforeningen Danmarks Restauranter og Cafeer (DRC) udtaler sig i konflikten på stadeholdernes vegne.
Direktør for DRC Torben Hoffmann Rosenstock er en smule uforstående over, at det nu er endt i en konflikt.
- 3F har valgt at indlede en konflikt, selv om der har været en positiv dialog mellem flere af stadeholderne og 3F.
Så det er vi selvfølgelig overraskede over, men det er jo 3F's ret at gøre det.
- Nu er der aftalt et møde med 3F på tirsdag, hvor vi vil prøve at genstarte dialogen, og så må vi se hvad det fører til, siger han.
Tivoli håber på en aftaleKommunikationskonsulent i Tivoli Ellen Dahl, der taler på vegne af Tivoli, siger, at man håber på, at parterne forhandler sig frem til en aftale.
Men hun understreger, at Tivoli ikke har mulighed for at blande sig.
- Vi hverken vil, kan eller må blande os i, hvad folk er medlemmer af.
Stadeholderne i Food Hall er private virksomheder, som lejer sig ind.
Det er deres ret at bestemme, hvad de vil være medlemmer af.
/ritzau/Opdateret med udtalelser fra Tivoli.
FacebookTwitterKopier linkEmner:3F|Torben Rosenstock (erhvervsleder)|Tivoli|København|Erhverv




https://www.dr.dk/nyheder/regionale/syd/friskole-indroemmer-uheldig-formulering-i-brev-man-maa-gerne-kritisere-os

Syd- og SønderjyllandFriskole indrømmer uheldig formulering i brev: Man må gerne kritisere osMassiv kritik af forældres ytringsfrihed har ramt privatskole i Tønder.
En 11-årig dreng er smidt ud af en tysk privatskole i Tønder, efter hans mor i flere omgange har kritiseret skolens manglende indgriben i en sag om en voldelig lærer.
 DR)Af Louise Mandrup (interview) og Ulrik Bang14.
dec.
2018 kl.
18.
00Bemærk: artiklen er mere end 30 dage gammelLæs opBestyrelsesformanden for den tyske privatskole Ludwig Andresen Schule i Tønder erkender nu, at skolebestyrelsen burde have formuleret sig anderledes i et brev, hvor en 11-årig dreng bliver smidt ud af skolen.
- Jeg vil gerne indrømme, at formuleringen ikke er særlig heldig, fordi den indikerer, at opsigelsen kommer på grund af kritikken i medierne.
Det er ikke tilfældet, siger Jesper Jessen.
Bestyrelsen har sendt et brev til forælderen Line Hansen, der er mor til den 11-årige dreng, om at hendes søn ikke længere må gå på Ludwig Andresen Schule.
Uddrag af brevet fra skolebestyrelsenPå vegne af bestyrelsen på Ludwig Andresen Schule skal jeg venligst meddele, at skolen opsiger samarbejdet.
Det betyder, at du efter skoleferien skal finde en ny skole til din søn (navn udeladt).
Når man er forælder på en fri grundskole, er det nødvendigt at udvise loyalitet over for skolen, ligesom det er nødvendigt at bidrage til et positivt samarbejde.
Det er skolens opfattelse, at dette ikke er muligt, når du vedbliver med at kritisere skolen i medierne, herunder fremsætte kritik mod skolens ledelse.
Der er i den forbindelse bestyrelsens opfattelse, at din kritik ikke er baseret på en korrekt gengivelse af fakta, hvilket du er blevet gjort opmærksom på.
I brevet står der blandt andet, at samarbejdet ikke kan fortsætte, fordi Line Hansen bliver ved med at kritisere skolen og skolens ledelse i medierne vedrørende sagen, hvor en tidligere lærer på skolen er blevet idømt et års ubetinget fængsel for vold mod en række elever på skolen – bland andet Line Hansens yngste søn.
Udsmidning har mødt stor kritikBørns Vilkår, Foreningen for Forældre til elever i fri- og privatskoler og undervisningsordfører for Venstre Anni Matthiesen samt Socialdemokratiets ordfører for frie grundskoler Lars Aslan Rasmussen, har siden i går kritiseret skolens bortvisning af den 11-årige.
I kritikken er der blandt andet sat spørgsmålstegn ved, om der mangler ytringsfrihed hos forældre til børn på friskoler.
Man må meget gerne kritisere os.
Vi opfordrer dog til, at man først og fremmest adresserer kritikken direkte til os og ikke i medierne.
Jesper Jessen, bestyrelsesformand, Ludwig Andresen SchuleMen det er slet ikke det, sagen handler om, siger bestyrelsesformand Jesper Jessen og afviser, at den 11-årige elev er smidt ud, som en direkte konsekvens af, at hans mor offentligt har kritiseret skolen.
- Man må meget gerne kritisere os.
Vi opfordrer dog til, at man først og fremmest adresserer kritikken direkte til os og ikke i medierne.
Det er ikke sket her, mener skolebestyrelsen.
Og derfor har det været svært at få et samarbejde op at køre.
Dét er grunden til, at Line Hansens ældste søn efter jul ikke længere kan gå på Ludwig Andresen Schule, forklarer Jesper Jessen.
- Når man skal arbejde konstruktivt sammen, er det vigtigt, at man taler med hinanden – hvis man ikke har en dialog, kan man ikke have et konstruktivt samarbejde.
Der er grænser for ytringsfrihedenDirektør for de tyske skoler i Sønderjylland Claus Diedrichsen siger, at man fra skolens side har forsøgt at samarbejde med Line Hansen i lang tid, men tilliden til hende til sidst ophørte.
For der er i sidste ende grænser for, hvad man kan sige offentligt, siger han.
- Selvfølgelig er der ytringsfrihed i Danmark, men i den her meget trælse sag, er der også grænser for ytringsfriheden.
Jesper Jessen fastslår, at beslutningen om, at den 11-årige dreng ikke længere kan gå på skolen, står ved magt.
Den 11-årige skoleelevs mor, Line Hansen, er ikke vendt tilbage på DR's henvendelser.
FacebookTwitterKopier linkEmner:Lars Aslan Rasmussen (politiker)|Ytringsfrihed|Uddannelse|Tønder|Socialdemokraterne




https://www.dr.dk/nyheder/indland/fodevarestyrelsen-beslaglaegger-juleaender-fra-en-gard-i-esbjerg

IndlandFødevarestyrelsen beslaglægger juleænder fra en gård i EsbjergEn uautoriseret gård ved Esbjerg har solgt kalkuner og juleænder.
200 stykker fjerkræ er beslaglagt.
Ænder, som venter på at blive til andesteg til jul.
14.
dec.
2018 kl.
16.
30Bemærk: artiklen er mere end 30 dage gammelLæs opMere end 200 stykker gæs, kalkuner og juleænder er blevet beslaglagt på en gård i Esbjerg.
Det skete, efter at myndighederne fik et tip fra en forbruger.
Det fremgår af en pressemeddelelse fra Fødevarestyrelsen.
Ud fra de oplysninger, som ejeren har givet fødevaremyndigheden, er der solgt mindst 100 stykker fjerkræ.
Handlerne er sket, selv om de lovpligtige tilladelser til at slagte og sælge fjerkræ ikke har været til stede.
Fjerkræ uden datomærkningI frostrummet på gården, der ligger på Kilegårdsvej 1 ved Esbjerg, blev der fundet mere end 200 stykker fjerkræ, der manglede datomærkning.
Desuden havde ejeren heller ikke gennemført egenkontrol og risikovurdering af sin aktivitet, som loven ellers siger, at der skal til.
Forbrugere, der har købt juleænder eller andet fjerkræ opfordres til at smide dem ud eller levere dem tilbage.
Det fremgår ikke, hvorvidt varerne er sundhedsskadelige eller ej.
/ritzau/FacebookTwitterKopier linkEmner:Esbjerg|Fødevarestyrelsen|Fødevaresikkerhed




https://www.dr.dk/sporten/fodbold/superliga/vejles-traenervikarer-faar-ogsaa-karantaene

SuperligaVejles trænervikarer får også karantæneAssistenttrænerne Morten Bisgaard og Giovanni Mazzela får karantæne for at udvise truende adfærd over for en fjerdedommer.
Hvem der skal stå i spidsen for Vejle i lørdagens Superliga-kamp er uvist.
14.
dec.
2018 kl.
16.
39Bemærk: artiklen er mere end 30 dage gammelLæs opDet bliver en amputeret Vejle-bænk, der skal styre de taktiske dessiner i vejlensernes sidste superligakamp i 2018.
Lørdagens opgør på udebane mod Randers bliver således uden assistenttrænerne Morten Bisgaard og Giovanni Mazzela, der fredag begge er idømt karantæne.
Karantænen har de fået for truende adfærd over for en fjerdedommer i forbindelse med søndagens 1-2-nederlag på hjemmebane til Brøndby.
Læs også:Vejle-træner får lang karantæne for ulovlig kontaktDet oplyser Fodboldens Disciplinærinstans.
Kampen blev fløjtet af, akkurat som Vejle havde tilkæmpet sig til et hjørnespark, hvilket medførte store protester rettet mod kampens fjerdedommer.
Ifølge en indberetning fra kampens dommer, Peter Kjærsgaard-Andersen, måtte fjerdedommeren træde et skridt tilbage for at undgå fysisk kontakt med de ophidsede Vejle-assistenter.
Læs også:Karantæneramt træner fanget på tv: Vejle afviser anklageSuperligaklubben får også en bøde på 10.
000 kroner for episoden.
Karantænen til de to assistenttrænere kommer på et ubelejligt tidspunkt for Vejle, da holdet også må undvære sin italienske cheftræner, Adolfo Sormani.
Han afsoner ligeledes karantæne, da han i forbindelse med en karantænedag 10.
november ikke kunne holde sig fra at kommunikere direkte med sin bænk, selv om det ikke var tilladt.
Det kostede Sormani fem ekstra dage i skammekrogen.
/ritzau/FacebookTwitterKopier link




https://www.dr.dk/sporten/oevrig/norsk-skiskytte-fortsaetter-supersaeson

Øvrig sportNorsk skiskytte fortsætter supersæsonFor tredje løb i træk sluttede Johannes Bø øverst på World Cup-podiet.
Af Morten Top14.
dec.
2018 kl.
16.
17 | opdateret 14.
dec.
2018 kl.
16.
48Bemærk: artiklen er mere end 30 dage gammelLæs opDet er stadig meget tidligt i sæsonen, men noget kunne godt tyde på et tronskifte i toppen af skiskydningen.
Norske Johannes Bø har virkelig haft fart i skiene, og fredag fortsatte han de fine takter.
I mændenes 10 km sprint fredag var nordmanden hurtigst, selvom et fejskud sendte ham ud på en strafrunde.
Alligevel viste Bø så god form, at han vandt foran resten af feltet og ikke mindst den franske stjerne Martin Fourcade, som dog så noget bedre løbende ud end i sidste weekend.
Læs også:Norsk triumf i dramatisk jagtstartFørstepladsen er Johannes Bøs tredje i træk i World Cup’en, efter at han i sidste weekend vandt både sprinten og jagtstarten i den slovenske afdeling i Pokljuka.
Måske er Bø på vej mod den samlede sejr efter syv år i træk med Martin Fourcade som vinder.
Der er dog mange World Cup-afdelinger tilbage, og det hele afgøres først på Holmenkollen i Norge i slutningen af marts.
I videoen øverst i artiklen kan du se et par højdepunkter fra dagens sprint.
FacebookTwitterKopier linkEmner:Martin Fourcade (skiløber)|Skisport|Norge|Oslo




https://www.dr.dk/nyheder/indland/red-barnet-fyrer-dansk-generalsekretaer

IndlandRed Barnet fyrer dansk generalsekretærRed Barnet mener ikke, at Jonas Keiding Lindholms ledelsesstil passer til organisationens værdier.
Jonas Keiding Lindholm er blevet fyret fra posten som generaldirektør i Red Barnet.
14.
dec.
2018 kl.
17.
39 | opdateret 14.
dec.
2018 kl.
19.
32Bemærk: artiklen er mere end 30 dage gammelLæs opRed Barnet fyrer generalsekretær Jonas Keiding Lindholm, der gennem de seneste tre et halvt år har stået i spidsen for organisationens kontor i Danmark.
Årsagen er, at hans ledelsesstil har været for hård og kontant, og at han har sat for høje forventninger til sine ansatte.
Fire ud af fem i det øverste ledelseslag er stoppet i løbet af det seneste år.
Derfor har bestyrelsen set sig nødsaget til at handle.
Det fortæller Red Barnets landsformand, Lars Svenning Andersen.
- Han har været en meget kontant og driftig generalsekretær, og det har kostet på de indre linjer.
- Det har givet et for hårdt arbejdsmiljø og betydet, at medarbejdere - også ledende - har forladt vores organisation.
Det vil vi reparere på nu, siger han.
Gjort et fremragende arbejdeLars Svenning Andersen er dog tilfreds med de resultater, som den nu tidligere generalsekretær har leveret.
- Han har gjort et fremragende arbejde i forhold til at sikre en sund økonomi, sikret en tredobling af bidragene til Red Barnet og moderniseret hele organisationen og øget vores indsatser hele vejen rundt.
- Så på den måde har han gjort en fantastisk indsats.
Men det har haft nogle konsekvenser i organisationen, som vi nu reagerer på, siger Lars Svenning Andersen.
Red Barnet Danmark har et årligt budget på rundt regnet 500 millioner kroner.
Organisationen havde sidste år 163 ansatte i Danmark.
Har været i Red Barnet i 14 årJonas Keiding Lindholm har samlet været i Red Barnet i 14 år.
Ritzau har forgæves forsøgt at kontakte ham.
I en pressemeddelelse erklærer han sig tilfreds med tiden i Red Barnet.
- Jeg er stolt af de mange resultater, som er skabt i Red Barnet i min tid, og alle de mærkbare forandringer i børns liv, som organisationens fantastiske medarbejdere og frivillige har stået bag, siger han.
Jonas Keiding Lindholm er berettiget til seks måneders løn, hvilket svarer til omkring en halv million kroner.
Det vil dog blive modregnet, hvis han i den mellemliggende periode får et nyt job.
Red Barnets finansdirektør, Thomas Reidar Andersen, er udpeget som midlertidig generalsekretær, til der er fundet en permanent afløser.
/ritzau/Opdateret med flere detaljer.
FacebookTwitterKopier linkEmner:Jonas Keiding Lindholm (organisationsleder)|Red Barnet|Ledelse|Arbejdsmarked




https://www.dr.dk/nyheder/indland/endnu-en-person-er-anholdt-i-sag-om-svindel-i-socialstyrelsen

IndlandEndnu en person er anholdt i sag om svindel i SocialstyrelsenDen efterlyste bliver ifølge Københavns Politi fremstillet i grundlovsforhør lørdag.
(ARKIVFOTO).
Sagen drejer sig om svindel i tre frivillige foreninger, der har modtaget midler fra ansøgningspuljer på børne- og socialområdet.
Af Signe Mai Vilsbøll14.
dec.
2018 kl.
17.
06Bemærk: artiklen er mere end 30 dage gammelLæs opEn mand er i dag blevet anholdt i Københavns Lufthavn.
Han er mistænkt i en sag om svindel i Socialstyrelsen for flere millioner, og har været efterlyst i udlandet i en længere periode.
Det skriver Københavns Politi i en pressemeddelelse.
Politiet oplyser, at den svindelmistænkte mand, der blev pågrebet i lufthavnen fredag ved middagstid, vil blive fremstillet i grundlovsforhør lørdag.
Anmeldt af styrelsenEn 30-årig mand er sigtet for groft bedrageri i samme sag.
Han har siddet varetægtsfængslet siden slutningen af november.
Sagen drejer sig helt konkret om svindel i tre frivillige foreninger, der har modtaget midler fra ansøgningspuljer på børne- og socialområdet.
De blev tilbage i oktober anmeldt til politiet af Socialstyrelsen.
Socialstyrelsen skrev dengang i en pressemeddelelse, at der var opdaget uregelmæssigheder i forbindelse med en udbetaling til en af foreningerne, hvilket havde fået styrelsen til at undersøge foreningerne.
- Vi beder derfor foreningerne om at dokumentere, at projekterne er gennemført korrekt.
Da vi ikke har kunnet få det bekræftet, har vi nu indgivet en politianmeldelse.
Vi samarbejder med politiet og er stærkt optaget af at komme helt til bunds i sagen, udtalte direktør for Socialstyrelsen, Birgitte Anker.
Midler til 25 projekterDe tre foreninger har ifølge Socialstyrelsen modtaget midler til i alt 25 projekter i perioden 2014 til i dag.
Den ene forening har modtaget cirka 2,2 millioner kroner, den anden forening har i perioden 2015-2017 modtaget omkring 1,2 millioner kroner, og den tredje forening har i perioden 2017-2018 modtaget cirka én million kroner.
Socialstyrelsen oplyste i oktober, at der ikke kan konstateres en sammenhæng mellem sagen om svindel i foreninger og sagen om Britta Nielsens mulige underslæb på trods af, at de begge handler om satspuljemidler.
FacebookTwitterKopier linkEmner:Socialstyrelsen|Kriminalitet|Københavns Politi|Økonomisk kriminalitet|København




https://www.dr.dk/nyheder/udland/terrorangreb-i-strasbourg-kraever-sit-fjerde-doedsoffer

Skyderi i StrasbourgSe temaUdlandTerrorangreb i Strasbourg kræver sit fjerde dødsofferSyv personer er anholdt i sagen.
Efter en intens menneskejagt blev den formodede gerningsmand i går fundet.
Han blev dræbt i en skudveksling med politiet.
Af Lise Karlshøj Ipsen14.
dec.
2018 kl.
16.
50Bemærk: artiklen er mere end 30 dage gammelLæs opEndnu en person er død efter angrebet i den franske by Strasbourg tirsdag aften.
Det oplyser den franske anklagemyndighed.
Anklagemyndigheden vil ikke afsløre identiteten på den fjerde dræbte, men siger, at ofret var blandt de tilskadekomne, som tidligere er beskrevet som værende 'i kritisk tilstand'.
Antallet af dræbte er dermed oppe på fire, mens adskillige blev såret, da en gerningsmand omkring klokken 20 tirsdag aften begyndte at skyde omkring sig nær byens velbesøgte julemarked.
Fransk politi mistænkte hurtigt den 29-årige Cherif Chekatt.
Han slap i første omgang væk, men efter en intens menneskejagt blev han torsdag fundet og dræbt under en skudveksling med politiet.
Læs også:Strasbourg: Mistænkt gerningsmand dræbt af politietChekatt var i forvejen kendt af politiet.
Han begik sine første kriminelle handlinger allerede i sine tidlige teenageår, og han stod på en af myndighedernes overvågningslister.
Få timer efter angrebet påtog terrorbevægelsen Islamisk Stat sig skylden.
Bevægelsen omtaler gerningsmanden som "soldaten fra Islamisk Stat".
Syv anholdteFransk politi har anholdt i alt syv personer efter angrebet.
Blandt dem er fire medlemmer af den nu afdøde hovedmistænkte Cherif Chekatts familie.
Det oplyste anklager Remy Heitz på et pressemøde i dag.
Det er tidligere kommet frem, at Chekatts forældre og to brødre er blandt de anholdte.
En tredje bror skal være blevet anholdt i Algeriet.
FacebookTwitterKopier linkEmner:Islamisk Stat|Anklagemyndigheden|Kriminalitet|Strasbourg|Terrorisme




https://www.dr.dk/musik/uperfekte-stjerner-og-latin-rytmer-her-er-p3-vaerternes-hoejdepunkter-fra-2018

MusikUperfekte stjerner og latin-rytmer: Her er P3-værternes højdepunkter fra 2018En række af værterne på P3 deler ud af deres musikalske højdepunkter fra året, der snart er gået.
En række af P3s værter fejrer året, der snart er gået, og kommer med deres personlige musikhøjdepunkter fra 2018.
Af Christian Ellegaard og Marie Søndergaard14.
dec.
2018 kl.
16.
00Bemærk: artiklen er mere end 30 dage gammelLæs opGenrer i opløsning, salsa-rytmer og musikalske virkemidler, man aldrig har hørt før.
Musikåret 2018 har budt på et væld af koncert-oplevelser, nye tendenser og kæmpe hits.
I løbet af ugen har en række af P3s værter lagt vejen forbi studiet i programmet 'Musikchefen' og delt ud af deres personlige højdepunkter fra musikåret, der er gået.
Se, hvad de tager med sig fra 2018, herunder.
1Andrew MoyoIfølge vært på 'Pladeselskabet', Andrew Moyo, er 2018 karakteriseret af et musiklandskab i opbrud, men også i udvikling.
- Jeg synes, det er helt vildt spændende at se, hvordan genrerne det sidste år virkelig er blevet splittet og spredt for alle vinde, og hvordan kunstnere i højere grad end tidligere kigger på tværs af andre genrer og henter inspiration dér, siger han.
Jeg hørte ikke særlig meget af den her koncert, fordi jeg primært hørte mig selv råbe med på alle ordene.
Andrew Moyo om Anderson .
Paak på Roskilde FestivalSærligt hiphop-miljøet er 'sprunget i luften med tusinde subgenrer', forklarer Moyo.
Det kan dog også være en udfordring at følge med det pulserende musikmiljø.
- I England har de for eksempel fået en meget caribisk-afrikansk lyd.
Er det så afrobeat, afroswing eller afrofusion?
Jeg har vildt svært ved at følge med i de nye genrer.
Et af Andrew Moyos egne personlige højdepunkter fra 2018 var Anderson.
Paaks koncert på årets Roskilde Festival.
- Det var en kæmpe energiudladning.
Det er relativt få koncerter, hvor du kan alle sangene udenad, men sådan var Anderson.
Paak for mig.
Jeg hørte ikke særlig meget af den her koncert, fordi jeg primært hørte mig selv råbe med på alle ordene.
Det var fantastisk.
Du kan høre nummeret 'Come Down' med Anderson.
Paak her, mens du læser videre:Anderson .
PaakCome Down2Pelle Peter JensenFor Pelle Peter Jensen, vært på programmet 'Pelle Peters Panel', er overskriften for musikåret 2018 'de uperfekte stjerner'.
Han fik det at være lidt mentalt ustabil og have et skrøbeligt sind frem i lyset.
Pelle Peter Jensen om XXXTentacion- De største stjerner, der er kommet ud af 2018, er dem, der ikke er perfekte, men uperfekte.
Folk, der måske ikke har det så godt og fortæller om det i deres musik, siger han og fremhæver den afdøde rapper XXXTentacion.
- Han fik det at være lidt mentalt ustabil og have et skrøbeligt sind frem i lyset.
Han var en af bannerførerne for det her med at synge om ikke at have det så godt.
Jeg synes, der er noget ægte og upoleret over hans musik, siger Pelle Peter Jensen.
Hør kæmpehittet 'SAD!
' med XXXTentacion her:XXXTentacionSAD!
På den danske musikscene fremhæver P3-værten gruppen Mellemfingamuzik som nogen, der har sat et ekstra aftryk på 2018.
- De giver os et indblik i en underverden, og det virker ret troværdigt.
Det er ret sindssygt, at den danske ungdom i dag grovlytter mennesker, der taler om, at de har penge, 'de skal begrave'.
Det er nok ikke, fordi de har været nede og hæve dem i banken.
Men det er noget, vi lytter til, synger med på og synes er fedt.
Der kan vi altså tale om nogle uperfekte stjerner, siger han.
3Fie NeergaardFie Neergaard, vært på hiphop-programmet 'Sovsen', fremhæver blandt andet rapperen Travis Scott som én af de kunstnere, der leverede en af årets stærkeste udgivelser.
- Travis Scotts album 'Astroworld' er nok den største hiphop-udgivelse, vi har fået i 2018, og det var også en meget længe ventet udgivelse.
Han har teaset for det her album i flere år, og så landede det endelig i sommer, siger Fie Neergaard om pladen.
Hør Travis Scott & Drake på 'Sicko Mode' her:Travis Scott ft.
DrakeSicko ModeI 2017 så vi meget musik inspireret af afrobeat-lyden, mens vi i år har set mange af de her salsa-indflydelser.
Fie Neergaard om tendenser i 2018Blandt årets største musiktendenser fremhæver Fie Neergaard den bølge af latin-inspirerede rytmer og beats, der har inficeret flere af årets største hits i både ind- og udland.
- I 2017 så vi meget musik inspireret af afrobeat-lyden, mens vi i år har set mange af de her salsa-indflydelser, siger hun og peger på 'Su Casa' med danske Gilli og Kesi som eksempel.
- Vi har i mange år haft de her one hit wonders på spansk, men det er som om, de her latin-indflydelser er ved at blive mere fasttømrede på musikscenen, siger hun.
4Jonas Gülstorff'Sangskriver'-værten Jonas Gülstorff har netop haft sangskriverbrillerne på og fremhæver nogle af de sange, der har gjort størst indtryk på ham i løbet af året.
Han nævner 'This is America' af Childish Gambino som en politisk sang med kant og nerve, som man ikke har hørt lignende før.
'In the Middle' af Zedd, Grey og sangerinden Maren Morris har også sat sig fast som en af de bedste sange i 2018, mener han.
De 5 mest spillede sange på P3 i 2018SZA & Kendrick Lamar – 'All the Stars'Bruno Mars – 'Finesse' (feat.
Cardi B)Bazzi – 'Mine'The Minds of 99 – 'Alle skuffer over tid'Soleima – 'Low Life'Listen dækker over de mest spillede sange på P3 i perioden uge 1 til 13.
december 2018.
- De har samplet et ur, der tikker i starten, og man kan høre et øksehug midt i det hele, fordi de, med deres egne ord, har set for meget 'Game of Thrones'.
De bruger nogle musikalske virkemidler, som man ikke har hørt før, siger Jonas Gülstorff om 'In the Middle'.
Spænd sikkerhedselen, det er fandeme godt, det der.
Da jeg hørte den første gang, tænkte jeg, at det næsten måtte være noget engelsk.
Jonas Gülstorff om nummeret 'Strapped'Men der er også en dansk sang, der har sat et helt særlig aftryk i det forgangne år.
Nemlig 'Strapped' af den danske duo Fool.
- Spænd sikkerhedselen, det er fandeme godt, det der.
Da jeg hørte den første gang, tænkte jeg, at det næsten måtte være noget engelsk, siger han og fremhæver teksten og de indiske samples, der virkelig fungerer godt.
- Jeg synes virkelig, det er et af de bedste danske numre, der har været i år.
Lyt til Fools nummer herunder:FoolStrappedFacebookTwitterKopier linkEmner:XXXTentacion (musiker)|Pop og rock|Roskilde Festival|Roskilde|England




https://www.dr.dk/nyheder/udland/kosovo-opretter-haer-serbien-truer-med-saette-militaeret-ind

UdlandKosovo opretter hær: Serbien truer med at sætte militæret indKosovos beslutning om at få sin egen hær vækker vrede i Serbien og sker på trods af advarsler fra Nato.
Kosovos præsident, Hashim Thaci, gør honnør for nogle af det lille Balkan-lands sikkerhedsstyrker ved en ceremoni i hovedstaden Pristina i går.
)14.
dec.
2018 kl.
16.
07 | opdateret 14.
dec.
2018 kl.
16.
07Bemærk: artiklen er mere end 30 dage gammelLæs opDen serbiske regering er stærkt utilfreds med, at Kosovos parlament i dag har stemt for at etablere landets egen hær.
Landet advarer nu Kosovo om, at det måske vil svare igen ved at sende væbnede styrker afsted til landet, som indtil 2008 var den del af Serbien.
- Det er en af de muligheder, der er på bordet, lyder det i dag fra den serbiske premierminister, Ana Brnabic.
Serbiens udenrigsminister, Ivica Dacic, siger, at Serbien vil forsøge at samle FN's sikkerhedsråd til en hastesamling.
Stor opbakning i KosovoSamtlige 107 tilstedeværende medlemmer i Kosovos parlament stemte i dag for en lovpakke, der betyder, at det lille Balkan-lands nuværende sikkerhedsstyrker bliver til en egentlig hær.
Parlamentet består af 120 medlemmer.
De etniske serbere havde på forhånd sagt, at de ville boykotte afstemningen, skriver nyhedsbureauet AP.
Parlamentsformand Kadri Veseli betegner det som en ny epoke for Kosovo.
I dag består hæren af 3.
000 soldater, men inden for de kommende ti år vil det antal øges til 5.
000, har premierminister Ramush Haradinaj oplyst til nyhedsbureauet dpa.
Den serbiske premierminister har tidligere advaret Kosovo om overhovedet at holde en afstemning om emnet.
Advarslen lød, at det ville true freden i regionen.
- I mine øjne er det en hård dag - ikke en dag, der bidrager til samarbejdet i regionen, siger hun.
Og den skarpe reaktion fra Serbien var forventet, fortæller lektor og Balkanekspert ved Aarhus Universitet Christian Axboe Nielsen:- Serbien anerkender ikke Kosovo, og derfor vil de selvfølgelig heller ikke anerkende, at Kosovo danner sin egen hær.
Frygter etnisk udrensningForsvarsalliancen Nato mener også, at det er en dårlig idé med oprettelsen af en hær.
Generalsekretær Jens Stoltenberg havde på forhånd advaret Kosovo mod at gå videre med planerne.
- Jeg beklager, at denne beslutning blev truffet trods de bekymringer, der er udtrykt af Nato, siger Stoltenberg i en pressemeddelelse efter afstemningen i Kosovos parlament.
Christian Axboe Nielsen mener også, at den nye hær kan puste til den gamle konflikt.
- I en tid, hvor det bilaterale forhold mellem Kosovo og Serbien er særdeles anspændt, så er det her et uvelkomment træk fra Kosovo.
Og det kan formentlig kun destabilisere situationen yderligere i de kommende uger.
Kosovos løsrivelse er stadig et følsomt emne i Serbien, som afviser at anerkende den tidligere provins som en selvstændig nation.
Serbien har udtrykt bekymring for, at formålet med at etablere en hær er at foretage etnisk udrensning i det nordlige Kosovo, hvor det serbiske mindretal bor.
Efter fredagens afstemning er soldater fra den Nato-ledede fredsbevarende styrke indsat på den bro, der adskiller serbiske og albanske indbyggere i den delte by Mitrovica i det nordlige Kosovo, skriver AP.
Ifølge Christian Axboe Nielsen er Kosovos oprustning dog mest af alt retorisk.
- I bund og grund er der tale om, at man tager en eksisterende sikkerhedsstyrke og begynder at kalde den en hær.
- Der er altså ikke tale om en oprustning eller en egentlig ændring i sikkerhedsforholdene dernede.
Opdateret med citater og seneste nyt/ritzau/DR NyhederFacebookTwitterKopier linkEmner:Jens Stoltenberg (politiker)|Serbien|NATO|Hære|Forenede Nationer




https://www.dr.dk/nyheder/viden/kroppen/retsmedicinere-finder-kroppens-hemmeligheder

KroppenRetsmedicinere finder kroppens hemmelighederPolitiet bruger forskellige grene af retsmedicin, når forbrydelser eller dødsfald skal opklares.
Af Malene Lembcke Petersen, Pernille Frantz Søberg og Camilla Keller (foto)14.
dec.
2018 kl.
15.
06Bemærk: artiklen er mere end 30 dage gammelLæs opHvert år dør 53.
000 mennesker i Danmark.
Langt de fleste dør en naturlig og forklarlig død, men indimellem skyldes dødsfaldet en ulykke eller ligefrem et drab.
Når dødsårsagen ikke er umiddelbart klar, så får politiet hjælp fra retsmedicinerne.
De er specialister i at læse de tegn, der er i og på kroppen, og som kan hjælpe politiet med at finde en forklaring på dødsfaldet.
I videoen her viser vi ved hjælp af et fiktivt dødsfald, hvordan forskellige retsmedicinere arbejder.
Hvis du vil se mere om retsmedicin og retsantropologi - det vil sige at identificere lig og fastslå dødstidspunktet, så se ugens afsnit af Sundhedsmagasinet.
FacebookTwitterKopier linkEmner:Politi|Kriminalitet




https://www.dr.dk/nyheder/udland/domt-advokat-trump-vidste-tys-tys-penge-var-forkert

UdlandDømt advokat: Trump vidste at tys-tys-penge var forkertTrump var bekymret for, hvordan påståede affærer ville påvirke præsidentvalget, siger hans tidligere advokat.
Michael Cohen (tv) fastslår, at Donald Trump var velvidende om, at det var forkert at betale to kvinder for at holde mund om påståede seksuelle forhold.
(Foto: TIMOTHY A.
Clary © Scanpix)14.
dec.
2018 kl.
15.
13Bemærk: artiklen er mere end 30 dage gammelLæs opDa den daværende republikanske præsidentkandidat Donald Trump bad sin advokat Michael Cohen sørge for betaling til to kvinder for at holde mund med oplysninger, der kunne skade ham i valgkampen i 2016, vidste Trump, at det var i strid med reglerne.
Det siger Cohen i et interview med tv-stationen ABC News.
Cohen bliver spurgt, om Trump vidste, at der var noget forkert i at betale de to kvinder, pornoskuespilleren Stormy Daniels og Playboy-modellen Karen McDougal.
- Selvfølgelig, svarer Cohen.
- Han bad mig foretage udbetalingerne.
Han bad mig blive involveret i disse sager, siger han.
Læs også:Ville hjælpe Trump: Medieselskab købte historie fra nøgenmodel og skjulte denIfølge Cohen tog Trump dette skridt, fordi han "var meget bekymret for, hvordan det ville påvirke valget", siger advokaten i interviewet, der bliver vist på amerikansk morgen-tv fredag.
Betalingerne skete få uger inden, at Trump vandt over Hillary Clinton ved præsidentvalget i november 2016.
Cohen blev idømt tre års fængselStormy Daniels og Karen McDougal har begge hævdet, at de har haft seksuelle forhold til Trump.
Cohen blev tidligere på ugen idømt tre års fængsel for blandt andet at have overtrådt loven om brug af valgkampmidler.
Torsdag afviste Trump endnu en gang, at han skulle have instrueret sin tidligere advokat Michael Cohen i at begå lovbrud.
- Han var advokat, og han bør kende loven, skrev præsidenten på Twitter.
Færdig med løgneneTrump har også afvist, at de påståede affærer med de to kvinder skulle have fundet sted.
Fredagens tv-optræden er den første fra Michael Cohens side, efter at han tidligere på ugen blev idømt en fængselsstraf.
Under interviewet virker han rystet over den række af begivenheder, der har ført ham fra at være en af Trumps nære medarbejdere til at skulle i fængsel, skriver nyhedsbureauet AP.
- Jeg er færdig med løgnene.
Og jeg er færdig med at være loyal over for præsident Trump, siger Cohen.
/ritzau/ReutersFacebookTwitterKopier linkEmner:Donald Trump (politiker)|Hillary Clinton (politiker)|USA|Valg og folkeafstemninger|Twitter




https://www.dr.dk/nyheder/regionale/fyn/politiet-advarer-boernelokker-paa-spil-paa-fyn

FynPolitiet advarer: Børnelokker på spil på FynFyns politi mistænker en 50-55-årig mand for at have antastet to piger og en dreng tre forskellige steder på FynFyns Politi leder i øjeblikket efter en mand på omkring 50-55 år med gråligt hår, der er mistænkt for at have antastet tre børn tre forskellige steder på Fyn.
Af Jonatan Grau Møller14.
dec.
2018 kl.
15.
00Bemærk: artiklen er mere end 30 dage gammelLæs opSiden onsdag har Fyns Politi modtaget tre henvendelser om, at børn er blevet antastet af en mand.
Episoderne har fundet sted tre forskellige steder på Fyn.
- Vi har fået anmeldelser om, at der er en mandsperson, på omkring 50-55 år og muligvis med gråt hår, der retter henvendelser til børn i alderen 8-10 år.
Han spørger, om de vil have noget slik og i et tilfælde også, om de vil med ham ud at bowle, fortæller Carsten Dichmann, der er politikommissær ved Fyns Politi.
Første henvendelse kom onsdag omkring klokken 12, hvor en pige blev antastet i et frikvarter på en skole i Bogense.
Anden gang var i Holluf Pile ved Odense.
Her skulle manden omkring klokken 8 mens de begge kommer cyklende, have opsøgt en pige fra 4.
klasse.
Han spørger pigen, om hun vil have noget slik.
Men i stedet for at tage imod tilbuddet, kører hun væk og søger hjælp ved et hus tæt ved.
Manden følger ikke efter, og damen i huset ringer til politiet og følger pigen tilbage til skolen.
Senere samme dag omkring kl.
16.
20 blev en dreng antastet i Brobyværk.
- Når man tilbyder slik og med så kort varsel har været rundt på tre forskellige skoler, så kan vi ikke udelukke, at det kan være samme gerningsmand.
Derfor går vi ud og advarer mod denne mand, siger Carsten Dichmann.
Forældre skal tale med deres børnPå Holluf Pile Skole bekræfter man, at der onsdag har været en episode.
- Vi har orienteret forældrene via Intra, hvor vi har beskrevet forløbet.
Det er vigtigt, at man tager det alvorligt, men også at man ikke går i panik.
Vi har opfordret forældrene til at tage en snak med deres børn om, at man aldrig skal tage imod noget fra fremmede, og at man ikke skal gå med fremmede, siger Cecilie Winther, der er souschef på Holluf Pile Skole.
På baggrund af anmeldelserne har Fyns Politi kontaktet alle skoleledelserne, så de har mulighed for at informere forældrene.
- Jeg kan opfordre forældre til at tage en fornuftig dialog med deres børn om, hvordan man skal gebærde sig, hvis en man møder en fremmed mand, som prøver at få barnet væk fra skolen, siger Carsten Dichmann og fortsætter:- Så skal man søge hen til andre elever eller voksne – helst skolelæreren – og så skal man ikke lade sig lokke af slik eller andre sager.
Hvis man har set eller hørt noget mistænkeligt opfordrer Carsten Dichmann til, at man kontakter Fyns Politi på 114.
FacebookTwitterKopier linkEmner:Fyn|Fyns Politi|Politi|Bogense|Uddannelse




https://www.dr.dk/nyheder/indland/disse-danskere-faar-sloejfet-gaeld-til-det-offentlige

IndlandDisse danskere får sløjfet gæld til det offentlige485.
000 borgere har fået eftergivet gæld til det offentlige for samlet 5,8 milliarder kroner.
Eftergivelsen af gæld sker i erkendelse af, at de 485.
000 borgere under alle omstændigheder ville have svært ved at få betalt deres regninger.
Arkivfoto Af Christine Hyldal14.
dec.
2018 kl.
15.
30Bemærk: artiklen er mere end 30 dage gammelLæs opI disse dage dumper der breve ind hos de danskere, der får hele – eller dele af - deres gæld til det offentlige sløjfet.
Borgerne er for eksempel kontanthjælpsmodtagere og folk på førtidspension, som myndighederne vurderer, ikke vil kunne betale gælden tilbage.
Det ved vi om skyldnerne:•92 procent af skyldnerne, der får afskrevet gæld, har en årlig indkomst på under 200.
000 kroner.
•Det er særligt personer på dagpenge, kontanthjælp, sygedagpenge, førtids- og folkepension, som får afskrevet gæld.
•Cirka 60 procent af den afskrevne gæld afskrives for skyldnere uden reel betalingsevne.
•Cirka 93 procent af de afskrevne gældsposter har en værdi på under 2.
000 kroner.
•72 procent får afskrevet mindre end 25 procent af deres gæld, mens det kun er 13 procent, der får afskrevet hele deres gæld til det offentlige.
•Hvis en person har gældsposter for mere end 50.
000 kroner, som lever op til kriterierne for afskrivning, begrænses afskrivningen, så højst halvdelen af skyldnerens samlede gæld under inddrivelse på over 50.
000 kroner kan afskrives.
Kilde: SkatteministerietOrdningen omfatter ældre gældsposter med en værdi på op til 7.
500 kroner.
Der er altså ingen, der får afskrevet en hel gældspost på over 7500 kroner uanset hvilken indkomst, de har.
Til gengæld kan én person godt få afskrevet mere end en enkelt gældspost, melder Skatteministeriet.
Det betyder, at én person i princippet kan få afskrevet et større beløb end 7500 kroner, hvis personen har mere end en enkelt gældspost, som er blevet sløjfet.
Det har ikke været muligt at få svar fra Gældsstyrelsen på, hvor mange gældsposter en enkelt person kan have.
Lolland, Langeland og Albertslund•Afskrivningen af gæld påvirker særligt personer på Lolland, Langeland, Samsø samt i Albertslund og i mindre grad personer i kommunerne nord for hovedstaden.
•Alle gældsposter på under 1000 kroner med tvivl om gyldighed afskrives, hvis skyldneren har en årlig skattepligtig indkomst på under 200.
000 kroner.
•Afskrivningerne omfatter al gæld til det offentlige, det kan for eksempel være parkeringsbøder, skatter og ubetalte togbøder og biblioteksbøder.
•Men gældsposter, der i særlig grad kan støde retsfølelsen (fx politibøder, sagsomkostninger og skattebøder) friholdes for afskrivning.
Det var et enigt folketing, der for halvandet år siden besluttede at eftergive gælden for 5,8 milliarder kroner.
Et detektivarbejde at inddrage gældenGrunden er det tidligere Skats hedengangne inddrivelsessystem EFI.
EFI blev implementeret i 2013 og skulle automatisere al gældsinddrivelse.
EFI-systemet var imidlertid fuld af fejl og efterlod et stort rod med inddrivelsen af gæld, da det i efteråret 2015 endegyldigt blev skrottet.
Og derfor ville omkostningerne ved at inddrive de lave gældsposter overstige gældens reelle værdi, var politikernes ræsonnement.
Knap 40 procent har lønindkomst•Personer med lønindkomst udgør 37 procent af skyldnerne.
•Skyldnere på dagpenge, kontanthjælp og sygedagpenge udgør 21 procent af skyldnerne.
•Førstids- og folkepensionister udgør 13 procent.
•Dertil kommer "manglende joboplysninger" på lidt over 20 procent og SU-modtagere står for lidt under 10 procent.
•Kun 13 procent af skyldnerne får afskrevet hele deres gæld.
FacebookTwitterKopier linkEmner:Økonomi|Skatteministeriet|Privatøkonomi|Albertslund|Langeland




https://www.dr.dk/nyheder/indland/chef-kobte-iphones-og-computere-kommunens-penge-21-maneder-i-faengsel

IndlandChef købte iPhones og computere for kommunens penge: 21 måneder i fængselEn tidligere personaledirektør i Hvidovre Kommune er blevet dømt for mandatsvig efter at købt og videresolgt Apple-udstyr.
En tidligere personalechef i Hvidovre Kommune er blevet dømt for mandatsvig efter at have købt Apple-udstyr for kommunens penge.
14.
dec.
2018 kl.
14.
53Bemærk: artiklen er mere end 30 dage gammelLæs opDa en chef i Hvidovre Kommune tilbage i 2010 blev degraderet, fik han ifølge rettens vurdering afløb for sin frustration ved at snyde kommunen for penge.
Og svindlen skulle stå på i årevis.
Den tidligere personaledirektør i Hvidovre Kommune er fredag idømt et år og ni måneders fængsel for mandatsvig mod kommunen.
Manden misbrugte sin betroede stilling til at købe elektronisk udstyr til sig selv for over 400.
000 kroner af kommunens penge, og det anser Retten i Glostrup for at være en overtrædelse af en skærpende strafbestemmelse.
Medarbejder undrede sigI forbindelse med, at den nu tidligere personaledirektør skulle på pension, var der en medarbejder, der undrede sig over registreringen af de ting, der var blevet indkøbt til kommunen, fordi de ikke var til at finde fysisk nogle steder.
Medarbejderen begyndte at kigge indkøbslister igennem og så, at der var indkøbt en masse Apple-udstyr, som kommunen ikke bruger normalt.
Det fik medarbejderen til at gå til ledelsen, og en større undersøgelse gik i gang hos politiet.
Blandt andet har politiet været i kontakt med Apple for at få oplyst, hvor de mange produkter var registreret gennem det såkaldte apple-id.
Det viste sig, at flere dele var registreret hos mange forskellige personer, og flere fortalte til politiet, at de havde købt det af personaledirektøren.
Chefen, der i dag er 66 år, forærede også bærbare computere til medarbejdere, som han havde et tæt forhold til.
Købte ting til kommunen på eget dankortPersonaledirektøren har dels været tiltalt for at have indkøbt og videresolgt computere, men direktøren har også svindlet ved at indkøbe ting til kommunen via sit private dankort.
Efterfølgende er der så blevet betalt penge fra kommunens konto til direktørens private konto, men samtidig har personen været nede i forretningen og få pengene retur.
Der har altså været en slags dobbeltbetaling.
Kommunen iværksatte en undersøgelse, og den viste, at den tidligere personaledirektør på sin bopæl lå inde med en del elektronik: 12 iPhones, 7 iPads, 10 bærbare computere, 4 kameraer med 6 objektiver og andet udstyr.
Alt i alt lå han inde med cirka 140 genstande til en værdi af mere end 400.
000 kroner.
Genstande, som viste sig at være købt for kommunens penge.
Direktøren brugte også sin stilling til at købe bøger for over 50.
000 kroner.
Bøgerne havde ingen relevans for hans arbejde, og de var ingen steder at finde på hans arbejdsplads.
Inden svindlen blev indledt, var en ny kommunaldirektør kommet til roret i kommunen.
Den nye chef havde taget en del ansvar fra personaledirektøren.
Har nægtet sig skyldigRetten i Glostrup har i sin begrundelse for dommen anført, at det er det mest sandsynlige motiv til mandens kriminalitet.
Økonomiske problemer var der ingen af, lønnen var høj, og heller ikke andre forhold kunne forklare hans ugerninger.
Den tidligere personaledirektør har under sagen nægtet sig skyldig.
Han har påstået, at alle indkøb skete i kommunens interesse.
Det, som han havde solgt, var udtjente genstande, som var blevet overflødige.
Og når der lå genstande hjemme hos ham selv, var det, fordi de skulle nulstilles inden hans fratrædelse.
Den 66-årige mand har nu to uger til at overveje, om han vil anke dommen til Østre Landsret.
/DR Nyheder/FacebookTwitterKopier linkEmner:Apple Inc.
|Hvidovre Kommune|Kriminalitet|Arbejdsmarked|Glostrup




https://www.dr.dk/nyheder/regionale/oestjylland/drab-ved-randers-regnskov-37-aarig-eksrocker-faar-historisk-dom

ØstjyllandDrab ved Randers Regnskov: 37-årig eksrocker får historisk dom20 års fængsel til 37-årige mand, hvis straf blev skærpet med ny paragraf, der blev indført med bandepakken.
Anklager og forsvarer var helt uenige om, hvilken straf en 37-årig mand skulle have for at skyde en 30-årig mand foran Randers Regnskov 22.
december 2017.
(© dr)Af Kasper Mosholm Thulstrup, Sarah Friis Elkjær og Emma Lichscheidt14.
dec.
2018 kl.
16.
04 | opdateret 14.
dec.
2018 kl.
16.
20Bemærk: artiklen er mere end 30 dage gammelLæs opOpdateres løbende og er klokken 16.
04 opdateret med strafudmåling.
37-årige Malik Karim Ali Thorsen, tidligere Mads Anker Stæhr Thorsen, er blevet idømt 20 års fængsel for et drab ved Randers Regnskov sidste år.
Han er dømt for blandt andet drab ved skud, og som den første nogensinde er han dømt for drab efter en paragraf, der blev indført sammen med bandepakken sidste år.
Paragraffen giver mulighed for at lægge 50 procent oven i straffen, hvis der bruges skydevåben eller eksplosivstoffer i det offentlige rum.
Dermed risikerede han 20 års fængsel for drab og våbenbesiddelse, og det har han nu altså fået.
I alt var der 10 stemmer for, at han fik 20 års fængsel, mens kun to stemte for 18 år.
- Jeg er meget tilfreds med dommen, og jeg mener, at domstolen her har sendt et klart signal om, at man ikke vil tolerere skyderi på åben gade, og at man er villig til at udnytte muligheden for lovens strengeste straf, 20 års fængsel, siger anklager Birgitte Ernst.
Forsvareren for den 37-årige mand har anket med henblik på frifindelse, da forsvareren ikke mente, at paragraffen kunne bruges, fordi han mente, at drabet skete i nødværge.
Paragraf 81 bMed den nye bandepakke blev en helt ny bestemmelse indsat i straffeloven, som vil betyde, at straffen for brug af skydevåben og eksplosivstoffer i det offentlige rum kan forhøjes med op til 50 procent.
§ 81 b.
Begås en af de i denne lov omhandlede lovovertrædelser på offentligt tilgængeligt sted ved brug af skydevåben eller af våben eller eksplosivstoffer, som på grund af deres særdeles farlige karakter er egnet til at forvolde betydelig skade, jf.
§ 192 a, stk.
1, uden at forholdet er omfattet af § 81 a, kan straffen forhøjes indtil det halve.
Den 37-årige er blevet mentalundersøgt, og han er hverken fundet sindssyg eller psykisk syg.
Kvinde og ung mand dømt skyldigeUd over den 37-årige mand er en 20-årig mand og en 39-årig kvinde også dømt skyldige i ulovlig våbenbesiddelse, hvor de fragtede våben fra Randers til Tyskland.
De har fået henholdsvis to og to et halvt års fængsel.
De er frifundet for at stjæle en bil, stjæle nummerplader og fragte våben fra Aalborg til Randers.
Anklageren krævede dem fængslet i tre år, hvor minimumsstraffen for ulovlig våbenbesiddelse er to år.
Forsvareren ville kun have et års fængsel til kvinden, hvilket er lavere end minimumsstraffen og henviser til paragraf 83 i Straffeloven.
Han mente, at kvinden ikke vidste, at våbnet skulle bruges til mord og heller ikke har haft den store indflydelse på sagen efterfølgende.
Den 20-årige mand og 39-årige kvinde har bedt om betænkningstid i forhold til, hvorvidt de vil anke eller ej.
Sigtet for vold under retssagenSagen handler om en 30-årig mand, som blev fundet dræbt sidste år ved Randers Regnskov.
Den dræbte var blevet skudt på klos hold gennem højre øje, og det var en forbipasserende, som fandt ham sent om aftenen 22.
december tæt på en af Randers’ mest trafikerede gader.
Læs også:30-årig blev fundet skudt gennem øjet ved Randers Regnskov: I dag begynder retssagenDen 37-årige tiltalte mand er tidligere Bandidos-rocker, har han forklaret i retten.
Han har optrådt meget opfarende og aggressivt i retten og er flere gange ført ud til et tilstødende rum, hvor han kunne følge retssagen på en tv-skærm.
Da dommen faldt fredag, var han ligeledes ikke til stede i retssalen, men opholdt sig i et rum ved siden af.
Han har desuden fået endnu en sigtelse for vold under selve retssagen, hvor det lykkedes ham at overfalde et vidne inde i retsbygningen, siger anklager Birgitte Ernst.
Skærpende eller nødværge?
Anklageren argumenterede under proceduren for, at det var skærpende, at der tilsyneladende ikke var noget motiv for drabet.
Det 30-årige offer og den tiltalte kendte ikke hinanden, og den 30-årige ville gøre en ven en tjeneste ved at hente nogle få tusinde kroner på parkeringspladsen ved Randers Regnskov.
Men også forsvarer Bjørn Caning lagde vægt på det manglende motiv.
- Der var ikke noget motiv, og intet var planlagt.
Den 37-årige ville afværge, hvad han troede, var et dødeligt angreb på ham, sagde han i sin procedure, hvor han beskrev hændelsen som lovligt nødværge.
Han lagde også vægt på, at den dræbte ifølge retsmedicinerne havde kokain i blodet.
Bandepakken giver blandt andet mulighed for:•Der skal kunne lægges 50 procent oveni straffen for at bruge skydevåben eller sprængstoffer, hvis det er sket på offentlige steder.
•Personer, der er dømt for banderelateret kriminalitet, skal kunne idømmes forbud mod at opholde sig i en bestemt kommune i op til ti år.
Overholder man ikke dette, kan man få op til to års fængsel og for førstegangstilfælde 60 dages fængsel.
•Bandeparagraffen i straffeloven udvides og skal blandt andet også kunne bruges ved alvorlig afpresning.
FacebookTwitterKopier linkEmner:Randers Regnskov|Kriminalitet|Retsvæsen|Randers|Bandidos




https://www.dr.dk/nyheder/indland/24-arig-lette-korte-kvinde-og-born-ihjel-med-promille-pa-146

Indland24-årig lette kørte kvinde og børn ihjel med promille på 1,46En blodprøve har afsløret en høj promille hos dødsbilist, som dræbte to børn og en kvinde ved Holstebro.
Tre mennesker omkom i et trafikuheld ved Holstebro i søndags.
14.
dec.
2018 kl.
15.
40Bemærk: artiklen er mere end 30 dage gammelLæs opTo børn og en kvinde mistede livet, da deres bil søndag blev ramt bagfra på Hodsagervej ved Holstebro.
Og nu viser en blodprøve, hvor beruset manden, som ramte dem, var.
Promillen hos den 24-årige mand fra Letland, der sad bag rattet i den anden bil, var på 1,46 - altså langt over den tilladte grænse på 0,50 - skriver tvmidtvest.
dk.
Manden er fængslet.
Det blev han mandag.
En dommer vurderede, at der er god grund til at mistænke manden for at have begået uagtsomt manddrab under særligt skærpende omstændigheder.
Kvinden befandt sig i bilen sammen med tre børn.
En syvårig datter og datterens jævnaldrende veninde samt kvindens niårige søn.
Syvårig datter overlevedeKvinden, hendes søn og datterens veninde mistede livet.
Datteren overlevede, og det samme gjorde altså også den 24-årige mand.
Læs også:Promille-barometer: Sådan påvirker alkohol dine evner til at køre bilEkstra Bladet har fået aktindsigt i retsbogen fra det grundlovsforhør, som blev holdt mandag, og hvor den 24-årige blev fængslet i sagen.
Mandens forklaring i retten er skrevet ned i retsbogen.
Ved retsmødet fortalte manden, at han havde drukket syv-otte dåseøl og lidt vodka aftenen inden.
Men han følte ikke, at han var for fuld til at køre bil søndag formiddag.
I mandens bil fandt politiet tomme øldåser.
/ritzau/FacebookTwitterKopier linkEmner:Ekstra Bladet|Holstebro|Kriminalitet|Letland




https://www.dr.dk/sporten/haandbold/em-kvinder/ekspert-em-vaerterne-og-ol-guldvinderne-favoritter-til-naa-finale

EM KvinderEkspert: EM-værterne og OL-guldvinderne favoritter til at nå finaleDR Sportens håndboldekspert Lars Krogh Jeppesen giver sin vurdering af semifinalerne ved EM i håndbold.
Rusland, Frankrig, Holland og Rumænien er holdene i EM-semifinalerne fredag.
Af Kasper Heide Lund14.
dec.
2018 kl.
14.
52 | opdateret 14.
dec.
2018 kl.
14.
54Bemærk: artiklen er mere end 30 dage gammelLæs opMens EM i håndbold er slut for det danske kvindelandshold, så står den fredag på semifinaler for turneringens fire stærkeste mandskaber.
Her møder de russiske OL-guldvindere Rumænien, mens de franske EM-værter skal prøve at slå Helle Thomsen og Holland.
DR Sportens håndboldekspert Lars Krogh Jeppesen giver her sin vurdering af styrkeforholdet i de to semifinaler.
- Frankrig på hjemmebane mod et hollandsk hold, der kæmper lidt med spillet lige nu.
Deres stjernespiller Nicky Groot er ude med, hvad der ligner, en hjernerystelse.
Så Frankrig er favorit set i lyset af, at de spiller foran et hjemmepublikum.
Læs også:Krogh evaluerer skuffende EM: 'Der skal stilles større danske krav'Ligesom hollænderne er uden deres store profil, så mangler Rumænien også verdens bedste håndboldspiller, Cristina Neagu.
Det får en afgørende betydning for udfaldet af fredagens anden semifinale, lyder det fra Lars Krogh Jeppesen.
- Et russisk hold, som har spillet godt, mod Rumænien.
De er desværre helt uden deres profil Neagu, der blev knæskadet i deres sidste mellemrundekamp.
Det ligger til at blive en finale mellem Frankrig og Rusland.
Den første semifinale spilles klokken 17.
30 mellem Rusland og Rumænien, men dagens anden semifinale starter klokken 21.
00.
Begge opgør kan følges i LIGA på P3 eller på TV 2.
FacebookTwitterKopier linkEmner:Rumænien|Frankrig|Håndbold|TV 2 (tv-kanal)|De Olympiske Lege




https://www.dr.dk/nyheder/regionale/midtvest/jyske-virksomheder-dominerer-eksporten-til-storbritannien-risikerer-tabe

Midt- og VestjyllandJyske virksomheder dominerer eksporten til Storbritannien: Risikerer at tabe mest ved hårdt BrexitFor første gang er eksporten til Storbritannien gjort op på kommuner.
Hvis Storbritannien ikke får en aftale om Brexit på plads inden 29.
marts, står virksomheder, der handler med Storbritannien, over en nat uden regler for, hvordan handlen rent praktisk skal foregå fremover.
Af Helge Røjle, Ann Smed Madsen og Frederik Bernhard Gatzwiller14.
dec.
2018 kl.
14.
45Bemærk: artiklen er mere end 30 dage gammelLæs opDet er især virksomheder i Jylland, som vil tabe på et hårdt Brexit med nedtur for eksporten til Storbritannien.
Virksomheder i Jylland dominerer nemlig eksporten til Storbritannien, hvor 14 ud af de 20 mest eksporterende kommuner ligger i Jylland.
Det viser en ny analyse fra analyseinstituttet E-statistik, som arbejder tæt sammen med Danmarks Statistik og Udenrigsministeriets Trade Council - det tidligere Eksportrådet.
Nummer et på listen med en eksport fra kommunen til Storbritannien på næsten 13 milliarder i 2017 er Ikast-Brande Kommune.
En væsentlig forklaring er et stort salg af havvindmøller fra Siemens Gamesa i Brande netop det år, men borgmester Ib Lauritsen glæder sig naturligvis over placeringen foran København og Aarhus på de næste pladser.
- Der er historisk en stort samhandel i forhold til England fra Danmark, og måske især Vestdanmark, siger han.
Men den store eksport til Storbritannien gør også borgmesteren bekymret i forhold til et muligt hårdt Brexit, hvor der ikke bliver indgået en aftale mellem EU og britterne, inden de træder ud af fælleskabet.
- Der er ingen tvivl om, at der kommer en periode, som vil være præget af usikkerhed, og hvor nogle ting vil gå imod virksomhederne.
Eksporten er allerede ramtI Ikast-Brande Kommune har de 52 virksomheder, som tilsammen eksporterede for 12.
998 millioner kroner.
Gode råd fra Dansk IndustriForankring i ledelsen, men træk på hele organisationenInformer medarbejderneBrug jeres netværk og følg medBrug myndighederne, søg rådgivningForstå Brexit scenarierTag forholdsreglerTilpas strategier, se mulighederneBrug DIKilde: Dansk IndustriOg de danske virksomheder er allerede blevet ramt på eksporten på grund af det markante fald i værdien af det britiske pund, viser de forløbelige tal, som E-statistik har fra 2018.
- Hvis der så lige pludselig kommer told oven i, så er der ret stor usikkerhed for en lang række virksomheder, siger direktøren for analysefirmaet Kent Nielsen.
Selvom eksporten kommer til at ramme kommunalt, mener borgmester Ib Lauritsen, at der ligger en national opgave i at beskytte de danske virksomheder i forhandlingerne om Brexit.
- Jeg synes, man skal have fokus på at understøtte danske virksomheder og dansk eksport så vidt muligt.
Hos Dansk Industri oplever de en stor bekymring fra deres medlemmer, og har i den forbindelse lavet en værktøjskasse til Brexit, med gode råd.
-Vi har lavet en slags spørgeguide, som vi kalder Brexit Toolkit (værktøjskasse, red.
) til virksomhederne, som gerne skulle bringe dem på sporet af, hvor risikoen er specifikt for dem, siger underdirektør Anders Ladefoged.
Den danske eksport til Storbritannien er domineret af virksomheder inden for især fødevarer og jern og metal.
FacebookTwitterKopier linkEmner:Ikast-Brande Kommune|Storbritannien|Erhverv|Jylland|Ib Lauritsen (politiker)




https://www.dr.dk/nyheder/regionale/nordjylland/endnu-en-hval-skyllet-i-land

NordjyllandEndnu en hval skyllet i landEn grindehval er skyllet op på stranden ved Sønderstrand i Skagen.
Den strandede grindehval er omkring seks meter lang.
  1 / 3Den strandede grindehval er omkring seks meter lang.
1 / 32 / 33 / 3Af Klaus Videbæk14.
dec.
2018 kl.
13.
47Bemærk: artiklen er mere end 30 dage gammelLæs opFor nylig var det en sejhval ved Hobro, der skabte overskrifter.
Nu er en grindehval på omkring seks meter strandet ved Sønderstrand i Skagen.
Til forskel fra sejhvalen er dette eksemplar dog kommet ind til land i død tilstand.
Hvalen blev først opdaget i vandkanten, men er siden trukket op på stranden ved hjælp af en traktor.
Det vurderes, at dyret vejer omkring to til tre ton.
- Jeg har aldrig set sådan en her i området før, siger Rolf Christensen fra Grenen Fuglestation, hvor man holder godt øje med dyrelivet i området.
Læs også:Fyldt på havnen: Nu sprættes sejhvalen opDer findes to arter af grindehvaler - kortluffet grindehval, der lever i havene på jordens sydlige halvkugle, og langluffet grindehval, der lever i kolde tempererede og subpolare havområder.
Hvalen i Skagen menes at være en langluffet grindehval, som normalt kan blive op til 8,5 meter lang.
Siden 1984 er den fundet strandet tre gange ved den jyske vestkyst og i Skagerrak samt en enkelt gang i Øresund.
FacebookTwitterKopier linkEmner:Dyr|Skagen|Jylland|Hobro




https://www.dr.dk/sporten/haandbold/em-kvinder/danmark-bliver-repraesenteret-i-em-finalen

EM KvinderDanmark bliver repræsenteret i EM-finalenDet bliver et dansk dommerpar, der skal dømme kvindernes EM-finale i håndbold.
Danske fans.
ARKIVFOTO Af Malte Nørgaard14.
dec.
2018 kl.
13.
17 | opdateret 14.
dec.
2018 kl.
13.
24Bemærk: artiklen er mere end 30 dage gammelLæs opSelvom det allerede nu står klart, at det danske landshold ikke kommer i EM-finalen på søndag.
Så bliver det alligevel med danskere på banen, når det skal afgøres, hvem der er europamester i kvindehåndbold.
Læs også:Krogh evaluerer skuffende EM: 'Der skal stilles større danske krav'Det danske dommerpar Line Hesseldal og Karina Christiansen får nemlig fornøjelsen af at skulle fløjte opgøret mellem Europas to bedste håndboldnationer.
Og det bliver naturligvis en særlig oplevelse at stå i EM-finalen på søndag.
Det siger Line Hesseldal til haandbold.
dk.
- Vi er utroligt glade for og stolte og taknemmelige over at få tildelt EM-finalen.
Det er en stor ære, lyder det fra den danske dommer.
Læs også:Trods tørre tæsk vil håndboldkvinderne kæmpe for en femtepladsDet danske dommerpar har tidligere dømt en VM-finale, mens de også var dommere i kvindernes Champions League-finale sidste år.
Du kan høre EM-finalen direkte i LIGA på P3 på søndag.
FacebookTwitterKopier linkEmner:Håndbold




https://www.dr.dk/nyheder/kultur/spillede-upassende-sang-i-direkte-udsendelse-nu-undskylder-fransk-nyhedskanal

Skyderi i StrasbourgSe temaKulturSpillede upassende sang i direkte udsendelse: Nu undskylder fransk nyhedskanalBob Marley-hit dukkede op under en nyhed om, at politiet havde skudt en formodet gerningsmand.
En bevæbnet politimand holder vagt på julemarkedet i Strasbourg, hvor gerningsmanden Chérif Chekatt forleden dræbte tre mennesker.
I går skød politiet gerningsmanden.
Af Marie Ravn Nielsen og Silas Bay Nielsen14.
dec.
2018 kl.
14.
25Bemærk: artiklen er mere end 30 dage gammelLæs op’I Shot The Sheriff’ er et af reggae-ikonet Bob Marleys helt store klassikere.
Men det er ikke en sang, der passer til hver en lejlighed.
Det må man sande hos den franske tv-nyhedskanal BFMTV.
Torsdag brugte kanalen netop ’I Shot The Sheriff’ som underlægningsmusik under en direkte udsendelse, hvor man kunne fortælle, at politiet havde skudt gerningsmanden fra det nylige angreb i Strasbourg.
Gerningsmanden navn var Chérif Chekatt.
Valget af musik faldt ikke i god jord på Twitter, hvor vrede brugere kritiserede tv-kanalen, og derfor undskylder BFMTV nu.
En undersøgelse er i gang, og vi håber, den vil bringe fuldt lys i sagen.
Vi beklager denne fejl, som tydeligvis ikke var vores ønske.
BFMTV i en officiel meddelelse- Det var ikke vores ønskeDet var nemlig ikke med vilje, at tonerne af Bob Marley blev en del af dækningen, skriver BFMTV:- Under torsdagens aftensudsendelse på BFMTV om at den formodede gerningsmand bag attentatet i Strasbourg var blevet dræbt, dukkede noget baggrundsmusik op.
Det tekniske hold, der stod for lyden, har erkendt, at de er årsagen til den alvorlige hændelse og kalder det en ’manipulationsfejl’ (af lyden, red.
).
- En undersøgelse er i gang, og vi håber, den vil bringe fuldt lys i sagen.
Vi beklager denne fejl, som tydeligvis ikke var vores ønske, skriver tv-stationen.
Bob Marley & The WailersI Shot The Sheriff48 timers menneskejagtPolitiet skød torsdag den 29-årige Chérif Chekatt.
Han var mistænkt for at være gerningsmand bag skudangrebet i det centrale Strasbourg tirsdag aften, hvor tre mennesker døde.
Efter en 48-timer lang menneskejagt efter gerningsmanden, skød og dræbte fransk politi Chérif Chekatt under en skudveksling.
De franske myndigheder efterforsker angrebet i Strasbourg som en terrorhændelse.
Du kan se nyhedsklippet fra BFMTV med Bob Marley-underlægningsmusikken på Youtube her.
FacebookTwitterKopier linkEmner:Bob Marley (musiker)|Strasbourg|Kriminalitet|Youtube|Twitter




https://www.dr.dk/nyheder/regionale/trekanten/lig-dukker-op-i-drabsmistaenktes-bil-pa-bunden-af-havn

TrekantområdetLig dukker op i drabsmistænktes bil på bunden af havnPolitiet skal nu undersøge, om der kan være tale om den drabsefterlyste Bent Ovesen fra Kolding.
Sydøstjyllands Politi bjærgede fredag formiddag en bil i Kolding Lystbådehavn.
I bilen var et lig.
14.
dec.
2018 kl.
12.
27Bemærk: artiklen er mere end 30 dage gammelLæs opSiden oktober 2017 har politiet ledt efter Bent Ovesen fra Kolding i forbindelse med drabet på hans kone Aase.
Nu har politiet fundet et lig i en bil, som efter alt at dømme tilhører Bent Ovesen.
Bilen blev fundet torsdag aften, da dykkere fra søværnet foretog en rutinemæssig test af udstyr i Kolding Lystbådehavn.
- Bilen er blevet bjærget her til formiddag, og i den forbindelse finder vi et lig i bilen.
Vi ved ikke, hvem det er.
Det skal vi nu have undersøgt, siger efterforskningsleder Frede Nissen fra Sydøstjyllands Politi.
Endnu har politiet ikke med sikkerhed slået fast, at der er tale om Bent Ovesens bil, som har været efterlyst siden drabet.
Men meget tyder på det.
- Jeg kan bekræfte, at der er tale om en Ford Mondeo, som svarer til den, der har været efterlyst, og nummerpladerne på bilen tilhører Bent Ovesen, fortæller Frede Nissen.
Forsvundet siden 2017Efterforskningslederen kan fredag formiddag ikke sige noget om, hvor længe liget har befundet sig under vand.
Det var Bent og Aase Ovesens datter, som tilbage i oktober 2017 fandt liget af sin mor på forældrenes bopæl på Christiansøvej i Kolding.
En obduktion af liget bekræftede politiets teori om, at der var tale om et drab.
Men allerede inden da havde efterforskerne meldt ud, at kvinden ikke var død af naturlige årsager.
Bent Ovesen var der ingen spor af.
Mistanken faldt derfor på ham, og han blev efterlyst, såvel herhjemme som internationalt gennem Interpol.
Bent Ovesen ville i dag være 64 år.
Frede Nissen forventer, at politiet først i næste uge vil have et svar på, om liget i bilen er Bent Ovesen.
/ritzau/FacebookTwitterKopier linkEmner:Kolding|Ford Motor Co.
|Politi|Sydøstjyllands Politi|Jylland




https://www.dr.dk/nyheder/penge/kampen-om-discountkunderne-raser-netto-faar-milliard-makeover

PengeKampen om discountkunderne raser: Netto får milliard-makeoverDiscountkonceptet, som vi kender det, er ved at dø, siger eksperter.
Netto-butikken på Kongelundsvej i København er af kædens butikker med det nye koncept - blandt andet større frugt- og grøntafdelinger og et "skandinavisk" look med træmaterialer og større lysindfald.
(Foto: Ulrik M.
Eriksen +45 25706365 © SEES media)Af Oliver Batchelor14.
dec.
2018 kl.
13.
19Bemærk: artiklen er mere end 30 dage gammelLæs opDanmarks største dagligvarekæde, Netto, optrapper nu discountkrigen og investerer fra nytår en milliard kroner i nye butikker og en modernisering af de gamle.
Nettos nye konceptStørre frugt- og grøntafdelingSærlig sektion med convenience-varer - f.
eks.
færdigretterNy placering til spot-varer.
Mere plads til køl og frostNyt inventar med et skandinavisk lookNye farver på inventar og væggeMere lysindfald fra vinduer uden gul folieringÆndret belysning i butikken, hvor varerne vil være i fokusKilde: Salling GroupI løbet af de kommende fem år vil kunderne i alle kædens 500 butikker blive mødt af et skandinavisk look med træmaterialer, større frugt- og grøntafdelinger og mere diskrete placeringer af spotvarer.
- Det er en markant investering, der revitaliserer vores butikskoncept fuldstændigt, og jeg glæder mig enormt meget til at se, hvordan kunderne tager imod vores nye butikker, udtaler direktør i Netto Michael Løve i en pressemeddelelse.
Læs også:Glem økologi og madspild: Nu konkurrerer supermarkederne igen benhårdt på prisenI alt en milliard kroner har Nettos ejer Salling Group afsat til at udrulle det nye koncept, der til næste år omfatter 70 butikker.
18 af dem er nye butikker, mens 22 bliver flyttet eller udvidet og 30 renoveret.
- Grundlæggende ønsker vi at skabe butikker, som det er rart at være i for kunder og medarbejdere, og vi er meget glade for den modtagelse, vi har fået fra kunderne i de første butikker med vores nye koncept, lyder det fra Michael Løve.
Kæmper om kundernes oplevelseDe fem store discountkæder - Netto, Fakta, Aldi, Lidl og Rema 1000 - har i flere år kæmpet en benhård kamp om de prisbevidste, men i stigende grad også sundheds- og miljøbevidste kunder.
Med Nettos milliard-makeover af de klassiske gule butikker bliver der nu også optrappet på den front, der handler om at give kunderne den mest behagelige indkøbsoplevelse.
Det fortæller konsulent og markedsanalytiker for detailhandlen Flemming Birch, der er partner i firmaet Birch & Birch.
- For eksempel er Aldi ved at lave bredere parkeringspladser.
På alle mulige måder forsøger man at gøre det nemt og mere behageligt for kunderne.
Det handler ikke kun om at være billig, siger han.
Udviklingen i retning af bedre indkøbsoplevelser skyldes ikke kun supermarkedernes indbyrdes konkurrence.
De er i høj grad presset af danskernes stigende tendens til at smide indkøbskurven fra sig og spise takeaway eller ude i stedet for at tilberede maden selv, fortæller detailekspert Henrik Libak, partner i Libak Retail.
Det ses ikke mindst ved, at discountbutikkerne alle udvider deres sortiment af færdigretter.
- Restaurationssektoren vokser med omkring 10 procent om året.
Og det rammer supermarkerne hårdt.
Det er den største trussel mod sektoren, at folk kommer til at handle mindre på den baggrund, siger han.
Discountbutikker kopierer supermarkederNetto-butikkernes nye koncept kroner en tiårig udvikling, hvor discountbutikkerne i stigende grad er "gået op i markedet", forklarer Flemming Birch.
Butikkerne har fået så mange forskellige varer på hylderne, at den gennemsnitlige dansker kan nøjes med at fylde sin indkøbsvogn ét sted for at dække sit ugentlige behov.
- I gamle dage var discountbutikken det sted, hvor du købte billige havregryn, rugbrød og mælk.
Og så købte du de mere lækre ting henne i supermarkedet.
Men i de fleste forbrugeres hoveder, der skelner man ikke på den måde længere, siger han.
Det danske detailmarked er kendetegnet ved en høj butikstæthed og forbrugere, der ikke er særligt loyale over for de enkelte kæder, men gerne handler hos konkurrenten, fortæller Flemming Birch.
Det har den norske detailgigant Rema 1000 nydt godt af.
Og det er også en forklaringerne på, at de øvrige discountkæder nu ruster op.
- Fordi vi har haft de her mange åbninger af Rema 1000 butikker, så er de andre begyndt at se lidt triste ud.
Og derfor alle konkurrenterne i gang med at modernisere sig selv, siger Flemming Birch.
FacebookTwitterKopier linkEmner:Detailhandel|Supermarkeder|Rema 1000|Netto|Flemming Birch (erhvervsleder)




https://www.dr.dk/nyheder/viden/kroppen/beskidt-vind-fra-syd-forpester-luftkvaliteten-i-danmark

KroppenBeskidt vind fra syd forpester luftkvaliteten i Danmark Mens vi venter på en klimaaftale ved COP24, kører kulkraft-kedlerne på fuldt blus i bl.
a.
Polen og Tyskland.
Til stor skade for både klima og luftkvalitet.
Damp rejser sig fra kulkraftværket Neurath, der er Tysklands største.
Det kører tilmed på brunkul, som forurener væsentligt mere end stenkul, der bl.
a.
anvendes i Danmark.
Bag Neurath ses damp fra Niederausseum.
Et andet kraftværk, der ligeledes fyrer med brunkul.
Af Maria Lise Behrendt14.
dec.
2018 kl.
12.
32Bemærk: artiklen er mere end 30 dage gammelLæs opI den polske by Katowice er klimatopmødet, COP24, gået ind i sin afsluttende fase.
Netop nu sidder politikere og embedsmænd fra knap 200 lande og forsøger at nå frem til en aftale for, hvordan i alverden vi skal realisere de mål, der blev fastsat med Parisaftalen i 2015.
Parisaftalens målsætning  På klimatopmødet COP21 i Paris i 2015 blev verdens lande enige om en global klimaaftale.
Klimaaftalen er juridisk bindende for landene, men det er landenes egne klimamål ikke.
Målet er, at den globale middeltemperatur maksimalt må stige med to grader i år 2100 sammenlignet med år 1850, hvor industrialiseringen gik i gang - og gerne under 1,5 grader.
Den er allerede steget med mere end én grad celsius.
Fire kilometer fra det kongrescenter, hvor de høje herrer og damer er samlet for at diskutere grøn omstilling, kører kedlerne for fulde drøn på Katowices kulkraftværk.
Ligesom de gør i Polens mange øvrige kulfyrede kraftværker, som tilsammen dækker omkring 80 procent af landets elforbrug.
Det er mildest talt noget skidt for klimaet.
Men det er også noget skidt for luftkvaliteten.
Og ikke bare i Polen.
- Når det blæser fra syd, kan vi tydeligt se, hvordan luftkvaliteten i Danmark bliver dårligere.
Særligt i den sydlige del af landet og på Sjælland bliver partikelforureningen høj, siger Zorana Jovanovic Andersen, der er professor MSO på Afdeling for Miljø og Sundhed på Institut for Folkesundhedsvidenskab på Københavns Universitet.
Hver år dør omkring 4.
000 danskere for tidligt på grund af luftforurening, som kan forårsage bl.
a.
lunge- og hjertesygdom.
Forurening fra udlandet er skyld i 80 procent af dødsfaldDet er ikke kun i Polen, at det står grelt til med kulkraften.
Da den tyske regering under kansler Angela Merkel i 2011 besluttede sig for lukke alle landets atomkraftværker frem mod 2022, betød det også, at vejen mod at udfase kul bliver ekstra lang for vores store nabo i syd.
Fine partikler og grænseværdier Årsgennemsnittet for fine partikler, de såkaldte PM2.
5-partikler, må ifølge WHO's grænseværdier ikke overstige 25 mikrogram pr.
kubikmeter (25 µg/m3), mens luftkvaliteten kategoriseres som usund, hvis koncentrationen af fine partikler overstiger 10 µg/m3I Danmark er den gennemsnitlige koncentration af Pm2.
5-partikler på 11 mikrogram pr.
kubikmeter, mens den i Italien er 20 µg/m3 og i Sverige 6µg/m3I dag står kul for omkring 40 procent af Tysklands elproduktion, og tal fra Nationalt Center for Miljø og Energi, DCE, på Aarhus Universitet, viser også, at Tyskland bidrog til den største del af luftforureningen med fine partikler i Danmark i 2011.
Læs også:Luftforurening rammer børn hårdere end voksne21,9 procent kom fra Tyskland.
19,5 procent fra Danmark selv.
- Over halvdelen af partikelforureningen i Danmark kommer med vinden fra resten af Europa, siger Zorana Jovanovic Andersen.
Det betyder også, at forurening fra udlandet er skyld i mere end 80 procent af de ca.
4.
000 årlige tilfælde hvor danskere, ifølge DCE, dør for tidligt på grund af luftforurening.
Små partikler trænger ind i kroppenPartikelforurening kan blæse flere tusinde kilometer væk fra kilden, men når vinden står i syd- og sydøst, er det især i den sydlige del af Danmark og på Sjælland - og ofte specielt på Lolland-Falster - at luftforureningen bliver høj.
Den forurenede luft indeholder forskellige gasser, stoffer og partikler, der kan være skadelige i store mængder: Kvælstofoxider kaldet NOx, der især kommer fra kraftværker og dieselbiler.
Ozon, som forekommer naturligt, men i større mængder stammer fra industri og trafik.
Svovldioxid fra kraftværker og så videre.
Men det, forskerne er mest bekymrede for, er de såkaldt fine- og ultrafine partikler.
De kommer fra biler, brændeovne, kvælstof i landbruget og altså i høj grad fra kraftværkerne i syd (plus de tre kulkraftværker, der endnu er i brug i Danmark).
- De små partikler kan trænge helt ind i kroppen og gøre skade på lunger, hjerte og hjerne, siger Zorana Jovanovic Andersen.
Ingen nedre grænseHun understreger, at der endnu mangler forskning på området.
Blandt andet i forhold til at kunne skelne imellem hvilke helbredseffekter, der skyldes partikler, hvilke der skyldes udledningsgasser og hvilke, der skyldes en kombination.
- Men det er veletableret, at luftforurening blandt andet øger risikoen for lungesygdomme (astma og kol, red.
), hjertesygdomme, diabetes og kan gøre skade på hjernen, siger Zorana Jovanovic Andersen.
Hun håber derfor på, at der fra politisk hold kommer fokus på at få nedbragt luftforureningen:- Der er ikke en nedre grænse for, hvornår luftforurening er okay.
Alt hvad vi kan nedbringe, bidrager til øget folkesundhed, siger hun.
Luftforurening og dig•Luftforureningen i Danmark er generelt værst i de større byer, hvor både lokale udledninger fra bl.
a.
biler og forurening fra afbrænding af fossile brændsler bidrager til dårlig luftkvalitet.
•Men det betyder ikke, at du skal sætte dit liv på pause, hvis du bor i byen.
Den personlige risiko er ikke så stor, hvis du er sund og rask.
Men har man dårlige lunger eller små børn med astma, er det en god idé at tænke over, om man færdes ofte i meget trafikerede områder.
•Drop ikke løbeturen.
De gavnlige effekter ved motion overstiger negative ved at færdes i et område med luftforurening.
Du undgår heller ikke luftforurening ved at være indendøre, hvor der er forurening fra bl.
a.
madlavning, stearinlys og brændeovne.
•Men har du mulighed for det, så tag cyklen.
Du er tættere på de andre bilers udstødning, når du sidder i en bil.
Vælg evt.
en mindre trafikeret rute.
Du kan se, hvordan det står til med luftforureningen, hvor du bor på DCEs luftkvalitetskort her.
FacebookTwitterKopier linkEmner:Angela Merkel (politiker)|Luftforurening|Polen|Tyskland|Kraft- og varmeværker




https://www.dr.dk/nyheder/politik/la-med-til-slette-gaeld-485000-danskere-et-noedvendigt-skridt

PolitikLA med til at slette gæld for 485.
000 danskere: 'Et nødvendigt skridt'Skattemyndighederne opgiver at inddrive gæld for 5,8 milliarder kroner.
Et nødvendigt skridt, siger Liberal Alliance.
(ARKIV) Joachim B.
Olsen, skatteordfører i Liberal Alliance, beskriver eftergivelsen af milliardgæld som et nødvendigt onde.
Af Sean Coogan14.
dec.
2018 kl.
11.
14 | opdateret 14.
dec.
2018 kl.
15.
50Bemærk: artiklen er mere end 30 dage gammelLæs opI disse dage modtager omkring 485.
000 borgere et brev fra skattemyndighederne om, at de får sløjfet gæld til det offentlige.
Det skriver Politiken.
I alt bliver 5,8 milliarder kroner strøget, efter et enigt folketing nikkede ja til forslaget sidste år.
Det er især personer med lave indkomster, der får strøget gælden ud fra et argument om, at de ville have svært ved at betale den, og at det ville koste for meget at inddrive gælden.
Blandt andet fordi, at inddrivelsessystemet i flere år har været ramt af dataproblemer.
Det er ærgerligt, men nødvendigt, lyder det fra Joachim B.
Olsen, skatteordfører i Liberal Alliance.
- Selv hvis inddrivelsessystemet havde fungeret perfekt, så er der altid en vis gæld, der ikke kan inddrives, fordi skyldnerne ikke har nogen betalingsevne, siger ordføreren, der peger på, at virksomheder også oplever at måtte opgive at indkræve gæld fra borgere.
- Det skal man også tage med, inden man lader forargelsen køre helt op.
Men dermed ikke sagt, at der ikke er grund til at være forarget.
Jeg er også forarget over, at inddrivelsessystemet ikke har fungeret bedre, end det har gjort, siger han.
Læs også:485.
000 danskere får strøget deres gæld til det offentligeKan skade tillidenMens ordføreren understreger, at det ikke ville kunne betale sig at forsøge at inddrive gælden, så medgiver han, at nogle borgere kan føle sig ramt på retfærdighedsfølelsen.
- Jeg forstår udmærket frustrationen hos mange borgere.
Jeg deler den selv, siger han.
Hvad tror du, at det vil betyde for borgernes motivation til for eksempel at få betalt deres biblioteksbøde, når de kan se, at knap en halv million danskere bare får slettet deres gæld?
- Jeg tror ikke, at det gør noget godt for tilliden.
Men det her er et nødvendigt skridt for at kunne komme videre.
Den her gæld ville aldrig være blevet betalt, og derfor bliver den eftergivet, siger Joachim B.
Olsen.
- Det er en del af den oprydning og genopbygning af Skat, som der er gang i.
Men jeg forstår til fulde folks frustration, og jeg deler den fuldstændigt, siger han.
Kan det betale sig at ignorere rudekuverter?
Næstformanden for de folkevalgte statsrevisorer, Klaus Frandsen (R), udtrykker bekymring over beslutningen og siger, at det kan give indtryk af, at det kan betale sig ikke at betale sin gæld til det offentlige.
- Det bekymrer mig, at andre kan få et indtryk af, at man kan slippe, hvis man bare er langsom til at betale, siger han til DR Nyheder.
Men ifølge Joachim B.
Olsen vil det være en dum idé at spekulere i at lade rudekuverterne hobe sig op.
- Jeg forstår sådan set godt, at man kan få det indtryk, men der vil mit klare råd til borgerne være ikke at tænke sådan, siger han.
- For systemet kommer til at virke, og så kan man bringe sig selv i en rigtig dårlig situation, hvis man tror, at man bare kan lade være med at betale sin gæld til det offentlige, siger han.
FacebookTwitterKopier linkEmner:Joachim B.
Olsen (politiker)|Økonomi|Liberal Alliance|Folketinget|Skatter og afgifter




https://www.dr.dk/nyheder/vejret/bundkold-weekend-med-lidt-sne

VejretBundkold weekend med lidt sneDet blæser op fra sydøst og den følte temperatur falderJulestemningen mangler lidt sne  DR brugerbillede)Af Søren Vallentin Jacobsen14.
dec.
2018 kl.
12.
09Bemærk: artiklen er mere end 30 dage gammelLæs opSnevejr i større mængder er indtil videre udeblevet denne vinter, som jo officielt startede d.
1.
december.
Nogle græder, andre ler.
Den kommende 3.
søndag i advent har et stykke tid været udset som en mulighed for et mere udbredt snefald, men i et par dage har prognoserne trukket i land, nu er der nok alligevel lidt sne på vej.
Søndag med sne i JyllandSneen kommer tidligst til Sønderjylland søndag eftermiddag og breder sig op gennem Jylland til Limfjorden i løbet af aftenen og natten til mandag.
Der falder vel typisk mellem 1 og 4 cm sne, nok til at man skal passe på i trafikken mandag morgen.
På Øerne kommer der formentlig alt fra ingenting og op til 1-2 cm tøsne.
Havet omkring Danmark er fortsat 5-6 grader varmt og det påvirker et muligt snefald på Øerne i nedadgående retning.
I løbet af weekenden drejer vinden lidt mere mod sydøst og netop det trækker et koldt bundlag op over landet fra Tyskland og Polen, samtidig med at det blæser op foran frontzonen som nærmer sig til på søndag.
Alligevel er det altså noget usikkert i hvilket omfang sneen kommer ind over landet.
Julevejret nærmer sigDer er i skrivende stund 10 dage til Juleaftensdag og dermed nærmer vi os noget, som normalt kan forudsiges i runde tal.
Men et kig på hvad den sandsynlige udvikling i ensemble prognosen er, lader det stadigt åbent for spekulationer i både varm og kold retning for julevejret.
Vi skal formentlig et par dage frem før der indtræder større sikkerhed i et valg mellem hvid og våd julFacebookTwitterKopier linkEmner:Vejret|Jylland|Jul|Polen|Tyskland




https://www.dr.dk/sporten/badminton/dansk-badmintondouble-taber-taet-opgoer-til-verdensmestrene

BadmintonDansk badmintondouble taber tæt opgør til verdensmestrenePå trods af nederlaget i den sidste gruppekamp er Kim Astrup og Anders Skaarup Rasmussen klar til semifinalen ved sæsonfinalen.
Kim Astrup og Anders Skaarup Rasmussen (th.
) tabte den tredje kamp i gruppespillet i sæsonfinalen.
14.
dec.
2018 kl.
13.
41 | opdateret 14.
dec.
2018 kl.
17.
34Bemærk: artiklen er mere end 30 dage gammelLæs opDet stod allerede klart tidligere fredag, at herredoublen Kim Astrup og Anders Skaarup Rasmussen var videre til semifinalen ved sæsonfinalen i Kina.
Danskerne kæmpede trods den vished heroisk for sejren over kineserne Li Junhui og Liu Yuchen i fredagens tredje og sidste gruppekamp.
Læs også:Skade sender herredouble i semifinale i sæsonfinalen: 'Vi var lidt i chok'Astrup og Rasmussen tabte dog kampen med cifrene 21-18, 15-21, 17-21 efter en time og et kvarter.
Kineserne, som også var videre til semifinalen på forhånd, kæmpede mindst lige så heroisk for førstepladsen i gruppen, så det endte med at blive en underholdende kamp.
Danskerne kom bagud både 8-12 og 12-15 i første sæt, men vendte det flot rundt og vandt sættet.
De kinesiske verdensmestre var foran i stort set hele andet sæt, og danskerne formåede ikke at lave endnu et comeback.
Læs også:Badmintondouble får vigtig sejr i sæsonfinalen: 'Fedt at slå den sidste bold ned'I tredje og afgørende sæt bragte kineserne sig foran 5-3, da Li Junhui så ud til at pådrage sig en knæskade.
En person fra den kinesiske lægestab sprøjtede noget kølende på knæet, som også fik en bandage.
Danskerne vandt flere dueller ved at spille boldene hen på Li Junhui, som til tider så ud til at være plaget af knæskaden.
En af duellerne var helt oppe at runde 111 slag, inden der blev fundet en vinder.
Så det var også en krævende kamp.
Læs også:Liniger om badmintonkonflikt: 'Forbundet vil svække Ølands magt'Kineserne spillede sig frem til fire matchbolde ved stillingen 20-16, mens Li Junhui humpede rundt i slutfasen og virkede medtaget.
Danskerne reddede en enkelt matchbold, men måtte give fortabt på den anden.
Astrup og Rasmussen spiller semifinale lørdag.
Her skal danskerne møde det japanske par med Hiroyuki Endo og Yuta Watanabe, der er nummer otte på verdensranglisten og dermed er placeret lige under det danske par.
Japanerne sluttede på førstepladsen i den anden gruppe trods et nederlag i fredagens sidste gruppekamp.
/ritzau/FacebookTwitterKopier linkEmner:Kina




https://www.dr.dk/nyheder/regionale/syd/udsmidning-af-skoleelev-bryder-fns-boernekonvention-det-er-helt-forkasteligt

Syd- og SønderjyllandUdsmidning af skoleelev bryder FNs børnekonvention: 'Det er helt forkasteligt'Skole erkender, at eleven burde have været hørt inden bortvisning.
Den 11-årige dreng, der er blevet smidt ud af Ludwig Andresen Schule, er ikke blevet inddraget i sagen - det strider i mod FNs børnekonvention, mener Børns Vilkår.
 DR)Af Louise Mandrup (interview) og Ulrik Bang-Mørch14.
dec.
2018 kl.
12.
30Bemærk: artiklen er mere end 30 dage gammelLæs opEn 11-årig skoleelev er netop blevet bortvist fra den tyske privatskole Ludwig Andresen Schule i Tønder, efter hans mor har ytret sig kritisk over for skolen i medierne.
Men drengen er ikke blevet hørt i sagen, og derfor strider udsmidningen mod FNs børnekonvention.
Det siger direktør i Børns Vilkår, Rasmus Kjeldahl.
- Jeg synes, at den pågældende sag og den måde, der er ageret på, er helt forkastelig.
Den bortviste elev er søn af Line Hansen, der i flere medier har kritiseret skolen og skolens ledelse for ikke at have handlet i tide i de sager, der handlede om lærervold over for elever - blandt andet hendes yngste søn, der ikke længere går på skolen.
Jeg synes, at den pågældende sag og den måde, der er ageret på, er helt forkastelig.
Rasmus Kjeldahl, direktør i Børns Vilkår.
Hun modtog for nylig et brev fra skolen, hvor der stod, at samarbejdet mellem hende og skolen ikke kan fortsætte, fordi hun ikke har udvist den nødvendige loyalitet over for skolen.
Læs også:Lærer skal i fængsel for at slå børn: Sådan har sagen udviklet sigSkolen er underlagt børnekonventionFordi den tyske skole er en fri grundskole, må den - ifølge lovgivningen - selv bestemme hvilke elever, den vil have.
Derfor kan den også bortvise en elev.
Men skolen er stadig underlagt FNs børnekonvention, og derfor er håndteringen af sagen her chokerende, mener Rasmus Kjeldahl.
- Man skal overholde børnekonventionen, som alle her i landet er underlagt.
Der har man pligt til at inddrage og høre børn, hvis man træffer beslutninger, der har med dem at gøre.
Drengen burde være hørtBestyrelsesformand for Ludwig Andresen Schule, Jesper Jessen, bekræfter, at skolen i en konkret vurdering har valgt ikke at indblande den 11-årige dreng i sagen.
Han erkender, at skolen burde have handlet anderledes.
- Man kunne måske godt have gjort det anderledes og have fundet en måde at snakke med barnet alligevel.
Moren til den 11-årige skoleelev, Line Hansen, er ikke vendt tilbage på DRs henvendelser.
FacebookTwitterKopier linkEmner:Forenede Nationer|Børns Vilkår|Uddannelse|Tønder|Rasmus Kjeldahl (erhvervsleder)




https://www.dr.dk/nyheder/kultur/justin-bieber-overhalet-her-er-den-mest-upopulaere-youtube-video-nogensinde

KulturJustin Bieber overhalet: Her er den mest upopulære Youtube-video nogensindeYoutubes egen årskavalkade Youtube Rewind 2018 er nu den mest upopulære på tjenesten.
Will Smith er blandt de medvirkende i videoen 'Youtube Rewind 2018', der nu er mere upopulær end Justin Biebers musikvideo til sangen 'Baby'.
(© Youtube/Scanpix)Af Silas Bay Nielsen14.
dec.
2018 kl.
10.
51Bemærk: artiklen er mere end 30 dage gammelLæs opJustin Bieber har fået en tidlig julegave.
Den canadiske sangstjerne er nemlig ikke længere indehaver af den youtubevideo, som har fået flest negative reaktioner på Youtube.
I løbet af de seneste dage har Youtubes egen videogennemgang af højdepunkter fra 2018 fået så mange tommelfingre i nedadgående retning, at den nu har slået Justin Biebers video ’Baby’ fra 2010.
Du kan se Youtubes Rewind 2018 HERJustin Bieber-videoen har ifølge Youtube 9,8 millioner negative reaktioner, men torsdag overhalede Youtube Rewind 2018-videoen altså Bieber og har nu fået 11 millioner youtubebrugere til at trykke synes ikke godt om.
Youtube Rewind er en gennemgang af, hvad der skete på Youtube i løbet af året.
Men videoen for 2018 har fået kritik for ikke at vise klip fra nogle af de store youtubere som Logan Paul, Shane Dawson og Pewdiepie.
PewDiePie har siddet på førstepladsen på YouTube siden 2010, hvor han har gjort en karriere ud af at reagere kraftfuldt på de spil, han spiller.
Men i begyndelsen af 2017 kom PewDiePie i unåde hos alverdens internetbrugere, da Wall Street Journal udkom med en artikel, der viste, hvordan PewDiePie i ni videoer havde lavet jokes om jøder og anvendt nazistiske symboler.
 Getty images)Sidstnævnte youtuber har endda ifølge BBC lavet en video, hvor han kritiserer Youtube for at fokusere for meget på computerspillet Fortnite og personer, som ikke er Youtube-personligheder – som eksempelvis amerikanske talkshow-værter som Trevor Noah og John Oliver.
Youtube-stjerne: En pinlig videoPewdiepie, hvis rigtige navn er Felix Kjellberg, siger i sin video, at Rewind-videoerne plejer at være en hyldest til årets mest kreative, og at det var noget, man kunne være stolt af at være med i.
- Nu er det som om, at jeg næsten er glad for, at jeg ikke er med.
Det er sådan en pinlig video, siger han.
Youtuberen Marques Brownlee.
 Getty images)Youtuberen Marques Brownlee, der er med i årets Rewind-video, fortæller i en af sine videoer, at problemet med den nye Rewind-video er, at Youtube har ændret konceptet for videoen.
Selskabet kigger nemlig ifølge ham mere på de store øjeblikke ud fra deres annoncører synspunkt i stedet for deres brugere.
I mellemtiden har Youtube tweetet, at de skam godt er klar over, at de er den nye rekordindehaver.
Samtidig lover de, at næste års video vil blive bedre for alle.
FacebookTwitterKopier linkEmner:Justin Bieber (musiker)|Youtube|BBC




https://www.dr.dk/nyheder/politik/vil-socialdemokratiet-afskaffe-kontanthjaelpsloftet-ja

PolitikVil Socialdemokratiet afskaffe kontanthjælpsloftet?
'Ja' Socialdemokratiet vil afskaffe kontanthjælpsloftet - i dets nuværende form - hvis de vinder magten ved næste valg.
Af Mads Søndergaard Klindt, Mathias Overgaard Bjerrum og Emil Søndergård Ingvorsen14.
dec.
2018 kl.
11.
09 | opdateret 14.
dec.
2018 kl.
13.
17Bemærk: artiklen er mere end 30 dage gammelLæs opSocialdemokratiet vil efter valget nedsætte en kommission, der skal give sit bud på en reform af offentlige ydelser som kontanthjælpsloft og integrationsydelse.
Men om det indebærer en afskaffelse af kontanthjælpsloftet har hidtil været uklart.
Anderledes så det ud torsdag aften i ‘Debatten’ på DR2, hvor det blandt andet blev debatteret om uligheden i Danmark er et problem.
Her blev socialordføreren spurgt af programmets vært, Clement Kjersgaard:Ja eller nej: Vil Socialdemokratiet, hvis I får regeringsmagten og har et flertal i folketinget efter et valg, fjerne kontanthjælpsloftet?
Pernille Rosenkrantz-Theil: Ja.
Ingen tvivl?
Pernille Rosenkrantz-Theil: Nej.
Læs også:S presses fra begge sider: Vil ikke sige ja eller nej til integrationsydelseS-ordfører: Har hele tiden været vores politikFredag har DR Nyheder igen talt med Pernille Rosenkrantz-Theil, som fortæller, at der intet odiøst er i, at hun i går i Debatten svarede 'ja', da hun blev spurgt, om partiet ønsker at afskaffe kontanthjælpsloftet, hvis de kommer til magten.
For ifølge ordføreren har det hele tiden været socialdemokratisk politik, at loftet i dets nuværende form ikke fungerer.
- Jeg sagde 'ja', fordi jeg mener det.
De mellemregninger, der ikke kommer med, er, at særligt de folk, som er på kontanthjælp, kan få den opfattelse, at vi vil rulle det tilbage til det gamle system.
Og det kommer vi bestemt ikke til, siger hun og fortsætter:- Grunden til, at vi vil afskaffe kontanthjælpsloftet, er, at vi ikke vil acceptere, at så mange familier er blevet presset ud i fattigdom.
Det svære er dog at svare på, hvordan man laver et ydelsessystem, som er bedst til at knække børnefattigdoms-kurven.
Læs også:Vil Socialdemokratiet afskaffe kontanthjælpsloftet?
'Ja'Vil lave hjælpepakkeI har sagt, at I vil nedsætte en ydelseskommission, som blandt andet skal se på kontanthjælpsloftet og integrationsydelsen, hvis I vinder magten og får flertal for det.
Den kommission skal være færdig inden for 12 måneder, så det betyder vel så også, at I ikke vil gøre noget ved fattigdomsydelserne fra dag ét?
- Ja, men med den undtagelse, at vi i den mellemværende periode - hvis der er et flertal for det - vil skrue en hjælpepakke sammen.
Hensigten med hjælpepakken er at finde ud af, hvordan vi bedst muligt kan undgå, at børnene betaler prisen for den situation, de er i, siger hun.
Hidtil har det lydt, at en ydelseskommission skulle se på de forskellige 'fattigdomsydelser.
Vil du love højt og helligt, at kontanthjælpsloftet bliver afskaffet i dets nuværende form, hvis I kommer til magten og har flertal for det?
- Det står fuldstændig ved magt, at kontanthjælpsloftet i dets nuværende form bliver afskaffet, hvis vi har flertal for det, siger ordføreren.
Vil have et helt nyt ydelsessystemNu har I gjort det klart, at I vil afskaffe det nuværende kontanthjælpsloft.
Er det din forventning, at der stadig vil være en eller anden form for loft over ydelserne i jeres system?
- Jeg forestiller mig faktisk, at vi får et helt nyt ydelsessystem.
Jeg har aldrig brudt mig om likviditeten i hverken det gamle eller det nye kontanthjælpsloft.
Det er - undskyld jeg siger det så direkte - en fladpandet måde at gå til socialpolitik på, siger Pernille Rosenkrantz-Theil og fortsætter:- Jeg vil gerne have, at vi meget præcist rammer, at den kontanthjælp, vi giver, er en ydelse, man kan leve et værdigt liv for.
Hvis man skal nå derhen til, så er man nødt til at gå mere nuanceret til problemstillingen og ikke opstille rigide regler.
Så skal man blandt se på gældsproblematikker og problematikker med husleje.
Har du et bud på, hvem der skal have henholdsvis flere eller færre penge i det system, I vil frem til?
- Det er svært at sige nu.
Noget er logik for perlehøns.
Vi kunne mægtig gerne tænke os et system, hvor alle på kontanthjælp har et beløb, når alle faste udgifter er betalt, de kan leve for.
Når det er udgangspunktet, så er der allerede lavet fine beregninger for, hvad der skal til for at opfylde det mål.
Opdateret 14/12 med uddybbende kommentarer fra Pernille Rosenkrantz-TheilSe Pernille Rosenkrantz-Theil i ‘Debatten’ med blandt andre Martin Ågerup fra CEPOS og økonomi- og indenrigsminister fra Liberal Alliance, Simon Emil Ammitzbøll-Bille her:FacebookTwitterKopier linkEmner:Clement Kjersgaard (studievært)|Pernille Rosenkrantz-Theil (politiker)|Socialdemokraterne|Kontanthjælp|CEPOS




https://www.dr.dk/nyheder/kultur/det-blev-hverken-plantekoed-eller-samtykke-bankskandale-afgoer-aarets-ord

KulturDet blev hverken plantekød eller samtykke: Bankskandale afgør årets ord P1-programmet ’Klog på sprog’ har sammen med Dansk Sprognævn kåret 'hvidvask' til årets ord 2018.
En jury bestående af fem sprogfolk har besluttet, at 'hvidvask' er Årets Ord 2018.
(© DR Nyheder)Af Linnea Kirstina Edström14.
dec.
2018 kl.
12.
30Bemærk: artiklen er mere end 30 dage gammelLæs op'Hvidvask' er ordet, der indfanger det forgangne år bedst.
Det er netop blevet fastslået af P1-programmet 'Klog på sprog' og Dansk Sprognævn, som har valgt ordet blandt 12 nomineringer.
Ordet blev valgt med henvisning til hvidvask-sagen i Danske Bank.
Det er lytterne, som har nomineret de ord til prisen, som de mener har været særlig kendetegnende for året, der gik.
Andre nomineringer var blandt andet: fupnyt, svindel, løvfaldsommer, identitetspolitik, krænkelseskultur, afbrændingsforbud og samtykke.
Kvindelandsholdet fik prisen sidste årJuryen, der har valgt årets ord, er Sabine Kirchmeier fra Dansk Sprognævn, Henrik Lorentzen fra Det Danske Sprog- og Litteraturselskab, Alex Ahrendtsen (DF), Johanne Schmidt-Nielsen (Enhedslisten) og vært på 'Klog på sprog', Adrian Hughes.
Andre ord som har fået titlen Årets ord er blandt andet stenalderkost (2012), undskyld (2013), Mobilepay (2014), flygtningestrømme (2015) og danskhed (2016).
Sidste år gik prisen til jokeren 'kvindelandsholdet', som slet ikke var blandt nomineringerne til Årets ord, men som blev indstillet i 11.
time af journalisten Tine Gøtzsche.
Det var 11.
gang, at Årets ord blev kåret.
FacebookTwitterKopier linkEmner:Alex Ahrendtsen (politiker)|Det Danske Sprog- og Litteraturselskab|Johanne Schmidt-Nielsen (politiker)|DR P1|Sprog




https://www.dr.dk/nyheder/indland/skatteminister-det-er-ikke-sjovt-sloejfe-gaeld-58-milliarder-kroner

IndlandSkatteminister: Det er ikke sjovt at sløjfe gæld for 5,8 milliarder kroner485.
000 borgere får eftergivet gæld til det offentlige for samlet 5,8 milliarder kroner.
Selv om 485.
000 borgere har fået eftergivet deres gæld, skal man betale, hvad man skylder, lyder det fra skatteministeren.
Arkivfoto Af Christine Hyldal14.
dec.
2018 kl.
13.
00Bemærk: artiklen er mere end 30 dage gammelLæs opSkattemyndighederne sender i disse dage breve ud til 485.
000 borgere, der får eftergivet gæld til det offentlige for samlet 5,8 milliarder kroner.
Det sker helt ekstraordinært, fordi myndighederne vurderer, at borgerne alligevel ikke vil kunne betale beløbet tilbage.
Det er især folk med lave indkomster på under 200.
000 kroner om året, blandt andet kontanthjælpsmodtagere og førtidspensionister, der får strøget deres gæld.
92 procent af skyldnerne, der får afskrevet gæld, har en årlig indkomst på under 200.
000 kroner.
- Man skal bestemt betale, hvad man skylder, men i en bank eftergiver man også nogle gange pengene til en kreditor, der aldrig kan betale, siger skatteminister Karsten Lauritzen (V) og understreger, at eftergivelsen er helt særlig.
EFI forurenede dataGrunden er det tidligere Skats hedengangne inddrivelsessystem EFI.
Det nye it-system blev implementeret i 2013 og skulle automatisere al gældsinddrivelse.
Men EFI-systemet var imidlertid fuld af fejl og efterlod et stort rod med inddrivelsen af gæld, da det i efteråret 2015 endegyldigt blev skrottet.
Og derfor ville omkostningerne ved at inddrive de lave gældsposter overstige gældens reelle værdi, var politikernes ræsonnement.
Det bliver jo også kritiseret, når gældsinddrivelsen ikke fungerer.
Skatteminister Karsten LauritzenProblemerne med EFI kom blandt andet til udtryk ved, at gældsposter blev forældet, inden SKAT nåede at inddrive dem, mens systemet omvendt opkrævede gæld, som var blevet forældet.
Det har efterfølgende krævet oprydning i flere millioner gældsposter.
Ifølge skatteministeren har EFI-systemet ”forurenet” gældsposterne så meget, at det ville kræve en manuel gennemgang for at finde ud af, om gælden stadig er gyldig.
Den gennemgang vil koste mere end værdien af gælden, som er på 5,8 milliarder kroner.
Og derfor skulle den eftergives, blev et enigt folketing enige om for halvandet år siden.
Kan det ikke virke undergravende for vores lyst til at betale det, vi skylder til det offentlige, når nogen bare får det eftergivet?
- Det synspunkt kan man godt have.
Det er ikke en sjov beslutning at sløjfe gælden, men det er nødvendigt for at få gældsinddrivelsen til at fungere.
For det bliver jo også kritiseret, når gældsinddrivelsen ikke fungerer.
Så vi skal træffe svære valg.
Og et af dem var at afskrive denne gældspost, siger Karsten Lauritzen.
FacebookTwitterKopier linkEmner:Karsten Lauritzen (politiker)|Venstre|Økonomi|Skat|Skattepolitik




https://www.dr.dk/nyheder/regionale/fyn/knastoer-sommer-skreg-paa-vand-nu-skal-regningen-goeres-op

FynKnastør sommer skreg på vand - nu skal regningen gøres opHaveejere skal forvente en ekstra stor regning i starten af det nye år.
Tørken har sat sit præg på stauder og planter.
 Af Sofie Lodahl Ørts og Charlotte Flyvbjerg14.
dec.
2018 kl.
10.
44Bemærk: artiklen er mere end 30 dage gammelLæs opSvedne græsplæner og døde blomster har præget mange haver denne sommer til stor frustration for haveejerne, som igen og igen har måtte rulle haveslangen ud.
Sommeren 2018 blev den varmeste i 40 år, og med varmen kom behovet for mere vand.
Det er noget, som kommer til at kunne ses på haveejernes vandregning.
Grafik: Signe HeiredalGrafik: Signe HeiredalI denne uge sender Vandcenter Syd, Danmarks tredjestørste vandværk, breve ud til deres forbrugere i Odense og på Nordfyn, hvor de beder dem om at aflæse vandmåleren.
I februar kommer regningen.
Driftchef i Vandcenter Syd, Andreas Bjørn Basset, skyder på, at der gennemsnitligt vil være en ekstrabetaling på 300-400 kroner per husstand hos vandværkets forbrugere.
Den dag, der blev pumpet mest vand ud, var 5.
juli, hvor temperaturen nogle steder i landet nåede op på 25 grader.
Her udsendte Vandcenter Syd 8-9.
000 kubikmeter vand mere per døgn end normalt.
- De dage, hvor forbruget springer op, er det enten rigtig varmt, eller der har været varmt op til den dag.
Så det har en direkte sammenhæng med tørken, fortæller Andreas Bjørn Basset.
Hold øje med dit vandforbrugNår den endelige regning for tørkeåret bliver sendt ud i februar, vil Vandcenter Syd opfordre til, at forbrugerne gør det til en vane at tjekke vandmåleren.
- Vi opfordrer folk til at holde øje med måleren mere end den ene gang om året.
Og anledningen er her absolut i år, fordi vi gætter på at nogle får en større regning i år, fortæller Marianne Bjerrum Lai, chef for kunder og samfund ved Vandcenter Syd.
Det knastørre 2018 er noget helt særligt.
Det er nemlig første gang i mange år, at Vandcenter Syd ser en stigning i vandforbruget.
Andreas Bjørn Basset, driftchef i Vandcenter Syd, og Marianne Bjerrum Lai, chef for Kunder og Samfund i Vandcenter Syd, spår, at haveejerne i Odense og på Nordfyn får en større vandregning i år.
Den generelle udvikling af danskernes vandforbrug har nemlig vist, at vi er blevet bedre til at tage korte brusebade, slukke vandhanen og generelt spare på vandet.
Ifølge Dansk Vand- og Spildevandsforening, Danva, brugte hver dansker i gennemsnit 200 liter vand om dagen for 20 år siden.
I 2017 lå gennemsnittet på 103 liter per person om dagen.
Læs også:Danskernes vandforbrug er rekordlavt: Vi har kun én jordklodeFacebookTwitterKopier linkEmner:VandCenter Syd|DANVA|Vandselskaber|Havebrug|Fyn




https://www.dr.dk/sporten/oevrig/dansker-bytter-laegestudiet-ud-med-fuldtid-paa-bmx-cyklen-vil-vinde-flere-loeb

Øvrig sportDansker bytter lægestudiet ud med fuldtid på BMX-cyklen: 'Vil vinde flere løb'Simone Tetsche Christensen har taget et stort skridt i sin BMX-karriere ved nu at udøve sporten på fuldtid.
Af Kasper Heide Lund og Interview: Niels Christian Jung14.
dec.
2018 kl.
09.
51 | opdateret 14.
dec.
2018 kl.
10.
31Bemærk: artiklen er mere end 30 dage gammelLæs opDen hvide lægekittel og de tunge bøger på medicinstudiet i Aarhus er lagt til side.
I stedet satser danske Simone Tetsche Christensen nu på en fuldtidskarriere som BMX-cykelrytter for at komme op i den absolutte verdenselite.
- Jeg er gået fra to modsætninger, hvor jeg har travlt med studie og træning herhjemme og er tæt på familie og venner, til at sætte studiet på pause og stort set flytte til Schweiz, siger hun.
Læs også:OL-medaljehåb sætter studiet på pause: Fuldtid på BMX-cyklen gør mig meget bedreHer skal hun trænes af den tidligere BMX-verdensmester Liam Phillips i Aigle i Schweiz, og jyden har et klart mål med skiftet til alpelandet.
- Jeg vil gerne prøve at vinde lidt flere løb.
Simone Tetsche Christensen håber, at fuldtidssatsningen i første om gang kan være med til at sikre hende en topplacering til BMX verdensmesterskaberne i det nye år.
Du kan se mere til den danske BMX-rytter i indslaget i toppen af artiklen.
FacebookTwitterKopier linkEmner:Simone Tetsche Christensen (cykelrytter)|Schweiz|Cykelsport|Aarhus




https://www.dr.dk/nyheder/udland/30-aarig-russisk-kvinde-tilstaar-ville-skade-amerikanske-interesser

Udland30 årig russisk kvinde tilstår: Ville skade amerikanske interesserMaria Butina har erkendt, at hun i flere år har arbejdet for at "skade USA's interesser".
Maria Butina erklærede sig skyldig ved retsmødet i Washington i USA.
Af Louise Brodthagen Jensen14.
dec.
2018 kl.
10.
48Bemærk: artiklen er mere end 30 dage gammelLæs opEn 30-årig russisk kvinde, der er under anklage for at forsøge at påvirke amerikanske politikere, har indgået en aftale med den amerikanske anklagemyndighed.
Ved en domstol i Washington DC erklærede Maria Butina sig i går skyldig i at have forsøgt at påvirke amerikanske politikere gennem sit arbejde i den amerikanske våbenrettighedsorganisation National Rifle Association (NRA).
Maria Butina blev anholdt i juli og erklærede sig i første omgang ikke skyldig, men det har nu hun valgt at ændre og samarbejder med de amerikanske myndigheder.
Det fremgik af gårsdagens retsmøde, som blandt andre det russiske nyhedsbureau RIA og flere amerikanske medier har berettet fra.
Den russiske kvinde bekræftede overfor domstolen, at hun med sine handlinger i årene 2015-2018 havde til hensigt at "skade amerikanske interesser".
Hun risikerer op til fem års fængsel eller en bøde på op mod 250.
000 dollar.
- Maria Butina forsøgte at etablere uofficielle kontakter og kommunikationskanaler til magtfulde personer, som har indflydelse på amerikansk politik, lød det i retssalen ifølge tv-kanalen CNN.
Maria Butina har været aktiv i en russisk gruppe med titlen 'The Right to Bear Weapons' og viste stor interesse i amerikanske NRA.
-Hun indrømmede for at overleveButina har indrømmet at have samarbejdet med en amerikansk mand, der i mange år har arbejdet med det republikanske parti, og det har hun gjort på foranledning af en tidligere russisk senator og viceformand for den russiske centralbank.
I går afviste talsperson for det russiske udenrigsministerium, Maria Zakharova, at retssagen mod Butina på nogen måde er retfærdig, men hævdede at den er et resultat af "politisk pres".
- Hun benyttede sig af den mulighed (at tilstå, red.
) for at overleve, lød det fra Zakharova ifølge CNN.
Udenrigsministeriet har tidligere forsøgt få Maria Butina udleveret, og tirsdag afviste den russiske præsident, Vladimir Putin, at den russiske efterretningstjeneste skulle have kendskab til Maria Butina.
Maria Butinas tilståelse og samarbejde med de amerikanske myndigheder kan føre til en nedsat straf, og den russiske kvinde har også indvilliget i at udlevere dokumentation for hendes økonomiske transaktioner og yderligere at lade sig afhøre samt at vidne foran en eventuelt storjury i hovedstaden.
Hendes strafudmåling forventes ved en høring den 12.
februar.
FacebookTwitterKopier linkEmner:Rusland|Vladimir Putin (politiker)|CNN|USA|Retsvæsen




https://www.dr.dk/nyheder/indland/haard-kritik-af-friskole-fortsaetter-der-er-ikke-taget-hensyn-til-barnets-bedste

IndlandHård kritik af friskole fortsætter: Der er ikke taget hensyn til barnets bedste Det er vanvittigt, siger undervisningsordfører om elev, der er smidt ud af skole efter kritik fra forælder.
Ludwig Andresen Schule i Tønder, der er blevet centrum i en uheldig sag med en voldelig lærer og udsmidning af en elev efter forældrekritik.
Af Mark Lindved Norup14.
dec.
2018 kl.
10.
45Bemærk: artiklen er mere end 30 dage gammelLæs opFri- og privatskoler kan frit vælge, hvilke elever de vil have, og hvilke elever de ikke vil have.
Det fik en 11-årig dreng på den tyske privatskole Ludwig Andresen Schule at føle, da han blev smidt ud, fordi hans mor i medierne kritiserede skolen i en sag om en lærer, der blev dømt for vold mod eleverne.
En uindskrænket magt og mangel på ytringsfrihed, der får kritik fra flere sider.
Uddrag af brev sendt til udsmidt elevs morPå vegne af bestyrelsen på Ludwig Andresen Schule skal jeg venligst meddele, at skolen opsiger samarbejdet.
Det betyder, at du efter skoleferien skal finde en ny skole til din søn (navn udeladt).
Når man er forælder på en fri grundskole, er det nødvendigt at udvise loyalitet over for skolen, ligesom det er nødvendigt at bidrage til et positivt samarbejde.
Det er skolens opfattelse, at dette ikke er muligt, når du vedbliver med at kritisere skolen i medierne, herunder fremsætte kritik mod skolens ledelse.
Der er i den forbindelse bestyrelsens opfattelse, at din kritik ikke er baseret på en korrekt gengivelse af fakta, hvilket du er blevet gjort opmærksom på.
Blandt de kritiske røster er næstformanden for Foreningen for Forældre til Elever i Fri- og Privatskoler (FFFP), Christiane Schaumburg.
- For skolen må hovedfokus være at tage sig af barnets bedste.
Det er den, der er den professionelle part i det her, og så kan det godt være, at der er forældre, der stiller spørgsmål eller er utilfredse med noget.
Men hvis skolen har foretaget sig det, den skulle, så kan den vel også svare på de kritikpunkter, der bliver rejst, siger hun.
"Fuldstændig vanvittigt"Ifølge Christiane Schaumburg har FFFP kendskab til flere lignende sager, og det er et udtryk for mangel på ytringsfrihed for forældrene, når en skole straffer offentlig kritik med udsmidning.
En kritik, som Ventres undervisningsordfører, Anni Matthiesen, er enig i.
- Jeg må sige, at det er fuldstændig vanvittigt, for vi lever i et land, hvor der er ytringsfrihed, og det gælder for alle.
- Man skal også som offentlig institution kunne tåle kritik, og der har både skolens bestyrelse og øverste ledelse et ansvar for, at man lever op til det med ytringsfrihed, siger hun.
Anni Matthiesen vil på baggrund af sagen i Tønder tage emnet op med undervisningsminister Merete Riisager (LA), siger hun til P1 Morgen.
I går kritiserede også Socialdemokratiets ordfører for frie grundskoler, Lars Aslan Rasmussen, udsmidningen i hårde vendinger.
Overtræder FN's børnekonventionI 2015 understregede Ombudsmanden med henvisning til FN’s børnekonvention, at skoler - uanset om de er offentlige eller private - altid skal høre barnet, før en udsmidning kommer på tale.
En praksis, der ifølge FFFP’s næstformand, Christiane Schaumburg, kun sjældent bliver fulgt.
Fri- og privatskolerLandets fri- og privatskoler modtager en økonomisk støtte per elev, der svarer til 75 procent af det, en folkeskoleelev koster.
18, 2 procent af landets grundskoleelever er indskrevet i en fri- eller privatskole.
- I meget, meget sjældne tilfælde er der en kompetent ledelse, der taler med barnet, og det er også i de tilfælde, at situationen bliver løst fornuftigt og barnet kan blive, siger hun.
Hun så gerne, at fri- og privatskoler i højere grad end i dag bliver sanktioneret af myndighederne, hvis de reagerer på kritik ved at smide elever ud.
- Det kunne være, at man fik et pålæg om at lave nogle regler, som man også overholdt, og opstod der alligevel gentagelsestilfælde, så kunne der i yderste tilfælde blive tale om en økonomisk sanktion, foreslår hun.
FacebookTwitterKopier linkEmner:Lars Aslan Rasmussen (politiker)|Liberal Alliance|Merete Riisager (politiker)|Ytringsfrihed|Tønder




https://www.dr.dk/sporten/badminton/skade-sender-herredouble-i-semifinale-i-saesonfinalen-vi-var-lidt-i-chok

BadmintonSkade sender herredouble i semifinale i sæsonfinalen: 'Vi var lidt i chok'En skade til indonesiske Marcus Gideon betyder, at danske Kim Astrup og Anders Skaarup Rasmussen er videre ved badmintonsæsonfinalen.
Kim Astrup (til højre) og Anders Skaarup Rasmussen er videre til semifinalen i sæsonfinalen i badminton.
Af Kasper Heide Lund og /ritzau/14.
dec.
2018 kl.
09.
41 | opdateret 14.
dec.
2018 kl.
09.
47Bemærk: artiklen er mere end 30 dage gammelLæs opDen danske herredouble Kim Astrup og Anders Skaarup Rasmussen er videre til semifinalen ved sæsonfinalen i badminton, fordi et andet par har trukket sig.
Indoneseren Marcus Gideon har pådraget sig en nakkeskade og trukket sig fra turneringen.
Han har også problemer med øjnene, skriver Badminton Indonesia på Facebook.
Dermed kommer han ikke til at spille den sidste kamp i gruppen med makkeren, Kevin Sukamuljo.
Sidste år vandt indoneserne sæsonfinalen.
- Vi ønsker aldrig vores modstandere skadet, men uanset hvad så er vi virkelig glade for at være i semifinalen.
Det er kæmpe stort, siger Anders Skaarup Rasmussen til DR Sporten.
Læs også:Badmintondouble får vigtig sejr i sæsonfinalen: 'Fedt at slå den sidste bold ned'- Vi sad faktisk og fik en sandwich til frokost, og så skrev Kims far; ”Tillykke med semifinalen.
Indoneserne har trukket sig.
” Så det var ikke fordi, vi fik nyheden før andre.
Vi var lidt i chok, da vi så det, fordi vi havde gået og tænkt på den kamp, vi skal spille senere i dag (fredag, red.
).
Her møder det danske par i deres tredje og sidste gruppekamp de kinesiske verdensmestre Li Junhui og Liu Yuchen.
Med en sejr kan Astrup og Skaarup Rasmussen tage førstepladsen i gruppen.
- Det bliver en mærkelig kamp for begge parter, fordi vi ved, vi er videre.
Vi vil selvfølgelig gerne stå bedst muligt i semifinalen med flest mulige kræfter, men Kim og jeg har aldrig været tilhængere af bare at gå ind og smide en kamp, siger han.
Læs også:Liniger om badmintonkonflikt: 'Forbundet vil svække Ølands magt'- Det bliver selvfølgelig svært at føle, at det handler om liv og død, men vi kan heller ikke bare stå og skyde ud over sidelinjen for at komme ud af banen.
Hvis de ikke er villige til at spille deres bedste, så tager vi med glæde den sejr.
På grund af konflikten mellem forbundet Badminton Danmark og spillerne er Kim Astrup og Anders Skaarup Rasmussen taget afsted uden en træner.
FacebookTwitterKopier linkEmner:Badminton Danmark|Facebook|Badminton




https://www.dr.dk/nyheder/indland/ekspert-kritiserer-gasledning-gennem-danmark-vi-risikerer-ikke-leve-op-til-vores

Klimatopmødet COP24Se temaIndlandEkspert kritiserer gasledning gennem Danmark: Vi risikerer ikke at leve op til vores klimamålGasledning gennem Danmark vil fastholde fossile brændsler i Polen, vurderer ekspert.
(Arkivbillede) Baltic Pipe skal transportere norsk naturgas fra Nordsøen i en rørledning hen over Danmark og videre ud under Østersøen til Polen.
Af Christina Nordvang Jensen, Joshua Hollingdale, Michael Kragelund og Thøger Kirk14.
dec.
2018 kl.
08.
00Bemærk: artiklen er mere end 30 dage gammelLæs opFra 2022 skal en gasledning være klar til at sende naturgas fra Norge til Polen igennem Danmark.
Planen er, at gasledningen skal transportere naturgas frem til 2063, men det er et problematisk projekt, fordi man risikerer at fastholde Polen og resten af Europa i at bruge fossile brændsler, vurderer Brian Vad Mathiesen, der er professor i energiplanlægning på Aalborg Universitet.
- Vi laver en investering på 6,1 milliarder kroner på vegne af de danske forbrugere, som ikke nødvendigvis hænger sammen med, at vi gerne vil ind i en grøn omstilling.
Vi er med til at låse Europa fast i at bruge fossile brændsler, siger han og fortsætter:- Der er en stor risiko for, at vi ikke kommer til at leve op til de klimaaftaler, vi har indgået, og at vi fortsat efter 2050 udleder mere CO2, end vi burde.
I slutningen af november fik gasrørsledningen, der har navnet Baltic Pipe, grønt lys fra regeringerne i Danmark og Polen.
Ledningen skal graves ned på tværs af Danmark fra Varde i Vestjylland til syd for Faxe Ladeplads på Sjælland, og kommer til at gå gennem 13 danske kommuner.
Minister afviser kritikIfølge Brian Vad Mathiesen ville det være bedre, hvis Polen gik efter at få strøm fra vindmøller i stedet for naturgas.
Og der ville det være oplagt, at et land som Danmark hjalp til med den omstilling.
Energi-, forsynings- og klimaminister Lars Christian Lilleholt (V) er enig i, at det ville være bedre, hvis Polen kunne erstatte det høje kulforbrug med vindenergi, men sådan fungerer virkeligheden ikke, mener ministeren.
Baltic PipeGasprojektet Baltic Pipe skal forbinde norske gasfelter med Polen via Danmark.
Ledningen føres gennem 13 danske kommuner i Jylland, Fyn, Sjælland og ud i Østersøen til Polen.
Den samlede pris anslås til 12-16 milliarder kroner.
Polen betaler halvdelen.
Det er planen, at anlæggene skal bygges mellem 2020 og 2022.
Det ventes, at Baltic Pipe begynder at sende gas mellem Norge og Polen i 2022.
- Polen er et helt andet sted end andre lande.
80 procent af det samlede energiforbrug i Polen er kul.
Det er rigtig alvorligt, siger han og fortsætter:- Polakkerne har en plan om at halvere kulforbruget til 40 procent.
For at de kan nå derhen, er der brug for naturgas.
Naturgas er trædestenen for, at Polen kan få mere vedvarende energi i deres energiforsyning.
Og naturgas har en langt lavere CO2 og klimabelastning end kul, siger han og slår fast, at Danmark ikke er med til at fastholde Polen i brugen af kul, tværtimod er man med til at udfase den.
Læs også:Energinet lover erstatning: Landmænd vil helst være fri for kæmpe gasledning igennem deres markerMen hvis nu vi havde sagt nej til den gasledning, tror du så, den grønne omstilling var gået endnu stærkere i Polen?
- Nej.
Så tror jeg, vi havde ladt polakkerne i stikken.
Polakkerne er i den situation, at fra 2022 kan de ikke længere få naturgas fra Rusland, men de har stadig brug for det for at kunne opretholde varme til deres borgere og virksomheder.
Det er derfor, vi hjælper.
Polen omstiller sig ikke bare fra den ene dag til den anden.
Men hvordan sikrer du dig, at Polen ikke fortsætter i lang tid med at bruge fossile brændsler?
- Jeg har den polske energiminister og den polske regerings ord på, at al ny kapacitet og al ny energi skal baseres på vedvarende energi i Polen, siger ministeren.
Der bliver i disse dage afholdt klimatopmødet COP24 i netop Polen.
Det begyndte mandag i sidste uge, og når det slutter fredag, er forventningen, at de mange lande er blevet enige om reglerne for, hvordan landene skal leve op til de mål, der blev vedtaget i Parisaftalen for tre år siden, og hvordan det skal finansieres.
Et af målene er blandt andet, at den globale middeltemperatur maksimalt må stige med to grader i 2100 og gerne kun halvanden grad.
FacebookTwitterKopier linkEmner:Lars Christian Lilleholt (politiker)|Polen|Venstre|Naturgas|Fossil energi




https://www.dr.dk/nyheder/udland/stadig-ingen-statsminister-i-sverige-riksdagen-stemmer-nej-til-lofven

Valg i SverigeSe temaUdlandStadig ingen statsminister i Sverige: Riksdagen stemmer nej til LöfvenDet er mere end tre måneder siden, der var valg i Sverige.
Den fungerende svenske statsminister, Stefan Löfven, er stemt ned.
)14.
dec.
2018 kl.
09.
40Bemærk: artiklen er mere end 30 dage gammelLæs opDet var på forhånd ventet, at den socialdemokratiske leder Stefan Löfvens drøm om endnu en embedsperiode som statsminister ville blive knust, da Riksdagen stemte om spørgsmålet i dag.
Og det blev den.
200 medlemmer af Riksdagen stemte imod Löfven.
Dermed vil formanden for Riksdagen, Andreas Norlén, fortsætte sine bestræbelser på at finde en kandidat, som et flertal af de folkevalgte kan bakke op om som statsminister.
- Der er fortsat alt for store forskelle til, at vi i Centerpartiet kan støtte en regering med Stefan Löfven, sagde Centerpartiets leder, Annie Lööf, fra Riksdagens talerstol forud for afstemningen.
Tre måneder uden resultatFredag morgen sagde hun, at hendes parti fortsat er klar til at indgå kompromisser for at få en ny regering på plads.
- Vi er klar til at tage fortsat ansvar, men jeg lægger især ansvaret på de to store partier, som må bevæge sig fremad, siger Lööf ifølge nyhedsbureauet TT.
Centerpartiets Annie Lööf vil ikke støtte Löfven som statsminister.
Ud over Centerpartiet havde Moderaterna, Kristdemokraterna, Liberalerna og Sverigedemokraterna på forhånd sagt, at de ville stemme nej til den foreslåede regering med Löfven i spidsen.
Sammen har de fem partier over 200 mandater.
Mindst 175 parlamentarikere skulle stemme imod, for at forhindre at Löfven bliver valgt.
Det er anden gang, at Riksdagen stemmer om en foreslået regering siden valget i september.
Ønsker ikke nyt valgLöfven blev afsat af Riksdagen i slutningen af september og leder nu en overgangsregering.
Det er første gang, at riksdagsformand Norlén kalder til afstemning om den socialdemokratiske partiformand som leder af en ny regering.
Det er ham her, riksdagsformand Andreas Norlén, der skal få partierne til at blive enige om en statsminister.
Han er den anden kandidat, som Riksdagen stemmer om, efter at Moderaternas leder, Ulf Kristersson, for en måned siden ligeledes fik et nej.
Norlén sagde forleden, at han i tilfælde af et nej til Löfven vil indkalde partilederne til nye samtaler.
Først når Riksdagens formand fire gange har fået nej fra Riksdagen til de kandidater, han foreslår som regeringsledere, kan han udskrive nyvalg.
Andreas Norlén har sagt, at han ikke ønsker at havne i den situation.
Men han konstaterede i weekenden, at der fortsat er dødvande mellem partierne.
/ritzau/FacebookTwitterKopier linkEmner:Annie Lööf (politiker)|Sverige|Ulf Kristersson (politiker)|Socialdemokraterne|Moderaterna




https://www.dr.dk/nyheder/regionale/trekanten/salget-af-braendeovne-er-gaaet-helt-i-staa-butikker-lider-mens-koebere

TrekantområdetSalget af brændeovne er gået helt i stå: Butikker lider mens købere venter på rabatUdsigten til en skrotpræmie har fået folk til at holde helt op med at købe brændeovne, og det mærker forhandlerne.
Claus Brandendorf fra Kolding Pejsecenter har haft stilhed og flere aflyste handler, siden en ny skrotpræmie i forbindelse med finansloven for 2019 blev præsenteret.
Af Rasmus Poulsen Larsen og Rasmus Dyrberg Hansen14.
dec.
2018 kl.
07.
45Bemærk: artiklen er mere end 30 dage gammelLæs opVar det noget med en ny brændeovn?
Ikke lige nu, lyder det fra forbrugerne.
De venter nemlig på, at en ny skrotpræmie, der med al sandsynlighed bliver en del af finansloven for 2019, træder i kraft.
Skrotpræmien betyder, at man vil kunne få et par tusinde kroner i rabat, når man skifter sin gamle, miljøskadende brændeovn ud med en mere moderne en af slagsen.
Præmien er kun annonceret, men bliver først til virkelighed i det nye år, når finansloven er godkendt, og det betyder, at det er mere end almindeligt svært at sælge en brændeovn for tiden – og det mærker forhandlerne.
- Kunderne stiller jo mange spørgsmål om, hvad beløbet er, og hvornår det træder i kraft.
De afventer og ser, hvad der sker.
Det er tydeligt, at der er en pause i markedet, for vi plejer at have væsentligt mere travlt, siger Claus Brandendorff, der er indehaver af Kolding Pejsecenter.
Den samme sang lyder fra Erik Dyrvig, der ejer Jysk Pejsecenter i Vejle.
- Salget gik helt i stå fra den ene til den anden dag, da forslaget kom ud i offentligheden.
Der var mange, der ville vente, og nogle af dem, der havde købt, ringede og ville udskyde, til det faldt på plads, siger han.
Ikke for branchen - for miljøetI Danske Pejsebutikkers Brancheforening (DPB) for pejsecentre genkender man problemstillingen hos medlemmer landet over.
Der er bremset hårdt op.
Men skrotningspræmien er dog alligevel velkommen, siger formanden Lars Poulsen.
- Jeg er absolut tilfreds med, at der kommer en skrotningspræmie.
Jeg synes, det er godt, at man gør nogle ting her – ikke for min branches skyld, men for miljøet, siger han.
Læs også:Regeringen vil tvinge nye boligejere til at skrotte gamle brændeovneDog peger han på, at ordningen kan gå hårdt ud over enkelte forhandlere, som måske ikke har så mange penge på kistebunden.
- Det vil have en konsekvens for de mindre forhandlere.
Der vil helt sikkert være nogen, der kommer til at blive ramt rigtig hårdt, siger Lars Poulsen.
Ministeren er klar over udfordringerneI Kolding Pejsecenter ville Claus Brandendorf have ønsket, at man havde timet udmeldingen og skrotpræmien anderledes, så hans forretning ikke ville stå stille på et tidspunkt, hvor det normalt er højsæson.
- Det havde da været rart, at de ikke varslede det så længe i forvejen.
Det er jo nu, at kunderne vil have det, og så venter de til februar.
Vi får sikkert en masse at lave til foråret, men vi tjener ingen penge lige nu, siger han.
Skrotpræmien er 'et vigtigt element i regeringens arbejde for at gøre luften over Danmark renere', lyder det fra miljø- og fødevareminister Jakob Ellemann-Jensen (V).
Men ministeren forstår godt, at der kan være en udfordring for forhandlerne i øjeblikket - til gengæld håber han, at den bliver afløst af en øget efterspørgsel.
- Jeg er klar over, at der lige nu er nogle forhandlere, som sælger mindre, end de plejer, fordi nogle købere venter på, at skrotpræmien bliver indført.
Miljøstyrelsen forventer at være klar med ordningen fra februar, og der skulle vi gerne opleve en øget interesse for at skrotte de gamle brændeovne, skriver han i en e-mail til DR.
FacebookTwitterKopier linkEmner:Jakob Ellemann-Jensen (politiker)|Venstre|Boligopvarmning|Erhverv|Kolding




https://www.dr.dk/nyheder/udland/senatet-trodser-trump-med-fordoemmelser-af-saudi-arabien

UdlandSenatet trodser Trump med fordømmelser af Saudi-ArabienBegge fløje giver saudisk kronprins skylden for mordet på journalist i Tyrkiet.
Den uafhængige senator Bernie Sanders (th) og republikaneren Mike Lee (tv) står bag resolutionen om krigen i Yemen.
Af Jakob Busk Olsen14.
dec.
2018 kl.
07.
59Bemærk: artiklen er mere end 30 dage gammelLæs opDer er normalt ikke meget, republikanere og demokrater kan blive enige om i det amerikanske overhus, Senatet.
Men sent i aftes gik senatorer fra de to partier sammen om at trodse præsident Donald Trumps politik over for USA's nære allierede Saudi-Arabien.
Først stemte et flertal for en resolution om at stoppe USA's støtte til Saudi-Arabiens krig i Yemen, og derpå vedtog Senatet enstemmigt at give den saudiske kronprins, Mohammed bin Salman, skylden for drabet på journalisten Jamal Khashoggi.
- Kronprinsen er så giftig, så fuld af fejl, at jeg ikke kan forestille mig at have noget med Saudi-Arabien at gøre, med mindre der sker en forandring, siger den republikanske senator Lindsey Graham.
Yemen og KhashoggiSenatet vender sig mod præsident Trumps politik over for Saudi-Arabien på to punkter:Krigen i Yemen, hvor saudierne leder en alliance, som bomber områder, der er kontrolleret af houthi-oprørere.
USA støtter Saudi-Arabien med efterretninger, våben og brændstof i krigen, der har varet i snart fire år, og ifølge FN har udløst den værste humanitære katastrofe i verden netop nu.
Sagen om den saudiarabiske journalist Jamal Khashoggi, der i oktober blev myrdet på Saudi-Arabiens konsulat i Istanbul i Tyrkiet.
Efterretningstjenesten CIA har flere gange briefet Senatet i USA om drabet og den saudiske kronprins Mohammed bin Salmans rolle i sagen.
Symbolsk betydningDe to resolutioner har mest symbolsk betydning.
Beslutningen om at fjerne støtten til krigen i Yemen skal også vedtages i Kongressens underhus, Repræsentanternes Hus, som blokerede en afstemning om emnet onsdag.
Endelig kan præsident Trump nedlægge veto, og det har han allerede sagt, at han vil gøre.
Men enigheden i Senatet lægger alligevel Trump under pres, siger USA-korrespondent i DR Nyheder Lillian Gjerulf Kretz:- Det her er også en fordømmelse af det faktum, at præsident Trump på trods af efterretningstjenesten CIA's konklusioner fortsætter med at forsvare den saudiske kronprins, siger hun.
- Det udstiller, at Trump vil blive svært udfordret i sin beslutning om at satse stærkt på kronpris Mohammed bin Salman som USA's vigtigste allierede i Mellemøsten.
Aldrig brugt førDet er første gang i historien, at et kammer i Kongressen har besluttet at trække USA ud af en militær konflikt efter en lov, der blev vedtaget i 1973.
Resolutionen om krigen i Yemen er forfattet af den uafhængige senator Bernie Sanders og republikaneren Mike Lee.
Den blev vedtaget med stemmerne 56 mod 41.
Bernie Sanders siger, at man sender et signal om, "at USA ikke vil fortsætte med at være en del af den værste humanitære katastrofe i verden.
"Den republikanske senator Bob Corker forklarede for nylig, at det usædvanlige samarbejde mellem fløjene i Senatet skyldes, at der mangler en balance mellem værdier og interesser i Det Hvide Hus' politik over for Saudi-Arabien.
FacebookTwitterKopier linkEmner:Bernie Sanders (politiker)|Donald Trump (politiker)|Saudi-Arabien|USA|Repræsentanternes Hus




https://www.dr.dk/nyheder/regionale/hovedstadsomraadet/hjaelp-julemaendene-hent-din-pakke-paa-posthuset-med-det-samme

KøbenhavnHjælp julemændene: Hent din pakke på posthuset med det sammeJuleshopping på nettet lægger pres på leveringsfirmaerne.
De er nødt til at flytte rundt på dine pakker.
Pakkebilerne er læsset til bristepunktet - julehandlen foregår nemlig i stor stil på internettet.
Af Nikolaj Krogh Bonde14.
dec.
2018 kl.
06.
45Bemærk: artiklen er mere end 30 dage gammelLæs opJulehandlen sker i stigende grad på nettet, og det har skabt pladsproblemer på udleveringsstederne for de tre store fragtfirmaer PostNord, GLS og Bring.
Alle tre leveringsfirmaer har derfor en bøn til kunderne om ikke at vente med at afhente pakkerne til juleaften.
- Som alle kan se i diverse pakkeshops nu, er der pakker alle steder.
I stedet for at vente, er det altså vigtigt for shoppen - og også ens medborgere - at de bliver hentet, så der er plads til nye pakker, forklarer Jens Rom, der er administrerende direktør i Bring Danmark.
Julemændenes slæder og sække er i år så proppet, at julemændene ikke kan komme ned gennem skorstenene.
Derfor må du gå længere for at få fingrene i julepakkerne.
Læs også:Nethandel er en gevinst for lokale butikkerKunder hos GLS, PostNord og Bring får I disse dage sms'er, hvor der står, at deres pakke er flyttet til en anden pakkeshop eller -boks.
- Det sker dagligt, at vi bliver nødt til at flytte en pakke fra den ene shop til den anden, fortæller Karsten From, der er pakkeshop-manager i GLS Denmark.
Det er ifølge administrerende direktør i Bring, Jens Rom, den optimale løsning for kunderne.
- Alternativet er jo, at vi tager pakken med hjem og prøver dagen efter igen.
Men hvis der stadig ikke er plads, risikerer vi, at pakken kører rundt i ring.
Derfor oplever vi, at vores kunder er gladere, hvis de skal gå lidt længere for at hente pakken, fordi de i det mindste får den med det samme, siger han.
Læs også:Nethandel får presset PostNord til at åbne 100 nye poststederInternethandelen er i stigning, og en undersøgelse, som er lavet for PostNord af Kanta Sofir, viser, at alene i Region Hovedstaden vil borgerne juleshoppe for 1,4 milliarder kroner i år.
Hos GLS kan de mærke det i antallet af pakker.
I år har GLS 33 procent flere pakker end sidste år ved samme tid.
Bring læsser deres biler med 2,5 gange flere pakker end normalt, når kalenderen siger november og december.
PostNord har udvidet med 100 nye posthuse og 400 ekstra pakkebiler, mens GLS har udvidet med flere nye pakkeshops i København.
FacebookTwitterKopier linkEmner:GLS|PostNord|Postselskaber|Jul|København




https://www.dr.dk/nyheder/viden/kroppen/mangel-paa-d-vitamin-hos-nyfoedte-oeger-risikoen-skizofreni

KroppenMangel på D-vitamin hos nyfødte øger risikoen for skizofreni Forskning viser, at nyfødte børn med mangel på D-vitamin har 44 procent større risiko for at få skizofreni senere i livet.
Forskere mener, at otte procent af skizofreni-diagnoserne i Danmark kan skyldes manglende D-vitamin i fosterstadiet og de første leveår.
Af Pernille Kjeldgaard Kristensen14.
dec.
2018 kl.
06.
31Bemærk: artiklen er mere end 30 dage gammelLæs opHvorfor nogen bliver ramt af psykisk sygdom som skizofreni, men andre ikke gør, har optaget videnskaben i mange år.
Nu er forskere, fra blandt andet Aarhus Universitet, dog kommet et skridt tættere på en forklaring på hvorfor 29.
000 danskere er skizofrene.
Læs også:Hvert andet barn får ikke nok D-vitaminDe har nemlig vist, at nyfødte børn med mangel på D-vitamin havde 44 procent øget risiko for at blive diagnosticeret med skizofreni senere i livet.
Man har før set en sammenhæng mellem mangel på D-vitamin og risiko for at udvikle skizofreni, men det er første gang, at det er blevet testet på så mange børn.
- Resultaterne er spændende og et godt bidrag, for vi ved ikke meget om, hvad skizofreni skyldes.
Men vi er stadig langt fra at vide præcis, hvad skizofreni er, og hvorfor man får det, siger Julie Nordgaard Frederiksen, som er overlæge på Psykiatrisk Center Amager.
Hvad er skizofreni?
Skizofreni er en kompleks psykisk lidelse.
Det er et syndrom, hvilket betyder, at der er flere forskellige sygdomstræk under 'skizofreni'.
Det er dermed ikke en klart afgrænset sygdomstilstand.
Lidelsens symptomer og varighed kan variere fra person til person.
Symptomerne kan være fx vrangforestillinger, hallucinationer og social tilbagetrækning.
Vi ved stadig meget lidt om skizofreni, og hvorfor det opstår.
Lidelsen rammer ofte teenagere eller unge voksne.
Cirka 29.
000 mennesker i Danmark lider af skizofreni (tal fra 2015).
Der er flere forskellige faktorer som kan gøre, at man rammes af skizofreni.
Forekomsten af skizofreni er nogenlunde ens forskellige steder i verden.
Kilde: Sundhed.
dk og Julie Nordgaard Frederiksen.
Hun forsker i skizofreni, men har ikke været en del af forskerholdet bag den nye undersøgelse.
Otte procent kan muligvis kureresForskningen er baseret på undersøgelse af 2602 børn, som er født mellem år 1981-2000.
Resultaterne er udgivet i det videnskabelige tidsskrift Nature: Scientific Reports.
I pressemeddelelsen fremlægger forskerne, at op til otte procent af alle skizofreni-diagnosticeringer i Danmark kan skyldes mangel på D-vitamin hos moren.
- Det er et forholdsvis lille antal nye tilfælde af skizofreni, som kan forhindres, men det kræver også kun en lille indsats.
Der er kun gevinster ved det, og det koster ikke meget, siger Niels Bilenberg, som er professor og forskningsleder på Børne- og Ungdomspsykiatrisk afdeling, Psykiatrien i Region Syddanmark.
Han er ikke involveret i det nye forskningsprojekt.
Risikoen er stadig lilleAlle gravide i Danmark bliver i dag anbefalet at tage tilskud af D-vitamin.
Det forebygger nemlig også andre sygdomme som fx svage knogler.
Og de nye resultater viser, at der kan være en ekstra god grund til at huske vitaminerne, når et lille liv skal vokse.
- Man fortæller, at det er i forbindelse med fostrets hjerneudvikling under graviditeten, og i de første leveår, at D-vitamin er særligt vigtigt.
Man kan altså ikke bare give D-vitamin, når en skizofreni diagnose stilles senere i livet.
Så er det for sent, siger Niels Bilenberg.
Læs også:Angelica har skizofreni og opgav gymnasiet: ’Jeg fik angstanfald, men mine lærere forstod det ikke’Men selvom D-vitamin er vigtigt, så skal man ikke være bange, hvis et barn har været i D-vitamin underskud som foster eller tidligt i livet.
- I undersøgelsen kan man se, at mangel på D-vitamin øger risikoen for skizofreni med 44 procent.
Men sygdommen er sjælden i udgangspunktet, så det øger risikoen fra ca 1% til knap 1,5%, og er altså ikke ensbetydende med, at man får skizofreni, siger han.
Vinterbørn skal ikke være uroligeForskerne bag den nye undersøgelse kommer med den pointe, at børn født om vinteren og foråret har større risiko, fordi moren ikke får ligeså meget sollys.
D-vitamin dannes nemlig i kroppen, når vi udsættes for masser af dejlig sollys.
Men hvis du er vinter-barn skal du ikke frygte, at du udvikler skizofreni.
Det er nemlig en sjælden sygdom, hvor mange faktorer spiller ind.
- Der er formentlig mange årsager som bidrager til at man får skizofreni.
Der er både miljømæssige og genetiske faktorer, der spiller ind.
Det er en utroligt kompleks lidelse, siger Julie Nordgaard Frederiksen og fortsætter.
- Man mistænker fx også, at infektioner hos moderen, når hun er gravid, eller i barnets første leveår, kan være en medvirkende årsag.
Så det kan også være en anden mulig forklaring på, at børn født om vinteren og foråret i højere grad får skizofreni - fordi der er større risiko for infektioner som fx influenza.
Men mørke tider og lavt D-vitamin kan altså ikke stå alene som forklaring på, hvorfor man rammes af skizofreni.
I hele verden ser vi nemlig sygdomme som ligner skizofreni, og i andre lande kan der være masser af solrige timer hele året rundt.
Læs også:Vi mangler D-vitamin om vinteren: Daniel tanker sol og energi i Spanien- Vi ser jo også skizofreni i nogenlunde samme forekomst i Sydeuropa og ved ækvator.
Og det understreger, at der altså er mange forskellige faktorer, som spiller ind.
Men D-vitamin kan stadig være en brik i puslespillet, siger hun.
FacebookTwitterKopier linkEmner:Psykiske lidelser|Ernæring|Region Syddanmark|Aarhus Universitet|Amager




https://www.dr.dk/nyheder/udland/oh-dear-mays-moeguge-har-budt-paa-kolde-skuldre-og-haarde-ord

BrexitSe temaUdlandOh dear!
Mays møguge har budt på kolde skuldre og hårde ordHer kan du få et overblik over Theresa Mays hårde brexit-uge.
Den britiske premierminister, Theresa May, kæmper videre i dag i Bruxelles.
Af Per Bang Thomsen14.
dec.
2018 kl.
11.
23Bemærk: artiklen er mere end 30 dage gammelLæs opDer er ikke noget at sige til, hvis den britiske premierminister, Theresa May, mest af alt har lyst til at tilbringe weekenden på langs.
Det har nemlig, for at sige det mildt, været en noget intens uge for den britiske premierminister, som både har kæmpet for at holde liv i sin brexit-aftale og sit eget politiske liv.
Men hvad er der helt konkret sket?
DR Nyheder giver dig her et overblik over Theresa Mays hårde uge, som ikke er slut endnu.
Mandag: Aflyser afstemning efter hård kritikHer aflyser den britiske premierminister brexit-afstemningen i parlamentet.
Storbritanniens premierminister indledte ugen med at aflyse den brexit-afstemning, der skulle have fundet sted i det britiske parlament tirsdag aften.
Det skete efter flere dages heftig debat og voldsom kritik i Underhuset.
- Det er tydeligt, at mens der er bred opbakning til mange af de afgørende aspekter i aftalen, så er der på ét punkt, den nordirske "backstop", udbredt og dyb bekymring, sagde Theresa May fra talerstolen.
’Backstoppen’ skal kort sagt sikre, at der aldrig kommer grænsekontrol mellem EU-landet Irland og det britiske Nordirland, hvis de kommende frihandelsforhandlinger ender uden en aftale.
Briterne skal blandt andet blive i en toldunion med resten af EU, og det har fået flere britiske politikere, heriblandt flere fra hendes eget konservative bagland, til at frygte, at Storbritannien kan komme til at blive bundet til EU’s regler i al evighed.
- Det er den rette aftale for Storbritannien.
Jeg er fast besluttet på at gøre alt, hvad jeg kan, for at skaffe de forsikringer, som dette hus kræver for at få aftalen over stregen, understregede Theresa May.
Labour-formand Jeremy Corbyn er langt fra begejstret for Theresa Mays ageren under brexit-forhandlingerne.
Beslutningen fik dog ikke mange roser med på vejen.
Labour-formand Jeremy Corbyn opfordrede direkte premierministeren til at træde tilbage, og Kirsty Blackman, der er talskvinde for det skotske nationalistparti, SNP, sagde, at udsættelsen var både "patetisk og kujonagtig".
Samtidig meddelte formanden for Det Europæiske Råd, Donald Tusk, at EU nu for alvor forbereder sig på, at briterne forlader EU den 29.
marts næste år uden en aftale.
Tirsdag: På charmerundtur i EuropaTheresa May mødtes tirsdag med sin tyske kollega, kansler Angela Merkel.
Tirsdag morgen drog Theresa May på en mindre charmerundtur i Europa i et forsøg på at få genoptaget skilsmisseforhandlingerne.
Hun lagde ud med et besøg hos den hollandske premierminister, Mark Rutte, i Haag, og hun fortsatte dernæst til Berlin, hvor hun mødtes med den tyske kansler, Angela Merkel.
Dagen blev rundet af i Bruxelles, hvor hun både holdt møde med EU-præsident Donald Tusk og EU's kommissionsformand, Jean-Claude Juncker.
Budskabet var dog klart af alle sider: Den nuværende skilsmisseaftale, som de 27 resterende EU-lande allerede har sagt god for, er ikke til forhandling.
- Vi har sagt, at udtrædelsesaftalen ikke bliver åbnet igen, sagde forbundskansler Angela Merkel efterfølgende.
- Det er den eneste aftale.
Der er ikke mulighed for at genforhandle, men der er mulighed for yderligere præciseringer, tilføjede Jean-Claude Juncker.
Selvom situationen er kritisk, kunne både Theresa May og Jean-Claude Juncker smile og grine, da de mødtes.
Den danske udenrigsminister, Anders Samuelsen (LA), tilføjede, at briterne selv "må komme og fortælle, hvad de har behov for, så de kan få brexitaftalen igennem i det britiske parlament".
- Vi skal ikke gætte os frem og lægge forskellige ting på bordet.
Det vil være helt forkert, sagde han.
Hjemme i Storbritannien fortsatte debatten - og kritikken.
- Hendes kaotiske forhandlinger er endt i fiasko, og når hun ikke engang kan styre sit eget parti, så kan hun heller ikke forhandle på vegne af dette land, lød det fra Labour-formanden, Jeremy Corbyn, der også truede med at fremsætte et mistillidsvotum til den konservative regering.
- Vi bliver nødt til at gøre det rette på det rigtige tidspunkt for at kunne fremsætte et mistillidsvotum for at slippe af med denne regering, sagde han.
Onsdag: May kæmper for sit politiske livFlere end hver tredje konservativ parlamentariker ville af med Theresa May.
Det var egentlig meningen, at Theresa May skulle have været i Dublin for at besøge sin irske kollega, premierminister Leo Varadkar.
Men dagen var knap gået i gang, før det stod klart, at hun måtte blive i London og kæmpe for sit politiske liv.
48 af de konservative parlamentarikere havde nemlig indgivet mistillidserklæringer mod hende som partileder, og afstemningen ville finde sted allerede samme aften.
Hun understregede dog under et pressemøde, at hun agtede at blive og "færddiggøre opgaven".
- Brexit er folkets ønske, og det skal leveres, sagde hun.
Afstemningen gik i gang klokken 19.
00 dansk tid, og klokken 22.
00 stod det klart, at hun havde overlevet og at hun derved kunne fortsætte som både partileder og premierminister.
Theresa May havde brug for opbakning fra mere end halvdelen af partiets i alt 317 parlamentarikere for at kunne fortsætte, og 200 tilkendegav i den hemmelige afstemning, at de fortsat har tillid til den 62-årige politiker.
117 tilkendegav omvendt, at de ikke længere har tiltro til hendes evner som leder af Det Konservative Parti.
Og hun understregede efterfølgende, at hun vil lytte til dem, der vil af med hende.
- Jeg vil gå efter at få de juridiske og politiske forsikringer, der er brug for (i forhold til 'backstoppen', red.
), hvis der skal tages hånd om de bekymringer, som parlamentsmedlemmerne har i forhold til det her emne, sagde hun.
Torsdag: EU siger nej til at hjælpe MayTheresa May taler her med Hollands premierminister, Mark Rutte, og den tyske kansler, Angela Merkel.
Torsdagen stod i EU-topmødets tegn for Theresa May.
Men inden hun drog til Bruxelles for at diskutere brexit med sine europæiske kollegaer, meddelte hun, at hun ikke vil stå i spidsen for Det Konservative Parti ved det næste parlamentsvalg i Storbritannien.
- Jeg synes, det er det rette valg at lade en anden leder stå i spidsen for partiet ved næste valg, sagde hun.
Hun ville dog ikke sige noget om, hvornår hun har tænkt sig at træde tilbage.
Det var en smilende Theresa May, der i går troppede op til EU-topmødet i Bruxelles.
Men der var ikke meget hjælp at hente fra hendes europæiske kollegaer.
Hernæst fløj hun til Bruxelles, hvor hun torsdag aften deltog i EU-topmødet.
Der var dog ikke meget hjælp at hente fra de europæiske kollegaer.
Selvom stats- og regeringscheferne understregede, at 'backstoppen' blot er en sikring, som de håber, de aldrig får brug for, så var budskabet endnu engang, at aftalen ikke er til genforhandling, og at der kun er plads til præciseringer.
Den britiske premierminister havde ønsket, at afklaringsprocessen om aftalen kunne fortsætte ind i januar.
Men det afviste hendes kollegaer, som derved strammede skruen over for hende og resten af Storbritannien.
Danmarks statsminister, Lars Løkke Rasmussen (V), opfordrer de britiske politikere til hurtigst muligt at finde ud af, hvad der skal til for at få brexit-aftalen vedtaget.
Og den danske statsminister, Lars Løkke Rasmussen (V), understregede efterfølgende, at det er svært at hjælpe briterne, så længe det er uklart, hvad de rent faktisk vil.
- Man må sige helt åbent, at der er brug for at få gjort noget hjemmearbejde i det britiske parlament, sagde han og fortsatte:- Parlamentet har jo håndteret denne udfordring meget anderledes, end man gjorde, da danskerne stemte nej til Maastricht-aftalen, eller da irerne stemte nej til Lissabon-traktaten.
I begge tilfælde var der nogle, der tog ansvaret og sagde: Hvad gør vi så?
Hvad kan forene os, og hvad skal vi bede Europa om?
Man må sige helt åbent, at det er der et behov for i Storbritannien nu, understregede Lars Løkke Rasmussen.
Den britiske premierminister var selv tavs, da hun forlod topmødet.
Fredag: May fortsætter kampenDen britiske premierminister er fortsat i Bruxelles til topmøde.
Den britiske premierminister er fortsat i Bruxelles, hvor hun i dag blandt andet holder møde med den franske præsident, Emmanuel Macron.
Men selvom hun har fået de andre EU-landes forsikring om, at de helst ikke ønsker at benytte 'backstoppen', så er det ikke noget, der har skabt ro i London.
Hverken blandt hendes partifæller eller modstanderne i parlamentet.
Ifølge avisen The Times fortsætter borgerkrigen i Det Konservative Parti, og flere af de parlamentarikere, der ønsker at kappe alle båndene til EU, truer ligefrem med at gå i strejke, hvis ikke Theresa May træder tilbage.
Det kan ligefrem føre til, at partiet bliver splittet i to, lyder det i avisen.
Oppositionspartiet Labour er heller ikke blevet beroliget af Theresa Mays tur til Bruxelles.
- Vi kan ikke fortsætte sådan her.
I stedet burde May sætte aftalen til afstemning i næste uge og lade parlamentet overtage styringen, siger partiets brexitordfører, Keir Starmer.
Lederen af det skotske nationalistparti, Nicola Sturgeon, mener også, at parlamentet bør stemme om aftalen hurtigst muligt.
- Premierministeren har forsøgt, og det skal vi rose hende for.
Men som ventet vil EU ikke genforhandle.
Tiden er kommet til, at vi stopper dette komediespil, og at vi sætter aftalen til afstemning i parlamentet.
Når den så er blevet stemt ned, kan vi prøve at få et flertal for en ny brexit-afstemning.
Alt andet er spild af tid, skriver hun på Twitter.
Den tidligere premierminister Tony Blair vurderer over for BBC, at der snart er flertal i Underhuset for en ny brexit-afstemning.
Det er ellers noget, Theresa May gentagne gange har afvist.
- Vi har været igennem 30 måneder med forhandlinger, og vi kan lige så godt sige det, som det her: Vi er i krise, siger han til BBC.
Samtidig forbereder EU-landene sig nu for alvor på, at briterne forlader unionen uden en aftale.
Det vil blandt andet betyde, at der kommer højere told på varer, og at- Nu er der en alvorlig fare for, at det ender galt, siger Lars Løkke Rasmussen her til morgen.
Den danske statsminister ankom tidligere på dagen til topmødet i Bruxelles.
FacebookTwitterKopier linkEmner:Storbritannien|EU-forhold|Bruxelles|Skotland|Forsikringsselskaber




https://www.dr.dk/sporten/fodbold/europaleague/kraul-fcks-offensiv-har-manglet-europaeisk-pondus

Europa LeagueKraul: FCK's offensiv har manglet europæisk pondusFC Københavns offensive profiler skulle have leveret mere, hvis holdet skulle have avanceret i Europa League, vurderer Andreas Kraul.
FC Københavns cheftræner Ståle Solbakken var skuffet over nederlaget til Bordeaux.
Af Michael Sten Jensen i Lyon14.
dec.
2018 kl.
06.
30 | opdateret 14.
dec.
2018 kl.
07.
31Bemærk: artiklen er mere end 30 dage gammelLæs opFC Københavns efterår blev ikke det festfyrværkeri, som fansene og klubben havde håbet.
Med nederlaget på 0-1 til franske Bordeaux sluttede FC København sidst i Europa Leagues gruppe C.
Blot fem point blev hentet hjem.
En flad fornemmelse efter sommerens dramatiske entré i turneringen, hvor italienske Atalanta i kvalifikationen blev sendt ud i mørket efter straffesparkskonkurrence.
Lodtrækningen gav da også grund til en optimisme, som blev yderligere vandet, da FC København i første kamp fik 1-1 mod russiske Zenit.
Et resultat, som holdet fulgte op med en 2-1 sejr ude mod Bordeaux.
To kampe, fire point, fuld fart frem.
Læs også:Bordeaux sender FCK ud i EL-mørketMen derfra gik toget i stå.
De næste to kampe mod Slavia Prag blev vendepunktet, vurderer DR Sportens fodboldkommentator, Andreas Kraul.
- FC Københavns europæiske efterår har på ingen måde været super.
Problemet er, at forventningerne ryger højt op efter de to første kampe.
Fire point på kontoen, med det formodet svageste hold i puljen, Slavia Prag, over de to næste kampe, og så går det galt.
De taber 0-1 hjemme i Parken, uden nærmest at have et skud på mål, spiller 0-0 på udebane, og så kommer presset, siger Andreas Kraul.
En ærgerlig Dame N'Doye var tæt på at bringe københavnerne foran i første halvleg, men stolpen var i vejen.
- Målene har manglet.
FC Københavns præsterede i de sidste fire gruppekampe ikke at score, og det er jo her, at de store profiler skal levere.
Robert Skov får meget fortjent ros, og har været en kæmpe profil i Superligaen, men det er tydeligt, at han måske ikke er helt klar til at blive en international profil endnu.
Viktor Fischer har været meget skadet, men Dame N'Doye har heller ikke formået at sætte sit aftryk europæisk.
Kan ikke fjerne foden fra gassenI mellemtiden har FC København buldret af sted i Superligaen, men det er de ikke ene om.
Også de forsvarende mestre fra FC Midtjylland holder sig til i toppen, og det har været med til at fjerne fokus fra de europæiske opgaver, siger Andreas Kraul.
- Ståle Solbakken har været forholdsvis åben omkring, at FC København ikke har haft det samme fokus på de europæiske kampe, som de plejer.
Normalt giver de den max gas, men sådan har det ikke været i efteråret.
Med det kapløb, som de kører med FC Midtjylland, har det været tvunget til at holde foden på gassen i Superligaen, og det har haft betydning for præstationerne.
Dansk fodbold skal ikke efterladesMed FC Københavns exit går klubben ind i et forår, hvor alt fokus kan kastes på netop Superligaen.
Selv om det kun ville have kastet minimum to europæiske kampe af sig, så skal man ikke undervurdere betydningen af at hænge på i det europæiske selskab, vurderer Andreas Kraul.
- Det er ærgerligt, at FC København er ude, og dermed ikke scorer flere koefficientpoint til dansk fodbold, selv om de har gjort sit.
Det bliver mere og mere afgørende i de her opdelinger, nu hvor der også er et nyt Europa League-format på vej.
Vi kan bare se over sundet, hvordan Malmø stryger videre til 1/16-finalerne, og dansk fodbold skal helst ikke blive efterladt på perronen.
FacebookTwitterKopier linkEmner:Dame N'Doye (fodboldspiller)|FC København|Ståle Solbakken (fodboldtræner)|Fodbold|Tjekkiet




https://www.dr.dk/nyheder/kultur/gaming/dansk-computerspil-vinder-prestigefyldt-pris-og-det-er-ikke-engang-udkommet

GamingDansk computerspil vinder prestigefyldt pris - og det er ikke engang udkommet endnuDe danske udviklere fra Triband står bag det absurde spil 'What the Golf?
', der i efteråret vandt juryprisen ved den internationale spilfestival IndieCade.
I 'What the Golf?
' er det ikke nødvendigvis en golfbold, der skal føres til hullet.
Eksempelvis kan det være golfspilleren selv, eller en hest, et hus eller en bil.
(© Triband)Af Christian Mejdahl Buhl14.
dec.
2018 kl.
06.
35Bemærk: artiklen er mere end 30 dage gammelLæs op- Simpelthen en fornøjelse at spille.
Befriende fjollet.
- Lige dele pjattet og kløgtigt.
Store spilmedier som Engadget og Polygon står i kø, for at rose det danske spil 'What the Golf?
'.
I efteråret vandt spillet den store 'Grand Prize' ved den prestigefyldte Indiecade Europe for indie-spil, der er spilbranchens svar på Sundance Film Festival.
Og det er på trods af, at spillet ikke er udkommet endnu.
Læs også:Den perfekte julegave til spil-nostalgikere?
Troldspejlet tester PlayStation ClassicHos den danske udvikler Triband er man da også overordentligt stolte over, at deres lille spil-baby har klaret sig så flot forud for udgivelsen.
- Det er dejligt at få bekræftet sit storhedsvanvid.
At alt det, man har tænkt i alle årene, er sandt, siger Peter Bruun, der er direktør i Triband.
Men han påpeger også, at den slags hæder ikke automatisk er lig med millioner af solgte eksemplarer.
- Sådan nogle priser har meget lidt indflydelse på spil.
Det er 'bare' anerkendelse fra andre spilfolk, men det er også dejligt, siger han.
'What the Golf?
' startede som et crowdfunded projekt, hvor den første kapital kom fra folk, der ikke kunne fordrage golf.
(© Triband)'Alle spil er faktisk golfspil'Det er ikke uden grund, at 'What the Golf?
' har modtaget fine ord fra anmeldere og priskomitéer.
Spillet bryder alverdens regler og normer for, hvad man kan og skal i spil, og de danske udviklere kalder det selv for et 'kunstmanifest'.
Da vi lavede spillet, viste det sig, at alle spil i grunden er golfspil.
Det handler om at få ting fra A til B.
Rune Drewsen- Vi forsøger at opløse alle spil i verden og gøre dem til golf, lyder det fra direktør i Triband Peter Bruun.
For når man sætter sig ned for at spille ’What the Golf?
’, så går det hurtigt op for én, at det ikke er et golfspil, som golfspil er flest.
- Vi plejer at sige, at det er et golfspil til folk, der ikke kan lide golf.
Lavet af mennesker, der aldrig har spillet golf, lyder det med et glimt i øjet fra marketingchef Rune Drewsen, der uddyber:Læs også:Sjovt og magisk: Pokémon er tilbage med et brag- Da vi lavede spillet, viste det sig, at alle spil i grunden er golfspil.
Det handler om at få ting fra A til B.
Det er en helt grundlæggende spilmekanik.
- I Ludo handler det også om at komme fra A til B.
Hvis man spiller Mario eller ser 100-meterløb til OL, så handler det om at komme fra A til B.
Golf handler om at komme fra A til B.
Det samme gør det at køre bil.
Så dét er også en af udfordringerne i 'What the Golf?
'.
(© Triband)Og ud fra dén åbenbaring tog de danske spiludviklere hinanden i hænderne og legede videre med alverdens idéer.
- Vi tog mekanikken fra golf, hvor man slår til ting for at komme fra det ene punkt til det andet, og så slap vi tøjlerne og tænkte 'Hvad så hvis golfbolden er en hest?
Hvad hvis bordtennis var golf?
', tilføjer Tim Garbos, der er kreativ direktør i Triband.
Slut med kedelige golfspilIdéen til spillet opstod, efter Rune Drewsens udsagn, da de tre gutter sad og snakkede om, hvor kedelige, de hver især synes, langt de fleste golfspil er.
- Derfor besluttede vi at lave et golfspil, der skulle være så sjovt, at der aldrig var nogen, der skulle sætte sig ned og spille kedelige golfspil igen, siger han.
Derfor betyder det også noget særligt for spiludviklerne, at deres spil er blevet æret med prisen ved Indiecade Europe.
Triband er spiludvikleren bag 'What the Golf?
'.
De har arbejdet på titlen i omkring et år og været et spilfirma i to.
(© Triband)- De spil, der normalt vinder de her priser, er ikke normalt helt vildt mainstream.
Det betyder også, at vi ikke er mainstream.
Og det er rart, for det er et mål for os at skille os ud, siger Tim Garbos.
Og det er noget, kollegaen Rune Drewsen kan erklære sig enig i.
For ham betyder det meget, at deres produkter ikke er mellemgode varer, der sælger mellemgodt.
Læs også:Red Dead Redemption II snydt for sejren: Her er årets bedste spil- Det værste resultat ville være, hvis vi lavede 'leverpostej'.
Det skal enten gå rigtig godt eller rigtig skidt.
Det er lige som med fodboldhold.
Man skal følge de store klubber eller de små.
Det er dér, det er sjovt.
Og ligeledes skal det gå os enten rigtig godt eller helt ad helvede til, siger han.
'What the Golf?
' udkommer på et endnu ukendt tidspunkt i 2019.
FacebookTwitterKopier linkEmner:Golf|Computerspil|Leg og spil




https://www.dr.dk/nyheder/udland/kamelejer-anholdt-hjaelpe-nogne-danskere-ved-pyramide

UdlandKamelejer anholdt for at hjælpe nøgne danskere ved pyramideEgyptisk minister vil have anklagemyndigheden til at gå ind i sagen om de to nøgne danskere på Keopspyramiden.
14.
dec.
2018 kl.
03.
25Bemærk: artiklen er mere end 30 dage gammelLæs opEgyptiske myndigheder har torsdag anholdt en kamelejer og en kvinde og sigtet dem for at have hjulpet to danskere med at bestige den store pyramide i Giza, også kaldet Keopspyramiden.
Parret tog derefter et nøgenbillede og optog en video af sig selv i en seksuel stilling på toppen af pyramiden.
Ifølge det egyptiske indenrigsministerium satte den anholdte kvinde det danske par i kontakt med kamelejeren, som på ulovlig vis fragtede dem til pyramiden om aftenen den 29.
november for 4000 egyptiske pund - knap 1500 kroner.
Kamelejeren og kvinden har tilstået og afventer en retssag.
Det skriver nyhedsbureauet AFP.
Videoen blev efterfølgende lagt på YouTube af den 23-årige dansker Andreas Hvid.
Den er blevet set mere end 4,5 millioner gange.
I videoen ser man to danskere kravle op ad den store pyramide, der ligger sydvest for Egyptens hovedstad, Kairo.
Herefter ryger den ene af dem en cigaret, og videoen afsluttes med et billede, hvor de to ligger nøgne i en seksuel stilling på toppen af pyramiden.
VredeHændelsen har skabt stor vrede i Egypten.
Flere YouTube-brugere har kommenteret videoen og betonet, at de finder den upassende og respektløs.
- En 7000 år gammel civilisation er blevet omdannet til et sengelagen, skriver en Twitter-bruger i Egypten.
Flere store egyptiske aviser har skrevet om videoen, og historien har ifølge TV2 nået den egyptiske minister for oldtidsminder, Khaled al-Anany.
Han har overdraget sagen til den egyptiske anklagemyndighed.
Over for Ekstra Bladet har Andreas Hvid forklaret, at han længe havde udset sig toppen af pyramiden som mål for videoen.
Det er endnu uvist, hvilken straf de to danskere risikerer, når de egyptiske myndigheder har behandlet sagen.
- Jeg vil holde mig ude af Egypten fremover, da jeg sandsynligvis risikerer at blive dømt, hvis jeg tager tilbage, siger Andreas Hvid til Ekstra Bladet.
Det er forbudt at bestige pyramider i Egypten.
/ritzau/FacebookTwitterKopier link




https://www.dr.dk/nyheder/udland/islamisk-stat-er-fordrevet-fra-bastion-i-syrien

Krigen i SyrienSe temaUdlandIslamisk Stat er fordrevet fra bastion i SyrienTre måneder efter indledningen af en offensiv i det østlige Syrien er IS nedkæmpet i byen Hajin.
Soldater fra den kurdisk-arabiske styrke har fravristet Islamisk Stat kontrollen over byen Hajin.
(Arkivfoto) 14.
dec.
2018 kl.
09.
17Bemærk: artiklen er mere end 30 dage gammelLæs opEn syrisk styrke, der har opbakning fra USA, har sendt Islamisk Stat på flugt fra byen Hajin i det østlige Syrien.
Byen var den sidste større by i det østlige Syrien, hvor den militante gruppe holdt stand.
Det oplyser Det Syriske Observatorium for Menneskerettigheder, der er på oprørerne i landets side, og som overvåger situationen i Syrien via et netværk af kilder og aktivister.
Islamisk Stat er stort set nedkæmpet, men kontrollerer fortsat et mindre territorium i det østlige Syrien nær grænsen til Irak samt enkelte områder i det sydlige Syrien.
Tre måneders modoffensivSyriens Demokratiske Styrker indledte i september en offensiv mod jihadisterne i Islamisk Stat i Hajin-enklaven på den østlige bred af floden Eufrat.
Islamisk Stat optrappede derefter en blodig modoffensiv.
I sidste uge oplyste Det Syriske Observatorium for Menneskerettigheder, at tre måneders voldsomme kampe har dræbt mindst 820 af Islamisk Stats krigere.
Omkring 500 af de amerikanskstøttede soldater fra Syriens Demokratiske Styrker har mistet livet i kampen mod jihadisterne i Hajin-området.
Ifølge observatoriet er omkring 17.
000 soldater fra den arabisk-kurdiske alliance indsat i kampen for at nedkæmpe Islamisk Stats sidste bastion i Syrien.
/ritzau/FacebookTwitterKopier linkEmner:Islamisk Stat|Syrien|Det Syriske Observatorium for Menneskerettigheder|Terrorisme|Krige og væbnede konflikter




https://www.dr.dk/nyheder/viden/klima/minister-vi-lander-ikke-en-klimaaftale-i-dag

Klimatopmødet COP24Se temaKlimaMinister: Vi lander ikke en klimaaftale i dagCOP24-aftalen skulle have været indgået i dag, men det kommer ikke til at lykkes, mener Lars Christian Lilleholt.
Fremmødte poserer foran et oplyst COP24-skilt i den polske by Katowice, hvor topmødet holdes.
Af Sally Frydenlund Larsen14.
dec.
2018 kl.
06.
26Bemærk: artiklen er mere end 30 dage gammelLæs opNetop nu er repræsentanter fra knap 200 lande samlet i den polske by Katowice.
Her var det meningen, at de i dag skulle lægge sidste hånd på en klimaaftale, men sådan bliver det ikke.
Det vurderer klimaminister Lars Christian Lilleholt (V), som deltager i klimatopmødet på vegne af Danmark.
- Det ser meget vanskeligt ud.
Jeg håber på, at det lykkes at få en aftale i løbet af lørdagen, siger han.
Mange knasterPå COP24-mødet er det meningen, at landene skal blive enige om, hvordan verdens lande rent praktisk skal leve op til den aftale, der blev indgået ved COP21, der blev holdt i Paris i 2015.
Men der er altså nogle punkter, hvor det volder problemer at finde en fælles kurs.
- Der er nogle store knaster i det her, konstaterer Lars Christian Lilleholt.
- Meningsforskellene er simpelthen for store.
Vi har set, hvordan Saudi-Arabien, Rusland og USA har meldt ud, at de ikke er interesserede i, at målsætningen om, at vi skal ned på 1,5 grad, skal nævnes i det endelige dokument, siger han med henvisning til en FN-rapport, som understreger vigtigheden af at holde den globale opvarmning under 1,5 grader.
Med de nuværende tiltag er der udsigt til en temperaturstigning på godt tre grader i år 2100.
Tidligere i denne uge gik en forsker ud med resultater, som viser, at indlandsisen kommer til at smelte væk, også selvom vi begrænser CO2-udledningen.
En smule skeptiskSelv om nogle af de helt store lande kæmper imod aftalens centrale punkter, er der heldigvis også mange af landene, der kæmper for.
Det fortæller Lars Christian Lilleholt.
- Det skal jo lykkes det her.
Det er helt afgørende for verden, at vi får gjort en indsats og får alle lande forpligtede på at gøre noget for at imødegå klimaforandringerne.
- Klimaforandringerne venter jo ikke på verden.
Vi er nødt til at vise handling.
Det er Danmark parat til, det er EU parat til, og det er der en lang række andre lande, der er parate til.
Men der er desværre også en række lande, der er fodslæbende, siger han.
Tror du, at aftalen bliver ventetiden værd?
- Jeg håber jo, at afgørelsen bliver stærk og god, men jeg må erkende, at jeg er en smule skeptisk.
COP24 har udløst demonstrationer i op mod 150 storbyer verden over - også i flere danske byer.
FacebookTwitterKopier linkEmner:Lars Christian Lilleholt (politiker)|Venstre|Klimaændringer|Polen|Saudi-Arabien




https://www.dr.dk/nyheder/udland/syvarig-migrantpige-dor-efter-anholdelse-pa-usas-graense

UdlandSyvårig migrantpige dør efter anholdelse på USA's grænsePigen døde af dehydrering og chok efter anholdelsen.
En syvårig pige er død, efter hun blev anholdt af grænsemyndigheder.
14.
dec.
2018 kl.
05.
50Bemærk: artiklen er mere end 30 dage gammelLæs opEn syvårig pige fra Guatemala døde, otte timer efter at hun var blevet tilbageholdt af de amerikanske grænsemyndigheder.
Det bekræfter føderale immigrationsmyndigheder i USA ifølge The Washington Post.
Pigen og hendes far blev tilbageholdt af immigrationsmyndighederne nær Lordsburg i den amerikanske delstat New Mexico den 6.
december.
De var del af en gruppe på 163 migranter.
Pigen døde ifølge avisen af dehydrering og chok, mere end otte timer efter at hun var blevet taget i forvaring af myndighederne.
Det er uvist, hvad der skete med pigen i løbet af de otte timer, før hun fik en række anfald og blev fløjet til et hospital i El Paso i den vestlige del af Texas.
I en erklæring oplyser den amerikanske grænsekontrol, at pigen hverken havde fået mad eller drikke i flere dage.
Målt til 40,9 graderIfølge The Washington Post fik pigen en række anfald tidligt om morgenen den 7.
december.
Ambulancereddere målte hendes temperatur til 40,9 grader.
Hun blev fløjet til hospitalet, hvor hun døde.
Navnet på pigen og hendes far er ikke blevet frigivet.
Det agentur, der normalt sørger for mad og drikke til tilbageholdte migranter i USA, er ved at undersøge episoden for at sikre, at alle procedurer er blevet overholdt.
- Vi vil straks kræve svar på denne tragedie, skriver demokraten Jerry Nadler på Twitter.
Donald Trump har i særdeleshed fokuseret på en hård indvandringspolitik under sit præsidentskab, og han har blandt andet lovet at bygge en grænsemur til Mexico.
I sommer indførte hans administration "nultolerance", hvilket resulterede i, at børn og forældre, der ankom til USA's grænse, blev skilt ad.
Det forårsagede et både nationalt og internationalt ramaskrig, hvorefter størstedelen af politikken blev trukket tilbage.
/ritzau/FacebookTwitterKopier linkEmner:Donald Trump (politiker)|USA|Washington Post|Texas|Twitter




https://www.dr.dk/nyheder/indland/til-borgermoede-om-lindholm-er-alle-enige-vi-vil-ikke-have-det-udrejsecenter

IndlandTil borgermøde om Lindholm er alle enige: Vi vil ikke have det udrejsecenterBåde lokalpolitikere og borgere er klar til at kæmpe imod regeringens plan.
Af Sally Frydenlund Larsen og Sophie Brochdorff Himmelstrup (Video)14.
dec.
2018 kl.
06.
10Bemærk: artiklen er mere end 30 dage gammelLæs opStolerækkerne står tæt i Viemose Forsamlingshus, og alle sæder er taget.
Over 200 mennesker er torsdag aften troppet op til et borgermøde om regeringens plan om at etablere et udrejsecenter på øen Lindholm.
Selv om borgermødet er blevet flyttet til større lokaler, er rummet så fyldt, at ikke alle kan komme ind.
Til mødet er indbudt lokalpolitikere fra Venstre, Socialdemokratiet og SF, og trods forskellige partifarver deler de holdning til planen om at huse kriminelle, udviste udlændinge.
- Det er et skingrende vanvittigt forslag, opsummerer Brian Bressendorff fra Socialdemokratiet.
Regeringen skal straffesFlere af de fremmødte giver udtryk for, at de er bange for, hvem det er, der skal flytte ind på Lindholm.
En af dem er Hanne Petersen fra Kalvehave.
- Jeg ønsker ikke kriminelle i min baggård.
Mine børn har bedt os om at sælge, for de tør ikke have os boende her.
Det er jo ikke særlig sjovt, vel, spørger hun.
Hanne Petersen bor i Kalvehave, hvorfra der går færge til øen Lindholm.
Hun håber, at regeringen og Dansk Folkeparti kommer på bedre tanker, men også at partierne kommer til at mærke konsekvenserne af forslaget.
- Jeg håber selvfølgelig, at de bliver straffet næste gang, der er valg.
At vi ikke stemmer på dem, som synes det er en god ide, at anbringe folk på en øde ø, siger hun.
Det er en af de andre fremmødte enig i.
- En anden regering er det eneste, der kan hjælpe på det her.
Så enkelt er det, siger Sigurd Jensen fra Viemose, hvor mødet holdes.
- Der kommer jo et valg inden året er omme, så der må man jo håbe, at de er blevet klogere.
Det er ikke andet end symbolpolitik det her.
De flytter jo bare problemet, siger han.
Sigurd Jensen bor i Viemose.
Venstrepolitiker kæmper kampenMichael Seiding Larsen er også mødt op til mødet.
Han er 2.
viceborgmester i Vordingborg Kommune, og han er fra Venstre.
Det mærker han tydeligt for tiden.
- Jeg må bare erkende, at det ikke er særlig sjovt at være Venstre-medlem i Vordingborg Kommune i disse uger, konstaterer han.
Men partifarven har fået lov at træde i baggrunden, siden regeringen og Dansk Folkeparti præsenterede forslaget om etableringen af et udrejsecenter på Lindholm.
- Jeg kæmper kampen hernede og er sådan set lidt ligeglad med, hvad partitoppen synes.
Det her er vores kamp og vores kommune, så jeg kæmper videre og opgiver ikke, siger han.
Michael Seiding Larsen (V) har skrevet til sin partiformand, Lars Løkke Rasmussen, at Vordingborg Kommune ikke er interesseret i at huse et udrejsecenter på Lindholm.
Lindholm:•Øen Lindholm i Stege Bugt skal ifølge finanslovsaftalen fremover huse udlændinge på tålt ophold og udvisningsdømte kriminelle.
•Øen er syv hektar og ligger mellem Sydsjælland og Møn og hører under Vordingborg Kommune.
•Lindholm blev i 1925 købt af den danske stat.
•Øen blev hjemsted for Statens Veterinære Institut for Virusforskning, og der blev indrettet forsøgsstation for mund- og klovsyge.
•Dengang hærgede voldsomme udbrud af mund- og klovsyge landets husdyrbesætninger.
•For at undgå smitte ved forsøg lagde man forsøgsstationen på en ø.
•DTU Veterinærinstituttet har en afdeling for virusforskning på den isolerede ø.
•I 2019 forventes DTU at flytte fra de eksisterende bygninger, og i løbet af 2021 vil de første beboere blive overflyttet til øen.
•Der er daglig færgefart til Lindholm.
•Kilder: Finanslovsaftalen, Møn Kulturarvsatlas og denstoredanske.
dk.
FacebookTwitterKopier linkEmner:Michael Seiding Larsen (politiker)|Venstre|Vordingborg Kommune|Lokalpolitik|Møn




https://www.dr.dk/nyheder/udland/mistaenkt-strasbourg-drabsmands-brodre-er-anholdt

Skyderi i StrasbourgSe temaUdlandMistænkt Strasbourg-drabsmands brødre er anholdtFlere af Cherif Chekatts familiemedlemmer er anholdt efter angreb i Strasbourg, som IS hævder at stå bag.
Fransk politi har anholdt flere af Cherif Chekatts familiemedlemmer.
14.
dec.
2018 kl.
06.
08Bemærk: artiklen er mere end 30 dage gammelLæs opFransk politi har tilbageholdt Cherif Chekatts forældre samt to af hans brødre.
Desuden er en tredje bror angiveligt blevet anholdt i Algeriet.
Det skriver det tyske nyhedsbureau dpa.
Den 29-årige Cherif Chekatt er mistænkt for at stå bag et angreb tirsdag aften i Strasbourg, hvor tre personer blev dræbt af skud, og adskillige blev såret.
Desuden er en femte person, som ikke er et familiemedlem, anholdt.
Det oplyser anklagemyndigheden i Strasbourg til dpa.
Den bror, der er anholdt i Algeriet, er ifølge Le Parisien en 34-årig mand, der forlod Frankrig inden skyderiet.
Chekatt har siden tirsdag været eftersøgt af store politistyrker.
Torsdag aften sluttede menneskejagten, da han blev dræbt i en skudveksling med politifolk.
IS tager skyldenFå timer efter påtog Islamisk Stat (IS) sig skylden for angrebet i Strasbourg, der skete nær et julemarked.
Det skete via mediet Amaq, der ofte formidler meddelelser fra den ekstremistiske bevægelse.
Gerningsmanden omtales som "soldaten fra Islamisk Stat".
- Han udførte aktionen som svar på opfordringen om at angribe borgere fra koalitionslande, står der med henvisning til de lande, som bekæmper IS i Syrien og Irak.
IS har ikke sat navn på personen i meddelelsen.
Bevægelsen påtager sig regelmæssigt skylden for angreb, men uden at dokumentere påstanden.
De franske myndigheder efterforsker angrebet i Strasbourg som en terrorhændelse.
Chekatt var en gammel kending af politiet.
Han begik den første af en lang række kriminelle handlinger allerede i sine tidlige teenageår.
/ritzau/FacebookTwitterKopier linkEmner:Islamisk Stat|Strasbourg|Algeriet|Kriminalitet|Anklagemyndigheden




https://www.dr.dk/nyheder/udland/lokke-vi-vil-arbejde-benhardt-undga-bagstopper

UdlandLøkke: Vi vil arbejde benhårdt for at undgå bagstopperEU-landene understreger over for Storbritannien, at de ikke ønsker at gøre brug af bagstopper, siger Løkke.
14.
dec.
2018 kl.
01.
10Bemærk: artiklen er mere end 30 dage gammelLæs opKonklusionen efter et EU-topmøde i Bruxelles torsdag er, at de øvrige EU-lande gør det klart over for Storbritannien, at bagstopperen kun er en nødløsning, som udelukkende vil træde i kraft, hvis alt andet går galt.
Det siger statsminister Lars Løkke Rasmussen (V) umiddelbart efter mødets afslutning sent torsdag aften.
- Vi har sendt et meget klart budskab om, at bagstopperen kun skal være midlertidig, hvis den træder i kraft.
Det har vi understreget meget tydeligt, siger statsministeren.
Bagstopperen er en nødplan, der ifølge medlemslandene kun skal træde i kraft, hvis parterne ikke har indgået en aftale om det fremtidige forhold før overgangsperiodens udløb.
Bagstopperen skal blandt andet sikre, at der ikke kommer en hård grænse med kontroller mellem britiske Nordirland og EU-landet Irland.
Storbritannien risikerer ikke at blive "fanget i en eller anden bagstopper for tid og evighed", lyder det fra Lars Løkke Rasmussen.
Og det har EU-landene med torsdagens konklusioner forsøgt at tydeliggøre.
- Vi håber slet ikke at få brug for bagstopperen.
Den er en slags forsikring, som skal udløses, hvis alting går galt.
Og det er blevet meget klart understreget i de konklusioner, vi har lavet her i aften.
- Det er vores ambition, at der ikke bliver brug for den.
Det vil vi arbejde benhårdt for at undgå.
Og vi opfordrer Storbritannien til at gøre det samme, siger Lars Løkke Rasmussen.
Ifølge statsministeren er det en fælles opgave at få aftalt en fremtidig relation mellem EU og Storbritannien, der gør, at der ikke bliver brug for bagstopperen.
/ritzau/FacebookTwitterKopier link




https://www.dr.dk/nyheder/udland/ingen-eu-hjaelp-til-may-der-er-brug-faa-gjort-noget-hjemmearbejde-i-det-britiske

BrexitSe temaUdlandIngen EU-hjælp til May: ’Der er brug for at få gjort noget hjemmearbejde i det britiske parlament’EU-landene har understreget, at de ikke ønsker at bruge den omstridte 'backstop'.
Den britiske premierminister, Theresa May, fik her et kindkyst af EU's kommissionsformand, Jean-Claude Juncker.
Af Per Bang Thomsen14.
dec.
2018 kl.
06.
56Bemærk: artiklen er mere end 30 dage gammelLæs opDen brexit-aftale, som Storbritannien og EU blev enige om i november, er ikke til genforhandling.
Og så længe den britiske premierminister, Theresa May, ikke ved, hvad der helt konkret skal til for at få aftalen vedtaget i det britiske parlament, er der ingen hjælp at hente fra de resterende 27 EU-lande.
Det var budskabet efter gårsdagens EU-topmøde i Bruxelles, hvor brexit endnu engang var på dagsordenen.
Læs også:ANALYSE Det politiske abespil er i gang: EU kan ikke gøre May tilfredsHer opfordrede den danske statsminister, Lars Løkke Rasmussen (V), de britiske politikere til hurtigst muligt at finde ud af, hvad der skal til for at få løst den nuværende krise.
- Man må sige helt åbent, at der er brug for at få gjort noget hjemmearbejde i det britiske parlament, lød det efterfølgende fra statsministeren.
- Parlamentet har jo håndteret denne udfordring meget anderledes, end man gjorde, da danskerne stemte nej til Maastricht-aftalen, eller da irerne stemte nej til Lissabon-traktaten.
I begge tilfælde var der nogle, der tog ansvaret og sagde: Hvad gør vi så?
Hvad kan forene os, og hvad skal vi bede Europa om?
.
Man må sige helt åbent, at det er der et behov for i Storbritannien nu, understregede statsministeren.
Den britiske premierminister overlevede onsdag en mistillidsafstemning i sit eget parti.
Men mere end en tredjedel af de konservative parlamentarikere vil af med hende, og derfor havde hun lovet, at hun ville tage deres bekymringer med brexit-aftalen med til topmødet i Bruxelles.
 Her taler Theresa May med den tyske kansler, Angela Merkel, og den hollandske premierminister, Mark Rutte.
Tidligere på ugen var hun på besøg hos dem begge for at tale brexit.
 Den britiske premierminister har meddelt, at brexit-aftalen vil komme til afstemning i det britiske parlament inden den 21.
januar næste år.
 Her får Theresa May et kindkys fra den franske præsident, Emmanuel Macron.
 Theresa May meddelte i går, at hun ikke vil stå i spidsen for Det Konservative Folkeparti i Storbritannien ved næste parlamentsvalg i 2022.
1 / 5Den britiske premierminister overlevede onsdag en mistillidsafstemning i sit eget parti.
Men mere end en tredjedel af de konservative parlamentarikere vil af med hende, og derfor havde hun lovet, at hun ville tage deres bekymringer med brexit-aftalen med til topmødet i Bruxelles.
1 / 5Her taler Theresa May med den tyske kansler, Angela Merkel, og den hollandske premierminister, Mark Rutte.
Tidligere på ugen var hun på besøg hos dem begge for at tale brexit.
2 / 5Den britiske premierminister har meddelt, at brexit-aftalen vil komme til afstemning i det britiske parlament inden den 21.
januar næste år.
3 / 5Her får Theresa May et kindkys fra den franske præsident, Emmanuel Macron.
4 / 5Theresa May meddelte i går, at hun ikke vil stå i spidsen for Det Konservative Folkeparti i Storbritannien ved næste parlamentsvalg i 2022.
5 / 5Ønsker forsikringerTidligere på ugen valgte Theresa May at udskyde den afstemning om skilsmisseaftalen, der skulle have fundet sted i det britiske parlament i tirsdag aften.
Det skyldtes den store utilfredshed, der er med aftalen, som Theresa May har forhandlet på plads.
Ikke mindst med den såkaldte ’backstop’, der skal sikre, at der ikke kommer grænsekontrol mellem EU-landet Irland og det britiske Nordirland, hvis kommende frihandelsforhandlinger ender uden en aftale.
Læs også:May er på charmetur for at genoptage brexit-forhandlingerFlere britiske politikere frygter, at Storbritannien dermed kan komme til at blive bundet til EU-regler i al evighed, og det var den bekymring, Theresa May ville vende med sine europæiske kollegaer i går.
- Jeg vil gå efter at få de juridiske og politiske forsikringer, der er brug for, hvis der skal tages hånd om de bekymringer, som parlamentsmedlemmerne har i forhold til det her emne, sagde premierministeren onsdag aften, efter at hun havde overlevet en mistillidsafstemning i sit eget parti.
Den danske statsminister mener, at den nuværende brexit-aftale er god.
Theresa May deltog i første del af mødet, hvorefter EU-lederne fra de øvrige 27 lande blev tilbage og spiste middag, mens de drøftede, hvad de kan gøre for at hjælpe Theresa May.
EU’s kommissionsformand, Jean-Claude Juncker, understregede efter mødet, at aftalen ikke kan genforhandles, men at der er plads til præciseringer.
Og ifølge Lars Løkke Rasmussen blev det under gårsdagens topmøde understreget, at det ikke er tanken, at ”Storbritannien skal risikere at blive fanget i en backstop for tid og evighed.
"- Det er vores ambition, at der ikke bliver brug for den.
Det vil vi arbejde benhårdt for at undgå.
Og vi opfordrer Storbritannien til at gøre det samme, sagde statsministeren.
'Jeg håber, det ender godt'Men de britiske politikere bør hurtigst muligt finde ud af, hvad de helt specifikt ønsker, understregede statsministeren.
Det fremgår også af de konklusioner, der blev vedtaget af stats- og regeringscheferne efter gårsdagens møde.
Den britiske premierminister havde ønsket, at afklaringsprocessen om aftalen kunne fortsætte ind i januar.
Men det afviste hendes kollegaer, som derved strammede skruen over for hende og resten af Storbritannien.
- Hvis der skal mere til end det, skal man i Storbritannien formulere det på en måde, hvor vi andre også kan se, at det er Storbritannien, der har de her ønsker.
For det er helt afgørende, om der kan skaffes flertal for det i det britiske underhus eller ej, sagde Lars Løkke Rasmussen.
Statsministeren tilføjede, at han ”ikke er overbevist om, at det her ender godt”, og at man i hele EU nu forbereder sig på, at briterne forlader EU uden en aftale.
Den 19.
december vil EU-Kommissionen fortælle, hvad den gør for at forberede EU på et ’no deal’-scenarie.
- Men jeg håber, det ender godt.
Og jeg noterer mig også, at den britiske premierminister ikke har noget ønske om at genforhandle aftalen, sagde han.
Det britiske parlament skal stemme om aftalen senest 21.
januar næste år.
Hvorfor skaber 'backstoppen' så meget splid?
•’Backstoppen’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
•Efter planen skal Storbritannien forlade EU den 29.
marts næste år.
Men i en periode frem til udgangen af 2020 vil Storbritannien blive ved med at følge alle EU's regler og være en del af EU's indre marked.
•Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere som kontrollerer varer ved grænsen mellem Irland og Nordirland.
•Men hvis det af en eller anden årsag ikke lykkes for EU og Storbritannien at lave sådan en frihandelsaftale, så er der behov for nogle regler for, hvad der så skal ske i stedet.
Det er de regler, som er beskrevet i den såkaldte 'backstop', der er en del af den skilsmisse-aftale, som EU og Storbritannien har indgået.
Men den aftale er kontroversiel.
•For ifølge premierministerens egen juridiske rådgiver kan Storbritannien derved risikere at ende i en toldunion med EU på ubestemt tid.
Det vil betyde, at Storbritannien vil skulle følge EU's toldregler, og at Storbritannien derfor ikke vil kunne indgå selvstændige handelsaftaler med andre lande.
•Og netop dét har skabt vrede blandt mange britiske parlamentarikere, der frygter, at Storbritannien aldrig for alvor kan komme til at forlade EU-samarbejdet.
FacebookTwitterKopier linkEmner:EU|Jean-Claude Juncker (politiker)|Lars Løkke Rasmussen (politiker)|Storbritannien|EU-forhold




