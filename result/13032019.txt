https://www.dr.dk/sporten/fodbold/championsleague/liverpool-triumferer-i-munchen-og-sender-tamme-bayern-ud-af-cl

Champions LeagueLiverpool triumferer i München og sender tamme Bayern ud af CLEngland har fire klubber i kvartfinalerne, efter at Liverpool besejrede Bayern München med 3-1.
Liverpool tog sejren over Bayern München i Tyskland.
13.
mar.
2019 kl.
23.
02Bemærk: artiklen er mere end 30 dage gammelLæs opSidste år nåede Liverpool helt til finalen i Champions League, og også i denne sæson kan Jürgen Klopps tropper gøre sig realistisk håb om at nå slutkampen.
På udebane vandt Liverpool 3-1 over Bayern München og avancerer til kvartfinalen med de samme cifre, fordi den første kamp på Merseyside sluttede uden scoringer.
Læs også:Messi og Barcelona kører Lyon over og er sikkert videre i Champions LeagueDermed er der fire engelske hold blandt de otte kvartfinalister, mens Tyskland er helt ude af kampen om det prestigefyldte trofæ.
Tamme tyskere fra startDa Virgil van Dijk scorede til 2-1 med godt 20 minutter igen af kampen, gik luften ud af et Bayern-mandskab, der generelt skabte for få chancer.
Klar til kvartfinale erLiverpool (England).
Manchester City (England).
Manchester United (England).
Tottenham (England).
Juventus (Italien).
Barcelona (Spanien).
Porto (Portugal).
Ajax (Holland).
Det bekom tilsyneladende ikke Bayern godt, at man i modsætning til den første kamp var pisket til at score.
Og det begyndte at se svært ud for tyskerne, da Liverpool tog 1-0-føringen efter 26 minutter.
Forarbejdet til målet var ganske simpelt: En lang og høj bold fra van Dijk sendte både Bayern-forsvaret og målmand Manuel Neuer på mellemhånd.
Sadio Mané fik bolden under kontrol, drejede rundt om sig selv og lagde velovervejet kuglen ind i det mennesketomme mål.
Udligning inden pauseDet tyske storhold har efter et svingende efterår dog vist kanonform i det nye år, og Liverpool fik da heller ikke lov at holde føringen til pausen.
Serge Gnabry slap igennem i højre side, og hans flade indlæg udfordrede gæsternes defensiv så meget, at Joel Matip hårdt presset kom til at sende bolden i eget net.
Liverpools Virgil van Dijk jubler efter sin scoring til 2-1 til engelænderne.
1-1 var stadig nok for englænderne, men der ventede hårdt arbejde i anden halvleg, der startede som et nervepirrende taktisk spil mellem to meget kontrastærke hold.
Mané afgjorde slutfasenLiverpool kom fornuftigt ud, men tyskerne overtog styringen, og Gnabry gav Andrew Robertson problemer i Liverpools venstre forsvarsside.
Men med godt 20 minutter igen sørgede Virgil van Dijk for ro hos Liverpool, da han steg himmelhøjt til vejrs og pandede en hjørnesparksbold i nettet.
I slutfasen gjorde Mané det oven i købet til 3-1 på Mohamed Salahs præcise indlæg, og så var der højlydt fællessang blandt de tilrejsende englændere på Allianz Arena.
/ritzau/FacebookTwitterKopier linkEmner:England|Jürgen Klopp (fodboldtræner)|Manuel Neuer (fodboldspiller)|FC Bayern München|Fodbold




https://www.dr.dk/nyheder/udland/luftfartsanalytiker-boeing-kan-ikke-staa-alene-i-det-ene-hjoerne

Boeing 737 MAX 8Se temaUdlandLuftfartsanalytiker: 'Boeing kan ikke stå alene i det ene hjørne'Presset flyproducent anbefaler nu selv at holde alle sine fly af typen MAX 8 og MAX 9 på jorden.
USA's luftfartsmyndigheder besluttede her til aften også at holde omstridte Boeing-fly på jorden.
Af Anton Lind13.
mar.
2019 kl.
22.
01Bemærk: artiklen er mere end 30 dage gammelLæs opDer var ingen vej udenom for flyproducenten Boeing, der her til aften valgte at følge i fodsporene på alverdens flyselskaber og -myndigheder, der har udstedt flyveforbud til fly af typen 737 MAX 8 og MAX 9.
Flyproducenten oplyste i en pressemeddelelse, at den nu også anbefaler at holde flyene på jorden, selvom den indtil nu og fortsat står fast på sikkerheden ved flytypen.
Læs også:Boeing anbefaler nu også at holde fly på jordenOg meldingen fra Boeing er ikke overraskende for Jacob Pedersen, der er luftfartsanalytiker og aktieanalysechef i Sydbank.
- Det er svært at komme uden om, når man har flyselskaber i hele verden og luftfartsmyndigheder i Europa, Kina og andre steder, som forbyder de her fly at komme i luften, siger han.
Beslutningen kom, kort tid efter at de amerikanske myndigheder offentliggjorde et flyveforbud for flytypen.
- Boeing kan jo ikke stå alene i det ene hjørne, når alle andre siger, at de holder flyene på jorden.
Så virker det utroligt utroværdigt, hvis Boeing bare siger, at det er en forkert løsning, siger Jacob Pedersen.
Læs også:Trump: Flyveforbud mod omstridte Boeing-flyPresset til at handlePresset er gradvist steget på flyproducenten, efter at et fly af typen Boeing 737 MAX 8 søndag styrtede ned i Etiopien, og 157 mennesker mistede livet.
Det er mindre end seks måneder efter, at et andet fly af samme type styrtede ned i Indonesien, og 189 mennesker omkom.
Det har fået omkring 25 lande, de europæiske luftfartsmyndigheder (Easa) og nu også de amerikanske til at beordre flyene på jorden.
Kursen på Boeing-aktier har samtidig taget voldsomme dyk, og derfor har Boeing været nødt til at reagere, vurderer Jacob Pedersen.
- For mig at se handler det om, at de er presset.
- De føler sig presset til at sige, at det handler om passagerernes sikkerhed, og at den må man ikke sætte på spil.
Og det har man vel ret beset gjort en lille smule i den periode, flyene har fløjet, siger han.
Stoler stadig på flyetMeddelelsen fra Boeing giver da heller ingen indikationer på, at man har nogen som helst bekymringer omkring flyene.
- Boieng er ikke ude og indrømme, at der er fejl på flyet, men at man har fuld tillid til sikkerheden omkring det her fly.
Man vælger dog alligevel at gå med livrem og seler, siger Jacob Pedersen.
Han regner ikke med, at beslutningen vil have den store betydning, da alle flyene allerede står på jorden.
Nu handler det om, hvad de tekniske undersøgelser kommer til at vise.
Om pilen peger på en fejl hos piloterne eller en teknisk fejl.
- Hvis det er en flykonstruktionsfejl, vil det koste Boeing rigtig mange penge.
Det vil skade forholdet til deres kunder, flyselskaberne, og det vil skade den generelle opfattelse af selskabet, siger Jacob Pedersen.
Det er endnu uvist, om ulykkerne i Etiopien og Indonesien har været af samme årsager.
De amerikanske myndigheder begrundede derfor også flyforbuddet med, at årsagerne til styrtet skal forstås bedre.
FacebookTwitterKopier linkEmner:Boeing|Flyselskaber|Flyindustri|Etiopien|Jacob Pedersen (analytiker)




https://www.dr.dk/nyheder/indland/svenske-hoejrenationalister-sparker-valgkamp-i-gang-i-koebenhavn

IndlandSvenske højrenationalister sparker valgkamp i gang i KøbenhavnAlternativ for Sverige afholder konference på Amager i weekenden.
Nu får konferencecentret hug på Trustpilot.
Det højrenationalistiske parti Alternativ for Sverige møder stor modstand, når de holder arrangementer i Sverige.
Nu tager de til København.
Af Sean Coogan og Benjamin Bo Christensen (research)13.
mar.
2019 kl.
22.
40Bemærk: artiklen er mere end 30 dage gammelLæs opGår man ind på hjemmesiden, der tilhører det højrenationale svenske parti Alternativ for Sverige, mødes man af et billede af Dannebrog.
Partiet opfordrer nemlig dets medlemmer til at rejse til København på lørdag, hvor det kontroversielle parti kickstarter sin valgkamp frem mod EU-parlamentsvalget i maj.
Partiet fik kun 0,3 procent af stemmerne ved Rigsdagsvalget sidste år, men håber alligevel på at komme i Europa-Parlamentet.
Læs også:Ekskluderede ungdomspolitikere stifter nyt parti i SverigeGrunden til, at et nationalistisk svensk parti afholder konference i København, er simpel, lyder det fra partiets formand: De er ikke velkomne nogen steder i Sverige.
- Vi ved, hvordan tingene ender i Sverige, så vi besluttede at drage mod København, siger Gustav Kasselstrand, som siger, at svenske konferencesteder afviser dem blankt eller aflyser deres reservationer, når "venstreorienterede medier" begynder at skrive om dem.
- Jeg føler mig til en vis grad mere velkommen i Danmark, end jeg gør i Sverige, siger Gustav Kasselstrand, der forventer over 200 deltagere ved konferencen på lørdag.
Konferencested får hugGustav Kasselstrand var i 2017 med til at stifte Alternativ for Sverige, som blandt andet sigter efter et asylstop og kobler indvandring sammen med kriminalitet, velfærdssammenbrud og terror.
Han stod tidligere i spidsen for ungdomspartiet hos det indvandringskritiske parti Sverigedemokraterne, men blev i 2015 ekskluderet fra partiet efter beskyldninger om forbindelser til racistiske og nynazistiske grupper.
Gustav Kasselstrand afviser kategorisk, at hans parti har forbindelser til det ekstreme højre.
Researchkollektivet Redox skrev i mandags om partiets kommende konference, som finder sted på Comwell Conference Center Copenhagen.
Siden er det gået stødt ned ad bakke for konferencecentret på hjemmesiden Trustpilot.
På to døgn er Comwell gået fra at have 82 anmeldelser til i skrivende stund at have 346 anmeldelser på Trustpilot.
De har fået over 200 1-stjernede anmeldelser, som er ledsaget af kommentarer som "lægger lokaler til svensk nazist-parti" og "profiterer på nynazisme".
Her til aften opfordrer Trustpilot på sin side brugerne til kun at skrive anmeldelser om Comwell, hvis man har haft en konkret oplevelse med dem.
Der kan også forventes modstand uden for den digitale verden i forbindelse med lørdagens konference.
Grupperne Revolutionære Antifascister og Antifascistisk Aktion indkalder på Facebook til demonstrationer ved konferencestedet på lørdag.
Det har ikke været muligt at få en kommentar fra Comwell på nuværende tidspunkt.
Kasselstrand: Jeg forstår ikke modstandenHos Gustav Kasselstrand er meldingen, at modstanden mod deres besøg ikke er overraskende, men han siger samtidig, at han ikke forstår den.
- Mange af tiltagene, som vi foreslår, er allerede regeringspolitik i Danmark, siger han og henviser til Danmarks stop for kvoteflygtninge.
- Det er et forslag, der virkelig er kontroversielt i Sverige, men i Danmark er det regeringspolitik.
- Havde vi været et dansk parti, ville der ikke være noget kontroversielt.
Vi ville være som Dansk Folkeparti eller Nye Borgerlige, siger han.
Partiet Alternativ for Sverige vækker stærke følelser.
På billedet ses svensk politi i clinch med moddemonstranter i Stockholm i sommer.
Men kigger man på historierne, der har været om dit parti og jeres politik, vil du så ikke sige, at der er elementer, der er splittende og ekskluderende?
- Nej, det er ikke sandt, siger han.
- Hvis man kigger, finder man ikke noget om højreekstremisme eller nynazisme i vores parti.
Vi er et udbryderparti af Sverigedemokraterne, siger formanden, der sammenligner det med, at medlemmer af Dansk Folkeparti skifter til Nye Borgerlige.
- Det har intet med højreekstremisme at gøre.
Det er fjollet, og jeg synes, at enhver, der kommer med den slags beskyldninger, virkelig skal kunne bevise det, men de har ingen beviser på det.
FacebookTwitterKopier linkEmner:København|Sverige|Europa-Parlamentet|Comwell|Valg og folkeafstemninger




https://www.dr.dk/sporten/basketball/bakken-bears-sikrer-sig-kvartfinaleplads-i-europaeisk-turnering

BasketballBakken Bears sikrer sig kvartfinaleplads i europæisk turneringMed to sejre ud af to mulige er Bakken Bears videre i FIBA Europa Cup.
Bakken Bears er i kvartfinalen i FIBA Europa Cup.
Af Andreas Kraul og Anne Hedegaard Petersen13.
mar.
2019 kl.
21.
15Bemærk: artiklen er mere end 30 dage gammelLæs opDet aarhusianske basketballhold Bakken Bears var sent onsdag aften på besøg hos den israelske klub Ironi Ness Ziona.
Med et forspring på 17 point efter første kampe i Aarhus, hvor resultatet blev på 91-74, var danskerne favoritter til at avancere til kvartfinalen i FIBA Europe Cup, og det gik nogenlunde efter planen.
Læs også:Mere succes i Europa: Bakken Bears får flot udgangspunkt inden returkampDanskerne haltede dog efter fra start, og da 2.
periode blev fløjtet af, var de israelske værter foran 40-31.
I tredje periode steppede de aarhusianske bjørne op, og så var opgøret helt lige 51-51 inden sidste del af kampen.
Her viste Bakken Bears, hvorfor de vandt første kamp og helt fortjent er klar til kvartfinalen i FIBA Europe Cup.
De vandt perioden med fem point og dermed kampen 81-76.
Det er 2.
år i træk, at Bakken Bears er klar til kvartfinalen i den europæiske turnering.
I år møder de det tyske hold s.
Oliver Würzberg.
FacebookTwitterKopier linkEmner:Bakken Bears|Basketball|Aarhus




https://www.dr.dk/nyheder/indland/mineryddere-spraengte-6000-kilo-tnt-paa-havets-bund-ligger-stadig-tonsvis-af-gamle

IndlandMineryddere sprængte 6000 kilo TNT: På havets bund ligger stadig tonsvis af gamle minerNatos stående minerydningsstyrke, under dansk ledelse, har de seneste tre uger sprængt en rekordstor mængde sprængstof.
I tre uger har den danskledede styrke foretaget minerydning ud for den franske kyst, hvor der skal anlægges vindmøller.
Af Signe Mai Vilsbøll13.
mar.
2019 kl.
21.
10Bemærk: artiklen er mere end 30 dage gammelLæs opDet danske forsvars inspektionsskib Thetis har de sidste tre uger sejlet rundt i Den Engelske Kanal med en minerydningsstyrke for at bortsprænge ammunition fra Første og Anden Verdenskrig.
På havets bund ligger der nemlig fortsat tonsvis af miner og bomber med aktivt sprængstof.
- Ud for byer på begge sider af Den Engelske Kanal har der været voldsom tysk minedækning, som skulle forhindre allierede styrker i at gå i land i Normandiet.
Vi fandt forbavsende mange tons, fortæller chef for Natos stående minerydningsstyke, Peter Krogh.
Under operationen ud for den franske kyst fik styrken bortsprængt hele 6.
000 kilo TNT, hvilket ifølge forsvaret er en rekordhøj mængde.
- Vi fandt 12 miner og bomber på stor dybde, og det var nogle af de helt store med meget sprængstof i.
Så nu er der et problem mindre i verden, siger Peter Krogh.
I de markerede områder er der stadig mange miner og ammunition tilbage fra de to verdenskrige.
I de markerede områder er der stadig mange miner og ammunition tilbage fra de to verdenskrige.
(© DR/Mads Rafte Hein)Havbunden gennemsøgesVed minerydning gennemsøges havet og havbunden med en sonar, der kan finde frem til ammunitionen.
Hver gang sonaren detekterer et objekt, sender styrken en undervandsrobot eller en dykker ned for at se, hvad det præcis er, der er fundet.
- Hvis det er en mine eller en bombe, som ikke er detoneret, sætter vi dynamit til og foretager en kontrolleret sprængning af ammunitionen, forklarer Peter Krogh, der påpeger, at det ikke er helt ufarligt at være på operationer:- Vi har gjort det i mange år og vi ved, hvordan vi skal gøre det, men procedurerne skal overholdes, ellers er det farligt.
Sprængstoffet er stadig skarpt, tilføjer han.
Der bliver også tid til mindre skydeøvelser under operationen på Den Engelske Channel.
(© Forsvaret)Gamle miner er ikke et særsynDe mere end 70 år gamle miner og bomber er ikke et særsyn.
Faktisk er sprængfarlige levn fra Første og Anden Verdenskrig flere gange dukket op på land rundt om i Europa.
I juli 2017 blev forsvar og politi kaldt til Rubjerg Knude Fyr i Nordjylland, fordi der var blevet fundet en britisk røgslørbombe fra Anden Verdenskrig, og i den tyske by Hannover opdagede man samme år fem gamle bomber i forbindelse med byggearbejde.
Her evakuerede myndighederne 50.
000 personer, svarende til en tiendedel af byen, mens bomberne blev desarmeret og fjernet.
Operationen i Den Engelske Kanal er bestilt af de franske myndigheder, fordi der skal bygges vindmøllepark på nogle af havarealerne, fortæller Peter Krogh.
- Vi skal sikre området, så de ikke støder på bomber og miner med aktivt sprængstof, når der bliver bygget.
Miner og bomber kan nemlig detonere, hvis de får et uheldigt stød.
I nyere tid er det sket, at fiskere er kommet galt afsted, fordi de har fået miner i nettet.
(© Forsvaret)I kan vel ikke være helt sikre på, at I har fundet alt?
- Vi tager en procentdel af det, men vi kan ikke finde det hele.
Det er nødvendigt at komme tilbage til et område år efter år, for nogle gange vil sand og revler dække ammunitionen.
Et område kan ikke været ryddet 100 procent, for vi ved ikke, hvor mange miner, der er, understreger Peter Krogh.
Der er stadig miner på havbundenMinerydningsstyrken anslår, at der er udlagt omkring 150.
000 miner i nordeuropæiske farvande.
Gennem tiden er der dog ikke redegjort nøjagtigt for antallet af miner, der er fundet og bortsprængt.
- Mange af dem er selvfølgelig fundet, men hovedparten ligger der nok stadig, og der er også nogle af dem, der ligger i farvandene omkring Danmark, siger Peter Krogh.
Herhjemme fjerner Søværnets Minørtjeneste hvert år mellem 20-40 gamle bomber og andre ammunitionsgenstande fra de danske farvande.
Ombord på BNS Bellis bliver der arbejdet med sonar for at finde gamle bomber og miner.
(© Forsvaret)FacebookTwitterKopier linkEmner:NATO|TNT Express|Frankrig|Historie|Krige og væbnede konflikter




https://www.dr.dk/sporten/fodbold/championsleague/messi-og-barcelona-koerer-lyon-over-og-er-sikkert-videre-i-champions

Champions LeagueMessi og Barcelona kører Lyon over og er sikkert videre i Champions LeagueLionel Messi scorede to gange og lavede to oplæg, da Barcelona slog Lyon i Champions League 1/8-finale.
Lionel Messi kom på tavlen to gange i kampen mod Lyon.
13.
mar.
2019 kl.
23.
07Bemærk: artiklen er mere end 30 dage gammelLæs opFC Barcelona holder fanen højt på den spanske ligas vegne, når Champions League med kvartfinalerne i april går ind i en ny fase.
I de seneste seks sæsoner har Spanien hvert år været repræsenteret med tre klubber i kvartfinalerne, men i denne udgave er kun Barcelona blandt de sidste otte.
Læs også:Liverpool triumferer i München og sender tamme Bayern ud af CLDen catalonske stolthed banede sig onsdag videre fra ottendedelsfinalen med en sejr på 5-1 over franske Lyon hjemme på Camp Nou.
Den første kamp i Lyon var sluttet uden mål.
Klar til kvartfinale erLiverpool (England).
Manchester City (England).
Manchester United (England).
Tottenham (England).
Juventus (Italien).
Barcelona (Spanien).
Porto (Portugal).
Ajax (Holland).
Kampen fik en ærgerlig optakt, da der opstod slagsmål mellem fans uden for stadion, så politiet måtte skride til anholdelse af seks personer.
Inden for kridtstregerne var Barcelona som ventet stærkest og dominerende.
Barcelona bedst fra startMed to scoringer og to assister blev Lionel Messi som så mange gange før den afgørende faktor.
Overtaget kunne aflæses på måltavlen efter 17 minutter, efter at Lionel Messi frækt sparkede dybt i bolden med en "panenka" på straffespark.
Luis Suarez tilkæmpede sig straffesparket.
Kort efter blev Philippe Coutinho spillet op til en stor chance, men keeper Anthony Lopes afværgede frygtløst, men slog også hovedet, så han måtte modtage behandling og lade sig udskifte.
I stedet kom Mathieu Gorgelin ind.
Blot for at blive overlistet kort efter.
Efter et gennemspillet angreb spillede Suarez bolden til en helt fri Coutinho, der nemt kunne skubbe bolden over stregen til 2-0 efter en halv time.
Barcelona-spillerne takker deres fans efter sejren mod Lyon.
Nyt håb til LyonLyon fik nyt håb efter knap et kvarter i anden halvleg.
Efter et hjørnespark havnede bolden blandt venner og fjender hos Lucas Tousar, der resolut sparkede reduceringen ind til 1-2.
Så manglede Lyon faktisk blot en scoring, da 2-2 ville være nok på grund af reglen om udebanemål.
Messi på altMen det franske håb levede kun i 20 minutter, inden det blev slukket af Messi med 12 minutter tilbage.
Argentineren driblede Lyon-forsvaret rundtosset, inden han lagde bolden ind ved stolpen via målmanden.
To minutter senere var Messi også arkitekten bag målet til 4-1.
Han førte bolden frem i en længere dribletur, inden han sendte bolden til bageste stolpe, hvor Gerard Pique sparkede bolden ind.
Nu nærmede det sig fransk opløsning.
Fem minutter før tid var det rent deja-vu, da Messi stormede ud over stepperne og denne gang afleverede til indskiftede Ousmane Dembélé, der lukkede festen til 5-1.
/ritzau/FacebookTwitterKopier linkEmner:Gerard Piqué (fodboldspiller)|Lionel Messi (fodboldspiller)|Lyon|Fodbold|FC Barcelona




https://www.dr.dk/sporten/haandbold/kvindeligaen/grundspillet-er-slut-ringkoebing-rykker-direkte-ud-af-haandboldligaen

KvindeligaenGrundspillet er slut: Ringkøbing rykker direkte ud af håndboldligaenEt nederlag i Skanderborg betyder, at Ringkøbing må en tur i den næstbedste række i næste sæson.
Ringkøbing Håndbold her i lyserød skal spille i 1.
division i næste sæson.
Ritzau og Andreas Kraul og Anne Hedegaard Petersen13.
mar.
2019 kl.
21.
50Bemærk: artiklen er mere end 30 dage gammelLæs opEfter seks sæsoner i den bedste række er festen foreløbig forbi for Ringkøbings håndboldkvinder.
Vestjyderne tabte onsdag aften den sidste grundspilskamp med 22-28 på udebane til Skanderborg.
Det betyder, at holdet slutter sidst i HTH Ligaen og må en tur i 1.
division i den kommende sæson.
Ringkøbing slutter sæsonen med seks point, hvilket er et færre end EH Aalborg, som tabte til Silkeborg-Voel, men alligevel får en ekstra chance for at redde eksistensen i den bedste række i et nedrykningspil.
1Glæde i AalborgLaura Damgaard Lund og EH Aaborg skal spille nedrykningsspil.
Ringkøbings nederlag kunne de altså glæde sig over i Aalborg, som med et 21-24-nederlag forsømte selv at klare skærene mod Silkeborg-Voel.
Aalborg kom ellers fremragende fra start, men det blev til et nederlag, som i den sidste ende ikke får nogen betydning for hjemmeholdet, som nu kan se frem til nedrykningsslutspil sammen med fire andre hold.
Her starter Aalborg med nul point.
I nedrykningsspillet er: Silkeborg-Voel, Skanderborg, Ajax København, Randers og EH Aalborg.
2Team Esbjerg sikrer sig godt udgangspunktTeam Esbjerg tager to point med sig i slutspillet.
Håndboldkvinderne fra Team Esbjerg har to point med videre, når de tager hul på slutspillet om guldet i HTH Ligaen.
Det blev en kendsgerning, da det vestjyske hold i sidste spillerunde vandt udekampen mod Randers HK med 24-20.
Sejren sikrede Esbjerg andenpladsen, der ligesom førstepladsen giver to point med til de kommende gruppespil, som de bedste otte klubber tager part i.
3København videre som 4'erAnne Cecilie de La Cour og resten af København Håndbold-holdet er videre i slutspillet som et point.
København kunne i teorien tage andenpladsen med en sejr, hvis Esbjerg samtidig tabte i Randers, men det scenarie lod det ikke til, at københavnerne havde tro på.
I hvert fald blev hjemmekampen mod Aarhus United tabt 21-27.
København får som nummer fire nu et point med til slutspillet ligesom Herning-Ikast, der avancerede til tredjepladsen med hjemmesejren på 24-22 over Nykøbing Falster.
Sidstnævnte kunne med en sejr have snuppet fjerdepladsen, men slutter i stedet som nummer fem og får ingen point med til slutspillet.
4Aarhus, Viborg og TTH i slutspilletEn af sæsonens helt store overraskelser har været Aarhus United, der sikrede sig en 6.
plads i grundspillet.
Allerede inden sejren over København stod det klart, at Aarhus ville slutte på sjettepladsen, mens Viborg HK ville slutte som nummer syv.
Sidstnævnte tabte onsdagens hjemmekamp med 23-27 til TTH Holstebro, som dermed sikrede sig den ottende og sidste plads i slutspillet.
Allerede inden sidste runde stod det klart, at Odense ville nappe førstepladsen, men fynboerne tog sig nu alligevel sammen i hjemmekampen mod Ajax, der blev vundet med 27-17.
I slutspillet er: Odense, Esbjerg, Herning-Ikast, København, NFH Nykøbing, Aarhus United, Viborg og TTH Holstebro.
/ritzau/FacebookTwitterKopier linkEmner:København|Aalborg|TTH Holstebro|Håndbold|Nykøbing Falster Håndboldklub




https://www.dr.dk/mitliv/bernhard-doede-foer-han-blev-5-aar-nu-er-han-engel-hos-sin-familie

Mit LivBernhard døde, før han blev 5 år.
Nu er han engel hos sin familieSelv om Bernhard er død, er han stadig en del af familien, og hans ting er ikke pakket væk.
© (c) privatfotoAf Katja Sønder Tuxen13.
mar.
2019 kl.
20.
55Læs op- Når jeg sidder og giver flaske eller står og laver et eller andet, så tænker jeg tit over, hvor han er henne, fortæller Marianne Paich om sin afdøde søn.
- Jeg må ikke vende mit hoved, jeg skal lige kunne finde ham med øjnene.
Så er det rart, for det kan jeg næsten altid.
Marianne Paich står i køkkenet i huset på landet i Sønderjylland, og hun behøver kun at dreje hovedet en smule til den ene eller den anden side, så møder hun blikket fra en lille dreng med lysebrunt hår og klare blå øjne, der kigger på hende fra et indrammet fotografi på væggen.
Billede af Bernhard på væggen med aftryk af hans fod.
(© (c) privatfoto)I armene har Marianne Julian på seks måneder, og ved køkkenbordet står tvillingerne Olivia og Karla på seks et halvt og pynter en chokoladekage med nutella og skumfiduser.
Oppe i himlen går han i 3.
Det jeg helt sikker på.
Olivia, Bernhards lillesøsterDrengen på væggen er deres storebror Bernhard, der denne dag ville være fyldt 10 år, hvis ikke han var død kort før sin fem års fødselsdag.
Og kagen er til ære for ham.
- Bernhard er tre år ældre end os.
Vi går i 0.
lige nu, så går han i 3.
klasse, hvis han levede, siger Olivia i DR1-programmet ”Født på TV”.
Se 'Født på tv - 7 år efter'For 7 år siden var DR med, da en række børn kom til verden i serien "Hjælp, vi skal føde".
Men hvordan er det gået med de drømme, der blev født sammen med det lille barn?
I det første program af fem, kan du møde Marianne og Anton, der fik tvillingerne Karla og Olivia.
Du kan se programmet her på DR TV eller på DR1 kl.
21.
00.
- Oppe i himlen går han i 3.
Det jeg helt sikker på, tilføjer hun, mens hendes søster Karla samtykker.
For selv om Bernhard døde, da de kun var halvandet år gamle, er han stadig deres storebror, og han er med dem i hverdagen.
Der er billeder af ham på væggene rundt omkring i huset, han bliver altid nævnt i godnatsangen, og så hænger hans jakke og cykelhjelm i entreen, hvor også hans termogummistøvler står.
Marianne viser, hvordan Bernhards tøj hænger i entreen:Bernhards ting er ikke pakket væk.
Det meste af hans tøj bliver brugt af Karla og Olivias små søskende, Leo og Julian.
Og meget af Bernhards legetøj står fremme i huset, fortæller Marianne til dr.
dk.
- Han er med hele tiden.
Hvis der lige er en bamse, så er det tit Bernhards.
Den må man gerne låne, hvis man spørger om lov.
Så snakker vi om, at det var Bernhards, og vi er gode ved den, siger hun.
Drømme flået fra hinandenMen der er dog en kasse med Bernhards legetøj, som ikke kommer frem, og der er også noget af hans tøj, som ikke bliver lånt ud til de små søskende.
Det er noget af det, han brugte lige inden sin død – noget af det, hvor der stadig er spor af ham.
Bernhard døde i foråret 2013 af noget, der viste sig at være en hjertefejl.
Han faldt om, mens han cyklede rundt og legede.
Fra at have en glad, livlig og meget kærlig og elsket dreng, var han pludselig borte.
Sorgen og smerten var ubeskrivelig, fremtiden og hele meningen med livet var ødelagt, følte Marianne Paich.
Det hele står stille i vores verden, alt er gået i stå.
Meningen med livet er ødelagt og forpestet.
Selv om vi har Bernhards små søstre, alt er bare ødelagt Hele familien er bare smadret, alle vores dejlige drømme om fremtiden er flået fra hinanden.
Marianne i et brev kort efter Bernhards dødEn clairvoyant skabte kontaktKun ved at have en åndelig forbindelse til Bernhard har Marianne kunnet leve nogenlunde videre efter hans død.
Noget af det første, hun gjorde, var at tænde et lys for ham i vindueskarmen.
- Jeg var så bange for, at han ikke kunne finde os, så jeg tændte et lys for ham.
At tale med Bernhard er en anden måde at tåle sorgen på.
Det foregår i det daglige, mest på kirkegården, hvor hun godt kan tale højt med ham, hvis der ikke er andre.
Men hun har også haft brug for at opsøge en clairvoyant, der laver seancer med kontakt til de afdøde.
Selve det, at den afdøde bliver hidkaldt, er vigtigt.
Det er en kontakt, Marianne har brug for indimellem.
Hun trænger faktisk til det snart igen, siger hun.
Lige efter dødsfaldet var det altafgørende.
- Man står og hyler og skriger og vil bare have kontakt, fortæller Marianne.
- Det føles, som om der var en tyv, der kom og tog ham midt om natten.
Så var han bare væk.
Du havde ham i næsten fem år, og så var han bare væk.
Skystenglen BernhardPigerne mener, de kan huske deres storebror.
Men Marianne og hendes mand Anton er ikke i tvivl om, at de som kun halvandet år gamle nok mest kan huske Bernhard, fordi de som forældre har hjulpet med at fodre hukommelsen.
Bernhard elskede sine søstre - og de elskede ham.
Han kaldte dem "mine piger".
 © dr)De har blandt andet fortalt, hvor glad Bernhard var for dem – hvordan han i børnehaven kaldte dem for ”mine piger”.
Og hvordan de som små elskede at se deres storebror drøne rundt på cyklen udenfor, mens de selv kun lige havde lært at stå oprejst.
Selv om de kun var halvandet år gamle, var de med til begravelsen, for det er vigtigt, at de senere i livet kan vide, at de var med til at sende ham af sted.
I dag fungerer han nærmest som skytsengel og bliver inddraget, når en af pigerne vågner med mareridt.
- Så beroliger vi hende med, at vores hund ligger nede ved trappen og passer på, at der ikke kommer trolde op, og at Bernhard sidder heroppe og passer på hende.
(© (c) privatfoto)Skyldfølelse når livet går videreMen hvordan klarer man som forælder at mindes den mistede søn, uden at det bliver sådan, at han får mere opmærksomhed end sine levende søskende?
Det er også svært, siger Marianne.
- Den første tid efter hans død fyldte Bernhard jo 90 procent, eller 120 procent, så der gik det selvfølgelig ud over vores opmærksomhed til tvillingerne.
Men vi kunne jo ikke andet.
I dag fylder Bernhard en lille smule mindre i hverdagen.
Lyset i vindueskarmen bliver ikke tændt hver dag, og Marianne har heller ikke så store grådanfald som før.
Det virker, som om livet nok skal blive ok igen, siger hun.
Men så snart hun siger det, får hun også skyldfølelse.
- Man er ikke stolt over, at det lige så stille går lidt bedre.
Hvis det gør mindre ondt, så kan det godt oppe i en forvirret mors hoved blive til, at man også elsker mindre.
Som om smerte er lig med kærlighed, siger hun.
Har ikke fundet en opskrift på sorgMarianne mener ikke, at hun har fundet en vej gennem sorgen.
Hun har bare levet det igennem.
At have Bernhard i livet som en engel er ikke et valg, hun har truffet.
Det er bare sådan.
Hun er slet ikke i tvivl om, at han er der, og hun tæller ham stadig som en af sine fem børn.
- Jeg ville ikke kunne overleve det uden at tro på, at han stadig er her som en engel.
Det gør det en anelse mere udholdeligt at vide, at han er her stadig væk.
Marianne har lovet Bernhard, at han vil være den første, der møder hende, når hun dør.
FacebookTwitterKopier linkEmner:DR1|Sundhed og velvære|Tøj|Jylland




https://www.dr.dk/sporten/fodbold/championsleague/minut-minut-liverpool-sender-modloese-bayern-ud-af-champions-league

Champions LeagueMINUT FOR MINUT Liverpool sender modløse Bayern ud af Champions LeagueBayern München og Liverpool mødes i Tyskland, mens Barcelona tager imod Lyon.
13.
mar.
2019 kl.
20.
50Bemærk: artiklen er mere end 30 dage gammelLæs opFacebookTwitterKopier linkEmner:England|Tyskland|FC Bayern München|Fodbold|Barcelona




https://www.dr.dk/sporten/cykling/cort-efter-etapesejr-jeg-vidste-etapen-passede-mig-godt

CyklingCort efter etapesejr: 'Jeg vidste, etapen passede mig godt'Magnus Cort holdt sig til helt fremme og sad i udbrud det meste af dagen, da han vandt etapen i Paris-Nice.
Magnus Cort havde ikke planer om at vinde før starten på dagens etape af Paris-Nice.
13.
mar.
2019 kl.
20.
31Bemærk: artiklen er mere end 30 dage gammelLæs opDen danske Astana-rytter Magnus Cort blev onsdag noteret for sæsonens første sejr, da han kørte alene over målstregen på 4.
etape af Paris-Nice.
Bornholmeren sad med i et udbrud det meste af dagen og stak af fra de sidste konkurrenter kort før mål.
Læs også:Cort viser storform i Frankrig: Vinder fjerde etape af Paris-Nice- Det var ikke en egentlig plan at lave noget på denne etape, men jeg vidste, at den kunne passe godt til mig, så fra starten sad jeg i front for at følge angrebene, siger Cort i en pressemeddelelse fra Astana.
- Jeg følte mig godt tilpas i dag, og vi formåede at arbejde godt sammen i udbruddet.
Foto: Anne-Christine POUJOULAT / AFP  Foto: Anne-Christine POUJOULAT / AFP  Foto: Anne-Christine POUJOULAT / AFP  Foto: Anne-Christine POUJOULAT / AFP  Foto: EPA/SEBASTIEN NOGIER  Foto: Anne-Christine POUJOULAT / AFP  Foto: EPA/SEBASTIEN NOGIER  Foto: Anne-Christine POUJOULAT / AFP 1 / 8Foto: Anne-Christine POUJOULAT / AFP 1 / 8Foto: Anne-Christine POUJOULAT / AFP 2 / 8Foto: Anne-Christine POUJOULAT / AFP 3 / 8Foto: Anne-Christine POUJOULAT / AFP 4 / 8Foto: EPA/SEBASTIEN NOGIER 5 / 8Foto: Anne-Christine POUJOULAT / AFP 6 / 8Foto: EPA/SEBASTIEN NOGIER 7 / 8Foto: Anne-Christine POUJOULAT / AFP 8 / 8Den 26-årige Cort endte med at vinde etapen med syv sekunder ned til Thomas De Gendt fra Lotto Soudal-holdet på andenpladsen.
- Der var nogle stærke ryttere i gruppen, så jeg var nødt til at være opmærksom på alle.
- Efter 200 kilometer i udbrud ved man aldrig, hvordan benene reagerer i en spurt, så jeg besluttede mig for at angribe inden for den sidste kilometer.
Det var et godt træk, da jeg var i stand til at vinde, lyder det fra Cort.
- Jeg er meget glad for sejren, da det er min første i år.
Holdet har fået en god start på sæsonen, og det er glad for at kunne bidrage til.
Paris-Nice slutter på søndag.
/ritzau/FacebookTwitterKopier linkEmner:Magnus Cort (cykelrytter)|Thomas De Gendt (cykelrytter)|Frankrig|Cykelsport|Astana Pro Team




https://www.dr.dk/nyheder/udland/kaos-og-dramatik-i-underhuset-may-kunne-ikke-samle-tropperne-og-der-er-stadig-risiko

BrexitSe temaUdlandKaos og dramatik i Underhuset: May kunne ikke samle tropperne - og der er stadig risiko for 'no deal'Det britiske parlament sendte onsdag aften et klart signal til premierminister May og hendes regering.
© ScanpixAf Maya Nissen13.
mar.
2019 kl.
23.
57Læs opStorbritannien skal ikke forlade EU uden en aftale.
Hverken den 29.
marts eller senere.
Sådan lyder det fra det britiske parlament, som her til aften vedtog et forslag om helt at udelukke muligheden for et britisk farvel til EU uden en aftale om et fremtidigt forhold.
Netop som man troede, at det ikke kunne blive mere forvirrende, så bliver det netop det, siger DR's korrespondent i Storbritannien, Kim Bildsøe Lassen.
- Det her et eksempel på, hvor oppe i luften det her er.
May har ikke kontrol over sin egen regering, over parlamentet og forløbet om brexit.
Nu siger parlamentets medlemmer, at de ikke vil acceptere no deal, men hvad der så skal ske i stedet - det er uklart.
Hvad har parlamentet stemt om?
Parlamentet skulle onsdag aften stemme om tre forslag.
Et hovedforslag og to ændringsforslag.
Ændringsforslaget fra Yvette Cooper om at ændre hovedforslagets tekst fra "at udelukke at godkende at forlade EU uden en aftale den 29.
marts" til "at udelukke at godkende at forlade EU uden en aftale under nogen omstændigheder" blev godkendt med 312 mod 308 stemmer.
Ændringsforslaget Malthouse Compromise om at udskyde en no deal-brexit til den 22.
maj blev nedstemt.
Hovedforslaget, som blev ændret på grund af ja'et til Yvette Cooper-forslaget, blev godkendt med 321 mod 278 stemmer.
Et klart signalDet var ellers ikke regeringens mening, at parlamentet skulle stemme om et forslag, der udelukker, at landet nogensinde kan forlade EU uden en aftale.
Regeringens forslag lød derimod på at udelukke muligheden for et no deal-brexit specifikt den 29.
marts.
Men parlamentet stemte tidligere på aftenen ja til et forslag om at ændre ordlyden i regeringsforslaget fra at gælde for den 29.
marts til at hedde "under nogen omstændigheder".
På trods af, at ændringsforslaget blev vedtaget med et snævert flertal på fire stemmer, var det et klart signal til Mays regering, fortæller Kim Bildsøe.
- Vi er der, hvor parlamentet i høj grad har taget kontrol over, hvordan det her brexit skal forløbe.
Det er ikke længere regeringen, der styrer det.
Det var en klar fornægtelse af Theresa Mays ideer om, hvordan det her skal ske.
Aftenens afstemning, der skulle have været ukontroversiel, endte altså med at blive endnu et nederlag til May-regeringen.
- Det er et meget klart signal til regeringen.
Problemet er bare, at ja, men hvad så?
Man kan jo godt beslutte, at man ikke vil have en no deal, men hvis der ikke er en aftale eller en udsættelse den 29.
, så forlader man bare EU uden en aftale.
Sådan så det ud, da parlamentet onsdag aften stemte ja til at udelukke no deal "under nogen omstændigheder":No deal er stadig en mulighedAfstemningens resultat er nemlig ikke juridisk bindende, og derfor er der også stadig rig mulighed for, at Storbritannien alligevel kan ende med at skulle sige farvel til EU uden en aftale.
Det fortæller Kim Bildsøe Lassen.
- Man skal huske, at der lige nu står i britisk lovgivning, at hvis der ikke er nogen anden aftale, så forlader man EU den 29.
marts klokken 23 lokal tid.
Og det gør man, uanset om der er en skilsmisseaftale eller ej, siger korrespondenten og fortsætter:- Så selvom parlamentet i dag stemte for, at det vil de ikke have, så er der stadig masser af muligheder for, at det kan ske.
Nye afstemninger på vejKort efter afstemningen bekræftede regeringen, at man torsdag vil afholde en afstemning om at udskyde brexit.
Regeringen foreslår at udskyde brexit til 30.
juni, hvis altså parlamentet senest 20.
marts er blevet enige om en skilsmisseaftale.
Det forlyder, at Theresa May vil fremlægge den aftale, som parlamentet allerede har nedstemt en gang, fortæller Kim Bildsøe Lassen.
- Hvis det er sandt, så understreger det den totale usikkerhed om, hvordan forløbet her bliver, og der er kun 16 dage til, at brexit finder sted, siger han og fortsætter:- Det, hun håber på, er, at hendes kritikere vil sige, at så vil man hellere have dén aftale, end man vil forlade uden en aftale.
Leder af oppositionen og formand for Labour, Jeremy Corbyn, vil have, at Theresa May skal afgive kontrollen med brexit-processen.
Oppositionsleder Jeremy Corbyn kom onsdag aften også med udmeldingen om, at han vil forsøge at samle et flertal for et blødere brexit.
Men også det vil kræve tid, som Storbritannien lige nu ikke har, siger Kim Bildsøe Lassen.
- Så der er masser af scenarier, og intet er afklaret.
Det synes jeg er værd at understrege her kun 16 dage før, at man faktisk skal forlade EU.
EU: Vi kan ikke gå længereEn eventuel udsættelse skal først godkendes af EU's 27 medlemslande, før den kan blive en realitet.
EU27 skal enstemmigt godkende en forlængelse af brexit - og det skal ske på topmødet i næste uge.
Tidligere i dag var meldingen fra både chefforhandler Michel Barnier og en række af formænd for grupperne i Europa-Parlamentet, at det kun giver mening at sige god for en forlængelse, hvis de britiske politikere klart og tydeligt kan sige, hvad de så vil gøre.
Michael Barnier, EU's brexit-forhandler under en debat i EU-Parlamentet tidligere i dag.
- Der kommer ikke flere forsikringer eller fortolkninger.
Vi kan ikke gå længere, påpegede Michel Barnier tidligere i dag.
Den samme udmelding lød fra den tidligere belgisk statsminister og EU-parlamentariker Guy Verhofstadt under dagens debat om brexit i Strasbourg.
- Jeg er imod enhver form for forlængelse, hvis ikke det er baseret på en klar stillingtagen fra Underhuset, så vi er klar over, hvad de ønsker, sagde Guy Verhofstadt, der også er formand for den liberale Alde-gruppe i parlamentet, hvor både Venstre og De Radikale er medlemmer.
13 af Theresa Mays ministre afholdt sig fra at stemme ved aftenens afstemning.
De medlemmer af regeringen, der decideret stemte imod regeringens anbefalinger, forventes at træde tilbage, siger en talsmand for premierministeren sent onsdag.
Arbejds- og pensionsminister Sarah Newton har allerede fulgt opfordringen og trukket sig fra sin stilling.
Dermed er hun den 15.
minister, der trækker sig som følge af brexit.
FacebookTwitterKopier linkEmner:EU|Guy Verhofstadt (politiker)|Jeremy Corbyn (politiker)|Storbritannien|EU-forhold




https://www.dr.dk/sporten/fodbold/pokalturneringen/mestrene-sejrer-og-slukker-divisionsholds-pokaldroemme

PokalturneringenMestrene sejrer og slukker divisionsholds pokaldrømmeFC Midtjylland er klar til semifinalen i fodboldens pokalturnering efter en 2-0-sejr på udebane over Kolding.
Jubel hos FC Midtjylland-spillerne efter målet til 1-0 scoret af Gustav Wikheim.
13.
mar.
2019 kl.
20.
22Bemærk: artiklen er mere end 30 dage gammelLæs opFC Midtjylland er et skridt tættere på klubbens første pokaltriumf, efter at danmarksmestrene vandt kvartfinalen med 2-0 på udebane over Kolding IF fra 2.
division.
Læs også:Brøndby sparker sig i pokalsemifinalen i HjørringDermed slutter midtjyderne sig til Brøndby og OB, der allerede for to uger siden løste billet til semifinalerne.
Det fjerde og sidste hold bliver enten Næstved eller AaB, der møder hinanden torsdag.
Med nederlaget er pokaleventyret til gengæld slut i denne omgang for koldingenserne, der tidligere i turneringen har sendt både Vejle og Randers ud.
Gæsterne styrede fra startFC Midtjylland viste sig dog som en lidt for hård udfordring, og det var op ad bakke for Kolding, da Gustav Wikheim midt i første halvleg bragte gæsterne foran med 1-0.
Efter et indlæg fra Rafal Kurzawa i venstre side havnede bolden lidt tilfældigt for fødderne af den tilbagevendte nordmand, der sendte den ind bag Jens Rinke i Kolding-buret.
Det undertippede hjemmehold strittede ellers godt imod og blev et par gange nærgående foran Jesper Hansens mål.
Med godt 6000 mand på lægterne fik Kolding IF stor opbakning.
FCM trak fra i 2.
halvlegMen Kolding-spillernes håb om at kunne vende slaget i anden halvleg blev lynhurtigt begravet, da de to hold kom på banen efter pausen.
Der var blot spillet 30 sekunder, da FCM-angriberen Mayron George satte foden på en hård tværbold og fordoblede favoritternes føring.
Målet ødelagde en del af optimismen i hjemmeholdets spil og blandt publikum på de tætpakkede tilskuerpladser.
Kolding-spillerne blev dog til det sidste ved med at jagte den scoring, der kunne skabe spænding i slutfasen.
Men midtjydernes forsvar løste opgaven og holdt målet rent, og dermed er holdet fortsat i spil til at vinde "the double" i denne sæson.
/ritzau/FacebookTwitterKopier linkEmner:FC Midtjylland|Gustav Wikheim (fodboldspiller)|Kolding|Fodbold|AaB




https://www.dr.dk/nyheder/udland/boeing-anbefaler-nu-ogsaa-holde-fly-paa-jorden

Boeing 737 MAX 8Se temaUdlandBoeing anbefaler nu også at holde fly på jordenEfter adskillige lande har givet ulykkesramt flytype flyveforbud, anbefaler Boeing selv at holde det nede.
Boeing anbefaler nu selv at selskabets omstridte MAX-fly holdes på jorden.
13.
mar.
2019 kl.
20.
10 | opdateret 13.
mar.
2019 kl.
20.
33Bemærk: artiklen er mere end 30 dage gammelLæs opFly af typen Boeing MAX 8 og MAX 9-fly bør holdes på jorden, lyder det i dag fra producenten selv.
Boeing har dog stadig fuld tiltro til flyenes sikkerhed, oplyser selskabet på sin hjemmeside.
- Vi støtter dette proaktive skridt ud fra en overflod af forsigtighed.
Sikkerhed er en kerneværdi for Boeing, og det har det været, så længe vi har bygget fly, siger Dennis Muilenburg, administrerende direktør for Boeing, i en meddelelse på selskabets hjemmeside.
Læs også:Trump: Flyveforbud mod omstridte Boeing-flyUdmeldingen fra Boeing kommer, få timer efter at USA's luftfartsmyndigheder meldte ud, at de nu sammen med blandt andet EU udstedte et flyveforbud for Boeings MAX 8 og MAX 9-fly.
Flyveforbuddet skyldes, at to fly af typen Boeing MAX 8 er styrtet inden for knap et halvt år.
Senest søndag i Etiopien, hvor alle om bord mistede livet.
Her til aften oplyser de amerikanske luftfartsmyndigheder, FAA, at "muligheden for samme årsag til ulykken med de to fly skal forstås bedre", skriver Reuters.
Nogle eksperter har udtrykt mistanke om, at der kan være software på de nye fly, som piloterne i de to flystyrt ikke har kunnet slå fra.
Kombineret med forkert data fra en defekt sensor kan dette have bragt flyene ned.
Årsagerne til de to uheld er dog ikke endeligt klarlagt.
/ritzau/FacebookTwitterKopier linkEmner:Boeing|Flytrafik|EU|Etiopien|USA




https://www.dr.dk/sporten/fodbold/giftige-harder-paa-tavlen-i-sikker-tysk-pokalsejr

FodboldGiftige Harder på tavlen i sikker tysk pokalsejrPernille Harder beviste endnu en gang sit værd for den tyske mesterklub VfL Wolfsburg.
Pernille Harder stod for målet til 3-0, da Wolfsburg og Potsdam mødtes onsdag aften.
Af Andreas Kraul og Anne Hedegaard Petersen13.
mar.
2019 kl.
19.
53Bemærk: artiklen er mere end 30 dage gammelLæs opDet er stadig til at se, hvorfor den danske fodboldstjerne Pernille Harder fik hæderen som Europas bedste kvindelige fodboldspiller i sidste sæson.
Onsdag aften spillede hun en hovedrolle, da Wolfsburg trak sig sejrrigt ud af en pokalkamp.
Landsholdsanføreren, der sidste år blev topscorer i den tyske liga, var med fra start hos Wolfsburg, da holdet mødte Turbine Potsdam i kvartfinalen i den tyske pokalturnering.
Læs også:Harder hyldes som forbillede af mandlig FCN-spiller: ’Fedt at mærke den store respekt’Udover at være en konstant trussel for Potsdams forsvar kvitterede Harder med målet til 3-0 kort inde i 2.
halvleg.
Med sejren på 4-0 er Harder og Wolfsburg klar til semifinalen i den tyske pokalturnering, hvor der trækkes lod om modstanderen.
Det står mellem Hoffenheim, Freiburg eller Bayern München.
Næste gang Harder og Wolfsburg skal i kamp er på lørdag, hvor holdet møder Freiburg i Bundesligaen.
FacebookTwitterKopier linkEmner:Pernille Harder (fodboldspiller)|Tyskland|VfL Wolfsburg|Fodbold|FC Bayern München




https://www.dr.dk/nyheder/udland/trump-flyveforbud-mod-omstridte-boeing-fly

Boeing 737 MAX 8Se temaUdlandTrump: Flyveforbud mod omstridte Boeing-flySom det seneste af en lang række lande har USA besluttet at suspendere flyvninger med ulykkesmodel fra Boeing.
USA har nu også flyveforbud for Boeing 737 MAX 8 og MAX 9.
13.
mar.
2019 kl.
19.
43 | opdateret 13.
mar.
2019 kl.
20.
04Bemærk: artiklen er mere end 30 dage gammelLæs opEfter en smule tøven har USA - ligesom en lang række andre lande - i dag besluttet at holde alle fly af typen Boeing 737 MAX 8 og MAX 9 på jorden.
Det siger USA's præsident, Donald Trump.
Præsidenten understreger, at "Boeing er et fantastisk selskab".
Flyene vil blive holdt på jorden, indtil selskabet har fundet en løsning, siger han.
Beslutningen sker, efter at et fly af typen Boeing 737 MAX 8 søndag styrtede ned i Etiopien.
157 mennesker mistede livet.
For under seks måneder siden døde 189 mennesker i et andet flystyrt i Indonesien.
Her var det ligeledes et Boeing 737 MAX 8-fly, der forulykkede.
De amerikanske luftfartsmyndigheder (FAA) har indtil videre ikke udstedt et flyveforbud.
FAA oplyste tirsdag, at "gennemgang ikke viser systematiske problemer og ikke giver grundlag for at beordre flyene suspenderet".
Læs også:Boeing udskyder præsentation af nyt fly efter styrtDe europæiske luftfartsmyndigheder (Easa) beordrede tirsdag til gengæld alle fly af den forulykkede Boeing-type suspenderet.
Easa omfatter alle 28 EU-lande samt Island, Liechtenstein, Norge og Schweiz.
Derudover har omkring 25 lande udstedt et forbud mod modellen.
Fokus på softwareSiden styrtet i Indonesien i oktober har der været fokus på en særlig software i Boeings nye og populære MAX-fly.
Softwaren - kaldet MCAS - er under mistanke for at have spillet en rolle i ulykkerne, da den virker ved at pege flyets næse nedad, hvis en sensor registrerer, at flyets vinkel i luften er for stejl.
Systemet er udviklet for at undgå, at flyet kommer for langt ned i hastighed og "staller".
Det betyder, at flyet kommer så langt ned i hastighed, at det ikke længere kan svæve og derfor styrter ned.
Ved både ulykken i Etiopien og i Indonesien har det været fremme, at flyet fluktuerede meget op og ned i hastighed og højde kort efter take-off.
Det har ledt eksperter til at mistænke, at systemet kan have tvunget flyene ned, hvis ikke piloterne har kunnet slå det fra.
/ritzau/ReutersFacebookTwitterKopier linkEmner:Boeing|Donald Trump (politiker)|Indonesien|USA|Ulykker




https://www.dr.dk/nyheder/regionale/nordjylland/oekologer-aergrer-sig-over-motorvejsplaner-paa-limfjords-oe-men-har

NordjyllandØkologer ærgrer sig over motorvejsplaner på Limfjords-ø - men har ikke opgivet kampenEn ny limfjordsforbindelse skal efter planen gå via øen Egholm, men det huer ikke de lokale.
Af Klaus Videbæk og Uffe Bregendahl13.
mar.
2019 kl.
19.
28Bemærk: artiklen er mere end 30 dage gammelLæs opMens mange pendlere formentlig glæder sig over den aftale om ny infrastruktur i Danmark, som regeringen i dag præsenterede, vender mundvigen den anden vej på Egholm.
I aftalen er der afsat 6,6 milliarder kroner til en ny limfjordsforbindelse mellem Aalborg og Nørresundby, og den skal efter planen gå over den lille Limfjords-ø.
Det vil være en skam, siger beboerne på øen, der ellers er hundrede procent økologisk.
- Jeg synes jo, at det er mærkeligt, at man vælger den sidste grønne plet i Aalborg, hvor vi har en stor økologisk ø, der faktisk ligger i 9000 Aalborg, og så synes, at det er fantastisk at lægge asfalt ud over det hele, siger Ove Axelsen, der er beboerformand og økologisk landmand.
Hvordan har du det med det?
- Jeg føler mig lidt nedtrykt og synes, det er lidt sørgeligt.
Men vi har ikke opgivet kampen, og egentlig giver det også lidt kampgejst.
Vi er klar til at udfordre - det er vi, siger han.
Peger på andre løsningerDe nordjyske kommuner, regionen og de politiske ordførere i Folketinget lagde sig i 2014 fast på en tredje Limfjordsforbindelse over Egholm frem for alternativerne over Lindholm eller en paralleltunnel ved siden af den eksisterende Limfjordstunnel.
 Signe Heiredal © DR Nórdjylland) Signe Heiredal © DR Nórdjylland)Siden har de nordjyske kommuner kæmpet hårdt for at få projektet til at blive en realitet, og regeringen har i forbindelse med dagens aftale taget imod Aalborg Kommunes tilbud om at skyde 600 millioner kroner i projektet.
Beboerne på Egholm og repræsentanter fra foreningen Egholms Venner er dog langt fra enige i, at en vej over Egholm er den rigtige løsning.
De peger på, at Egholm kun vil aflaste en del af trafikken, mens Limfjordstunnelen fortsat vil tage langt størstedelen af bilerne over fjorden, og at der dermed fortsat vil kunne opstå køer i tunnelen.
Vil råbe politikerne opDerfor er der grund til at fortsætte protesterne, siger Ove Axelsens hustru, Anne Kathrine Linnemann Axelsen.
- Vi vil gøre det, vi hele tiden har gjort.
Vi vil rykke sammen og prøve at råbe politikerne op.
Må man ikke bare sige nogle gange, at der er ting i den store offentligheds interesse, der må gå forud for de interesser, der er fra de 50 mennesker, der bor på øen?
- Jeg tror ikke, det er den store offentlighed.
Jeg tror, det er nogle politikere, som har blæst det her op til deres mærkesag.
Hvis man spørger den enkelte, både her og andre steder i landet, så tror jeg ikke, at de vil kunne se logikken i at lave en motorvej henover der, hvor Limfjorden er bredest i stedet for der, hvor den er smallest, siger Anne Kathrine Linnemann Axelsen.
På Egholm ønsker man desuden at få gjort øen til Natura 2000-område på grund af stedets natur og dyreliv.
Spidsen af Egholm med udsigt ind over Aalborg og Nørresundby.
FacebookTwitterKopier linkEmner:Aalborg|Jylland|Folketinget|Økologi|Aalborg Kommune




https://www.dr.dk/nyheder/politik/ny-infrastrukturplan-tager-opgoer-med-togfondens-timeplan

PolitikNy infrastrukturplan tager opgør med Togfondens timeplanTogfondens fase to droppes, hvis regeringen og DF's instrukturplan gennemføres.
Dansk Folkeparti har valgt at træde ud af forliget omkring Togfonden.
Af Thomas Klose Jensen13.
mar.
2019 kl.
19.
56 | opdateret 14.
mar.
2019 kl.
13.
02Bemærk: artiklen er mere end 30 dage gammelLæs opStår det til regeringen og Dansk Folkeparti, skal fase to af Togfonden skrottes.
Partierne har nemlig i dag præsenteret deres plan for, hvordan investeringerne i infrastruktur skal fordeles.
Derfor har Dansk Folkeparti valgt at træde ud af forliget omkring Togfonden.
Et forlig, som partiet indgik sammen med den daværende S-SF-R regering og Enhedslisten i 2014.
Togfonden skulle give den danske jernbane et "historisk løft" med projekter for i alt 28,5 milliarder kroner, da aftalen blev indgået.
Forligskredsen aftalte senere at dele forhandlingerne op i to faser, og det er planen, at fase to skal forhandles på plads i 2019.
Det sker dog ikke, hvis regeringen og Dansk Folkeparti finder et flertal for deres plan på den anden side af folketingsvalget.
Men hvilke projekter skal så skrottes, hvis det sker?
Få overblikket her:Ingen timemodelTimeplanen ville betyde, at der blot var en times rejsetid mellem København-Odense, Odense-Esbjerg, Odense-Aarhus og Aarhus-Aalborg.
Den helt store post i Togfondens fase to er den såkaldte timemodel, der kort fortalt betyder, at der kun skulle være en times rejsetid mellem landets største byer.
Det skulle sikres ved en ny Vejle Fjord-bro til 4,2 milliarder kroner samt en ny bane mellem Hovedgård og Hasselager ved Aarhus til 3,2 milliarder kroner.
Men den plan har Dansk Folkeparti opgivet – blandt andet fordi DSB fik lov til ikke at købe højhastighedstog, hvilket forligspartierne bag Togfonden ellers havde lagt op til.
- Vi lægger trykket over på at få det eksisterende jernbanenet til at fungere optimalt med nye signaler, elektrificering og nye tog.
Det, tror jeg, er vigtigere for pendlerne, at det fungerer, i stedet for at komme fem minutter hurtigere frem, siger Kim Christiansen (DF).
Socialdemokratiet præsenterede for nogle uger tilbage partiets infrastrukturplan, hvor partiet gør det klart, at de vil kæmpe for at realisere Togfonden.
Usikkerhed om hurtigere regionaltogEt andet element af fase to var en opgradering af hastigheden på en række regionale togstrækninger.
Regionale hastighedsopgraderingerVejle - StruerForkortet rejsetid: 24 minutter.
Pris: 292 mio.
kr.
Esbjerg - StruerForkortet rejsetid: 35 minutter.
Pris: 107 mio.
kr.
Skanderborg - SkjernForkortet rejsetid: 20 minutter.
Pris: 174 mio.
kr.
Bramming - TønderForkortet rejsetid: 14 minutter.
Pris: 82 mio.
kr.
Holbæk - KalundborgForkortet rejsetid: 14 minutter.
Pris: 85 mio.
kr.
Køge Nord - NæstvedForkortet rejsetid: 10 minutter.
Pris: 44 mio.
kr.
Tinglev - SønderborgForkortet rejsetid: 1 minut.
Pris 14 mio.
kr.
Struer - ThistedForkortet rejsetid: 23 minutter.
Pris: 92 mio.
kr.
Aalborg - FrederikshavnForkortet rejsetid: 16 minutter.
Pris: 81 mio kr.
Langå - StruerForkortet rejsetid: 14 minutter.
Pris 116 mio.
kr.
Østerport - Helsingør (Kystbanen)Forkortet rejsetid: 6 minutter.
Pris: 110 mio.
kr.
Kilde: Togfonden.
Partierne bag Togfonden ville bruge omkring 1,5 milliarder kroner på at sikre en hurtigere rejsetid på alt mellem ét minut og 35 minutter for passagerne.
Men hvilke passager på de regionale strækninger, der fortsat kan se frem til at komme hurtigere frem, er usikkert, hvis regeringen og Dansk Folkepartis plan gennemføres efter et valg.
Partierne har dog afsat 2,1 milliarder kroner til en pulje for hastighedsopgraderinger.
- Intet er definitivt aflyst, men vi vil ikke bruge penge på dyre hastighedsopgraderinger, hvor tidsbesparelsen er minimal, siger Kim Christiansen.
Ifølge trafikordføreren vil behovene for hastighedsopgraderinger løbende skulle vurderes.
Ingen elektrificering på to strækningerBanestrækningerne mellem Aalborg og Frederikshavn samt Vejle og Struer må også vinke farvel til at blive elektrificeret.
- Der er nogle strækninger, som ikke bliver elektrificeret i første omgang.
Det betyder ikke, at de ikke kan blive det, men jeg tror bare, at vi skal kigge på en anden teknologi på de der sidebaner, som måske ikke er så voldsomt befærdet, at man kan køre med nogle mindre eltog eller brinttog i fremtiden, siger Kim Christiansen.
Mindre projekterI Togfondens fase to er der desuden en række andre mindre projekter, som heller ikke vil blive til noget, hvis regeringen og Dansk Folkepartis plan gennemføres.
Eksempelvis vil der ikke blive brugt 42 millioner kroner på at etablere et ekstra spor ved Gødstrup Station, der afsættes ikke 50 millioner kroner på at undersøge og udbygge kapaciteten på banen mellem Herning og Holstebro, og endelig vil der ikke blive bevilget 23 millioner kroner til en jernbanegodsterminal på Hirtshals Havn.
Banen til Billund kommerDet er dog ikke alt indholdet i Togfondens fase to, som regeringen og Dansk Folkeparti vil droppe.
Med i den netop præsenterede infrastrukturplan er nemlig en ny bane til Billund.
Den nye Billund-bane skal kobles op på strækningen mellem Vejle og Herning - og regeringen og Dansk Folkeparti vil afsætte lidt over 900 millioner kroner til at anlægge den nye bane mellem Vejle og Billund - projektet skal startes op i 2023.
FacebookTwitterKopier linkEmner:Kim Christiansen (politiker)|Trafikpolitik|Billund|Vejle|Socialistisk Folkeparti




https://www.dr.dk/nyheder/udland/britisk-parlament-vil-ikke-forlade-eu-uden-en-aftale-under-nogen-omstaendigheder

BrexitSe temaUdlandBritisk parlament vil ikke forlade EU uden en aftale 'under nogen omstændigheder'Et flertal i det britiske parlament godkender ændringsforslag om no deal-brexit.
Af Maya Nissen13.
mar.
2019 kl.
20.
58 | opdateret 13.
mar.
2019 kl.
21.
31Bemærk: artiklen er mere end 30 dage gammelLæs opStorbritannien ønsker ikke at forlade EU uden en aftale - hverken den 29.
marts eller nogensinde for den sags skyld.
Det har et flertal i det britiske parlament besluttet her til aften ved en afstemning i Underhuset.
Det betyder, at der – hvis parlamentet får sin vilje - skal en aftale på plads med EU, hvis Storbritannien skal forlade unionen.
Helt konkret har parlamentet stemt ja til et forslag om at udelukke at forlade EU uden en aftale - 321 stemte for og 278 stemte imod.
Det er dog ikke regeringens oprindelige forslag, der her til aften blev godkendt.
Tidligere på aftenen godkendte parlamentet nemlig - med et snævert flertal - et ændringsforslag til regeringens hovedforslag.
Det betød, at det forslag, som netop har været til afstemning, omhandlede, hvorvidt parlamentet vil udelukke at forlade EU uden en aftale "under nogen omstændigheder".
Regeringens oprindelige forslag omhandlede kun den 29.
marts og udelukkede dermed ikke, at Storbritannien på et senere tidspunkt kunne forlade EU uden en aftale.
Det er dog vigtigt at bemærke, at forslaget ikke er juridisk bindende.
Konsekvensernes af Underhusets beslutningerDet er derfor uvist, præcis hvad resultatet kommer til at betyde.
På trods af, at parlamentet nu vil udelukke at forlade EU uden en aftale, så er det juridiske udgangspunkt altså stadig, at Storbritannien forlader EU 29.
marts.
Og det bliver uden en aftale - hvis der ikke kommer andet på plads, lød det fra den britiske premierminister, Theresa May, umiddelbart efter afstemningen.
Ifølge premierministeren må parlamentet nu enten må acceptere en aftale med EU i de kommende dage, ansøge om en kort forlængelse af fristen for udtrædelse af EU eller søge om at få en "meget længere" udsættelse fra EU til at forhandle en ny aftale.
Premierminister Theresa May taler til parlamentet efter aftenens afstemning.
- Huset blíver nødt til at forholde sig til konsekvenserne af de beslutninger, det har taget, lød det fra premierministeren.
De dramatiske begivenheder finder sted, efter parlamentet i går afviste Theresa Mays seneste forslag til en skilsmisseaftale med EU.
Det er anden gang, at parlamentet har afvist Mays aftaleforslag, og EU har afvist at genforhandle.
Chefforhandler efterlyser planDet er planen, at parlamentet allerede i morgen skal mødes igen for at stemme om at udskyde Storbritanniens udtrædelse af EU til en senere dato.
I det forslag, som parlamentet skal stemme om, er det dog en forudsætning for udsættelsen, at medlemmerne af parlamentet skal nå til enighed om en aftale på blot syv dage.
Herefter vil regeringen anmode om at udsætte brexit.
En eventuel udsættelse kan nemlig ikke besluttes af Storbritannien alene.
Den skal først godkendes af EU's 27 medlemslande, før den kan blive en realitet.
EU27 skal enstemmigt godkende en forlængelse af brexit - og det skal ske på topmødet i næste uge.
Tidligere i dag var meldingen fra både chefforhandler Michel Barnier og en række af formanden for grupperne i Europa-Parlamentet, at det kun giver mening at sige god for en forlængelse, hvis de britiske politikere klart og tydeligt kan sige, hvad de så vil gøre.
FacebookTwitterKopier linkEmner:EU|Storbritannien|Theresa May (politiker)|Europa-Parlamentet|EU-forhold




https://www.dr.dk/nyheder/regionale/oestjylland/skal-historien-skrives-om-igen-igen-egtvedpigen-og-skrydstruppigen-er

ØstjyllandSkal historien skrives om igen, igen?
Egtvedpigen og Skrydstruppigen er måske fra Danmark alligevelNyt studie modsiger Nationalmuseet, der dog står fast på, at bronzealderpigerne indvandrede fra Tyskland.
Både Egtvedpigen, som ses her, og Skrydstruppigen er udstillet på Nationalmuseet.
(© dr)Af Frederik Dupont og Emma Lichscheidt13.
mar.
2019 kl.
19.
22Bemærk: artiklen er mere end 30 dage gammelLæs opHistorien om to af Danmarks mest berømte gravfund skal måske skrives om for anden gang på få år.
Det skabte store overskrifter, da forskere for få år siden fandt ud af, at to af vores mest kendte gravfund herhjemme - Egtvedpigen og Skrydstruppigen - slet ikke var fra Danmark.
I 2015 analyserede forskere fra Nationalmuseet sig nemlig frem til, at Egtvedpigen ikke kom fra Danmark, men sandsynligvis var indvandret fra Sydtyskland.
Og i 2017 kom man til samme konklusion om Skrydstruppigen.
Konklusionerne drog man ved at måle mængden af strontium i de to piger fra bronzealderen – uden at kunne matche det til området, hvor de blev fundet.
Forskerne dengang glemte bare at tage højde for, at landbrugets brug af kalk har forstyrret billederne, for kalk indeholder nemlig strontium.
Læs også:Egtvedpigen blandt årets største arkæologiske opdagelserForskere: Man glemte at tage højde for kalk i landbrugetDet mener Erik Thomsen, der er lektor emeritus og forsker i Geoscience på Aarhus Universitet og medforfatter til en netop publiceret videnskabelig artikel i Science Advances, hvor han og kollegaen Rasmus Andreasen går i rette med Nationalmuseets fire år gamle konklusioner om Egtvedpigen og hendes ophav.
- Kalken ændrer fuldstændig strontium-værdierne i danske vandløb.
Det gør jo sådan set, at alt, hvad der er lavet i områder, hvor der er meget lidt kalk, og hvor der er landbrug, må gøres om, forklarer forskeren.
Her tegner og fortæller forsker Erik Thomsen om de nye fund.
Med andre ord har brugen af landbrugskalk i det moderne landbrug forstyrret strontiumværdierne i vandløbene omkring Egtved og Skrydstrup, forklarer medforfatter og forsker Rasmus Andreasen.
- Så det, man måler i dag, reflekterer ikke de forhold, der var i bronzealderen, siger han.
Grunden til, at man mente, at de to bronzealder-piger er koblet til Sydtyskland, er, at strontiumværdierne dér er højere end det, man ellers har målt i de områder herhjemme, hvor pigerne er fundet.
Men Erik Thomsen og kollegaen Rasmus Andreasen satte sig for at indhente prøver fra damme i urørte skovområder fjernt fra landbruget, og så fandt forskerne pludselig værdier, der fint kæder pigerne sammen med deres lokalområder.
Kort om EgtvedpigenEgtvedpigen er en af de mest kendte personer fra oldtiden.
Hun er blevet begravet i en egekiste en sommerdag i 1370 f.
kr.
og dækket af en gravhøj - den såkaldte Storehøj nær Egtved By, vest for Vejle.
Der er kun hår, hjerne, tænder, negle og lidt hud tilbage af Egtvedpigen.
Hendes tænder afslører, at hun var 16-18 år, da hun døde.
Egtvedpigens grav blev udgravet i 1921 - efter næsten 3.
500 år.
Kilde: NationalmuseetEgtvedpigen kan have boet hele sit liv i EgtvedErik Thomsen peger på, at Egtvedpigen har fået de forskellige værdier, der er målt i hende, inden for et radius på bare ti kilometer, og i teorien inden for endnu kortere afstand.
Han og kollegaen formoder, at hun har levet i højlandet og i en periode er flyttet ned i Vejle Ådal.
Her ses forskernes data.
De blå pletter viser steder med høje værdier, der ligner de tyske, og de gule dem, man traditionelt har tænkt som danske værdier.
(© Aarhus Universitet)For i dammene i højlandet er der de samme strontium-værdier, som man ellers har fundet i Sydtyskland, og i ådalen de lavere værdier, som man har anset for at være danske.
Men nu er normalområdet for de danske værdier altså udvidet, viser Erik Thomsens og Rasmus Andreasens forskning.
- I virkeligheden tror vi, hun er født, opvokset og er død oppe i højlandet og har været seks måneder et andet sted, og det er sandsynligvis nede i ådalen, slår han fast.
Nationalmuseet holder fastKort om SkrydstruppigenSkrydstruppigen er fra omkring 1300 f.
Kr og dermed fra bronzealderen lige som Egtvedpigen.
Hun blev cirka 18 år gammel og var forholdsvis høj, nemlig 170 centimeter.
Lå i en velbevaret egekistegrav, hvor man kunne se, at hendes hår var sat op i en særlig frisure med et hårnet af hestehår.
Blev fundet i en gravhøj ved Skrydstrup i Sønderjylland i 1935.
Kilde: NationalmuseetMen selvom den nye forskning sår tvivl om de to bronzealder-pigers ophav, får det ikke Nationalmuseet til at ændre deres opfattelse af, at både Egvedpigen og Skrydstruppigen indvandrede fra Tyskland.
Det fortæller professor Karin Margarita Frei, der stod bag de analyser, som omskrev historien om de to oldtidsfund for bare få år siden.
En historie, som Aarhus-forskerne nu altså mener skal skrives om igen.
- Deres data er korrekte, men jeg synes, deres tolkning er forkert, siger hun.
Læs også:Se øjeblikket: Rørt forsker opdager at berømt oldtidsdansker ikke er danskHun mener med andre ord, at forskernes metode er rigtig nok, men at de ikke har fået store nok koncentrationer med hjem i deres data til at kunne konkludere på det, og derfor rykker studierne ikke ved hendes opfattelse af, at de to kvinder kom fra udlandet.
- De drager nogle konklusioner ud fra deres data, som er for vidtstrakte.
Vi kan se, at koncentrationen af det, de måler, er meget lav, så den betydning, det har i mennesker, er meget lille.
Så i forhold til mobilitetstudier synes vi, at deres konklusion er forkert, siger hun.
Professor Karin Margarita Frei fra Nationalmuseet står ved sin egen forsknings konklusioner.
(© dr)Aarhus-forskere: Man må vælge den simpleste løsningIfølge Erik Thomsen og Rasmus Andreasen skyldes den lave mængde af strontium i deres prøver netop, at de har ledt steder, som er uberørte af det moderne landbrug og som derfor ligner de områder, hvor pigerne er fundet, sådan som situationen var i bronzealderen.
Begge bronzealderpiger blev altså påvirket af en lavere koncentration af strontium end de ville være blevet i dag, men samtidig med de samme værdier, man også kender fra Sydtyskland.
De to forskere kan på baggrund af deres studie ikke endegyldigt konkludere, at Skrydstruppigen kommer fra Skrydstrup, eller at Egtvedpigen kommer fra Egtved - men det er det er den mest logiske forklaring, lyder svaret fra dem.
- Det er meget, meget usandsynligt, at Egtvedpigen har været i Sydtyskland.
Almindelige erkendelsesprincipper siger, at man skal vælge den simpleste løsning, og den simpleste løsning er, at hun har fået værdierne lokalt, for hun kan altså have fået dem lokalt, siger han og peger på, at det samme gør sig gældende for Skrydstruppigen.
- Det ville være ulogisk, hvis man så bort fra det og forsøgte at placere hende i Sydtyskland, som man jo selvfølgelig gjorde tidligere, da man ikke havde den viden, vi altså har nu.
Om strontium-metoden•Strontium er et grundstof, som vi optager gennem den mad, vi spiser, og vandet, vi drikker.
•Strontium ender i vores knogler, tænder, negle og hår.
•Forskellige geografiske steder har forskellige intervaller af strontium-isotoper.
Ved at se på dem, kan man pege på, hvor folk har levet.
FacebookTwitterKopier linkEmner:Historie|Tyskland|Videnskab|Nationalmuseet|Egtved




https://www.dr.dk/nyheder/kultur/film/denne-serie-maa-du-bare-opleve-groteske-og-smukke-zombier-er-en-fryd-oejet

BingeSe temaFilm og serierDenne serie må du bare opleve!
Groteske og smukke zombier er en fryd for øjetTræt af 'The Walking Dead'?
Ny serie er grund nok til ikke at opgive zombier endnu.
- 'Kingdom' er den mest kunstnerisk forfriskende zombieserie siden Charlie Brookers zombiekomedie 'Dead Set', hvor en gruppe 'Big Brother'-deltagere er de eneste, der ikke har opdaget apokalypsen, mener DR's serieekspert.
(© Juhan Noh/Netflix)Af Kasper Lundberg13.
mar.
2019 kl.
20.
02Bemærk: artiklen er mere end 30 dage gammelLæs opLad os være ærlige.
Har vi ikke allesammen opgivet 'The Walking Dead'?
Det er egentlig ikke fordi, den er blevet decideret elendig, men efter ni sæsoner af den depri-grå tragedie fyldt med levende døde, har vi snart glemt, hvorfor vi var så vilde med zombier i vores fjernsyn til at starte med.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Ind fra højre kommer den nye serie 'Kingdom' og vender op og ned på vores forventninger til zombiehistorien.
Væk er den triste nutids-postapokalypse om frygten for teknologisk sammenbrud.
Her er vi i den koreanske middelalder med sindssygt aggressive zombier, der sover om dagen men til gengæld sprinter om natten.
De smukkeste landskaber og seriehistoriens bedste arsenal af hatte.
'Kingdom' er den mest kunstnerisk forfriskende zombieserie siden Charlie Brookers zombiekomedie 'Dead Set', hvor en gruppe 'Big Brother'-deltagere er de eneste, der ikke har opdaget apokalypsen.
Her er tre rigtig gode grunde til at give zombieserien en ny chance med 'Kingdom'.
1Fantastisk opfindsomme zombier'Kingdom' portrætterer zombier på en helt ny måde, mener Kasper Lundberg.
(© Juhan Noh/Netflix)Har du nogensinde tænkt på, hvad der ville ske, hvis en kæmpestor flok zombier løber ud af en badebro og falder i vandet?
Flyder de?
Kan de svømme?
Selv den mest forhærdede zombiefan vil få noget, hun aldrig har set magen til før i 'Kingdom'.
En zombiekonge, der bliver sminket og holdt i live med kæder om benene står for eksempel helt centralt i handlingen (og den mesterlige introsekvens).
En zombie i en gabestok?
Tjek.
En båd, kun bemandet af zombier?
Værsgo!
Zombieforældre der tager deres egne børn?
Jeps, også det.
2En vedkommende kritik af menneskeheden- 'Kingdom' er gennemsyret af en tydelig, universel kritik af en grådig overklasse, der vil holde magten og ressourcerne hos sig selv, skriver Kasper Lundberg.
(© Juhan Noh/Netflix)Zombie-figuren er menneskekroppen uden menneskelighed.
Det uhyggeligste er ikke at se en zombie.
Det uhyggeligste er at se en zombie, du genkender.
Din nabo, der ikke længere vil holde grillfest, men æde dig.
Zombien er kroppen reduceret til dens vaner.
Den vil bare gå, flokkes og æde.
På den måde er zombierne et indlæg i debatten om, hvad der skiller mennesker fra monstre.
Og 'Kingdom' er gennemsyret af en tydelig universel kritik af en grådig overklasse, der vil holde magten og ressourcerne hos sig selv.
Det skaber udsultning, konflikt og bogstavelig kannibalisme, der slipper zombierne løs i en vanvittigt kvalmende frokostscene.
Men bare rolig, det hele er ikke mere kompliceret fortalt, end at den noble helt på et tidspunkt råber: 'Jeg er anderledes end den adel, der lod folket i stikken!
', mens han løfter en vogn med en mand uden ben og redder ham fra zombierne.
3Seriehistoriens bedste hatte- Hattene er nærmest værd at se serien for alene, skriver serieekspert.
(© Juhan Noh/Netflix)En fed historie, groteske special effects og smukke, smukke billeder er vel omtrent så meget, som man kan ønske sig af en zombieserie, men 'Kingdom' har lige en ekstra gave til dig.
Tøjet.
Jeg anede ikke, hvor sejt koreansk middelaldertøj var.
Men sværdene og roberne er overraskende nok det mindste af det, for hattene er nærmest værd at se serien for alene.
De er så høje, at du tror, det er løgn.
Jeg missede flere gange en overraskelse i handlingen, fordi jeg bare sad og stenede over kombinationen af bindebånd og hagesnor med pynteperler, der næsten når ned til navlen, røde pimphatte med fasanfjer og sorte nethatte i tre lag, der ligner pagoder.
Kvaster, der kan få selv det tungeste klunkehjem til at græde og give op.
Hvem, der dog var en koreansk middelalderfilosof.
Eller bare en silkehat.
Hele første sæson kan ses på Netflix.
Sæson to er i produktion.
Læs også:Den mest uhyggelige danske serie nogensinde skræmmer stadigFacebookTwitterKopier link




https://www.dr.dk/nyheder/udland/live-tv-underhuset-stemmer-om-no-deal-brexit






https://www.dr.dk/nyheder/regionale/sjaelland/daarlig-medicinhaandtering-sygehus-modtager-alvorligt-paabud

SjællandDårlig medicinhåndtering: Sygehus modtager alvorligt påbudOrtopædkirurgiske sengeafsnit på Nykøbing Falster Sygehus får kritik.
Ifølge vicedirektøren på Nykøbing Falster Sygehus er der lavet en handleplan i samarbejde med afdelingsledelsen i den pågældende afdeling.
 Signe Heiredal)Af Ann Smed Madsen og Julie Würtz13.
mar.
2019 kl.
19.
02Bemærk: artiklen er mere end 30 dage gammelLæs opNykøbing Falster Sygehus har fået et alvorligt påbud fra Styrelsen for Patientsikkerhed.
Personalet på Ortopædkirurgisk sengeafsnit 330 har håndteret medicin til diabetespatienterne uforsvarligt, og de har ikke fulgt godt nok op ved behandling med vanedannende medicin såsom morfin.
Det har betydet "større problemer for patientsikkerheden", konkluderer Styrelsen for Patientsikkerhed, som i oktober sidste år tog en stikprøvekontrol på tre journaler fra patienter, der udover at skulle opereres for et ortopædisk problem også havde diabetes.
StikprøvenStyrelsen for Patientsikkerhed var 25.
oktober sidste år på kontrol på afdelingen.
Her tog den tre stikprøver på journaler fra patienter, der var blevet opereret, og som samtidig havde diabetes.
Den type patienter kan have ekstra udfordringer ved operationer på grund af deres sukkersyge.
For eksempel skal man holde øje med patienternes blodsukker og væskebalance, hvis de skal være fastende op til en operation.
Derudover kan sukkersygen også være vanskelig at håndtere, hvis man får infektion.
Kilde: Diabetesforeningen og Nykøbing Falster SygehusLægerne havde således ikke haft nok styr på patienternes medicin - hverken ved indlæggelsen, under opholdet på sygehuset eller ved udskrivelsen, lyder påbuddet, som først blev omtalt i Dagens Medicin.
'Vi ser det med stor alvor'Ifølge overlæge og sektionsleder i Styrelsen for Patientsikkerhed Bente Møller betyder det, at patienterne risikerer at få forkert, for meget eller for lidt medicin:- Det er noget af det, som vi ser med meget stor alvor.
Man har ikke nogle sikre procedurer for at følge op på medicinhåndtering.
Lægerne udskrev også to ud af tre patienter med stærk smertestillende og vanedannende medicin uden at have en plan for opfølgning.
- Vi forventer, at der bliver rettet op på tingene, når påbuddet er givet.
Så patienterne kan være trygge allerede nu, fortæller Bente Møller til DR Sjælland.
Styrelsen vil senere på foråret undersøge, om tingene er kommet i orden på det ortopædkirurgiske sengeafsnit.
Vicedirektør: 'Patienterne kan føle sig sikre'Den lægefaglige vicedirektør på Nykøbing Falster Sygehus, Thomas Houe, lover nu, at patienterne ikke har noget at frygte, og at personalet er i gang med at rette op på fejl og mangler:- De (patienterne, red.
) kan føle sig sikre på, at vi nok skal passe godt på dem.
Thomas Houe, vicedirektør Nykøbing Falster Sygehus- De kan føle sig sikre på, at vi nok skal passe godt på dem.
Vi skal nok have fokus på dem, hvis de har sukkersyge, og vi skal nok passe på, at der ikke sker noget i forlængelse af det.
Ifølge vicedirektøren er der lavet en handleplan i samarbejde med den nyetablerede afdelingsledelse i den pågældende afdeling.
- De skal sikre, at ting bliver bragt i orden meget hurtigt, fortæller han.
Diabetesforeningen anbefaler udrykningsteamAdministrerende direktør i Diabetesforeningen, Peer Steensbro, udtrykker, at det er meget alvorligt og bekymrende, når der sker fejl i sygehusvæsenet.
Derfor anbefaler han, at der på sygehusene bliver etableret et udrykningsteam til diabetespatienter under indlæggelse.
- Man kan ikke forvente, at alle afdelinger er eksperter i diabetes, så vores anbefaling er, at man etablerer et udrykningsteam, som eksempelvis kunne være en diabetessygeplejerske.
De kan så følge patienten under indlæggelse, komme med gode råd eller forebygge tvivl.
På den måde kan man sikre en optimal behandling, siger Peer Steensbro.
Læs også:Syvdobbelt dosis og de gale piller: Alvorlige fejl med medicin på bostederRigshospitalet og Aarhus Universitetshospital har indført et udrykningsteam til diabetespatienter, og Odense Universitetshospital arbejder på en lignende ordning.
Ifølge Styrelsen for Patientsikkerhed blev der også lavet tilsyn på tre andre afdelinger på Nykøbing Falster Sygehus.
Her fandt styrelsen kun få eller ingen problemer.
FacebookTwitterKopier linkEmner:Hospitaler|Nykøbing F.
Sygehus|Patienter|Styrelsen for Patientsikkerhed|Nykøbing Falster




https://www.dr.dk/nyheder/regionale/hovedstadsomraadet/boern-med-diagnoser-kan-ikke-rummes-i-folkeskolen-og-sendes-i

KøbenhavnBørn med diagnoser kan ikke rummes i folkeskolen og sendes i dagbehandlingstilbudI hovedstadsområdet har flere børn det så psykisk dårligt, at de sendes i specialtilbud.
Stadig flere skolebørn fra hovedstadsområdet kommer i dagbehandlingstilbud på grund af diagnoser.
Af Kristoffer Poulsen og Mathilde Nordenlund13.
mar.
2019 kl.
19.
05Bemærk: artiklen er mere end 30 dage gammelLæs opAutisme, ADHD og angst er alle diagnoser, der kan udfordre børn i folkeskolen.
Stadig flere børn i hovedstadsområdet har det så psykisk dårligt, at de hverken kan gå i normal folkeskole eller specialskole.
I stedet sendes de i et såkaldt dagbehandlingstilbud.
Det er tilbud, hvor børnene både får behandling for deres psykiske problemer og samtidig bliver undervist i dansk, matematik og andre fag fra folkeskolens skema.
Et af de steder, hvor andelen af børn, der sendes i et dagbehandlingstilbud, er strøget i vejret, er i Frederikssund Kommune.
Her er antallet af elever steget fra 16 elever i 2012 til 41 elever i 2018.
Folkeskolen kan ikke følge medTallet er også stigende i andre hovedstadskommuner.
Et af de steder er i nabokommunen Gribskov.
Her har Dorte Christiansen, som mor til datteren Emma på 15 med autisme, kunnet mærke udviklingen.
Datteren er nemlig i dagbehandling efter at have gået i både almindelig folkeskole og i specialklasse.
Vi oplevede, at de ikke kunne rumme Emma i hendes autisme i den almindelige folkeskole (.
.
.
)Dorte Christiansen, forælder- Vi oplevede, at de ikke kunne rumme Emma i hendes autisme i den almindelige folkeskole, og der ligger sikkert noget økonomisk bag, for personalet gjorde egentlig, hvad de kunne, men hun blev simpelthen ikke mødt i sin diagnose, siger Dorte Christiansen.
Og den manglende fokus i folkeskolen fik konsekvenser for Emma.
- Hun udviklede OCD og angst og fik til sidst så svært ved at være i skolen, at hun blev sygemeldt, siger Dorte Christiansen om sin datters oplevelser.
DagbehandlingDagbehandling er for elever med særlige behov, som ikke kan rummes i folkeskolen eller på en specialskole.
Et dagbehandlingstilbud er en blanding af undervisning, socialpædagogik og behandling.
Dagbehandlingsinstitutioner følger de almindelige bestemmelser i Folkeskoleloven i forhold til hvor mange timer, eleverne skal være i skole, og hvad de skal undervises i.
Der kan dog søges forskellige dispensationer for elever i dagbehandlingstilbud.
Der er flere ansatte per elev i dagbehandling end i folkeskoler og de fleste specialskoler.
Dagbehandling er et midlertidigt tilbud, hvor målet altid er at inkludere eleven i et større undervisningsmiljø i det tempo, den enkelte elev kan følge med i.
Kilder: Retsinformation.
dk og Skolen Sputnik.
I Frederikssund har man taget konsekvensen af udviklingen og valgt at sætte flere penge af til området.
- Vi bevilliger penge, så børnene kan få det tilbud, de skal have, men det udfordrer os selvfølgelig, siger Morten Skovgaard (V), der er formand for uddannelsesudvalget i kommunen.
Ifølge Morten Skovgaard kan de stigende udgifter i sidste ende risikere at gå ud over resten af folkeskolen, fordi der er tale om et samlet økonomisk område.
- Lige nu kan vi klare det uden at ramme almenskolen, men det er klart, at hvis udgifterne bliver ved med at stige, så får det en konsekvens for det almindelige skoleområde, siger uddannelsesudvalgsformanden.
Dagbehandling har udfordringerDagbehandlingstilbuddene kan dog give problemer, siger Andreas Rasch-Christensen, der er forskningschef på VIA University College.
- Det er en dyr løsning, og så giver det selvfølgelig også den udfordring, at man må gå på kompromis med målsætningen om at inkludere flest mulige børn i den almindelige folkeskole, siger han.
Målet om inklusion blev besluttet af et bredt flertal i Folketinget i 2012.
Her blev sat en målsætning om, at 96 procent af alle skolebørn skulle gå i en almindelig folkeskoleklasse.
Det specifikke mål blev dog sløjfet igen i 2016.
Og stigningen viser, at selvom det var målet, at folkeskolen skulle rumme flere elever med blandt andet psykiske diagnoser, har det alligevel ikke været muligt, mener Andreas Rasch-Christensen.
- Børn med psykiske problemer har man relativt større vanskeligheder med end børn med faglige udfordringer og børn med fysiske handicaps, siger forskningschefen.
Formand: Elever mistrives og har det dårligtAt flere børn sendes i et dagbehandlingstilbud viser blot, at man har prøvet at inkludere alt for mange børn i folkeskolen, siger Heidi Thamestrup, landsformand i Landsforeningen Autisme, og uddyber.
Man har besluttet sig for at putte alle børn ind i folkeskolen og tænkt, at det nok ville gå – men de her tal er jo et udtryk for, at det absolut ikke går.
Heidi Thamestrup, formand, Landsforeningen AutismeI 2016 slækkede regeringen en smule på kravet om inklusion.
Men det havde allerede skadet mange børn med for eksempel autisme at prøve at passe ind i en klasse uden ekstra støtte, siger Heidi Thamestrup.
- De her børn ville måske have trivedes rigtigt godt, hvis de havde fået den rigtige støtte, men det er jo endt med, at eleverne havner på behandlingsskolerne, fordi de mistrives og har det dårligt.
- Man har besluttet sig for at putte alle børn ind i folkeskolen og tænkt, at det nok ville gå – men de her tal er jo et udtryk for, at det absolut ikke går, tilføjer hun.
I Gribskov Kommune var dagbehandling den rette løsning for 15-årige Emma.
Tilbuddet har betydet en kæmpe forskel, fortæller Emmas mor.
- Man har en enorm anerkendende tilgang til den diagnose, Emma har, men jeg kunne godt have set, at hun kunne komme tilbage til folkeskolen, hvis hendes udfordringer var blevet håndteret bedre, siger Dorte Christiansen.
FacebookTwitterKopier linkEmner:Heidi Thamestrup (organisationsleder)|Morten Skovgaard (politiker)|Venstre|Folkeskole|Frederikssund




https://www.dr.dk/nyheder/politik/overblik-her-vil-regeringen-og-df-lave-nye-motorveje-og-togstraekninger

PolitikOVERBLIK Her vil regeringen og DF lave nye motorveje og togstrækningerRegeringen og DF vil bruge 112,7 milliarder på ny infrastruktur i Danmark.
 Af Andreas Nygaard Just13.
mar.
2019 kl.
19.
07Bemærk: artiklen er mere end 30 dage gammelLæs opRegeringen og Dansk Folkeparti er blevet enige om en aftale, der skal sikre danskerne kortere tid på vejene eller i togkupéen.
Parterne kan ikke nå at vedtage planerne før folketingsvalget, og derfor kan det kun gennemføres, hvis de fire partier tilsammen har et flertal efter valget, eller hvis de kan skaffe et flertal for deres aftale efter valget.
For at få trafikken til at glide lettere har regeringen og Dansk Folkeparti i deres aftale planer om at anlægge en række ny veje og togstrækninger i særligt belastede områder.
Ny Limfjordsforbindelse til nordjyderneEn ny og tredje forbindelse over Limfjorden kan være på vej til nordjyderne.
 I Nordjylland har pendlere og bilister længe ønsket sig en tredje Limfjordsforbindelse, fordi der især i myldretiden er store trængselsproblemer på de eksisterende forbindelser ved Aalborg.
Derfor vil regeringen og Dansk Folkeparti etablere en tredje Limfjordsforbindelse.
Det er dog betinget af, at Aalborg Kommune som lovet vil bidrage med 600 millioner kroner til projektet, der i alt vil løbe op i mere end seks milliarder kroner.
Lige nu sigter DF og regeringen på at bygge en firesporet motorvej over 20 kilometer via Egholm med forbindelse til motorvej E45 Nordjyske Motorvej i syd og E39 Hirtshalsmotorvejen i nord.
Projektet skal gå i gang i 2024.
Ny motorvej mellem Haderslev og GiveDen nye motorvej mellem Haderslev og Give skal give mere plads på andre jyske motorveje.
 Regeringen og Dansk Folkeparti vil lave en motorvej i Sydjylland, som skal gå mellem Haderslev og Give.
Vejen skal primært lette trafikken på de jyske veje ved at aflaste rute 13 mellem Vejle, Viborg og Haverslev samt E45 Østjyske Motorvej.
Projektet igangsættes i 2023 og ventes at koste mellem seks og 7,5 milliarder kroner.
Mere motorvej til VestsjællandSærligt flere pendlere og lastbiler øger presset på den vestsjællandske motorvej.
 Den stigende trafik fra pendlere og lastbiler på Vestsjælland gør, at regeringen og Dansk Folkeparti vil afsætte knap to milliarder kroner til at udbygge Kalundborgmotorvejen mellem Regstrup og Svebølle og anlægge helt ny motorvej mellem Svebølle og Kalundborg.
Projektet skal i gang i 2023, hvis det står til regeringen og Dansk Folkeparti.
Etablering af FrederikssundsmotorvejDer er store knaster og masser af trafik i myldretiden på Frederikssundsvej, og derfor skal der allerede i 2022 bruges 3,5 milliarder kroner på at etablere Frederikssundsmotorvejen.
Det har igennem flere år har været på tegnebrættet både lokalt og på Christiansborg.
Motorvej mellem Næstved og RønnedeHvis Dansk Folkeparti og regeringen får mulighed for at vedtage deres planer, får mange borgere i det sydsjællandske måske en hurtigere rejsetid.
Den stærkt trafikerede Rute 54 mellem Næstved og Rønnede skal nemlig laves til motorvej for at undgå kødannelser i myldretiden.
Regeringen og Dansk Folkeparti vil bruge 1,5 milliarder kroner på at anlægge 15 kilometer motorvej fra 2024.
Hovedstadsområdet kan få en Ring 5Myldretidstrafikken omkring København kan få en hjælpende hånd med en ny Ring 5, som regeringen og Dansk Folkeparti vil etablere.
 Parterne vil anlægge en sydlig Ring 5 fra Køge til Frederikssundsvej.
Vejen skal aflaste de eksisterende ringforbindelser til Køge Bugt Motorvejen, som i høj grad er ramt af store trængselsproblemer.
Regeringen og Dansk Folkeparti vil bruge 6,5 milliarder kroner til ny motorvej på den omkring 35 kilometer lange strækning fra Køge til Frederikssundsvej.
Partierne forventer, at Ring 5 først vil kunne blive færdig efter 2030.
Ny jernbane over VestfynDer er ofte meget trafik omkring Middelfart på jernbanenettet.
Derfor skal netop det vestfynske jernbanenet styrkes.
Regeringen og Dansk Folkeparti vil derfor anlægge en ny højhastighedsbane på strækningen mellem Odense V og Kauslunde.
Det koster omkring fem milliarder kroner og sættes igang i 2024, hvis regeringen og Dansk Folkeparti kan få gennemført deres aftale.
Bane mellem Vejle og BillundI Fremtiden skal det være muligt at tage et tog til Billund Lufthavn.
I dag er der kun busforbindelser.
Der skal - modsat i dag - være togbetjening mellem Billund Lufthavn og Billund By til Vejle.
Den nye Billund-bane skal kobles op på strækningen mellem Vejle og Herning - og regeringen og Dansk Folkeparti vil afsætte lidt over 900 millioner kroner til at anlægge den nye bane mellem Vejle og Billund - projektet skal startes op i 2023.
På grafikkerne nedenfor kan du se udbygninger af nuværende togstrækninger, nye togstrækninger, nye motorveje og mindre vej samt udbygninger af eksisterende veje.
FacebookTwitterKopier linkEmner:Jylland|Sjælland|Billund|Vejle|Økonomi




https://www.dr.dk/nyheder/udland/trumps-tidligere-kampagnechef-faar-faengsel-i-43-maaneder

UdlandTrumps tidligere kampagnechef får fængsel i 43 månederPaul Manafort får 43 måneders fængsel for sin rolle i russisk indblanding i præsidentvalget i 2016.
Paul Manafort, Donald Trumps tidligere kampagnechef, får 43 måneders fængsel.
13.
mar.
2019 kl.
17.
16 | opdateret 13.
mar.
2019 kl.
18.
03Bemærk: artiklen er mere end 30 dage gammelLæs opPaul Manafort, der er Donald Trumps tidligere kampagnechef, får 43 måneders fængsel for sin rolle i russisk indblanding i præsidentvalget i 2016.
Dommen skal lægges til en dom fra sidste uge.
Her blev Manafort idømt 47 måneders fængsel for skattesnyd for flere millioner dollar.
Samlet løber det op i syv et halvt års fængsel til den tidligere kampagnechef.
Læs også:Trumps tidligere kampagnechef skal fire år i fængsel for skattefusk og bedrageriRetsformanden, Amy Berman Jackson, kendte Manafort skyldig i sammensværgelse mod USA og at forhindre en efterforskning.
Forhold, som han i september sidste år erklærede sig skyldig i.
Alligevel fik han en hård medfart af dommeren.
- Det er svært at overdrive antallet af løgne og mængden af svindel og den ekstraordinære mængde af penge involveret, sagde Jackson.
- Det, du gjorde, var at lyve over for Kongressen og den amerikanske offentlighed, sagde Jackson ifølge NBC News.
Ifølge hende begik han ikke svindlen for at hjælpe sin familie.
Derimod handlede det om at leve et overdådigt liv med "flere jakkesæt, end en mand kan bære".
Læs også:FEM SPØRGSMÅL OG SVAR: Derfor kan retssagen mod Manafort blive afgørende for TrumpSagen mod Manafort udløber af den særlige anklager Robert Muellers undersøgelse.
Han har skullet klarlægge, hvorvidt der var russisk indblanding i det amerikanske præsidentvalg i 2016, hvor Donald Trump løb med sejren.
69-årige Manafort er en af de første personer i kredsen omkring Donald Trump, der er blevet dømt for kriminelle anklager som følge af Muellers Rusland-undersøgelse.
Selv om Manafort inden for en uge har modtaget to domme, kan han se frem til mere kontakt med retssystemet i fremtiden.
Manafort er således blevet tiltalt i delstaten New York for blandt andet lånesvindel.
Det fortæller anklager Cyrus Vance onsdag.
/ritzau/FacebookTwitterKopier linkEmner:Donald Trump (politiker)|Paul Manafort (politiker)|Økonomisk kriminalitet|Valg og folkeafstemninger|USA




https://www.dr.dk/sporten/oevrig/tysk-triumf-paa-den-individuelle-distance-ved-vm-i-skiskydning

Øvrig sportTysk triumf på den individuelle distance ved VM i skiskydningArnd Peiffer var dagens hurtigste mand ved VM i skiskydning.
Tyske Arnd Peiffer vinder mændenes individuelle konkurrence ved VM i skiskydning.
Af Andreas Kraul og Anne Hedegaard Petersen13.
mar.
2019 kl.
18.
02Bemærk: artiklen er mere end 30 dage gammelLæs opMændenes individuelle distanceTyve kilometer.
Fire skydninger a’ fem skud.
Skydeskiven er 50 meter væk.
To liggende skydninger og to stående.
Hver gang den enkelte skiskytte misser et skud, får vedkommende en tidsstraf på et minut.
Vejret var ikke med atleterne på dagens individuelle distance ved VM i skiskydning.
Ved mesterskaberne, der afholdes i Östersund i Sverige, var der hård vind og sne under hele konkurrencen.
Men det lod tyske Arnd Peiffer sig ikke genere af, og han kan nu kalde sig verdensmester.
Læs også:Hjemmebanehåb henter VM-guld til SverigeHan var ene mand om at levere en total fejlfri skydning ved dagens konkurrence.
Peiffer ramte plet på tyve ud af tyve mulige skud og kunne efter fjerde og sidste skydning passere målstregen i dagens vindetid på 52:42,4.
Ind som nummer to kom bulgarske Vladimir Iliev i tiden 53:51,1, og ind lige efter han kom nordmanden Tarjei Bø i tiden 53:51,4.
Arnd Peiffer var helt færdig, efter han krydsede målstregen.
FacebookTwitterKopier linkEmner:Skydesport|Skisport|Vejret|Bulgarien|Sverige




https://www.dr.dk/nyheder/udland/quiz-mens-vi-venter-paa-skaebneafstemning-er-du-brexit-ekspert

UdlandQUIZ Mens vi venter på skæbneafstemning: Er du brexit-ekspert?
I dag udspiller næste akt af brexit-dramaet sig i Underhuset.
Test din viden, mens vi venter.
Aftale eller ingen aftale?
Det er spørgsmålet ved dagens brexit-afstemning.
Af Sally Frydenlund Larsen13.
mar.
2019 kl.
17.
05Bemærk: artiklen er mere end 30 dage gammelLæs opUnderhuset i Storbritannien har nok at se til i disse dage, hvor der skal træffes store beslutninger om landets EU-exit.
I går forkastede Underhuset premierminister Theresa Mays skilsmisseplan, og i dag går det så løs igen.
Klokken 20 dansk tid skal de britiske parlamentarikere stemme om, om de vil forlade EU med eller uden en aftale.
Hvis parlamentarikerne siger ja tak til No Deal, så forlader Storbritannien EU uden en aftale, men hvis Underhuset afviser No deal, så udløser det en ny afstemning torsdag om, hvorvidt brexit skal udsættes.
Mens vi venter på næste skridt i brexitdramaet, kan du teste din brexitviden her:FacebookTwitterKopier linkEmner:Storbritannien|Theresa May (politiker)|EU|EU-forhold




https://www.dr.dk/mitliv/17-aarige-dimitrios-sendte-afskeds-sms-til-vennerne-nu-vil-han-bryde-tabuer

Hører du hjemme i dit fællesskab?
Se temaMit Liv17-årige Dimitrios sendte afskeds-SMS til vennerne: Nu vil han bryde tabuerDet skal være okay at vise sårbarhed og være sig selv, siger Dimitrios.
© (c) DRAf Rikke Bjerge og Betina Garcia 13.
mar.
2019 kl.
19.
00Læs opDet hele crasher i september 2017.
Det er en mørk efterårsaften, klokken er vel 22.
Jeg er ret ramt af det hele.
Ekstra ramt.
Jeg ved ikke hvorfor.
Jeg går på togstationen, fordi jeg egentlig skal videre og mødes med drengene.
I stedet sender jeg en sms til dem, hvor jeg skriver, at jeg ikke kan mere.
At jeg føler mig presset, føler mig udstillet og træt af at blive lavet sjov med og gjort til grin.
Så lukker jeg af for omverdenen og slukker min telefon.
SE 'ALT FOR KLIKEN' PÅ DR TVPå DR TV kan du streame de første afsnit af 'Alt for kliken'Her følger vi en række 3.
g'ere og deres forskellige oplevelser med kærlighed, identitetskriser, præstationsangst og livet i fællesskabet.
Dimitrios, også kaldet Dimi, var 17 år gammel, boede i Hillerød med sin mor og far og gik i 2.
g.
på Frederiksborg Gymnasium og HF.
Den aften på Hillerød Station lagde han sig ned på togskinnerne.
Han nåede at se toglygterne, inden han blev hevet op fra skinnerne af en forbipasserende.
Det var ikke, fordi han ville dø.
Han var bare så træt og trist af det hele.
I et år havde han, uden at sige det til nogen, følt sig fastlåst i en rolle som underdog.
Han kunne ikke længere kende sig selv og traf derfor en beslutning.
Han ville sige fra.
Da jeg startede i 2.
g, begyndte brikkerne at falde på plads for mig i forhold til, hvem jeg egentlig er.
Jeg indså, at jeg måtte gøre op med den her rolle.
Jeg følte mig både presset af gruppen og af at have forrådt mig selv.
For jeg havde jo ikke sagt noget til nogen og bare ladet det ske.
Jeg kunne ikke se mig selv i øjnene.
Jeg var blevet en boksepude for jokes, følte mig udstillet og som det svage led i gruppen.
Jeg sad fast i den rolle og blev nødt til at vise dem, at jeg ikke bare ville finde mig i det.
Det kom bare rigtig dumt ud.
Jeg var så langt ude i et så stort emotionelt kaos, hvor al rationalitet og fornuft forsvinder, og hvor dømmekraften virkelig var i bund.
Alt kolliderede bare, og jeg var ved at gøre noget rigtig dumt ved mig selv.
- Der er også en bagside af medaljen, hvor rigtig mange føler sig ensomme og føler, de ikke passer ind i gymnasiekulturen, siger Dimi, der nu går i 3.
g.
 DR)Presset opstod allerede, da Dimi startede i gymnasiet.
Han kom fra en lille folkeskole og skulle nu starte på Frederiksborg Gymnasium og HF, som er et stort gymnasium i Hillerød med over 1.
300 elever.
Da jeg startede i 1.
g.
, fornemmede jeg hurtigt, hvordan det hele går ud på at imponere hinanden.
Jeg var meget indelukket og spillede computer, og i forhold til mange af de andre var jeg meget lille og havde en lys stemme.
Stort set alle drengene i min klasse var ærkedanske, mens jeg er sorthåret, har sorte øjne, er sydlandsk af udseende og ligner min græske far.
Fra starten følte jeg, at jeg skilte mig ud, følte mig rigtig meget alene og anderledes og udelukket fra fællesskabet.
Jeg prøvede at blive en, jeg ikke var, for at passe ind i en gruppe.
Halskæden fik Dimi, da han blev døbt i Grækenland, og den går han med hver dag.
 DR) Dimi har fundet ud af, at det er terapi for ham at skrive sangtekster.
Han skriver om sit liv.
 DR) Han skriver for det meste engelske raptekster og altid om noget reelt, der sker i hans liv.
 DR)1 / 3Halskæden fik Dimi, da han blev døbt i Grækenland, og den går han med hver dag.
 DR)1 / 3Dimi har fundet ud af, at det er terapi for ham at skrive sangtekster.
Han skriver om sit liv.
 DR)2 / 3Han skriver for det meste engelske raptekster og altid om noget reelt, der sker i hans liv.
 DR)3 / 3Klikerne og grupperne er fundamentet for overlevelse i gymnasiet, en tryghedsboble.
Man deler lektier, sidder sammen i klassen, i kantinen, fester sammen, går til arrangementer på skolen sammen.
Jeg begyndte at vise mig på en måde, hvor jeg ikke var mig selv.
Jeg ændrede personlighed, drak mig meget fuld og prøvede en masse forskellige kombinationer af druklege.
Egentlig var jeg bare en usikker dreng, som forsøgte at følge med i den her frembrusende alkohol- og sexfikserede kultur, som er dominerende, når man starter i gymnasiet.
Samtidig følte jeg mig meget presset af, hvor jeg kom fra.
Hvorfor jeg ser sådan ud?
Hvor skal jeg hen?
Sådan nogle store eksistentielle spørgsmål.
- På et tidspunkt bliver man hakket så langt ned som et søm i en bordplade, at man ikke kan komme op, forklarer Dimi.
 DR)Den aften på Hillerød Station blev Dimi hentet af sin storesøster, der kørte ham hjem til forældrene.
De anede ikke, at han gik med så tunge tanker, og de var chokerede over, hvor langt nede han var.
Efter episoden begyndte Dimi for første gang at tale med sin græske far om dét at føle sig anderledes, og hvordan faderen tacklede at flytte til Danmark, dengang han mødte Dimis danske mor.
Min far siger, at man er den bedste version af sig selv ved at være sig selv.
Det var svært for ham at flytte til et nyt land, men han var ligeglad med, at folk gjorde lidt grin med ham og hans måde at udtale ord på.
Han lærte mig, at det er godt med selvironi, at man kan grine lidt af sig selv.
Mine snakke med min far har givet en stolthed i mig, og jeg har lært at vende det til noget positivt, at jeg har gener, der er anderledes.
Det har styrket min selvtillid og gør, at jeg nu står mere fast ved mig selv.
På Dimis reol står digteren Homer og andre store grækere side om side med skolebøger og et par flasker til næste fest.
 DR)I dag går Dimi i 3.
g.
og er blevet 19 år.
Han går stadig sammen med sin drengegruppe men er ikke længere fastlåst i en rolle, han ikke kan være i.
Da jeg tændte min telefon igen den aften, jeg kom hjem fra stationen, havde nogle af drengene set min sms og svaret useriøst tilbage med beskeder som ’ej, hold nu kæft’.
De anede ikke, hvor tæt de havde været på at miste en ven, for det hele var så overfladisk, at de også troede, det her var en joke.
Jeg havde jo heller ikke tidligere fortalt dem, hvor svært jeg havde det.
Min episode blev springbræt til, at vi kunne blive lidt mere modne og tale om andet end damer, alkohol og karakterer.
De siger, at det også har ændret dem, at vi gennemgik det sammen.
Nu kan vi også tale om, at det er ok at vise sårbarhed og at være sig selv.
- Mit budskab er, at du ikke behøver at ændre på dig selv for at overleve, siger Dimi.
 DR)Nu fortæller han sin historie for at bryde tabuer.
Han vil tale åbent om, at gymnasiet også kan være et benhårdt, ubarmhjertigt sted, så andre i hans situation ved, de ikke er alene.
Gymnasiet er en virkelig fed tid, men man skal fandme også være en hård negl for at overleve.
Jeg ved, at mange straks tænker ’ej noget pis, gymnasiet var en leg’.
Men måske negligerer de det faktum, at gymnasietiden også var svær, og at den har efterladt nogle ar hos en del.
Folk ved jo godt, at gymnasiet handler om fester, at score og prøve ting af, men der er også en bagside af medaljen, hvor rigtig mange føler sig ensomme og føler, de ikke passer ind i gymnasiekulturen.
Har du brug for hjælp?
Hvis du er i krise eller har tanker om selvmord, så sig det til nogen.
Det hjælper at få sat ord på de svære tanker og følelser, du har, og du kan gøre det anonymt.
Du kan kontakte Livsliniens telefonrådgivning på 70 201 201 alle dage fra klokken 11-04, ligesom du har mulighed for at chatte med Livslinjen.
Her er en liste over steder, hvor du kan få hjælp.
I stedet for at fokusere på sociale medier som problemet, skal man hellere se på det virkelige liv med introture og fester, hvor man bliver presset til at gøre noget, man ikke vil.
Vi er meget bange for at vise, hvem vi er.
I stedet bliver det en kamp for at blive så sej og vise os selv fra så mange sider som muligt for at blive kendt på skolen.
Mit budskab er, at du hellere skal bruge de her tre år på at finde dig selv og finde en stærk vennegruppe, hvor du ikke behøver at ændre på dig selv for at overleve.
Tværtimod skal du sige ’Sådan er jeg - og jeg er fucking nice.
’- Man er den bedste version af sig selv ved at være sig selv, siger Dimi, der er brudt fri af en rolle, han til sidst ikke kunne kende sig selv i.
 DR)FacebookTwitterKopier linkEmner:Gymnasiale uddannelser|Hillerød|Folkeskolen (Danmark)




https://www.dr.dk/nyheder/kultur/gaming/populaert-spil-anklages-faa-folk-til-bruge-tusindvis-af-kroner-det-er-en

GamingPopulært spil anklages for at få folk til at bruge tusindvis af kroner: 'Det er en fælde'Selvom spillet egentlig er gratis, tjener spilgiganten EA gode penge på at få folk til at købe prestigefyldt ekstraudstyr.
'Apex Legends' er udviklet af Respawn Entertainment og bliver udgivet af EA Games.
(© EA Games)Af Kasper Madsbøll Christensen13.
mar.
2019 kl.
17.
01Bemærk: artiklen er mere end 30 dage gammelLæs opFør i tiden kostede det kassen, når man købte et nyt spil til sin computer eller konsol.
Det gør det ikke på samme måde i dag, hvor mange spil er gratis.
Til gengæld tjener spilfirmaerne gode penge på at få spillerne til at købe ekstra udstyr.
Rigtig gode penge.
Faktisk kan spillere af det populære 'Apex Legends' risikere at skulle bruge op til 3.
300 danske kroner, før de får adgang til sjældne pakker med populært udstyr.
Det anerkendte spilmedie Polygon kalder ligefrem pakkerne for "en fælde, der får dig til at bruge flere penge, end du havde tænkt dig at bruge".
De her pakker betyder fandeme noget for nogle mennesker.
Troels Møller, spilredaktør, TroldspejletFor selv om selve spillet er gratis, og der ikke er nogen tvang i forhold til at købe pakkerne, så kan man opnå stor prestige og øget social status, hvis man scorer en pakke med de såkaldte 'heirlooms' i 'Apex Legends'.
- De her pakker betyder noget for nogle mennesker - også selvom det er prestige og ikke nødvendigvis pengemæssige gevinster, der er på spil hos gamerne, lyder det fra Troels Møller, der er spilredaktør hos Troldspejlet.
I 'Apex Legends' spiller man sammen på et hold bestående af tre spillere.
Inden hver runde starter, skal man vælge én af disse figurer at spille med.
(© EA Games)500 pakker = sikret gevinstPakkerne koster én dollar per styk, eller omkring 6,6 danske kroner, og giver adgang til et tilfældigt udvalg af udstyr i kategorierne 'almindeligt', 'sjældent' og 'legendarisk' - eller til den ekstra prestigefyldte 'heirloom'-kategori.
Udvikleren bag 'Apex Legends', EA Games, skriver på sin hjemmeside: 'Når en spiller åbner en 'Apex'-pakke, er der under én procents sandsynlighed for at score 'heirloom'-udstyr', men tilføjer så: 'En spiller kan ikke åbne mere end 500 pakker uden også at få 'heirloom'-udstyr'.
Det vil med andre ord sige, at man først er 100 procent sikker på at få de eftertragtede 'heirlooms', når man har købt 500 pakker.
Man kan selvfølgelig sagtens satse på at være heldig og sikre sig sine 'heirlooms' inden, at man har købt 500 pakker.
Polygon rapporterer dog om, at flere spillere har måttet punge ud for op mellem 334-500 pakker, førend der vankede 'heirlooms'.
500 pakker koster i omegnen af 3.
300 danske kroner.
Læs også:Glem Fortnite!
Ultrapopulær konkurrent smadrer vild rekord- Det er sandsynligvis især unge spillere, der gerne vil vise sig frem over for andre unge spillere, der bruger penge på disse pakker.
De vil gerne have udstyr, så de skiller sig ud fra mængden.
Dér kan jeg godt se, der er et problem, lyder det fra Troels Møller.
Han understreger, at 'der er jo ikke nogen, der har tvunget folk til at bruge penge på pakkerne'.
- Men jeg har læst rapporter om, at der er psykologer tilknyttet spilstudierne for at tilføre spillene kvaliteter, der gør, at man får lyst til at blive ved med at spille dem, uddyber Troels Møller.
- Og det er selvfølgelig et problem, hvis spillene bliver skræddersyet til at få folk, der ikke kan styre deres pengeforbrug, til at bruge mange penge.
'Apex Legends' udkom 4.
februar og rundede 50 millioner spillere på blot 28 dage.
(© EA Games)'Intet er gratis'Det er ganske almindeligt inden for spilverdenen, at man kan tilkøbe pakker til spillene.
I 'FIFA' kan man købe pakker med fodboldspillere, og i spil som 'Fortnite' og 'Overwatch' kan man købe pakker med ekstra sejt udstyr.
Når spillet er gratis, så kan man ikke forvente, at spilskaberne ikke prøver at sælge spillerne et eller andet.
Troels Møller, spilredaktør, Troldspejlet- Og når spillet er gratis, så kan man som forbruger ikke forvente, at spilskaberne ikke prøver at sælge spillerne et eller andet, lyder det fra Troels Møller.
- De skal tjene penge på et eller andet, og der som bekendt intet, der er gratis i denne verden.
Heller ikke inden for gaming.
Forbudt i BelgienFlere lande er dog ved at se nærmere på den omdiskuterede spilpraksis.
Tidligere på året kom det frem, at Belgien har forbudt EA Games at sælge point i 'FIFA'-spillet.
Point, man netop skulle bruge for at købe pakker i det populære fodboldspil.
Læs også:Forbudt i udlandet: Nu kan populær spil-trend snart blive ulovlig i DanmarkOg Troels Møller fortæller, at Holland i øjeblikket også overvejer at forbyde spil-pakkerne.
- Det er lidt en gråzone, men jeg kan godt forstå, der er nogle lande, der gerne vil lovgive på området.
Hos Center for Ludomani taler man om gambling, når der er tre elementer til stede:1Hvis der er en pengeindsats2Hvis der er en grad af tilfældighed3Hvis du kan vinde en gevinstOg gevinst skal ikke nødvendigvis forstås som pengemæssig gevinst, mener psykolog hos Center for Ludomani, Johan Eklund.
- Spillovgivningen bør opdateres, således at 'gevinst' både kan forstås som økonomisk gevinst, følelsesmæssig gevinst eller øget social status, udtalte Johan Eklund tidligere på året til dr.
dk.
Uanset hvad der sker i forhold til spillovgivningen, så vurderer Troels Møller, at spilfirmaerne fortsætter deres nuværende praksis, så længe det er muligt for dem:- Så længe de store firmaer kan blive ved med at få folk til at bruge penge på pakkerne, så bliver pakkerne også ved med at være en ting.
Vi har uden held forsøgt at indhente en kommentar fra EA Games, der står bag 'Apex Legends'.
FacebookTwitterKopier linkEmner:Center for Ludomani|Belgien|World of Warcraft|Fodbold|Holland




https://www.dr.dk/nyheder/indland/ingen-dokumentation-forsikring-brugere-af-tysk-el-loebehjul-risikerer-boede

IndlandIngen dokumentation for forsikring: Brugere af tysk el-løbehjul risikerer bøde Brugere skal kunne fremvise gyldig ansvarsforsikring til politiet.
Det kan de ikke hos firmaet Tier i dag.
El-løbehjul fra Tier kan lejes i København.
Men det tyske firma kan ikke fremvise dokumentation for lovpligtig ansvarsforsikring.
Af Theis Lange Olsen13.
mar.
2019 kl.
18.
03Bemærk: artiklen er mere end 30 dage gammelLæs opBrugere af el-løbehjul hos det tyske firma Tier i København risikerer at få en bøde på op mod 1.
000 kroner, selvom de ikke har gjort noget ulovligt.
Politiet kan nemlig til enhver tid stoppe brugerne og afkræve dokumentation for, at en ansvarsforsikring er gyldig.
Men det er ikke muligt for brugerne, fordi Tier ikke oplyser på deres hjemmeside eller app, at de har tegnet den lovpligtige ansvarsforsikring.
El-løbehjulene blev frigivet ved årsskiftet i en forsøgsordning og har siden været genstand for heftig debat.
Kritikere peger blandt andet på, at de svækker trafiksikkerheden.
I en e-mail til DR Nyheder oplyser Tier, at firmaet overholder alle love om forsikringer, men vil ikke oplyse, hvilket selskab de benytter sig af, eller i det hele taget vise dokumentation for forsikringen.
Dermed risikerer brugerne altså at stå i en situation ude i trafikken, hvor politiet kan vælge at give dem en bøde, fordi de ikke kan fremvise ansvarsforsikringen.
REGLER FOR EL-LØBEHJULEl-løbehjul, der er tilladt i trafikken, må højst kunne køre 20 km/t med motorkraft alene.
Der må ikke være noget sæde på løbehjulet.
Løbehjulet skal være CE-mærket.
Det må højst veje 25 kg.
, være max 2 meter langt og 70 cm bredt.
Løbehjulet skal være forsynet med en rød refleks bagpå, en hvid refleks foran og gule eller hvide reflekser på hver side.
Reflekserne skal være godkendte og opfylde samme krav som reflekser på cykler.
Du skal køre med lys på hele døgnet.
Du skal have en hvid lygte foran og en rød lygte bagpå.
Lygterne skal sidde på løbehjulet og være tydeligt synligt på mindst 300 meters afstand.
Du skal følge cykelreglerne, og du skal køre på cykelstien, hvor der er cykelsti.
Du skal være fyldt 15 år.
Du må ikke have passager med løbehjulet.
Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn, der kører på elektrisk løbehjul, skal være sammen med en voksen.
Promillegrænsen er 0,5, og der er nulgrænse for ulovlige stofferKilde: Rådet for Sikker Trafik- Man kan ikke overholde den forpligtelse, man har som fører af et el-løbehjul, hvis man ikke kan fremvise dokumentation for, at forsikringen gælder, siger Anja Lintrup Sørensen, konsulent i Forsikringsoplysningen, der er udviklet af Forsikring & Pension i samarbejde med Forbrugerrådet Tænk:- Du skal kunne dokumentere, at udlejer har tegnet den ansvarsforsikring, som der er pligt til efter den bekendtgørelse, der gælder, siger hun.
Fralægger sig ansvarDen lovpligtige ansvarsforsikring dækker, hvis en bruger af el-løbehjulet skader andre personer eller deres ting i trafikken.
- Det kan være, hvis man kører ind i en bil eller kører en person ned.
Så det gode råd er at sikre sig, at dokumentationen er i orden.
Folk bør kun leje løbehjul, der hvor man kan få den nødvendige dokumentation med sig, siger Anja Lintrup Sørensen.
Faktisk skriver Tier i deres app, at firmaet fralægger sig ethvert ansvar, hvis en tredjepart kommer til skade.
- I tilfælde af et uheld påtager brugeren sig ansvaret, såfremt denne bærer skylden herfor.
Dette ansvar omfatter under alle omstændigheder en forpligtelse til at udbedre skaderne og dække tab, som tredjeparter påføres, heddet det på Tiers hjemmeside.
Det andet store el-løbejhjulsfirma i København er svenske Voi, der i deres app tydeligt skriver, at brugerne er ansvarsforsikret igennem Køstædernes Forsikring.
I Vois app fremgår det tydeligt, at brugere er dækket af en ansvarsforsikring.
Færdselsstyrelsen oplyser til DR Nyheder, at de 7.
marts skrev til Tier og Voi og orienterede dem om den gældende lovgivning, herunder kravet om lovpligtig ansvarsforsikring.
Særskilt ulykkesforsikring nødvendigBrugerne af lejede el-løbehjul skal også huske, at de ikke selv er forsikrede igennem udlejningsfirmaet.
Det kræver en ulykkesforsikring.
- Ansvarforsikringen dækker aldrig, hvis føreren kommer til skade.
Der skal man have en særskilt ulykkesforsikring, og det er noget føreren selv skal sørge for, siger Anja Lintrup Sørensen.
El-løbehjul blev sammen med el-skateboards, segboards og andre elektriske køretøjer gjort lovlige ved årsskiftet - i en forsøgsordning.
Transportminister Ole Birk Olesen (LA) har flere gange afvist kritikere, der peger på, at køretøjerne svækker trafiksikkerheden.
17.
januar og 2.
februar lancerede firmaerne VOI og Tier deres løbehjulsstjenester i København uden at få tilladelse.
En række andre firmaer er på vej.
FacebookTwitterKopier linkEmner:Liberal Alliance|Ole Birk Olesen (politiker)|Forsikringsselskaber|København|Fritidsaktiviteter




https://www.dr.dk/nyheder/regionale/trekanten/vejle-borgmester-jubler-togbro-over-vejle-fjord-er-fortid-i-ny

TrekantområdetVejle-borgmester jubler: Togbro over Vejle Fjord er fortid i ny trafikplanDansk Folkeparti og regeringen vil skrotte planerne om en togbro over Vejle Fjord.
Planen om en togbro over Vejle Fjord var allerede så langt, at der er eksproprieret huse ved fjorden og lavet VVM-redegørelser.
Foto: Vejle KommuneAf Miriam Leegaard Jacobsen13.
mar.
2019 kl.
16.
35Bemærk: artiklen er mere end 30 dage gammelLæs opDen trafikplan, som regeringen og Dansk Folkeparti har fremlagt her til morgen, skrinlægger en række planlagte togprojekter landet over.
Heriblandt den togbro, der var planlagt over Vejle Fjord.
Og i nærområdet er der stor tilfredshed med den plan.
- Jeg hilser med stor glæde velkommen, at togbroen over Vejle Fjord er taget ud af planerne for Danmarks infrastruktur, siger Vejles borgmester, Jens Ejner Christensen (V).
Læs også:Borgere og borgmestre: Lad være med at bygge ny bro over Vejle FjordHan har siden projektets start været modstander af togbroen, der skulle spare otte minutters rejsetid mellem Odense og Aarhus.
Planen var nemlig, at flere togafgange skulle ledes helt uden om Vejle by via broen og ikke medtage passagerer fra byen:- Vi har jo borgere, der gerne vil med toget, og jeg er glad for, at de ikke skal stå og kigge på toge, der kører lige forbi dem ude over fjorden.
Den store plan med ny infrastruktur skal forløses mellem 2021 og 2030, hvis regeringen og Dansk Folkeparti får den gennemført i Folketinget.
Huse allerede eksproprieretPlanen om togbroen var ellers så fremskreden, at der allerede er eksproprieret huse ved fjorden og lavet såkaldte VVM-redegørelser, altså vurderinger af påvirkningen af miljøet.
Og selvom borgmester Jens Ejner Christensen mener, det er ærgerligt, at det måtte nå så langt, så er han dog fint tilfreds med de ting, der er blevet gjort.
- Jeg ville hellere have haft, at der ingen broplan var til at starte med.
Men når planen nu har været der, er det er jo fint, at det bliver gjort ordentligt, og at man har valgt at hjælpe borgere, der står i en tvivlssituation, gennem ekspropriering.
Med nedprioriteringen af Vejle Fjord-togbroen afsætter planen i stedet penge til at udvide motorvejsstrækninger og småveje over hele landet samt til flere andre nye togstrækninger.
Læs også:OVERBLIK Her vil regeringen og DF lave nye motorveje og togstrækninger"Mere kan man ikke ønske sig"Og i nabokommunen Billund er der også stor glæde over den nye trafikplan.
En af de togstrækninger, som planen går efter at gennemføre, er nemlig Billundbanen, der også var en del af den oprindelige plan i Togfonden.
Strækningen skal gå fra Vejle til Billund Lufthavn, og udsigten til, at den nu bliver til virkelighed, er et drømmeresultat for Billunds borgmester, Ib Kristensen (V):- Jeg kan jo kun være tilfreds.
Vi kan ikke ønske os mere.
Når vi har Danmarks næststørste lufthavn, så er det jo helt optimalt at have en direkte bane dertil.
Læs også:'Tulle-banen' er kommet på skinnerMen Ib Kristensen tør dog ikke føle sig helt sikker endnu.
Alle bolde kan nemlig stadig ryge tilbage i luften efter det forestående folketingsvalg, hvis der bliver flertal til rød blok.
- Men jeg vil da håbe, at der kan skabes et bredt flertal for banen – og resten af planen - så det er noget, der bærer igennem, uanset valgresultat, siger Ib Kristensen.
FacebookTwitterKopier linkEmner:Ib Kristensen (politiker)|Jens Ejner Christensen (politiker)|Vejle|Dansk Folkeparti|Jernbaneanlæg




https://www.dr.dk/nyheder/indland/danske-ida-fik-knust-sit-ben-paa-loejpe-hoejesteret-afviser-ankesag-fra-skiloeber

IndlandDanske Ida fik knust sit ben på løjpe: Højesteret afviser ankesag fra skiløber Norges Højesteret forkaster 19-årigs ankesag, efter han torpederede en dansk pige på ski.
En nu 19-årig norsk mand har fået sin ankesag forkastet.
(© PRIVATFOTO)Af Christina Nordvang Jensen og Anton Lind13.
mar.
2019 kl.
15.
42 | opdateret 13.
mar.
2019 kl.
16.
18Bemærk: artiklen er mere end 30 dage gammelLæs opRettelse: Artiklens rubrik er blevet ændret fra "Danske Ida fik knust sit ben på løjpe: Skiløber dømt ved Højesteret", da det er mere præcist.
En dansk familie har nu endelig fået ro efter flere års tovtrækkeri i det norske retssystem om en sag, der udviklede sig til et principielt spørgsmål ved Norges Højesteret.
For to år siden blev den nu 12-årige danske pige Ida Warberg Sejersen kørt ned på en skibakke af en norsk skiløber, og hendes højre ben blev knust i sammenstødet.
Ulykken fik et retslig efterspil, og der er nu faldet endelig dom i sagen.
En nu 19-årig norsk mand var ved to retsinstanser blevet dømt for sin rolle i ulykken.
Han valgte derefter at anke sagen til Højesteret, som nu har truffet endelig afgørelse om at forkaste anken.
Dermed står landsrettens dom ved magt.
Den lød på 17 dages betinget fængsel samt et krav om at betale 75.
000 norske kroner i erstatning til den danske familie.
Idas mor, Nina Warberg Sejersen, er glad for, at familien endelig kan få lukket sagen.
- Vi er utrolig lettede og taknemmelige for, at der er retfærdighed til i retssystemet.
Og lettede over at få sat punktum i en sag, der har fyldt urimeligt meget i mere end to år nu, fordi skadevolder er blevet ved at anke domfældelserne.
Nu kan vi se fremad og fokusere al vores energi på at få Ida bedst muligt igennem de næste store operationer, skriver hun til DR Nyheder.
Kunne være blevet slået ihjelIda Warberg Sejersen, der begyndte at stå på ski, da hun var to år gammel, var som ti-årig allerede en habil skiløber,Men på en skiferie for to år siden fik hun evnerne til at stå på ski ødelagt, efter den på daværende tidspunkt 17-årige norske mand kørte hende ned på en skiløjpe.
Danskeren fik i sammenstødet med nordmanden knust sit højre ben, der fik alvorlige skader på blandt andet lårben, skinneben og ankel.
Den danske pige er blevet opereret otte gange efter sammenstødet med den 17-årige norske skiløber.
Landsretten i Norge siger, at han ikke passede godt nok på.
(© PRIVATFOTO)Sammenstødet kunne nemt have kostet hende livet, har familien fået at vide.
- Vi har en speciallægeerklæring, hvor der står, at havde han ramt bare lidt ved siden af, var hun blevet slået ihjel, fortalte hendes mor, Nina Warberg Sejersen, til DR Nyheder i februar.
Kan skiløbere gøres ansvarlige?
Sagen udviklede sig til at blive et afgørende spørgsmål for skisport i Norge.
Højesteret skulle nemlig tage stilling til, om en skiløber overhovedet kan gøres ansvarlig for en skade hos en anden skiløber i et område uden særlige fartgrænser og køreregler.
Mandens forsvarsadvokat har kaldt sammenstødet 'et hændeligt uheld' og argumenteret for, at man ikke skal straffe sports- og fritidsaktiviteter, da 'der er en accept af, at der er en øget risiko for en skade'.
Det var både byretten og landsretten - og nu også Højesteret - uenig i.
De kendte nordmanden skyldig i at have kørt uforsvarligt stærkt og have forvoldt 'betydelig skade' på andres liv.
Manden har hele tiden nægtet sig skyldig og sagt, at han havde styr på sin kørsel på skibakken.
Afgørende for familien og få placeret skyldenDerfor har det været afgørende for Idas mor, Nina Warberg Sejersen, at få afgjort, hvem der havde skylden for uheldet.
- Det er vigtigt for både Ida og os, at tre retsinstanser nu har slået fast, at ansvaret var skadevolders, og at det ikke bare var uagtsomt men groft uagtsomt at tilsidesætte ethvert hensyn til andre menneskers liv og førlighed og skade Ida for livet, som han gjorde, skriver hun til DR Nyheder.
Hun understreger, at familien ikke er hævngerrige, og at strafudmålingen og oprejsningserstatningens størrelse derfor har været underordnet.
- Men særligt i lyset af skadevolders manglende ansvarserkendelse og hans udsagn i retten om, at han intet angrer og ikke har ændret kørestil, har Ida og vi haft behov for at få slået ansvaret fast fra officiel side, skriver hun.
Ni operationer og mén for livetVidner har fortalt, at manden, der angiveligt kørte om kap med en ven, kørte meget stærkt, og en ekspert har vurderet, at hans fart var omkring 64 kilometer i timen, skriver TV2 Norge.
Sammenstødet har givet Ida Warberg Sejersen permanente mén.
Pigen kommer ifølge lægerne aldrig til at stå på ski igen, og hun vil mærke følgerne resten af livet.
Hun kan heller ikke hoppe på trampolin eller have idræt på lige fod med andre i skolen, og hun skal snart opereres for niende gang.
Norske læger har allerede fastlagt, at hun er 20 procent invalid.
Familien ser også dommen som afgørende for skiløbere generelt i Norge.
- Det er blevet slået fast, at man – naturligvis – har et ansvar til at tage hensyn til og passe på sine medmennesker, også når det gælder fritidsaktiviteter som skiløb.
Og det, synes vi, er et uhyre vigtigt og betryggende signal fra samtlige norske retsinstanser, skriver hun.
FacebookTwitterKopier linkEmner:Højesteret|Skisport|Norge|Retsvæsen|TV 2 (tv-kanal)




https://www.dr.dk/sporten/cykling/cort-viser-storform-i-frankrig-vinder-fjerde-etape-af-paris-nice

CyklingCort viser storform i Frankrig: Vinder fjerde etape af Paris-Nice4.
etape af Paris-Nice fik en dansk vinder, da Magnus Cort satte de øvrige ryttere i et udbrud.
Magnus Cort vinder fjerde etape af Paris-Nice.
13.
mar.
2019 kl.
16.
34Bemærk: artiklen er mere end 30 dage gammelLæs opMagnus Cort føjede endnu en flot sejr til sit cv, da den danske cykelrytter onsdag sejrede på 4.
etape i det store etapeløb Paris-Nice.
Astana-rytteren stak af på den sidste kilometer efter af have siddet i udbrud med en gruppe af ryttere.
Thomas De Gendt fra Lotto Soudal-holdet blev nummer to, mens Trek-Segafredos Giulio Ciccone måtte tage til takke med tredjepladsen.
Læs også:Cort får oprejsning efter EM-skuffelse med etapesejr i World Tour-løbPå papiret lignede Cort ellers den hurtigste rytter i flokken, men han valgte alligevel at køre væk før spurten.
Og da den stærke bornholmer udnyttede en bakke til at stikke af, kunne de andre ikke følge med.
Sejren skriver sig ind blandt Corts største meritter.
Tidligere har han blandt andet vundet to etaper i Vuelta a España, en i Tour de France og en i Binck Bank Tour.
Magnus Cort kigger sig over skulderen og kan konstatere, at han kan køre alene over målstregen.
Holdt konkurrenterne bag sig26-årige Cort havde siddet med i et stort udbrud på den 212 kilometer lange etape, der bød på flere krævende stigninger.
Med ti kilometer til mål havde de cirka 50 sekunder til feltet, men det var nok til at holde konkurrenterne fra at nærme sig.
Feltet drønede i mål 48 sekunder efter Cort, og her var løbets dobbelte etapevinder Dylan Groenewegen (Jumbo-Visma) ikke iblandt.
Han måtte slippe et godt stykke før mål og mistede dermed sin førertrøje.
Den overtages af den alsidige polak Michal Kwiatkowski (Sky), som i det samlede klassement fører foran Corts holdkammerat Luis León Sanchez og Quick-Steps Philippe Gilbert.
Den bedst placerede dansker er Cort selv på 35.
-pladsen.
/ritzau/FacebookTwitterKopier linkEmner:Dylan Groenewegen (cykelrytter)|Frankrig|Magnus Cort (cykelrytter)|Cykelsport|Quick-Step Team




https://www.dr.dk/nyheder/udland/ole-ryborg-britisk-no-deal-afstemning-i-aften-er-en-illusion

BrexitSe temaAf DR's EU-korrespondentOle Ryborg - DR's EU-korrespondentUdlandOle Ryborg: Britisk 'no-deal'-afstemning i aften er en illusionAfstemning i London har ingen betydning for, om Storbritannien forlader EU uden en aftale.
I aften skal de britiske parlamentarikere beslutte, om de ønsker at forlade EU uden en aftale.
13.
mar.
2019 kl.
18.
00Bemærk: artiklen er mere end 30 dage gammelLæs opI Strasbourg kørte EU's lovgivningsmaskine her til eftermiddag i noget, som nærmest kan betegnes som automatgear.
EU har nemlig sat kursen støt og sikkert mod at gennemføre den beslutning, som Storbritannien traf den 29.
marts 2017.
Den dag mødte den britiske EU-ambassadør, Tim Barrow, op hos formanden for Det Europæiske Råd, Donald Tusk.
Med i hånden havde han et brev fra den britiske premierminister, Theresa May, hvor hun informerede EU om, at Storbritannien med udgangspunkt i artikel 50 i EU's traktat havde bestemt sig for, at briterne forlader EU 29.
marts 2019.
Her overrækker Tim Barrow brevet fra den britiske premierminister til Donald Tusk.
Beslutningen blev registreret, og den er juridisk bindende.
Det er Storbritanniens beslutning, og EU kan ikke ændre den.
Har forberedt sig på 'no deal'Siden den 29.
marts 2017 har de resterende EU-lande haft travlt.
Følg afstemningen i aften på dr.
dkI aften skal de britiske parlamentarikere stemme om, hvorvidt de vil forlade EU med eller uden en aftale.
Du kan følge afstemningen her på dr.
dk og på dr.
dk/tv fra klokken 19.
45.
Dels har de forhandlet vilkårene for skilsmissen med Storbritannien.
Det har været lange forhandlinger, som i november endte med en næsten 600 sider lang skilsmisseaftale, der blev bakket op af både Theresa May og de øvrige 27 EU-lande.
Udover skilsmisseaftalen har EU-landene også brugt mange kræfter på at forberede sig på, hvad der skal ske, hvis forhandlingerne skulle ende med, at aftalen mellem EU og Storbritannien i sidste ende ikke ville blive godkendt.
For udover at blive godkendt af medlemslandene skal aftalen også godkendes af det britiske parlament og af Europa-Parlamentet.
Mens EU's politiske ledere stadig håber på, at politikerne i Storbritannien vil godkende aftalen, så forbereder EU sig samtidig på, at det ikke vil ske.
Den britiske premierminister, Theresa May, var i begyndelsen af ugen i Strasbourg for at forhandle tilføjelser på plads til sin aftale med kommissionsformand Jean-Claude Juncker.
Nye love skal mindske 'no deal'-konsekvenserEU-landene er parate til at indføre toldkontrol, når der kommer varer fra Storbritannien til EU efter 29.
marts.
Og på en række områder arbejder EU-politikerne hårdt på at mindske, at en britisk EU-exit uden aftale skal få alt for mange konsekvenser.
Onsdag vedtog medlemmerne af Europa-Parlamentet en stribe nye love, som mindsker nogle af de praktiske konsekvenser af en brat britisk EU-exit.
Det gælder alt fra lovgivning, som gør det muligt for eksempelvis britiske Erasmus-studerende at gøre deres studieophold i EU-landene færdigt efter brexit, til eksempelvis godkendelser, som betyder, at fly stadig kan flyve mellem EU og UK, og at togene, som kører fra London gennem kanaltunellen til Bruxelles og Paris, kan fortsætte uden vanskeligheder efter brexit.
Ingen har ønsket at stoppe hverken fly eller tog.
Men ikke desto mindre er der regler, som skal ændres, for at de kan fortsætte.
Afstemning i aften uden betydningSer man bort fra detaljerne, er symbolikken tydelig i dag, hvor de britiske politikere i aften skal stemme om, hvorvidt de vil forlade EU uden en aftale.
For mens det britiske underhus forventes at vedtage, at Storbritannien ikke skal forlade EU uden en aftale, fortsætter EU's lovgivningsmaskine med at vedtage lovgivning, som forbereder EU på en britisk exit uden en aftale.
Og forklaringen er enkel:Uanset hvor mange britiske parlamentsmedlemmer, som i aften stemmer for, at Storbritannien ikke skal forlade EU uden en aftale, så er det en afstemning, som ikke har nogen som helst betydning for, om Storbritannien forlader EU uden en aftale.
Beslutningen om, at Storbritannien forlader EU den 29.
marts 2019, er allerede truffet.
Og hvis ikke beslutningen ændres, er Storbritannien ude af EU den dato.
Storbritannien skal efter planen forlade EU den 29.
marts i år.
Må bede om udskydelseFor at ændre den beslutningen kan Storbritannien foretage tre valg:1Storbritannien kan forlade EU med den aftale, som Theresa May har indgået med EU.
2Storbritannien kan anmode EU om, at brexit udskydes til senere.
3Storbritannien kan meddele EU, at landet ikke længere ønsker at forlade EU.
Hvis ikke Storbritannien gør en af de tre ting, så forlader briterne EU den 29.
marts i år.
Så hvis et flertal i det britiske parlament i aften beslutter, at Storbritannien ikke skal forlade EU uden en aftale, så er det i sig selv ikke en beslutning, der kan stoppe en britisk EU-exit den 29.
marts.
Det er nødvendigt for Theresa May også at sikre, at der er et flertal i det britiske parlament for en af de tre valgmuligheder.
Da der ikke er flertal for Theresa Mays aftale - og der heller ikke er flertal for at droppe brexit - så peger pilen i retning af, at Theresa May kan blive nødt til at bede EU om at få brexit-datoen udskudt.
De 27 EU-lande er som udgangspunkt parate til at udskyde den britiske EU-exit.
De ønsker heller ikke en rodet brexit uden en aftale.
Men EU-landene kræver også, at Theresa May er i stand til at forklare, hvad hun vil bruge udskydelsen til:Er det for at holde en ny folkeafstemning?
Er det for at få hendes egen aftale godkendt i parlamentet – selv om de britiske parlamentarikere har afvist aftalen to gange?
Eller er det bare fordi Storbritannien har brug for mere tid til at forberede sig på at forlade EU uden en aftale?
Har kun tre valgEU-landene vil afkræve en forklaring fra Theresa May, når hun møder op til EU-topmøde i Bruxelles i næste uge.
Og hvis Theresa May ønsker at udskyde brexit til efter valget til Europa-Parlamentet i maj, så vil de samtidig kræve, at Storbritannien deltager i det valg og vælger nye medlemmer til parlamentet.
De britiske medlemmer af parlamentet kan i aften bestemme, at Storbritannien forlader EU uden en aftale.
Men de kan ikke bestemme, at Storbritannien ikke skal forlade EU uden en aftale.
Hvis de ønsker at forlade EU uden en aftale, er de nødt til at vælge noget andet oveni:Mays aftale, ingen brexit eller en udskydelse af brexit.
Alle andre valg er en illusion.
Eller som den hollandske premierminister, Mark Rutte, angiveligt har udtalt:- At stemme for, at Storbritannien ikke må forlade EU uden en aftale, er det samme, som hvis Titanic stemte for, at isbjerget skulle flytte sig.
FacebookTwitterKopier linkEmner:Donald Tusk (politiker)|EU|EU-forhold|Europa-Parlamentet|Storbritannien




https://www.dr.dk/nyheder/udland/britiske-virksomheder-advarer-foer-afstemning-no-deal-vil-vaere-katastrofalt

BrexitSe temaUdlandBritiske virksomheder advarer før afstemning: 'No deal' vil være katastrofalt for industrienMuligheden for et brexit uden en aftale med EU rykker tættere på og skaber frygt blandt britiske organisationer.
Den britiske bilindustri frygter at et hårdt brexit vil medføre tab af jobs og milliarder af pund.
Af Oliver Fruergaard13.
mar.
2019 kl.
16.
57Bemærk: artiklen er mere end 30 dage gammelLæs opDet vil koste bilindustrien job og milliarder af pund, hvis de britiske parlamentarikere i aften beslutter at forlade EU uden en aftale med resten af unionen.
Sådan lyder meldingen fra den britiske brancheorganisation Society of Motor Manufacturers and Traders (SMMT) ifølge Sky News, efter landets premierminister Theresa May tirsdag fik nedstemt sin skilsmisseaftale med 149 stemmer.
Følg afstemningen i aften på dr.
dkI aften skal de britiske parlamentarikere stemme om, hvorvidt de vil forlade EU med eller uden en aftale.
Du kan følge afstemningen her på dr.
dk og på dr.
dk/tv fra klokken 19.
45.
Skilsmisseaftalen lagde op til en overgangsperiode på 21 måneder, hvor Storbritannien vil fortsætte med at følge alle EU's regler og stadig være underlagt EU-domstolens afgørelser.
Samtidig skulle EU-landene og briterne bruge overgangsperioden på at blive enige om en handels- og samarbejdsaftale.
Med skilmisseaftalen ude af ligningen skal parlamentet nu stemme om, hvorvidt Storbritannien skal forlade EU uden en aftale - et såkaldt 'hårdt brexit'.
- Det vil være katastrofalt for industrien, lyder det fra administrerende direktør i SMMT Mike Haws.
Et hårdt brexit vil nemlig stoppe den gnidningsfrie handel og hæve produktionsomkostninger, siger han.
Virksomhederne kigger mod afgrundenFlere bilvirksomheder har allerede advaret mod, at et hårdt brexit kan øge omkostningerne og gøre virksomhederne mindre konkurrencedygtige.
BMW fortalte i sidste uge, at virksomheden ovevejer at rykke produktionen af Mini-biler ud af Storbritannien, hvis landet forlader EU uden en aftale.
Mini vil nemlig ikke kunne absobere en stigning i omkostninger på over 10 procent, hvis der fremover kommer told på bildele og biler, der skal eksporteres til EU, siger bestyrelsesmedlem Peter Schwarzenbauer til Sky News.
Branchedirektøren i SMMT opfordrer det britiske parlament til at afvise et hårdt brexit, når der i aften skal stemmes.
Også den britiske erhvervsorganisation Confederation of British Industry, der repræsenterer næsten 200.
000 virksomheder i Storbritannien, frygter et hårdt brexit, som generaldirektør Carolyn Fairbairn mener vil ramme virksomhederne "som en hammer".
Hun kalder gårsdagens afstemning "et cirkus" og opfordrer både Labour og Conservatives om at samarbejde hen imod en løsning.
- Folks job og levebrød afhænger af det, siger hun.
FacebookTwitterKopier linkEmner:EU|Storbritannien|Theresa May (politiker)|EU-Domstolen|Erhverv




https://www.dr.dk/nyheder/regionale/fyn/beredskabet-ser-tilbage-paa-togulykken-naesten-alt-gik-godt-men-vi-gjorde-det

Togulykke på StorebæltsbroenSe temaFynBeredskabet ser tilbage på togulykken: Næsten alt gik godt - men vi gjorde det svært for de pårørendeIndsatsen under den store redningsaktion på Storebælt var god, viser intern evaluering.
I dag blev politikerne i Region Syddanmark præsenteret for en intern evaluering om beredskabets håndtering af togulykken 2.
januar på Storebæltsbroen.
Af Carl Odorico, Signe Wolthers og Sine Skott13.
mar.
2019 kl.
17.
01Bemærk: artiklen er mere end 30 dage gammelLæs opDet var en massiv redningsindsats, som læger, ambulance- og beredskabfolk stod med den 2.
januar, da et lyntog forulykkede på Storebæltsbroen.
Men der er kun små eller mindre fejl at spotte efter det store redningsarbejde.
Det konkluderer en intern evaluering af redningsarbejdet ved den værste togulykke i Danmark i 30 år, der i dag blev præsenteret for politikerne i Region Syddanmark.
UlykkenUlykken skete på vestbroen mellem Fyn og Sprogø.
Otte passagerer omkom, og 16 blev kvæstet, da den forreste del af et lyntog på vej mod København blev ramt af en løsrevet lastbiltrailer fra et modkørende godstog.
De var i dag samlet for at se på, hvad man kan lære af erfaringerne, hvis en lignende ulykke skulle ske igen.
- Generelt må vi sige, at vi er bestået.
Men når der sker så stor en ulykke, så er der altid ting, der kan gøre bedre, og det skal vi have evalueret, siger Mads Skau, der er formand for præhospitalsudvalget i Region Syddanmark.
Det gik godtBeredskabet havde været igennem flere øvelser inden ulykken, og det var meget værdifuldt, da ulykken så skete, fortæller Mads Skau.
- Overordnet set kan vi se, at forberedelserne har været gode nok, da ulykken indtraf, siger han.
I alt deltog 13 ambulancer, 3 akutlægebiler og 2 akutlægehelikoptere i redningsarbejdet den 2.
januar.
Steen Schougaard Christensen, der er direktør for Ambulance Syd, er enig i, at det gode samarbejde mellem politi, brandvæsen og ambulancerne var meget vigtigt.
- Der er mange forskellige beredskaber, der arbejder sammen under store ulykker.
Og derfor er et godt samarbejde alfa og omega, siger han.
Det samlede indtryk er en velfungerende indsats, hvor alle involverede var bekendt med deres opgaver, og hvor opgaverne blev løst fuldt ud tilfredsstillende.
Konklusion fra evalueringenGenerelt er det lægefaglige personale stolte af det redningsarbejde, som de udøvede 2.
januar, siger beredskabsansvarlig læge Søren Jepsen.
- Jeg synes, det var tilfredsstillende hele vejen igennem.
Vi samlede blandt andet alle de ikke-tilskadekomne og bragte dem i sikkerhed, så vi også hurtigt kunne give psykologisk nødhjælp, siger Søren Jepsen.
Det skal ændresSelvom den interne evaluering af redningsarbejdet stort set hele vejen igennem er positiv, så er der nogle områder, der skal forbedres.
Mange af de pårørende havde svært at finde ud af, hvor de skulle henvende sig.
Der blev ikke meldt et telefonnummer ud, så de havde svært ved at få svar på deres mange spørgsmål.
- Der opstod nogle problemer, hvor pårørende ringede til sygehusene, til politiet og så videre.
Og de problemer bliver der arbejdet videre med, måske endda nationalt, siger beredskabsansvarlig læge Søren Jepsen.
Efter ulykken har Ambulance Syd ændret proceduren, hvis der er personale, der ikke kan komme på arbejde på Fyn, fordi Storebæltsbroen er lukket, så indkalder de straks andet personale, så de altid er i fuld beredskab.
Hos Ambulance Syd har evalueringen efter redningsarbejdet betydet, at man nu har ændret nogle procedurer.
På grund af den stærke blæst på ulykkesdagen var Storebæltsbroen spærret, og det betød faktisk, at ti ambulancereddere i Ambulance Syd ikke kunne komme på arbejde.
- I det øjeblik, Storebæltsbroen lukker, starter vi nu med at tilkalde det fornødne mandskab for at være sikker på, at alle beredskaber er oppe at køre, siger direktør i Ambulance Syd Steen Schougaard Christensen.
Det er stadig ikke fastlagt, hvad der præcist skete under ulykken, og Havarikommissionen arbejder fortsat på en rapport, der undersøger sagen til bunds.
Politiet vil også først komme med deres evaluering af håndteringen af ulykken, når Havarikommissionen offentliggør sin rapport.
FacebookTwitterKopier linkEmner:Ulykker|A/S Storebælt|Korsør|Nyborg|Region Syddanmark




https://www.dr.dk/nyheder/regionale/midtvest/en-af-verdens-stoerste-koedaedere-fanget-foerste-gang-i-danmark

Midt- og VestjyllandEn af verdens største kødædere fanget for første gang i DanmarkEn fisker fra Thyborøn fik en uventet fangst i nettet, da han hev en seksgællet haj ombord.
Den seksgællede haj kan blive op til 6 meter og veje op til 1.
000 kilo.
Af Mette Skov-Jensen og Mona Aaberg13.
mar.
2019 kl.
14.
56Bemærk: artiklen er mere end 30 dage gammelLæs opFor første gang nogensinde er der fanget en seksgællet haj i dansk farvand.
- Vi kunne se, at der lå noget stort, fortæller fisker Tobias Konnerup.
Normalt er det torsk og rødspætter, der bliver hevet ombord på kutteren Nalle L153 fra Thyborøn.
Så da Tobias Konnerup spottede en stor fisk i fangsten, fik han noget af en overraskelse.
Især da han senere fandt ud af, at fangsten, en seksgællet haj, aldrig tidligere er fanget i dansk farvand.
(.
.
.
) aldrig har jeg fanget så stor en haj før.
Tobias Konnerup, fisker- Der ligger mange skibe ude og fanger fisk hele tiden.
Så det er lidt spændende, at det er den første nogensinde, der er blevet hevet op i dansk farvand, fortæller Tobias Konnerup, der sejlede ud fra havnen i Thyborøn på kutteren.
Der har tidligere været rygter om, at arten har været i dansk farvand.
Men nu er det altså dokumenteret.
Til stor glæde for ekspert på Statens Naturhistoriske Museum Henrik Carl.
- Det er en af verdens største kødædende hajer, og det er fedt at få dokumenteret, at arten er i Danmark, siger Henrik Carl, der er videnskabelig medarbejder hos Statens Naturhistoriske Museum i København.
Med sine savtakkede tænder kan den seksgælles haj bide en sæl midt over.
Billedet er ikke fra den nyligt fangede haj, men fra en udstillet haj på Naturhistorisk Museum.
 Den seksgællede haj kan blive op til seks meter.
Billedet her er også fra en udstillet haj på Naturhistorisk Museum.
(Foto: Naturhistorisk Museum.
)1 / 2Med sine savtakkede tænder kan den seksgælles haj bide en sæl midt over.
Billedet er ikke fra den nyligt fangede haj, men fra en udstillet haj på Naturhistorisk Museum.
1 / 2Den seksgællede haj kan blive op til seks meter.
Billedet her er også fra en udstillet haj på Naturhistorisk Museum.
(Foto: Naturhistorisk Museum.
)2 / 2Aldrig set en lignendeHverken Tobias Konnerup eller hans kolleger på kutteren havde tidligere set en fisk som denne.
- Normalt fanger vi marsvin, hvaler og små hajer, men jeg kunne se, at det ikke var en haj, jeg nogensinde havde fanget før.
Og aldrig har jeg fanget så stor en haj før, fortæller fiskeren og forklarer, at den måtte hives op med et spil, fordi den var så stor.
Den lever på dybt vand, og den bliver ikke regnet farlig for mennesker.
Henrik Carl, Naturvidenskabelig MuseumAf nysgerrighed tog fiskerne billeder af den ukendte fisk, og efter at have vist den til venner og folk på havnen endte Tobias Konnerup med at kontakte videnskabelig medarbejder Henrik Carl fra Statens Naturhistoriske Museum for at få svar på, hvad det var, der var gået i nettet.
- Han sagde, at det var nemt at se, for den havde seks gæller.
Og at det åbentbart ikke var en, man havde fanget i dansk farvand før, siger Tobias Konnerup.
Ikke farlig for menneskerSelvom hajen vejede mellem 120-150 kilo og var omkring to meter lang, var det blot en unge.
Den seksgællede haj kan nemlig veje op til 1.
000 kilo og blive mellem fem og seks meter lang.
FAKTADe 14 dokumenterede hajfangster i Danmark:Pighaj, sildehaj, småplettet rødhaj, gråhaj, rævehaj, brugde, sorthaj, haveengel, grønlandshaj, trekanthaj, blåhaj, stjernehaj, ringhaj og seksgællet haj.
Kilde: Fiskeatlas- Store hajer fascinerer og interesserer mange mennesker.
Der er jo mange, som overhovedet ikke aner, at vi har hajer i dansk farvand, lyder det fra Henrik Carl.
Hajen æder sæler og delfiner, som den med sine store og savtakkede tænder kan bide midt over.
Men man skal dog ikke frygte at møde den, hvis man bader i Vesterhavet.
- Den lever på dybt vand og bliver ikke regnet som farlig for mennesker, beroliger Henrik Carl.
Læs også:Kæmpe haj fanget ved den jyske vestkyst: Dens hale slår ihjel som et sværdHajen var død, da fiskerne fik den ombord, og den blev smidt overbord umiddelbart efter at være blevet dokumenteret på billeder.
Men med fangsten af den seksgællede haj i dansk farvand er der nu dokumenterede oplysninger om fangster af 14 forskellige hajarter herhjemme.
FacebookTwitterKopier linkEmner:København|Statens Naturhistoriske Museum|Naturhistorisk Museum|Thyborøn|Videnskab




https://www.dr.dk/nyheder/kultur/film/anmelder-overmandet-af-ny-netflix-film-undgaar-alle-action-klicheerne-og-er

FilmlandSe temaAf Filmanmelder og vært på FilmlandPer Juul CarlsenFilm og serierAnmelder overmandet af ny Netflix-film: Undgår alle action-klichéerne - og er overraskende spændende80'er-tjubang med en begavet bagside, skriver anmelder om actionfilmen 'Triple Frontier'.
- Triple Frontier' er på ingen måde det største og bedste hverken Mark Boal, J.
C.
Chandor, Oscar Isaac eller Ben Affleck har rørt ved.
Men det ender alligevel som en actionfilm med personlighed, skriver anmelder.
(© Melinda Sue Gordon/Netflix)13.
mar.
2019 kl.
15.
01Bemærk: artiklen er mere end 30 dage gammelLæs opVisse øjeblikke er bare blevet eviggyldige i filmens verden.
Hvis to mennesker, der har det svært med hinanden, bliver presset sammen i en situation i begyndelsen af en film, ved vi, at de har forelsket sig, inden det hele er slut.
'Triple Frontier'Instruktør: J.
C.
ChandorMedvirkende: Oscar Isaac, Ben Affleck, Garret HedlundPremiere: 13.
marts på NetflixSådan fungerer romantiske komedier.
Hvis en gammel, fordrukken eller livstræt sportsstjerne overtager et hold uduelige amatører, ved vi, at de inden længe præsterer et helt utroligt resultat.
Sådan er sportsfilm om underdogs.
Og hvis en håndfuld aldrende elitesoldater mødes for at udføre det sidste, nemme kup, inden de går på pension, ved vi, at det går helt galt.
Sådan er det i actionfilm, eksempelvis i Netflix' 'Triple Frontier', hvor Oscar Isaac og Ben Affleck leder en gruppe på fem tidligere elitesoldater, der er grundigt trætte af at rejse verden rundt og nedkæmpe fjender for deres land.
I 'Triple Frontier' skal fem seje elitesoldater nappe pengene fra en sydamerikansk narkoboss, der gemmer sig i en fæstning i junglen.
(© Netflix)Det eneste, de har fået ud af det, er kugler i kroppen og smadrede knæ, mens skrivebordspamperne i jakkesættene har scoret hæderen og pengene.
Ben Afflecks sammenbidte karakter Redfly forsøger for eksempel at få økonomien til at hænge sammen i sin lille familie, men har ikke fået andet end en vrissen teenagedatter ud af anstrengelserne.
Og Garret Hedlunds Ben skraber penge sammen ved at banke løs på andre tabere i nogle usle boksekampe.
Guf for action-tosserDet lugter af en kommentar til et moderne USA, hvor skellet mellem rig og fattig vokser og vokser.
Forfatteren bag 'Triple Frontier', Mark Boal, havde også et godt blik for den lille mands tab i den store mands krig i sine manuskripter til Irak-filmene 'In the Valley of Elah' og 'The Hurt Locker'.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Og han havde det ikke mindst i manuskriptet til 'Detroit', der handlede om raceoptøjer i den amerikanske storby i 1960'erne.
Men økonomiske problemer har alle dage været en drivkraft i fortællinger om hårde halse, uanset om det har været i westerns, bankrøverfilm eller actionfilm.
80'er-actionhelte som Sylvester Stallone og Steven Seagal har altid elsket at påtage sig rollen som den lille og ærlige, men desillusionerede mand, der skal have økonomi og værdighed op at stå med en sidste opgave.
'Triple Frontier' er altså klassisk guf for action-tosser.
Fem seje elitesoldater skal nappe pengene fra en sydamerikansk narkoboss, der gemmer sig i en fæstning i junglen.
Og så er det hjem igen og nyde resten af livet.
Hvor svært kan det være?
Det ville selvfølgelig være en mærkelig film, hvis alt gik så skide nemt, som Oscar Isaac og kompagni forestiller sig.
Og inden længe er de fem helte på håbløs flugt henover Andesbjergene med alt for mange penge på slæb.
Dødtrætte af at dræbeMen Mark Boal og instruktøren J.
C.
Chandor, der blandt andet stod bag den meget anderledes gangsterfilm 'A Most Violent Year', tilhører den mere eftertænksomme og modne afdeling af actionsegmentet.
Der er langt fra Isaacs 'Pope' og Afflecks 'Redfly' til Stallones 'Rambo'.
- Det er forbavsende så lidt spændende, Ben Affleck og Oscar Isaac får gjort deres to hovedpersoner,  mener anmelder.
(© Melinda Sue Gordon/Netflix)De fem taberhelte i 'Triple Frontier' er for eksempel dødtrætte af at dræbe – og når de alligevel er nødt til det, og det er de tit, er det med et dybt suk og en undskyldning.
Det er på grænsen til at være ufrivilligt komisk, for hvem regner dog med at udplyndre en Pablo Escobar-lookalike uden at ende i et blodigt shootout?
Det er den svære balancegang, Boal og Chandor bakser med i 'Triple Frontier'; at være 80'er-tjubang med et begavet, tænksomt og socialt sigte.
Det er forbavsende så lidt spændende, Ben Affleck og Oscar Isaac får gjort deres to hovedpersoner.
Til gengæld har filmen en jordnær, krybende spænding i den sidste halvdel, hvor Boal og Chandor formår at undgå alle slidte kneb i actionfilm og i stedet gå sine egne veje.
'Triple Frontier' er på ingen måde det største og bedste, hverken Mark Boal, J.
C.
Chandor, Oscar Isaac eller Ben Affleck har rørt ved.
Men det ender alligevel som en actionfilm med personlighed.
Læs også:Anmelder på halen over ny film om 'galt geni': Får en til at føle sig i live(© Netflix)FacebookTwitterKopier linkEmner:Ben Affleck (skuespiller)|Sylvester Stallone (skuespiller)|Netflix|Soldater|Detroit




https://www.dr.dk/nyheder/penge/radius-sagen-vicedirektoer-bliver-nu-politianmeldt-stemmemisbrug

PengeRadius-sagen: Vicedirektør bliver nu politianmeldt for stemmemisbrugKAB-vicedirektør Flemming Strøm stemte 3.
000 gange på sig selv til bestyrelsesvalg.
Flemming Strøm trak sig i går fra bestyrelsesposten i Radius.
(© KAB pressefoto)Af Nis Kielgast13.
mar.
2019 kl.
14.
05Bemærk: artiklen er mere end 30 dage gammelLæs opEn vicedirektør i boligselskabet KAB bliver nu politianmeldt, efter at han har stemt 3.
000 gange på sig selv for at sikre sig en plads i elselskabet Radius' bestyrelse.
Anmeldelsen kommer fra iværksætteren og investoren Rasmus Visby, der har været med til at afdække sagen.
Efter KAB i går annoncerede, at Flemming Strøm trækker sig fra bestyrelsesposten, mener han, at der er grundlag for en anmeldelse.
- En af mine venner sagde til mig, at det er jo faktisk stemmesnyd.
Det står der i straffelovens paragraf 116 og 117, og eftersom man (KAB, red.
) har valgt at sige, at man ikke har fået lov til at bruge disse stemmer, er det aktuelt med den paragraf, siger Rasmus Visby i radioprogrammet Følg Pengene på P1.
Tager anmeldelse med sindsroSagen drejer sig om vicedirektør i KAB, Flemming Strøm, som fik to sekretærer til at gå ind på Radius' hjemmeside og stemme på deres chef.
Ved valget til bestyrelsen havde hver elmåler én stemme, og sekretærerne havde adgang til lister med mindst 3000 elmålernumre fra opgange og vaskekældre i de ejendomme, KAB bestyrer.
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til RadiusMed de mange stemmer kom Flemming Strøm ind i bestyrelsen, men da fremgangsmåden blev kendt, udløste det så meget kritik, at han i går valgte at trække sig.
- Baseret på det, der skete i går, har jeg nu anmeldt det til politiet, for jeg vil gerne have en efterforskning, siger Rasmus Visby.
KAB’s administrerende direktør Jens Elmelund er dog ikke bekymret for anmeldelsen.
- Det må vi jo tage til efterretning og se frem til, hvordan politiet vil se på sagen.
Umiddelbart vil jeg dog sige, at vi ser på det politiarbejde med sindsro, siger han.
Straffesag kan blive sværDen sindsro hos KAB kan siger jura-lektor Henning Fuglsang Sørensen fra Syddansk Universitet godt forstå: For de to paragraffer i straffeloven kan sandsynligvis ikke bruges i denne her sag.
- De ting, der er kriminaliseret efter bestemmelsen, er, hvis man forsøger at påvirke valg til offentlige organer.
Det er for eksempel Folketinget og kommunalbestyrelsen.
Men det tager ikke sigte på bestyrelsesvalg til private selskaber, siger jura-lektor Henning Fuglsang Sørensen fra Syddansk Universitet.
Og Radius er ikke et offentligt selskab i klassisk forstand.
Det er et aktieselskab, der er ejet af aktieselskabet Ørsted, hvor staten ejer 50,1 procent af aktierne.
Derfor vil det ifølge Henning Fuglsang Sørensen næppe kunne defineres som et offentligt selskab.
- Men hvordan bestemmelsen bruges i denne her sag er i sidste ende op til anklagemyndigheden og domstolene at vurdere, siger han.
FacebookTwitterKopier linkEmner:KAB|Syddansk Universitet|København|Kriminalitet|Bolig- og ejendomsselskaber




https://www.dr.dk/nyheder/penge/endelig-en-god-brexit-nyhed-briter-demonterer-bombe-under-dansk-baconeksport

BrexitSe temaPengeEndelig en god brexit-nyhed: Briter demonterer bombe under dansk baconeksportDer kommer ikke tårnhøje toldsatser på svinekød, hvis brexit ender uden en aftale.
Svinekød fra Tican bliver ramt mindre hårdt end ventet, hvis brexit ender uden en aftale.
Af Nis Kielgast13.
mar.
2019 kl.
15.
53Bemærk: artiklen er mere end 30 dage gammelLæs opHos slagteriet Tican har man længe skuet over Nordsøen med bekymring i blikket.
Tican sender 15.
000.
000 kilo kød til Storbritannien om året, og den eksport har været i farezonen på grund af brexit.
Vi tror, at vi kan sælge de danske varer til de kvalitetsbevidste engelske forbrugere.
Så vi ser ret fortrøstningsfuldt på situationen.
Ove Thejls, administrerende direktør, TicanMen i dag kom der gode nyheder.
Den britiske regering har offentliggjort de toldsatser, som vil træde i kraft, hvis Storbritannien forlader EU uden en aftale.
Hos Tican kigger man først og fremmest på svinekød.
Her kunne toldsatsen efter EU's regler om handel med lande uden for unionen være havnet på op til 40 procent, men nu lover den britiske regering, at tolden højest bliver 5-8 procent.
- Det er faktisk toldsatser, der ligger i underkanten af det, vi havde forventet.
En told på fem procent fordyrer selvfølgelig varen, men det er ikke nogen katastrofe, siger Ove Thejls, administrerende direktør i Tican.
’Vi tager det ret roligt’Hos slagteriet har man allerede kæmpet med eksporten, fordi det britiske pund er faldet i kurs og dermed har gjort det danske kød dyrere.
Et ’no-deal’-scenarie, hvor Storbritannien og EU ikke kan blive enige om en aftale, ville kunne have betydet så høje prisstigninger oven i, at det kunne blive meget besværligt at komme af med kødet.
Men fem procent er til at klare, mener slagteridirektøren.
- Englænderne er relativt kritiske forbrugere, og naturligvis vil andre lande forsøge at tage markedsandele fra os.
Men det tager vi forholdsvis roligt, for vi har veletablerede kontakter i England.
En beskeden toldsats vil selvfølgelig belaste varens pris, men vi tror, at vi kan sælge de danske varer til de kvalitetsbevidste engelske forbrugere.
Så vi ser ret fortrøstningsfuldt på situationen, siger Ove Thejls.
Desuden er Storbritannien ved at blive mindre vigtig for slagteriet.
Tican har forberedt sig på brexit længe ved at satse på eksport til andre lande, og det er især lykkedes at komme ind på markederne i Japan og Australien.
Det britiske parlament skal i aften beslutte, om Storbritannien skal have mulighed for at forlade EU uden en aftale.
Du kan følge afstemningen live her på dr.
dk.
FacebookTwitterKopier linkEmner:Ove Thejls (erhvervsleder)|Storbritannien|Tican|EU|EU-forhold




https://www.dr.dk/nyheder/udland/mays-plan-forbliver-uklar-efter-spoergetime

BrexitSe temaUdlandMays plan forbliver uklar efter spørgetimePremierminister Theresa May stod i dag skoleret for parlamentet, efter de i går afviste hendes skilsmisseaftale med EU.
Storbritanniens premierminister, Theresa May, under dagens spørgetime i det britiske parlament.
Af Maya Nissen13.
mar.
2019 kl.
16.
05Bemærk: artiklen er mere end 30 dage gammelLæs opDet gik som sædvanlig hårdt for sig i det britiske parlament, da premierminister Theresa May skulle igennem sin ugentlige spørgetime.
Øverst på dagsordenen var - ikke overraskende – brexit, og ikke mindst den afstemning, der venter parlamentsmedlemmerne i aften.
Her skal de stemme enten ja eller nej til en 'no deal'-brexit den 29.
marts - altså om landet på den dato skal forlade EU uden en aftale om blandt andet fremtidig handel og told.
Det sker efter, at Theresa May i går aftes fik nedstemt endnu et aftaleforslag til en skilsmisseaftale med EU.
I dag måtte den konservative premierminister, som næsten har mistet stemmen af de seneste dages debat, igen forsvare sig over for både politiske modstandere og kolleger.
- Vi så først og fremmest en meget hæs Theresa May, men vi så også igen en Theresa May, der forsøgte at forklare sig over for et stærkt kritisk parlament, fortæller DR’s korrespondent i Storbritannien, Kim Bildsøe Lassen.
Det skal der ske nu- Efter at Underhuset har forkastet Mays skilsmisseplan, så skal de onsdag beslutte, om de vil forlade EU med eller uden en aftale - en såkaldt 'no deal'-aftale.
Hvis parlamentarikerne siger ja tak til 'no deal', så forlader Storbritannien EU uden en aftale den 29.
marts – og det fremtidige handelsforhold mellem EU og Storbritannien baserer sig på WTO-regler.
- Hvis Underhuset afviser en 'no deal'-løsning, så skal parlamentarikerne torsdag beslutte, om de vil udskyde brexit-datoen – der altså lige nu er 29.
marts.
Hvis der er opbakning til det, så skal Theresa May overtale EU til det samme.
May har tidligere sagt, at hun ikke ønsker at udskyde brexitdatoen – og har samtidig advaret mod, at muligheden for at forhandle en aftale på plads med EU ikke bliver nemmere, hvis datoen bliver udskudt.
Fri afstemning for de konservativeUnder spørgetimen blev både regeringens eget forslag men også en række ændringsforslag diskuteret, hvoraf flere er fremsat af stærke kritikere af May fra hendes eget parti.
En af de mest kritiske stemmer ved dagens spørgetime var dog oppositionsleder og formand for Labour Jeremy Corbyn.
Følg afstemningen i aften på dr.
dkI aften skal de britiske parlamentarikere stemme om, hvorvidt de vil forlade EU med eller uden en aftale.
Du kan følge afstemningen her på dr.
dk og på dr.
dk/tv fra klokken 19.
45.
Han spurgte blandt andet ind til premierministerens egen holdning til det forslag, som i aften skal til afstemning.
Her slog premierministeren fast, at hun vil stemme for regeringens forslag om ikke at forlade EU uden en aftale.
Hun slog samtidig fast, at afstemningen om 'no deal'-forslaget for de konservative bliver en 'free vote', hvilket vil sige, at parlamentsmedlemmerne ikke er forpligtet til at følge partilinjen.
Bliver regeringens forslag accepteret, venter der - sandsynligvis i morgen - endnu en afstemning, hvor parlamentet skal stemme om en forlængelse af artikel 50, altså en udskydelse af brexit til et senere tidspunkt.
I så fald skal der findes en ny løsning for det britiske EU-farvel, som parlamentet kan blive enige om.
EU har på forhånd afvist at genforhandle skilsmisseaftalen.
Et ja til regeringens forslag udelukker dog ikke, at Storbritannien på et senere tidspunkt kan forlade EU uden aftale.
Det gælder altså kun i forbindelse med den aftalte om exit den 29.
marts.
Svært at se en løsningStemmer parlamentet nej til aftenens forslag, vil Storbritannien forlade EU uden nogen form for aftale om fremtidig handel og told den 29.
marts.
Herefter vil al samhandel mellem EU og Storbritannien basere sig på WTO-regler.
Hvad der ligger i kortene fra Theresa May og regeringens side, forbliver fortsat i det uvisse efter dagens spørgetime, fortæller Kim Bildsøe.
- Det er stadig uklart, hvad May og regeringens plan er – udover at få overstået de to afstemninger, der venter i parlamentet her til aften og i morgen.
Det må forventes, at de så bagefter kommer med en plan for, hvordan Storbritannien kan forlade EU.
Men lige nu er det rigtigt svært at se, hvordan der kan findes en løsning på det her, siger han.
Aftenens afstemning er planlagt til at starte klokken 20 dansk tid.
FacebookTwitterKopier linkEmner:EU|Jeremy Corbyn (politiker)|Storbritannien|Theresa May (politiker)|EU-forhold




https://www.dr.dk/nyheder/politik/oppositionspartier-meget-asfalt-i-infrastrukturaftale

PolitikOppositionspartier: For meget asfalt i infrastrukturaftaleFlere partier i rød blok kritiserer regeringen og DF's aftale om infrastruktur.
Regeringen og Dansk Folkeparti har indgået en aftale om infrastruktur, hvor der blandt andet skal laves flere nye veje.
13.
mar.
2019 kl.
13.
40 | opdateret 13.
mar.
2019 kl.
13.
53Bemærk: artiklen er mere end 30 dage gammelLæs op112,7 milliarder kroner vil regeringen og Dansk Folkeparti investere i infrastrukturen fra 2021 til 2030.
Men aftalen møder ikke jubelråb hos flere partier i den røde blok.
Her mener man, at der er for meget fokus på asfalt og for lidt fokus på klima.
Læs også:Mette Frederiksen om indgået trafikaftale: 'Minder meget om, hvad vi selv har foreslået’- Hvis det stod til Enhedslisten, havde vi hellere investeret massivt i cykler, busser og jernbaner.
- At blive ved med at bygge og udvide veje har helt og aldeles intet perspektiv, for efter få år vil de selv samme nyanlagte motorveje igen være fyldte, siger Enhedslistens transportordfører, Henning Hyllested, i en skriftlig kommentar.
- Vi bliver simpelthen nødt til at gøre noget for at få flere til at vælge cyklen, bussen og toget, og her leverer regeringen overhovedet ikke, siger han.
Problemer klares ikke med asfalt aleneDe Radikales transportordfører, Andreas Steenberg, konstaterer, at det er godt, at regeringen og DF ønsker et mere sammenhængende Danmark, men at asfalt ikke løser alt.
- Det er fornuftigt at tænke i at få alle dele af Danmark til at hænge sammen.
Men det hele kan ikke løses med asfalt alene.
- Og der er grønne mangler både i forhold til kollektiv trafik og grønne biler, siger Steenberg i en skriftlig kommentar.
For at være med i aftalen med regeringen er DF droppet ud af aftalen om Togfonden med rød blok.
Den skulle ellers sikre, at togpassagerer kun bruger en time på at komme frem mellem hver af Danmarks fire store byer.
Læs også:Regeringen og DF enige om 110 milliarder til nye veje og togstrækningerDet var den daværende S-R-SF-regering, som i 2013 indgik en aftale med Enhedslisten og DF om en modernisering af jernbaneinfrastrukturen.
- Det er beskæmmende at se, hvordan Dansk Folkeparti løber fra aftalen om Togfonden, siger Hyllested.
Han konstaterer desuden, at regeringen ikke har fokus på at skabe en infrastruktur, der "understøtter bæredygtig transport".
Løser ikke problemer med forureningHos SF er der også kritik fra transportordfører Karsten Hønge.
- Fremtiden kalder på mere kollektiv transport, flere letbaner, bedre og hurtigere togforbindelser, men det skal man desværre kigge rigtig langt efter i regeringens aftale.
- 80 procent af de nye projekter i deres plan er veje, og det løser altså ikke de store problemer med trængsel og forurening, som vi allerede i dag står med, siger Hønge i en skriftlig kommentar.
Aftalen mellem regeringen og DF betyder blandt andet, at der skal være jernbaneprojekter og indkøb af tog for op mod 71,5 milliarder kroner.
Blandt ny infrastruktur er en tredje Limfjordsforbindelse og en forlængelse af både Hillerød- og Frederikssundmotorvejen i Nordsjælland.
/ritzau/FacebookTwitterKopier linkEmner:Henning Hyllested (politiker)|Karsten Hønge (politiker)|Dansk Folkeparti|Kollektiv trafik|Sjælland




https://www.dr.dk/sporten/haandbold/kvindelandsholdet/teenager-faar-chancen-i-danmarks-golden-league-trup

KvindelandsholdetTeenager får chancen i Danmarks Golden League-trupLandstræner Klavs Bruun Jørgensen har udtaget Anna Opstrup Kristensen til det kommende Golden League-stævne.
Klavs Bruun Jørgensen har udtaget endnu et talent til holdet til det kommende Golden League-stævne i Frankrig.
13.
mar.
2019 kl.
12.
06Bemærk: artiklen er mere end 30 dage gammelLæs opEn hjernerystelse holder landsholdsmålmand Althea Reinhardt ude af næste uges Golden League-stævne i Frankrig.
Den 22-årige Odense-målmand har onsdag sendt afbud til turneringen, da hun fortsat ikke føler sig kampklar, efter at hun for godt to uger siden blev ramt af en bold i hovedet.
Odense Håndbolds Althea Reinhardt bliver ikke klar til Golden League.
Landstræner Klavs Bruun Jørgensen har i stedet udtaget det 18-årige målmandstalent Anna Opstrup Kristensen fra Skanderborg Håndbold.
- Vi har set mange målvogtere an på landsholdet gennem årene, og Anna er den næste i rækken.
- Hun er et stort talent, der har stået en flot sæson i Skanderborg, og nu giver vi hende chancen for at vise sig frem på den helt store scene, siger landstræneren i en pressemeddelelse fra Dansk Håndbold Forbund.
Klavs Bruun Jørgensen rejser til Frankrig med tre målvogtere.
Ud over Anna Opstrup Kristensen er det Team Esbjergs Sandra Toft og Amalie Milling fra København Håndbold.
Danmark møder Norge, Frankrig og Rumænien i Golden League-stævnet, der begynder torsdag.
Den danske trup til Golden League ser således ud:Målvogtere: Sandra Toft, Amalie Milling, Anna O.
KristensenStregspillere: Kathrine Heindahl, Stine Bodholt, Sarah Iversen.
Fløjspillere: Fie Woller, Lærke Nolsøe, Freja Cohrt, Trine Østergaard, Mathilde Hylleberg.
Bagspillere: Anne Mette Hansen, Kristina Jørgensen, Line Haugsted, Mie Højlund, Stine Jørgensen, Nadia Offendal, Lotte Grigel, Louise Burgaard, Celine Lundbye.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Lærke Nolsøe (håndboldspiller)|Frankrig|Skanderborg|Håndbold




https://www.dr.dk/nyheder/udland/guvernor-suspenderer-alle-henrettelser-i-californien

UdlandGuvernør suspenderer alle henrettelser i CalifornienOverlagt drab er forkert, mener Californiens guvernør, som vil sætte et foreløbigt stop for henrettelser.
Gavin Newsom fra Det Demokratiske Parti blev valgt som ny guvernør i Californien ved valget i november sidste år.
(Arkivfoto) )13.
mar.
2019 kl.
11.
54Bemærk: artiklen er mere end 30 dage gammelLæs opCaliforniens guvernør, Gavin Newsom, vil sætte alle henrettelser i den amerikanske delstat i bero.
Newsom, der repræsenterer Demokraterne, underskriver et dekret om sagen i dag, oplyser hans kontor.
Det betyder, at samtlige 737 dødsdømte fanger i Californien foreløbig får udsat deres henrettelse.
Det vil gælde i hvert fald i den tid, Newsom er guvernør.
Han vil også tilbagerulle de kritiserede regler om dødssprøjter og lukke et nyt henrettelseskammer i San Quentin-fængslet, som aldrig har været i brug.
- Overlagt drab på en anden person er forkert, og som guvernør vil jeg ikke føre tilsyn med henrettelsen af noget menneske, siger Newsom i en skriftlig udtalelse.
Newsom betegner dødsstraffen som "en fejlslagen" politik, der har været "diskriminerende over for anklagede, der er psykisk syge, sorte og brune, eller som ikke har råd til dyr retshjælp".
Dødsdømte løslades ikkeHan siger som argument for at suspendere dødsstraffen, at den ikke virker afskrækkende på kriminelle.
Desuden er den spild af skatteydernes penge og en problematisk straf, fordi den er "uigenkaldelig og uoprettelig i tilfælde af menneskelige fejl".
Ingen indsatte på dødsgangen bliver løsladt, og der bliver heller ikke ændret på allerede afsagte domme, oplyser guvernørens kontor.
Californien har ikke foretaget en henrettelse siden 2006, da actionfilmstjernen Arnold Schwarzenegger var delstatens guvernør.
Han var valgt for Republikanerne.
Newsoms tiltag møder kritik fra formanden for anklagemyndigheden i Los Angeles, Michele Hanisee.
Hun mener, at Newsom "undertrykker Californiens indbyggeres vilje" og i stedet tager mere hensyn til egne ønsker med dette "forhastede og uovervejede" skridt.
Ros fra AmnestyTrine Christensen, der er generalsekretær i Amnesty Internationals danske afdeling, roser Californiens guvernør for "et beundringsværdigt skridt".
- Der har i USA længe været en tendens hen imod afskaffelsen af dødsstraf, hvor også virksomheder som danske Lundbeck har spillet en vigtig rolle ved at sikre, at deres medikamenter ikke bliver misbrugt, siger hun og tilføjer:- Langt færre mennesker bliver henrettet i USA.
Sidste år var det 25, i 1999 blev 99 henrettet.
Men der er stadig hundredvis af mennesker på dødsgangene, hvor de ofte sidder i årtier.
Derfor er det her en ekstrem vigtig udvikling i Californien, hvor hovedparten af USA's dødsdømte befinder sig.
/ritzau/APFacebookTwitterKopier linkEmner:Californien|USA|Amnesty International|Anklagemyndigheden|Trine Christensen (organisationsleder)




https://www.dr.dk/sporten/fodbold/badmintonchef-bekymrer-sig-frem-mod-ol-vi-er-pressede

FodboldBadmintonchef bekymrer sig frem mod OL: 'Vi er pressede'Flere af de førende danske makkerskaber i double er brudt op den seneste tid, hvilket bekymrer badmintonchef.
Carsten Mogensen og Mathias Boe har stoppet samarbejdet.
13.
mar.
2019 kl.
13.
21Bemærk: artiklen er mere end 30 dage gammelLæs opDansk badminton har tradition for at vinde medaljer til OL, men det bliver sværere at få medaljer med hjem fra legene i Tokyo i 2020.
Det vurderer elite- og sportschef i Badminton Danmark, Jens Meibom, efter at flere af de danske doubler den seneste tid har stoppet samarbejdet eller karrieren.
- Vi er pressede i forhold til at levere medaljer til OL i 2020.
Vi står klart med færre chancer, end vi gjorde i 2016 og 2012.
Det er faktuelt, og det må vi prøve at navigere i, siger Meibom til Jyllands-Posten.
Tirsdag annoncerede Christinna Pedersen, at hun indstiller karrieren på topplan, hvilket betyder, at mixeddouble-makkeren, Mathias Christiansen, står uden makker.
Grøde i talentudviklingenChristinna Pedersen vandt OL-sølv for tre år siden i Rio i kvindernes double sammen med Kamilla Rytter Juhl, der stoppede karrieren sidste år på grund af graviditet.
Derudover er den rutinerede duo i herredouble med Mathias Boe og Carsten Mogensen gået hver til sit og fundet sammen med andre makkere.
I 2012 vandt Boe og Mogensen OL-sølv i London.
De bedste medaljechancer er i øjeblikket i herresingle, hvor Danmark står med flere stærke navne - blandt andre den tidligere verdensmester Viktor Axelsen.
Viktor Axelsen vandt sølv ved All England for få dage siden.
Elite- og sportschef Jens Meibom ser grøde i talentudviklingen, så på længere sigt vurderer han, at dansk badmintons olympiske muligheder i doublerne ser lovende ud.
- Jeg er stolt over udviklingen, de unge spillere har haft de senere år.
Men på den korte bane er det sandsynligvis ikke helt nok til at erstatte de par, der er stoppet.
- Til gengæld håber vi på at stå tilsvarende stærkt til OL i 2024, siger han.
Dansk badminton vandt to medaljer - en sølv og en bronze - ved OL i Rio.
Det samme var tilfældet ved OL i London i 2012.
/ritzau/FacebookTwitterKopier linkEmner:Kamilla Rytter Juhl (badmintonspiller)|Viktor Axelsen (badmintonspiller)|Badminton|Badminton Danmark|London




https://www.dr.dk/nyheder/udland/seks-spoergsmaal-og-svar-bildsoee-giver-bud-paa-hvad-der-sker-efter-i-aften

BrexitSe temaUdlandSeks spørgsmål og svar: Bildsøe giver bud på, hvad der sker efter i aftenDR's Storbritannien-korrespondent forklarer, hvad ugens anden dramatiske brexit-afstemning indebærer.
I aften skal de britiske politikere afgøre, om de vil træde ud af EU uden en aftale.
Af Kim Bildsøe Lassen - Storbritannien-korrespondent - London13.
mar.
2019 kl.
14.
14Bemærk: artiklen er mere end 30 dage gammelLæs opI går blev den britiske premierminister Theresa Mays seneste forsøg på en brexit-aftale med EU nedstemt med stort flertal i det britiske parlament.
Men afstemningen er ikke afslutningen på ugens politiske drama i Storbritannien og EU.
Følg afstemningen i aften på dr.
dkI aften skal de britiske parlamentarikere stemme om, hvorvidt de vil forlade EU med eller uden en aftale.
Du kan følge afstemningen her på dr.
dk og på dr.
dk/tv fra klokken 19.
45.
For i aften klokken 20 følger næste del af føljetonen, som handler om vilkårene for den to-årige "separation" når Storbritannien udtræder.
Her skal de britiske parlamentarikere forholde sig til, om forhandlingerne med EU skal stoppes og landet udtræde helt uden en aftale, efter planen 29.
marts.
DR's korrespondent i Storbritannien, Kim Bildsøe, giver svar på, hvad der er på spil.
Hvad skal Underhuset stemme om i aften?
Theresa May holder spørgetime efter gårsdagens afstemningsnederlag.
Parlamentet skal afgøre, hvorvidt det vil udelukke at forlade EU uden en aftale - den såkaldte no-deal.
Langt de fleste forventer, at det beslutter parlamentet, men der er usikkerhed.
Usikkerheden handler blandt andet om, at Teresa May i aftes gjorde der klart, at konservative medlemmer kan stemme efter deres egen overbevisning og ikke skal følge partilinjen.
Der vil altså ikke fra partiets ledelse være en anbefaling af, hvad man skal stemme.
May selv forventes at stemme for at udelukke no-deal.
Er der en reel mulighed for flertal for 'ingen EU-aftale'?
Demonstranter foran det britiske parlament i dag.
Der kan opstå flertal for no-deal, hvis tilstrækkeligt mange konservative stemmer i den retning.
En del vil også stemme for forslaget, selv om de egentlig ønsker en aftale.
Det er, fordi de mener, at det vil svække UK’s forhandlingsmuligheder ganske dramatisk, hvis man fjerner truslen eller muligheden for at forlade EU uden en aftale.
Hvad vil konsekvenserne være af 'no-deal'?
Britiske eksportvirksomheder frygter det værste, hvis det bliver en "no deal".
Økonomiske udfordringer på alle måder.
For virksomheder, der handler med udlandet vil det betyde nye krav og regler, som vil gøre handel vanskeligere.
For enkeltpersoner vil det betyde usikkerhed om muligheden for at blive i UK (eller for briter at blive i en andet EU-land).
Danske virksomheder handler meget med briterne – og både de, og for eksempel landbrug og fiskeri, vil blive hårdt ramt.
Hvad så, hvis der er flertal for at forlade EU med en aftale?
En aftale med EU indebærer en to-årig omstillingsperiode, hvor det fremtidige forhold skal forhandles.
Hvis man får endnu en genforhandlet aftale, som godkendes i Underhuset, så vil man i første omgang få en overgangsperiode på to år, hvor alle regler vil være som nu.
Med andre ord vil enkeltpersoner og virksomheder få tid til at omstille sig på fremtiden.
Og fremtiden vil netop være det, der så skal forhandles om.
Skilsmissen vil altså være på plads, men derefter skal man i gang med at finde ud af, hvordan man i fremtiden skal leve og handle sammen.
Hvad kan en udskydelse af udtrædelsen bruges til af briterne?
En udsættelse kan give May - eller en efterfølger - lidt mere tid til at få en aftale gennem parlamentet.
Mere tid til at få tingene på plads.
Der er skepsis i EU, og man kræver, at der er en plan med at udskyde de nødvendige beslutninger.
Uenigheden i parlamentet er så stor, at man med en udskydelse køber lidt ekstra tid og så håber, at man kan finde sammen om en aftale.
Overlever Teresa May de næste dage?
Mange briter er efterhånden trætte af brexit-føljetonen.
Der er pres på hende fra alle sider.
De borgerlige britiske aviser opfordrer hende i stort antal til at gå, fordi, som de siger, hun ikke har mere at tilbyde.
En del af hendes partimedlemmer er helt enige, og i går opfordrede mange til, at man i regeringen for alvor drøfter, om man har den rigtige leder.
May går dog næppe uden kamp.
Og spørgsmålet er også, hvem der lige har lyst til at overtage posten i de her afgørende uger med stor mulighed for at fejle på dramatisk vis.
FacebookTwitterKopier linkEmner:EU|Storbritannien|Theresa May (politiker)|EU-forhold|Erhverv




https://www.dr.dk/nyheder/indland/fik-20-ars-faengsel-i-byret-bandemedlem-frifundet-drabsforsog-i-landsretten

IndlandFik 20 års fængsel i byret - bandemedlem frifundet for drabsforsøg i landsrettenTo tilfældige cyklister blev såret, da et bandemedlem fra LTF i 2017 skød vildt omkring sig på Nørrebro.
13.
mar.
2019 kl.
12.
03Bemærk: artiklen er mere end 30 dage gammelLæs opEn 28-årig mand og medlem af banden Loyal to Familia er i Østre Landsret blevet frifundet for drabsforsøg på tilfældige i København.
Han er i stedet skyldig i at have udsat dem for fare.
Derved er landsretten kommet frem til en anden afgørelse end Københavns Byret.
Byretten idømte i foråret 2018 manden 20 års fængsel for drabsforsøg mod to tilfældige cyklister på Nørrebrogade.
Læs også:Bandemedlem får 20 års fængsel for at skyde på cyklisterHer havde den dengang 26-årige mand natten til 21.
september 2017 bevæget sig ud på den yderste del af Nørrebrogade, hvor han trak en pistol og affyrede 11 skud på mindre end et minut.
Derefter fortsatte han videre ind mod byen til Den Røde Plads, hvor han rettede våbnet mod to tilfældige cyklister.
Enten onsdag eller torsdag ventes retten at afgøre, hvilken straf han skal have.
/ritzau/FacebookTwitterKopier linkEmner:København|Loyal To Familia|Københavns Byret|Organiseret kriminalitet|Sjælland




https://www.dr.dk/nyheder/politik/mette-frederiksen-om-indgaaet-trafikaftale-minder-meget-om-hvad-vi-selv-har

PolitikMette Frederiksen om indgået trafikaftale: 'Minder meget om, hvad vi selv har foreslået’Mette Frederiksen (S) melder sig klar til forhandlinger om tog, vej og broer i aftale mellem regeringen og DF.
Socialdemokratiets formand ser gode takter i regeringens udspil.
Af Lasse Bastian Larsen13.
mar.
2019 kl.
12.
01Bemærk: artiklen er mere end 30 dage gammelLæs opMette Frederiksen (S) ser gode takter i en ny aftale om Danmarks infrastruktur, som regeringen og Dansk Folkeparti i dag præsenterede på et pressemøde i Transportministeriet.
Når vi kigger på Limfjordsområdet, E45, dele af hovedstaden og henover Fyn, så er der behov for investeringer i infrastrukturen.
Mette Fredriksen, formand for Socialdemokratiet- Der er behov for investeringer nogle steder ikke mindst i motorveje, fordi der simpelthen er trængselsproblemer, siger S-formanden og understreger, at udspillet har mange lighedstræk med et udspil, som oppositionspartiet fremlagde tidligere i år.
Derfor er partiformanden klar til at forhandle planen.
Læs også:Regeringen og DF enige om 110 milliarder til nye veje og togstrækningerI den nye aftale er der afsat penge til nye projekter for mere end 110 milliarder.
Flest midler går til veje frem for jernbaner.
Kort over igangværende og nye baneprojekter i aftalen mellem regeringen og Dansk Folkeparti:Mette Frederiksen mener, det er vigtigt, at der også satses på den kollektive trafik i en ny aftale, men understreger samtidig, når det kommer til vejprojekter:- Når vi kigger på Limfjordsområdet, E45, dele af hovedstaden og henover Fyn, så er der behov for investeringer i infrastrukturen.
Støtter tredje LimfjordsforbindelseEn af de helt store poster i regeringens plan er en tredje Limfjordsforbindelse til over seks milliarder kroner, som efter planen skal igangsættes i 2024.
Mette Frederiksen, som stiller op til det kommende folketingsvalg i Nordjylland, er helt enig i den prioritering.
- Det er en rigtig god idé.
Vi nævner i vores infrastrukturudspil, at en tredje Limfjordsforbindelse er et af de projekter, som vi også meget gerne vil lave.
Regeringen og Dansk Folkeparti kan ikke gennemføre aftalen på denne side af folketingsvalget.
Derfor skal de tre regeringspartier og Dansk Folkeparti have flertal eller finde flertal for deres plan på den anden side af folketingsvalget, hvis den skal gennemføres.
Kort over igangværende og nye vejprojekter i aftalen mellem regeringen og Dansk Folkeparti:FacebookTwitterKopier linkEmner:Mette Frederiksen (politiker)|Socialdemokraterne|Dansk Folkeparti|Aalborg|Trafik




https://www.dr.dk/nyheder/regionale/nordjylland/stor-donation-hemmelig-koldkrigsbunker-er-faa-skridt-fra-aabne-som

NordjyllandStor donation: Hemmelig koldkrigsbunker er få skridt fra at åbne som museumRegan Vest kan åbne som museum, når alle 74 millioner er i kassen.
Almindelige mennesker vil fra 2021 kunne træde ind i regeringensbunkeren Regan Vest.
(© Christian Mailand)Af Klaus Videbæk13.
mar.
2019 kl.
10.
53Bemærk: artiklen er mere end 30 dage gammelLæs opDen atomsikrede bunker Regan Vest i Rold Skov i Himmerland er snublende tæt på at have finansieringen på plads, så bunkeren kan åbne som museum.
Det sker efter en donation på i alt 40 millioner kroner fra Realdania og Augustinusfonden, der har givet henholdsvis 30 og 10 millioner kroner.
Regan Vest blev opført fra 1963 til 1968 og skulle huse regeringen og dronningen i tilfælde af en atomkrig.
Bunkeren var en del af beredskabet frem til 2012, og siden har Nordjyllands Historiske Museum arbejdet på at få den 5.
500 kvadratmeter store bunker åbnet for offentligheden.
Med de 40 millioner kroner har man nu indsamlet 70,2 millioner kroner af de i alt 74 millioner kroner, som det vil koste at realisere projektet.
- Nu mangler vi lige det sidste lillebitte stykke.
Men mon ikke vi kommer over målstregen, siger museumsdirektør ved Nordjyllands Historiske Museum, Lars Chr.
Nørbach.
Regan Vest er en tidslomme med møbler, inventar og indretning fra 60'erne og 80'erne.
Udstillingscenter og stisystemer på vejUdover fondsdonationer har man modtaget 20 millioner kroner via finansloven og 9 millioner kroner fra Aalborg og Rebild Kommune.
Dertil kommer 1,2 millioner kroner fra Region Nordjyllands Vækstforum.
Pengene skal blandt andet bruges på at gøre bunkeren publikumsvenlig, så der er sikre veje ind og ud af bunkeren og et nyt udstillingscenter over jorden.
Derudover skal det gamle parcelhus foran bunkeren, hvor anlæggets tilsynsførende boede med sin familie, renoveres og indrettes som den så ud i 1980’erne.
- Og så skal der laves et stisystem i bakkerne og et læringscenter for folkeskoler, gymnasieklasser og lignende, fortæller Lars Chr.
Nørbach.
Efter planen skal bunkeren åbne i efteråret 2021.
FacebookTwitterKopier linkEmner:Regan Vest|Jylland|Nordjyllands Historiske Museum|Museer|Aalborg




https://www.dr.dk/nyheder/udland/eu-har-mistet-taalmodigheden-med-briterne-denne-usikkerhed-kan-ikke-vare-ved

BrexitSe temaUdlandEU har mistet tålmodigheden med briterne: 'Denne usikkerhed kan ikke vare ved'I aftes stemte de britiske parlamentarikere igen nej til en aftale, og igen i aften stemmer de.
EU's brexit-chefforhandler, Michel Barnier, kan ikke se meningen med en forlængelse af brexit, med mindre den britiske regering kan fortælle klart, hvordan den kan få opbakning til skilsmisseaftalen.
Af Per Bang Thomsen - Strasbourg13.
mar.
2019 kl.
13.
05Bemærk: artiklen er mere end 30 dage gammelLæs opDet nytter ikke noget at udskyde brexit til efter den 29.
marts, hvis ikke de britiske politikere kan fortælle klart og tydeligt, hvad de rent faktisk kan blive enige om.
Det var budskabet fra EU-toppen, da brexit her til formiddag var på dagsordenen i Europa-Parlamentet i Strasbourg.
Følg afstemningen i aften på dr.
dkI aften skal de britiske parlamentarikere stemme om, hvorvidt de vil forlade EU med eller uden en aftale.
Du kan følge afstemningen her på dr.
dk og på dr.
dk/tv fra klokken 19.
45.
- Hvis brexit skal forlænges, skal vi have en troværdig berettigelse, som der skal redegøres for, lød det fra Melania-Gabriela Ciot, som er europaminister i Rumænien, der for tiden har formandskabet for EU.
- Det er dem, der skal fortælle os, hvad de ønsker med hensyn til vores fremtidige forbindelser.
Der skal udstikkes en klar linje, og det forventer vi et svar på, tilføjede EU’s brexit-chefforhandler, Michel Barnier.
I går blev den skilsmisseaftale, som den britiske premierminister, Theresa May, sidste år indgik med EU, endnu engang nedstemt i det britiske parlament.
I aften skal de britiske parlamentarikere så tage stilling til, om de vil forlade EU med eller uden en aftale.
Hvis de beslutter sig for, at de vil forlade EU med en aftale, skal de så i morgen beslutte, om de vil udskyde brexit til efter den 29.
marts, som ellers er den formelle deadline.
Debatten i Europa-Parlamentet fandt sted dagen efter, at de britiske politikere endnu engang havde sagt nej til premierminister Mays brexit-aftale.
Aftalen bliver ikke genforhandletDet skal dog godkendes enstemmigt af stats- og regeringscheferne fra de resterende 27 EU-lande, og det vil i givet fald ske på EU-topmødet i næste uge.
Men hvad nytter det, når den britiske regering stadigvæk ikke kan samle et flertal for aftalen, lød spørgsmålet fra Michel Barnier.
Han påpegede, at den nuværende skilsmisseaftale ikke kan genforhandles, selvom den nu to gange er blevet nedstemt i det britiske underhus.
- Der kommer ikke flere forsikringer eller fortolkninger.
Vi kan ikke gå længere, påpegede han.
I er nødt til at beslutte jer i London, for denne usikkerhed kan simpelthen ikke vare ved.
Guy Verhofstadt, formand for Alde-gruppen- Efter disse afstemninger er det op til den britiske regering at komme med et forhåbentligt positivt budskab om, hvordan den ønsker at komme videre, så man endelig kan samle et konstruktivt flertal om et forslag.
Det er Det Forenede Kongeriges ansvar, sagde Michel Barnier og undersregede, at EU er klar til et 'no deal'-brexit, hvis det skulle komme dertil.
En lignende melding kom fra den belgiske europaparlamentariker Guy Verhofstadt, der har været Europa-Parlamentets koordinator under brexitforhandlingerne.
- Jeg er imod enhver form for forlængelse, hvis ikke det er baseret på en klar stillingtagen fra Underhuset, så vi er klar over, hvad de ønsker, sagde Guy Verhofstadt, der også er formand for den liberale Alde-gruppe i parlamentet, hvor både Venstre og De Radikale er medlemmer.
- I er nødt til at beslutte jer i London, for denne usikkerhed kan simpelthen ikke vare ved.
Det duer hverken for os eller for jer, sagde han.
Farage: Vi er en torn i øjet på jerEuropa-Parlamentet skal også godkende brexitaftalen, før den i givet fald kan træde i kraft.
Men Manfred Weber, der er formand for den konservative EPP-gruppe, lagde heller ikke skjul på sin frustration over brexit-processen.
Han mener, at det overskygger vigtigere emner, såsom handelspolitik, forholdet til USA og Kina samt det kommende europaparlamentsvalg, som EU i stedet bør tage sig af.
- Vi kan ikke blive ved med at bruge plads og energi på London, lød det fra Manfred Weber.
Det budskab var den stærkt EU-kritiske Nigel Farage enig i.
Den britiske europaparlamentariker var en af hovedkræfter bag det britiske farvel til EU i 2016, og han ønsker med egne ord ”bare at komme ud” af unionen.
Britiske Nigel Farage har været en af bannerførerne for det britiske farvel til EU.
- Vi har fået nok.
Vi har set den snerrende vrede over for vores land fra Verhofstadt, og vi har oplevet en konstant strøm af fornærmelser fra Tusk (formanden for Det Europæiske Råd, red.
).
Vi vil ikke styres af jer, men af os selv, sagde han og advarede samtidig mod nye brexitforhandlinger mellem briterne og EU.
- Vi vil ikke spilde fire år mere af vores liv, og vi er bare en torn i øjet på jer, sagde Nigel Farage, der har siddet i Europa-Parlamentet siden 1999.
- Jeg håber meget, at det her bliver min næstsidste tale, og at jeg ikke vender tilbage i juli.
Der er sikkert mange af jer, der vil dele den følelse, sagde han - og blev mødt af klapsalver fra flere af de fremmødte parlamentarikere.
Følg afstemningen LIVE i aftenFølg afstemningen her på dr.
dk, når vi i aften sender direkte fra det britiske underhus kl.
19.
45.
Vært Johannes Langkilde guider igennem afstemningen og vores korrespondent i London, Kim Bildsøe Lassen, analyserer.
FacebookTwitterKopier linkEmner:EU|EU-forhold|Europa-Parlamentet|Guy Verhofstadt (politiker)|Storbritannien




https://www.dr.dk/nyheder/penge/ulykkesfly-paa-jorden-presser-norwegian

Boeing 737 MAX 8Se temaPengeUlykkesfly på jorden presser Norwegian19 af lavprisselskabets afgange er aflyst i dag.
Det koster millioner for selskabet, der i forvejen er plaget af underskud.
Norwegian har 18 fly af den type, som styrtede i søndags, men selskabet har bestilt i alt 110.
Af Nis Kielgast13.
mar.
2019 kl.
11.
32Bemærk: artiklen er mere end 30 dage gammelLæs opDet kan blive rigtig dyrt for flyselskabet Norwegian, at Boeing-flyene 737 MAX 8 ikke må få luft under vingerne.
I kølvandet på den tragiske flyulykke i Etiopien i søndags blev flyvning med MAX 8-flyene i går suspenderet i EU, og det har foreløbig tvunget Norwegian til at aflyse 19 afgange i dag, viser en optælling fra det norske nyhedsbureau NTB.
Det, man allermindst ønsker sig, er denne type store afbrydelser.
Det kan sætte spørgsmålstegn ved, om man kan få de nye fly til tiden, eller om det skal udskydes.
Det giver en masse usikkerhed.
Jacob Pedersen, Sydbank18 af Norwegians 163 fly er Boeing 737 MAX 8, og de står nu på jorden.
Det er hård kost for et flyselskab, der i forvejen kæmper med økonomien.
Hver dag, et fly står på jorden, koster over en halv million kroner, lyder det fra aktieanalysechef i Sydbank, Jacob Pedersen.
- Man skal ud og se, om man kan finde andre fly eller ombooke folk, og det kommer til at ramme en masse passagerer.
Det er møgirriterende for passagererne, men det er også dyrt for Norwegian, siger han.
Vil sende regningen videreEfter et underskud på 2,5 milliarder norske kroner sidste år afværgede Norwegian sidste måned krisen ved at udstede nye aktier for tre milliarder.
Allerede nu lyder det da også fra Norwegian, at man ikke har tænkt sig at betale for problemerne med de nye fly.
- Vi regner med, at Boeing tager denne regning, lød den korte melding fra selskabet her til formiddag ifølge Reuters.
Hvis Boeing vælger at betale, bliver det til gengæld en kæmperegning for flyproducenten, for pt er der omkring 50 lande, der har spærret luftrummet for 737 MAX 8.
Kan forstyrre fremtidsplanerIfølge Jacob Pedersen er flyaflysningerne på kort sigt dog ikke det eneste problem for Norwegian.
På længere sigt var det nemlig planen, at Boeing 737 MAX 8 skulle spille en stor rolle.
Norwegian har i dag 18 fly, men selskabet har bestilt i alt 110 MAX 8’ere, og hvis planerne om at udvide flyflåden rammes, vil det også gøre ondt.
- Norwegian er i en situation, hvor man drejer på alle tænkelige håndtag for at forbedre indtjeningen, og det, man allermindst ønsker sig, er denne type store afbrydelser.
Det kan sætte spørgsmålstegn ved, om man kan få de nye fly til tiden, eller om det skal udskydes.
Det giver en masse usikkerhed, siger Jacob Pedersen.
FacebookTwitterKopier linkEmner:Boeing|Norwegian|Flyselskaber|Etiopien|Jacob Pedersen (analytiker)




https://www.dr.dk/nyheder/regionale/oestjylland/nederlag-til-gebyrkritikere-fik-kun-en-ud-af-fire-pladser-i-landets

BidragssatserSe temaØstjyllandNederlag til gebyrkritikere: Fik kun én ud af fire pladser i landets største udbyder af realkreditDer har været valg til repræsentantskabet i Forenet Kredit, der ejer Nykredit og Totalkredit.
Over 1.
100 østjyder var mødt op til valget, hvor bidragssatsernes, som alle realkreditlånere betaler til deres realkreditinstitut, var det varmeste emne.
Af Heikki Yding og Emma Lichscheidt13.
mar.
2019 kl.
11.
27Bemærk: artiklen er mere end 30 dage gammelLæs opDe udskældte bidragssatser på realkreditlån ser ikke ud til at blive sænket de kommende år.
Foreningen Fair Bidragssats, der kæmper for lavere bidragssatser, fik nemlig kun én af fire pladser, da der i går var valg til repræsentantskabet i Forenet Kredit, der ejer landets største realkreditselskab, Nykredit, og herunder Totalkredit.
Bidragssatserne er et beløb, alle realkreditlånere betaler til deres realkreditinstitut for administration og drift samt opbygning af kapital, så der er penge nok til, at realkreditinstituttet kan låne penge ud.
I aftes deltog over 1.
100 kunder i tre valgmøder i Østjylland, hvor fire medlemmer til repræsentantskabet i Forenet Kredit, der består af i alt 104 medlemmer, skulle vælges.
Chresten Ibsen, formanden for Fair Bidragssats, havde håbet at blive valgt ind, så han kunne modarbejde de høje bidragssatser indefra.
Derfor er han ærgerlig over aftenens udfald.
- Jeg kan ikke andet end at være skuffet over, at jeg ikke blev valgt ind, siger han.
Fair Bidragssats blev stiftet i 2016, da realkreditselskaberne hævede bidragssatserne til nye højder.
Selskaberne forsvarede stigningerne med, at de skulle ruste sig til skrappere kapitalkrav.
Faktisk er bidragssatsen steget og steget i mange år, og en ny rapport fra Konkurrence- og Forbrugerstyrelsen viser, at de danske boligejeres gennemsnitlige bidragsbetaling for deres realkreditlån er steget med 80 procent fra 2009 til 2018.
I lydklippet her fortæller seniorøkonom Morten Bruun Pedersen fra Forbrugerrådet Tænk, hvorfor han mener, at bidragssatserne er på for højt et niveau.
Forbrugerrådet TænkBidragssatserne er dog ikke steget siden 2016, men alligevel mener Fair Bidragssats, at de ligger alt for højt.
Repræsentantskabet i Forenet KreditRepræsentantskabet er øverste myndighed i Forenet Kredit, der er foreningen bag landets største realkreditinstitut Nykredit og herunder Totalkredit.
Det består af 104 medlemmer, som blandt andet står for at vælge foreningens bestyrelse, beslutte hvordan foreningens overskud skal fordeles og godkende ændringer af foreningens vedtægter.
70 repræsentanter vælges af og blandt kunderne i Nykredit og Totalkredit, mens 35 vælges af valggruppen Privat og 35 af Erhverv, 30 repræsentanter vælges af og blandt obligationsejere, og fire vælges af og blandt medarbejdere i Nykredit Realkredit A/S.
Kilde: Forenet KreditDerfor er Chresten Ibsen glad for, at foreningen trods alt fik én af de fire pladser, der var på valg, for han ser frem til, at der nu sidder endnu en helt almindelig boligejer på en ellers lang liste af fortrinsvis direktører, advokater, gårdejere og godsejere i repræsentantskabet i Forenet Kredit.
- Det er godt, at der kommer til at sidde en almindelig, kritisk boligejer i repræsentantskabet, siger han.
Pladsen gik til Troels Ravn Klausen fra Silkeborg.
- For mig personligt er det selvfølgelig en sejr, men vi havde da håbet, vi var flere, der kunne være kommet ind, siger han.
Troels Ravn glæder sig over at have fået en af de eftertragtede pladser i Forenet Kredit.
De tre andre østjyder, der blev valgt ind i repræsentantskabet i går, støtter ledelsen i Forenet Kredit.
Deriblandt Michael Mortensen.
- Det første og vigtigste er, at vi har et stærkt Nykredit.
Det gælder faktisk, om man er kunde i Nykredit eller andre realkreditinstitutter, for det er det, der holder hele bidragssatsen nede for os alle sammen, mener han.
FacebookTwitterKopier linkEmner:Konkurrence- og Forbrugerstyrelsen|Kreditforeninger|Fair Bidragssats|Økonomi|Jylland




https://www.dr.dk/sporten/oevrig/danmarks-bedste-speedskater-efter-fremragende-saesonafslutning-nu-skal-naeste-aar

Øvrig sportDanmarks bedste speedskater efter fremragende sæsonafslutning: Nu skal næste år være endnu bedreViktor Hald Thorup blev nummer 4 ved World Cuppen i Salt Lake City.
Viktor Hold Thorup sikrede sig en placering som nummer fire ved World Cuppen i Salt Lake City.
Af Andreas Kraul og Anne Hedegaard Petersen13.
mar.
2019 kl.
09.
05Bemærk: artiklen er mere end 30 dage gammelLæs op- Lige nu har jeg mest af alt lyst til at træne videre, men jeg må hellere tage en slapper.
Sådan lyder det fra Danmarks bedste speedskater Viktor Hald Thorup, der netop har indledt sin off-season og det med en god ro i maven.
Læs også:Dansk speedskater tilfreds efter VM uden topplaceringerSøndag kørte han sit sidste skøjteløb i denne sæson, og det blev noget af en succes for Hald Thorup, der sikrede sig en placering som nummer fire ved World Cuppen i Salt Lake City, hvilket er hans bedste World Cup-resultat nogensinde.
- Det er gået fremragende.
Det er den sæsonafslutning, jeg har drømt om, lyder det fra den 24-årige dansker.
Og man forstår godt, at speedskateren er glad og har lyst til at træne videre, for resultaterne flasker sig.
I forrige weekend satte sjællanderen ny personlig og dansk rekord ved VM All Round i Calgary i Canada.
Her blev han nummer ni på 5000 meter med en tid på 6.
18,25 og sluttede på en samlet 22.
plads.
- Det er vigtigt at slutte godt af.
Det betyder, at jeg kan gå ind i off-season en smule mere afslappet.
Det blev til en 5.
-plads for Viktor Hald Thorup, da mændenes OL-finale i massestart i speedskating blev afgjort.
Har brugt mere tid på skøjterneEn af grundene til at Viktor Hald Thorup har oppet sit niveau i sådan en grad, som han har, kan være, at han har brugt en stor del af sæsonen i USA og fået optimeret på nye parametre.
Han har haft en dagligdag i Salt Lake City, hvor han minimun dagligt har brugt tre timer på skøjterne, og selvom det til tider har været hårdt, så giver det pote nu.
- Det har været en stor omvæltning at være i USA, og jeg har lige skullet vænne mig til det.
Men jeg kan se, at det betaler sig, og jeg har fået det ud af det, som jeg gerne ville, lyder det fra Viktor Thorup Hald.
Speedskateren var på et fire måneders træningsophold i USA fra juli til oktober sidste år, hvor han mærkede store fremskridt især teknisk.
Herefter var han væk en periode, men kom så tilbage fire uger før VM i marts i år.
- Jeg har virkelig fundet ud af, at en god skøjteløber ikke bare er en god atlet.
Vi har regnet os frem til, at jeg har stået 257 procent mere på skøjter i år end sidste sæson, og det har åbnet mine øjne, forklarer han.
Sponsorkroner bliver afgørendeViktor Hald Thorup har som nævnt mest af alt lyst til at træne videre og give den gas, men sæsonen er så småt ved at være slut, og off-season er i gang.
Hald Thorup har helt fri de næste to uger, hvor han skal sove længe, spise usundt og mest af alt bare slappe af.
En glad Viktor Hald Thorup takker sin fans.
Herefter begynder han at bygge formen op igen, og først i maj starter han på sit træningsprogram.
Hvad og hvordan han skal træne, ved han, men hvor står stadig uklart.
Det kommer nemlig an på økonomien.
- Hvis budgettet holder, og jeg får det til at hænge sammen med sponsorer, vil jeg rigtig gerne tilbage til USA i december og være der resten af sæsonen, siger Viktor Thorup Hald.
Selvom det økonomiske står en smule uklart, er der ingen tvivl om, hvad den danske speedskater har af ambitioner for det næste år.
- Der skal køres VM i Salt Lake City til februar næste år, og det er klart mit største mål.
Jeg skal kappe de fem sekunder af, som jeg manglede i år, og det tror jeg på, at jeg godt kan, siger han.
- Jeg har klart fået mere selvtillid, og det er især på grund af de seneste resultater.
Jeg kan se og mærke, at træningen virker, og det gør mon motivation meget større.
FacebookTwitterKopier linkEmner:Viktor Hald Thorup (speedskater)|Salt Lake City|USA|Økonomi|Canada




https://www.dr.dk/nyheder/politik/ny-forbindelse-over-limfjorden-450-kilometer-veje-tog-og-nye-baner-regeringen-og-df

PolitikNy forbindelse over Limfjorden, 450 kilometer veje, tog og nye baner: Regeringen og DF indgår aftaleNy aftale kaster mere end 112,7 milliarder kroner efter ny infrastruktur.
Af Andreas Nygaard Just og Tobias Sydradal (video)13.
mar.
2019 kl.
10.
05 | opdateret 13.
mar.
2019 kl.
11.
34Bemærk: artiklen er mere end 30 dage gammelLæs opNye småveje, forbedrede motorveje, en tredje Limfjordsforbindelse og nye jernbanestrækninger for mere end 112,7 milliarder kroner frem mod 2030 er på vej.
Sådan lyder en ny aftale om Danmarks infrastruktur, indgået mellem regeringen og Dansk Folkeparti.
Aftalen bliver lige nu præsenteret på et pressemøde i Transportministeriet.
Samlet set skal aftalen sikre danskerne mindre tid på at rejse fra a til b, siger transportminister Ole Birk Olesen (LA).
Vi har fået luft til at få mange gode projekter ind i aftalen, som gør, at Danmark kommer i balance.
Infrastruktur skaber vækst, ikke kun i de store vækstområder, men i hele Danmark.
René Christensen, finansordfører for Dansk Folkeparti.
- Al god transportpolitik handler i meget høj grad om tid.
Altså den tid, vi ikke gider bruge på transport, fordi vi kan gøre noget bedre med dem.
Vi kan gå på arbejde, eller vi kan være sammen med vores familie og venner, siger han.
Den store plan skal forløses mellem 2021 og 2030, hvis regeringen og Dansk Folkeparti får den gennemført og indeholder planer for både veje, cykelstier og togstrækninger.
Regeringen og Dansk Folkeparti kan ikke nå at gennemføre aftalen på denne side af folketingsvalget.
Derfor skal de tre regeringspartier og Dansk Folkeparti have eller finde flertal for deres plan på den anden side af folketingsvalget, hvis den skal gennemføres.
Nye Limfjordsforbindelse med i aftalenI aftalen lægger regeringen op til at lave en ny og tredje Limfjordsforbindelse, som længe har været et stort ønske i Nordjylland, og samtidig skal den vestfynske motorvej udvides, og så kommer der tog fra Vejle til Billund.
Derudover indeholder planen en lang række projekter for at udvide Frederikssundsmotorvejen, der er afsat midler til ny midtjysk motorvej og udvidelse af motorveje på Sjælland.
- For at man kan gøre det, skal man have penge.
Man skal have mange penge.
Heldigvis strækker det sig over en årrække fra 2021 til 2030, og i sådan en årrække kan man godt skaffe mange penge, hvis man er en ambitiøs regering og et ambitiøst Dansk Folkeparti, siger Ole Birk Olesen.
Foruden udvidelser af eksisterende motorveje og anlæggelse af nye motorveje vil regeringen og Dansk Folkeparti også sætte en god klat penge af til at forbedre togforbindelserne i Danmark.
Helt nøjagtigt vil partierne sætte 71,5 milliarder kroner til at forbedre jernbanenettet og købe nye tog.
Det betyder blandt andet en ny bane på Fyn og en ny togstrækning fra Vejle til Billund.
Dansk Folkeparti opsiger forliget om TogfondenIndtil nu har Dansk Folkeparti været en del af forliget om Togfonden, som blev vedtaget af Thorning-regeringen sammen med Dansk Folkeparti og Enhedslisten.
Det forlig opsiger Dansk Folkeparti nu, for i stedet at tilslutte sig projektet i blå blok.
Dermed lægger partiet op til at spænde ben for timemodellen, der blandt andet indeholdt en togbro over Vejle Fjord for at sikre, at det kun tager en time at rejse mellem landets fire største byer - det er den såkaldte timemodel.
Første del af Togfonden, som blandt andet handlede om elektrificering af jernbanenettet, bliver også ført ud i livet med regeringen og Dansk Folkepartis nye planer.
Aftalen glæder René Christensen, finansordfører for Dansk Folkeparti.
- Vi har fået luft til at få mange gode projekter ind i aftalen, som gør, at Danmark kommer i balance.
Infrastruktur skaber vækst, ikke kun i de store vækstområder, men i hele Danmark.
Aftalen mellem Dansk Folkeparti og regeringen lægger op til at anlægge 450 kilometer ny vej i Danmark - enten udbygning af eksisterende veje eller spritny asfalt.
FacebookTwitterKopier linkEmner:Dansk Folkeparti|Liberal Alliance|Ole Birk Olesen (politiker)|Jernbaneanlæg|Aalborg




https://www.dr.dk/nyheder/udland/boeing-udskyder-praesentation-af-nyt-fly-efter-styrt

Boeing 737 MAX 8Se temaUdlandBoeing udskyder præsentation af nyt fly efter styrtStyrtet af en Boeing 737 Max 8 i Etiopien får nu Boeing til at aflyse den offentlige præsentation af nyt fly.
Boeing har udskudt den ellers planlagte præsentation af Boeing 777X efter styrt i Etiopien.
13.
mar.
2019 kl.
09.
59Bemærk: artiklen er mere end 30 dage gammelLæs opFlyfabrikken Boeing udsætter den ellers planlagte præsentation af sit nye flagskib Boeing 777X onsdag aften på grund af flystyrtet med et Boeing-fly i Etiopien.
Det skriver Boeing til Ritzau.
- Boeing er dybt berørt af ulykken for Ethipoian Airlines 302 og vores fokus er på at støtte vores kunder.
- I lyset af dette udskyder vi præsentationen af 777X den 13.
marts.
Vi leder efter en mulighed for at markere det nye fly sammen med resten af verden i den nærmeste fremtid, skriver Boeing.
Selskabet understreger, at udrulningen af flyet fortsætter som planlagt, men at præsentationen altså er udskudt.
Læs også:Tusinder berørt af flyveforbud: Norwegian aflyser afgangeBoeings 777X er Boeing spritnye store fly, der kan bære op til 425 passagerer.
Det bliver det længste fly selskabet nogensinde har produceret med en længde på 77 meter og et vingespand på 72 meter.
Der er allerede solgt 300 eksemplarer af det nye fly.
Sagen kort:Flyproducenten er lige nu i stormvejr, da dets Boeing 737 Max 8, ligeledes et relativt nyt fly, var den flytype, der styrtede ned i Etiopien søndag.
Et andet fly af typen styrtede i efteråret ned i Indonesien ligeledes kort efter start.
Det har fået myndigheder verden over - inklusive i Europa - til at udstede startforbud til flytypen, indtil det kan afklares, om der er systemiske fejl ved den.
/ritzau/FacebookTwitterKopier linkEmner:Boeing|Etiopien|Flyindustri|Indonesien




https://www.dr.dk/nyheder/udland/briterne-forbereder-sig-paa-naeste-afstemning-jeg-foeler-mig-vred-skamfuld-og-ret-gal

BrexitSe temaUdlandBriterne forbereder sig på næste afstemning: 'Jeg føler mig vred, skamfuld og ret gal i skralden'I går forkastede politikerne Mays EU-aftale.
I dag skal de afgøre om der overhovedet skal være en aftale.
Af Andreas Lindqvist og (video) Casper Helweg Christiansen13.
mar.
2019 kl.
12.
43 | opdateret 13.
mar.
2019 kl.
13.
49Bemærk: artiklen er mere end 30 dage gammelLæs opDet er dagen derpå i Storbritannien, efter at premierminister Theresa May i går igen tabte endnu en afstemning om sin brexit-aftale med EU.
Foran parlamentet i London er Luke Lanyon fra Bristol mødt op, iført et skilt med teksten "Den bedste deal er med EU".
I dag skal der stemmes igen - denne gang om briterne skal forlade unionen uden en aftale eller fortsætte arbejdet med at komme i mål.
BrexitStorbritannien træder efter planen ud af EU 29.
marts, om kun 16 dage.
EU har godkendt en aftale med den britiske regering om vilkårene under "separationsperioden".
Hidtil er det dog ikke lykkedes den britiske premierminister Theresa May at få den igennem sit parlament.
Senest i går blev en revideret udgave af aftalen med EU forkastet af Underhuset.
I aften skal de britiske parlamentarikere stemme om, hvorvidt de helst vil udtræde helt uden aftale eller fortsætte bestræbelserne på en udtræden under ordnede forhold.
Bliver det det sidste, skal de stemme igen i morgen, denne gang om landet vil søge EU om at træde ud senere end 29.
marts.
Lykkes det ikke at få en aftale på plads med EU, er resultatet den såkaldte "no deal".
Den betyder blandt andet, at Storbritannien bliver et såkaldt tredjeland i forhold til EU, hvor samhandlen bliver reguleret af WTO-aftaler.
Det er en udgang som kan få store velfærdsfølger for briterne, og som erhvervslivet både i Storbritannien og resten af EU frygter.
Luke Lanyon frygter, hvad der vil ske, hvis det ender med en "no-deal", og Storbritannien ikke får en handelsaftale med EU, men må falde tilbage på verdenshandelorganisationen WTO's handelsregler.
- Jeg håber, at et "no-deal"-brexit bliver afvist, siger han og peger på, at det vil koste Storbritannien alt for meget på import og eksport at opsætte for eksempel grænsekontrol mod Europa.
Han er ked af den efterhånden langtrukne brexit og mener, at flere og flere støtter op om en ny brexit-afstemning.
Derfor håber han i første omgang, at de britiske politikere stemmer for en udskydelse, så der bliver tid til at mobilisere et valg.
Flyene vil falde ned, og vi vil mangle salat.
Nej, prøv at høre: Vi er verdens femte største økonomi.
EU har mere brug for os, end vi har for dem.
Robert Wright, pensioneret reviser, London- Jeg føler mig vred, skamfuld og ret gal i skralden, for at være ærlig.
Jeg mener vi er blevet løjet for siden brexit-valgkampen.
Der var ingen plan.
Det her rod har kunnet ses på lang afstand, siger han.
EU har mere brug for os end vi har for demDen modsatte holdning står få meter væk:For pensioneret revisor Robert Wright fra London er det åbenlyst, at politikerne ikke bør feje muligheden for en "no-deal" af bordet.
Han mener, at premierminister Theresa May lyver om nødvendigheden af at forhandle med EU.
- Enhver med nogen fornuft i behold vil beholde muligheden for at forlade EU uden en aftale.
Men disse mennesker ønsker tydeligvis at forblive i EU, siger Robert Wright.
Han frygter hverken for, hvad der sker med grænsen mellem Nordirland og Irland, hvis briterne går ud af EU uden en aftale, eller for den britiske økonomi.
- Flyene vil falde ned, og vi vil mangle salat.
Nej, prøv at høre: Vi er verdens femte største økonomi.
EU har mere brug for os, end vi har for dem, siger han.
Følg afstemningen LIVE i aftenFølg afstemningen her på dr.
dk, når vi i aften sender direkte fra det britiske underhus kl.
19.
45.
Vært Johannes Langkilde guider igennem afstemningen og vores korrespondent i London, Kim Bildsøe Lassen, analyserer.
Aviserne skyder med skarptImens er kritikken af Mays og politikernes præstaton nådesløs i de britiske aviser i dag.
"Hvor meget mere af dette kan Storbritannien tage?
", spørger tabloidavisen The Daily Express, som støttede brexit.
"Et nyt kæmpe nederlag til May.
Og der er kun 16 dage til brexit", fremgår det af forsiden på The Guardian.
Tabloidavisen Daily Mail retter i stedet kritiken mod parlamentarikerne med overskriften "The house of fools", underforstået, at det britiske underhus er fuld af fjolser.
- De lovede at levere det brexit, som Storbritannien stemte for – og havde det i deres magt.
Men i aftes valgte respektløse parlamentarikere i stedet at kaste vores fortvivlede nation ud i kaos, står der på forsiden.
De britiske parlamentarikere skal stemme igen klokken 20 i aften dansk tid.
Se hvordan briterne reagerede i går aftes, da afstemningsresultatet stod klart.
FacebookTwitterKopier linkEmner:EU|Storbritannien|Theresa May (politiker)|EU-forhold|London




https://www.dr.dk/musik/its-broadway-bitch-britney-spears-hits-bliver-til-ny-musical

MusikIt's Broadway, bitch: Britney Spears-hits bliver til ny musicalPopsangerindens sange får nyt liv i en prinsesse-musical.
Britney Spears brød igennem i 1998 og har siden været leveringsdygtig i nogle af pophistoriens største hits.
Af Christian Ellegaard og Morten Bjerregaard13.
mar.
2019 kl.
10.
14Bemærk: artiklen er mere end 30 dage gammelLæs opDer er godt nyt til musicalglade Britney Spears-fans.
Sangerindens massive bagkatalog med hits som 'Toxic', 'I'm a Slave 4 U' og 'Oops… I Did It Again' bliver nemlig til efteråret omdrejningspunktet for en ny amerikansk musical, der bærer titlen 'Once Upon a One More Time' – en slet skjult reference til sangerindens gennembrudshit '.
.
.
Baby One More Time' fra 1998.
Den kommende forestilling er bygget op omkring 23 af sangerindens største hits, mens enkelte mere ukendte popperler fra Spears' diskografi også har fundet vej til den store scene.
Det skriver The New York Times.
Det er en drøm, der går i opfyldelse for mig.
Britney SpearsSangerinden selv ser frem til premieren på sin helt egen musical, der har været undervejs i flere år.
- Jeg er begejstret over at have en musical med mine sange – specielt én, som finder sted i sådan en magisk verden fyldt med karakterer, jeg voksede op med, og som jeg elsker.
Det er en drøm, der går i opfyldelse for mig, siger den 37-årige popdiva i en pressemeddelelse.
Læs også:Britney Spears' kæmpehit fylder 20: Sådan ændrede en 'uskyldig' skolepige popverdenenMen selvom der er nok at tage fat i, så tager den kommende musical ikke udgangspunkt i sangerindens eget liv.
I stedet handler forestillingen om eventyrprinsesser som Snehvide, Askepot, Rapunzel og Tornerose, der sammen drager ud på en rejse uden for eventyrenes mure, hvor de blandt andet prøver kræfter med det - for dem ukendte begreb - 'feminisme'.
Musicalen får premiere til efteråret i James M.
Nederlander Theater i Chicago og skal efter planen rykke videre til den ikoniske musicalgade Broadway i New York i år 2020.
Musicalscenen er ny for Britney Spears, der dog tidligere også har gjort sig i cirkusmanegen på nummeret 'Circus':Britney Spears - CircusHar holdt sig ude af rampelyset i flere månederNyheden om musicalen kommer i en ellers ret turbulent tid for Britney Spears.
I starten af året aflyste sangerinden pludselig en række stort anlagte koncerter i Las Vegas - blot halvanden måned før premieredatoen -, fordi hendes far var alvorligt syg.
Den 66-årige Jamie Spears sprængte tilbage i november sin tarm og måtte hasteopereres.
- For et par måneder siden blev min far indlagt på hospitalet og mistede næsten livet.
Vi er alle meget taknemmelige for, at han overlevede, men han har stadig lang vej igen.
Jeg var nødt til at træffe den svære beslutning at samle mit fulde fokus og energi omkring min familie i denne tid, skrev Britney Spears tilbage i januar på sin Instagram-profil, da hun offentligjorde aflysningen.
Læs også:Popsangerinden Britney Spears aflyser kæmpeshow: Min far var ved at døSamtidig meddelte sangerinden, at hun tog en pause på ubestemt tid, og hun har siden trukket sig fuldstændig væk fra rampelyset.
Indtil nu har der været komplet stille fra sangerinden, der ikke har givet lyd fra sig siden den 4.
januar - hverken i interviews eller på sin Instagram-profil, som hun ellers plejer at opdatere flittigt.
Hvilket hit, synes du, skal med i musicalen?
FacebookTwitterKopier linkEmner:Britney Spears (musiker)|Teater|Instagram|Pop og rock|Chicago




https://www.dr.dk/nyheder/udland/amerikanske-piloter-fejlmeldte-allerede-sidste-aar-flere-gange-boeing-737-max

Boeing 737 MAX 8Se temaUdlandAmerikanske piloter fejlmeldte allerede sidste år flere gange Boeing 737 MaxI USA afviser myndigheder og flyselskaber at "grounde" flyene.
I går tog transportministeren en tur.
Amerikanske piloter har indrapporteret to hændelser med Boeing 737 Max-fly.
Her American på vej til landing i New York.
Af Andreas Lindqvist13.
mar.
2019 kl.
07.
47Bemærk: artiklen er mere end 30 dage gammelLæs opMindst to gange sidste år rapporterede amerikanske piloter om problemer med Boeing 737 Max 8 og 9-flytypen, som de seneste dage har fået flyveforbud over store dele af verden, deriblandt Europa.
Læs også:Boeings ulykkesfly får flyveforbud i hele EuropaProblemerne opstod - i lighed med to nylige styrt - kort efter at flyene var lettet, skriver magasinet Time på sin hjemmeside.
Episoderne er fundet frem fra en database over såkaldte "hændelser", hvor piloters og flyselskabers navne er anonymiseret.
Ifølge Time er det uklart om hændelserne førte til handling fra flyselskaber eller myndigheder.
I en af rapporterne skriver kaptajnen på et Boeing 737 Max, at andenpiloten kort efter at autopiloten blev koblet til kunne konstatere, at flyet havde påbegyndt en nedstigning, imens en automatiseret advarsel om, at flyet var for tæt på jorden, satte i gang.
Problemet blev løst ved at koble autopiloten fra igen og flyve manuelt.
Kaptajnen vurderer, at årsagen kan være fartændringer på grund af vejrbetinget turbulens, som forvirrede systemet.
To flystyrt på kort tidI en anden rapport fortæller en andenpilot, at flyet kort efter autopilotens tilkobling gav sig til at flyve nedad med 400-500 meter i minuttet, imens alarmen gik om, at flyet fløj for lavt.
Også her blev problemet løst ved at koble autopiloten fra.
Piloterne drøftede forløbet senere, "men kan ikke komme i tanker om nogen grund til, at flyet pludselig skulle sænke næsen så aggressivt".
Sagerne vækker opsigt, fordi de kommer i kølvandet på to flystyrt med den moderniserede langdistanceudgave af Boeing 737, som første gang kom i luften i 1960'erne.
Begge blev ført af erfarne kaptajner i fint flyvevejr, som begge rapporterede problemer og ønskede at returnere, men ramte jorden med høj hastighed før det lykkedes.
Moderen til et af Ethiopian Airlines besætningsmedlemmer i sorg, efter at et Boeing 737 Max-fly fra selskabet styrtede ned den 10.
marts.
Men imens årsagen til det etiopiske flystyrt i sidste uge endnu ikke kendes, har de hidtidige undersøgelser af det indonesiske flystyrt i oktober tydet på en anden forklaring end de amerikanske hændelser.
I Indonesien kæmpede piloterne nemlig med et automatiseret sikkerhedssystem MCAS, som kun blander sig når piloterne flyver manuelt - uden autopilot.
Det troede, at flyet var ved at "stalle" - flyve for langsomt og stejlt opad - hvorfor det vedblev med at rette næsen ned.
To tredjedele har nu flyveforbudTrods at de to flystyrt kun har enkelte ting tilfælles, har de alligevel ført til, at først enkelte flyselskaber, Kina og herefter flere og flere selskaber og lande, har besluttet at stille flytypen på jorden indtil videre.
I løbet af natten kom blandt andet Vietnam og det store flyselskab Emirates til.
Ifølge New York Times har omkring to tredjedele af verdens Boeing 737 Max 8 og 9-fly nu flyveforbud.
Flyene bliver sandsynligvis stående indtil det står klart, hvad der skete i sidste uges flykatastrofe i Etiopien.
Men ikke i USA, hvor Boeing - som er faldet kraftigt på børsen siden flystyrtet i Etiopien - hører hjemme og er en stor arbejdsplads og konkurent til europæiske Airbus.
Her fastholder både Boeing og flymyndighederne i FAA, at flyet er sikkert.
Den amerikanske transportminister Elaine Chao tøvede da heller ikke med at flyve i en 737 Max 8 tilbage til Washington fra Texas i går.
Hun lovede, at "ministeriet og FAA ikke vil tøve med at reagere omgående og passende", hvis der skulle blive grund til det, men at intet lige nu tyder på et sikkerhedsproblem.
Piloter vil gerne flyve viderePå Twitter har Southwest Airlines, American Airlines og United Airlines måttet besvare hundredvis af henvendelser fra usikre passagerer, som vil vide om de skal flyve i en 737 Max på deres næste rejse.
Flere rejsende er vrede over, at de ikke kan ændre deres billetter i sidste øjeblik, når verdens flyselskaber tilsyneladende finder flyet usikkert.
Flyselskaberne selv afviser dog helt at flytypen har sikkerhedsproblemer, og støtter sig til detaljerede optegnelser fra tusinder af flyvninger.
Den største operatør Southwest henviser for eksempel til omfattende data fra 41.
000 flyvninger, som viser at flyselskabet ikke har problemer med flytypen, ifølge Reuters.
Fagforeninger, som repræsenterer American Airlines kabinemandskab og mekanikere, har opfordret flyselskabet til at holde flytypen på jorden.
Indtil videre har selskabernes pilotgrupper og deres fagforeninger støttet op om at blive ved med at bruge flytypen.
Indtil videre har disse lande suspenderet flyvninger med Boeing 737 Max 8:•Hele Europa•Australien•Singapore•Kina•Etiopien•Indonesien•Malaysia•Oman•Mongoliet•Indien•New Zealand•De Forenede Arabiske Emirater•VietnamFacebookTwitterKopier linkEmner:Flyselskaber|Flytrafik|USA|Etiopien|Ulykker




https://www.dr.dk/nyheder/indland/ung-mand-kraever-11-million-kroner-lang-varetaegtsfaengsling-i-kundbysag

Kundby-sagenSe temaIndlandUng mand kræver 1,1 million kroner for lang varetægtsfængsling i KundbysagPolitiet mistænkte den 27-årige for at have hjulpet Kundbypigen med hendes bombeplaner.
Af Sally Frydenlund Larsen13.
mar.
2019 kl.
07.
53Bemærk: artiklen er mere end 30 dage gammelLæs opRetten i Holbæk skal i dag vurdere, om en mand, der var fængslet i forbindelse med Kundbysagen, har ret til erstatning.
Den 27-årige mand kræver en erstatning på 1,1 million kroner, efter at have siddet varetægtsfængslet i over et år i en af de mest spektakulære sager herhjemme, hvor en dengang kun 15-årig pige fra Kundby forsøgte at fremstille sprængstof til at bombe både sin tidligere folkeskole og den jødiske skole i København, Carolineskolen.
Politiet mente i lang tid, at den 27-årige mand havde hjulpet Kundbypigen med bombeplanerne.
Manden havde haft kontakt med den unge pige, men i sidste ende kunne politiet ikke bevise, at han havde bidraget til hendes terrorplaner og droppede sigtelsen mod ham.
Var det hans egen skyld?
Dagens retssag kommer til at kredse om, hvorvidt manden selv havde en del af skylden for den lange varetægtsfængsling.
Michael Juul Eriksen er forsvarsadvokat for manden (arkivfoto).
Det fortæller hans forsvarsadvokat, Michael Juul Eriksen.
- Anklagemyndigheden vil gøre gældende, at han selv har skyld i at blive fængslet.
Vi vil gøre gældende, at man har krav på erstatning, når man har siddet uskyldigt varetægtsfængslet i så lang en periode, og at der ikke foreligger egen skyld fra hans side, siger Michael Juul Eriksen.
Politiet sigtede manden efter terrorloven, hvilket medførte skærpede vilkår under fængslingen.
Det er derfor, erstatningskravet er så højt, forklarer Michael Juul Eriksen.
Konvertit og syriensfarerDR Nyheder interviewede den dengang 25-årige mand, da han blev løsladt i 2017.
Dengang fortalte han, at Kundbypigen kontaktede ham over Facebook med spørgsmål om islam.
Manden konverterede selv til islam som ung og har været i Syrien.
Men de to snakkede aldrig om pigens planer om at bombe Carolineskolen og sin tidligere skole.
- Jeg tænkte, hvad fanden snakker de om.
Jeg sagde til dommeren ”hallo, er de helt væk eller hvad?
” Jeg har sgu ikke noget med terror at gøre.
Det største, jeg har lavet, er max at have haft kanonslag.
Jeg har sgu ikke noget med bomber at gøre, sagde manden til DR Nyheder i 2017.
Kundbypigen selv blev idømt otte års fængsel for sine terrorplaner og afsoner i Herstedvester Fængsel.
I januar blev hun idømt yderligere 40 dages fængsel for at have truet sin tidligere lærer.
Dele af interviewet med den 27-årige kan ses i toppen af artiklen.
FacebookTwitterKopier linkEmner:Terrorisme|Kriminalitet|Carolineskolen|København|Michael Juul Eriksen (advokat)




https://www.dr.dk/nyheder/indland/tusinder-beroert-af-flyveforbud-norwegian-aflyser-afgange

Boeing 737 MAX 8Se temaIndlandTusinder berørt af flyveforbud: Norwegian aflyser afgangeIndtil videre har Norwegian aflyst tre afgange ud af København og ni ud af Stockholm.
Norwegian kommer ikke til at sende Boeing-fly af typen 737 Max 8 i luften foreløbig.
Tre afgange er aflyst, og på øvrige afgange er flyene skiftet ud med andre modeller.
Af Signe Mai Vilsbøll13.
mar.
2019 kl.
09.
03Bemærk: artiklen er mere end 30 dage gammelLæs opNorwegian har indtil videre aflyst tre flyafgange ud af Københavns Lufthavn i Kastrup som følge af det europæiske forbud mod at lade fly af typen Boeing 737 Max 8 lette fra jorden.
Det oplyser selskabet i en mail til DR Nyheder.
- Fra København har vi i dag tre aflyste afgange, som det ser ud lige nu, skriver kommunikationschef i Norwegian Charlotte Holmberg Jacobsson.
Kommunikationschefen understreger, at alle passagerer, der er berørt af, at flytypen Boeing 737 MAX 8 tages ud af drift, kontaktes direkte.
- Vi kommer til at gøre alt, vi kan for at hjælpe dem, der er berørt, på bedste mulige måde, så de bliver påvirket så lidt som muligt.
Vi slår afgange sammen, så de fleste kommer afsted samme dag, skriver hun.
I tæt dialog med myndighederDer er i øjeblikket 18 fly af typen Boeing 737 Max 8 i Norwegians flåde, og Norwegian melder også om aflyste flyvninger i Norge og Sverige.
Ni fly ud af Arlanda Lufthavn i Stockholm er ifølge Charlotte Holmberg Jacobsson aflyst, men det er fortsat usikkert, hvor mange fly ud af Oslo, der vil blive aflyst.
- Der er flere tusinde rejsende, som rammes i dag, men de fleste er blevet ombooket til næste afgang, skriver hun i mailen til DR Nyheder.
Piloter rapportede om problemerNorwegian er langt fra det eneste selskab, der holder deres 737 Max 8 på jorden.
Flymyndigheder verden over har opfordret selskaber til at indstille flyvninger, fordi det frygtes, at flytypen har været skyld i weekendens ulykke i Etiopien, som kostede 157 mennesker livet.
Ifølge magasinet Time rapporterede amerikanske piloter mindst to gange sidste år om problemer med Boeing 737 Max 8 og 9-flytypen.
I lighed med styrtet i Etiopien opstod problemerne kort efter, at flyene var lettet, og autopiloten koblet til.
Den amerikanske flyproducent Boeing har oplyst, at selskabet fortsat har fuld tiltro til sikkerheden af flytypen Boeing 737 Max 8.
Disse lande suspenderet flyvninger med Boeing 737 Max 8:•Hele Europa•Australien•Singapore•Kina•Etiopien•Indonesien•Malaysia•Oman•Mongoliet•Indien•New Zealand•De Forenede Arabiske Emirater•Vietnam•Libanon•Thailand•EgyptenFacebookTwitterKopier linkEmner:København|Etiopien|Stockholm|Sverige|Trafik




https://www.dr.dk/nyheder/viden/klima/vindenergi-paa-lager-dansk-teknologi-gemmer-overskudsstroem-i-groent-braendstof

KlimaVindenergi på lager: Dansk teknologi 'gemmer' overskudsstrøm i grønt brændstofDansk virksomhed ser potentiale i særlig lagring af overskydende strøm fra vind- og solenergi.
I 2050 skal Danmarks energiforsyning komme fra 100 procent vedvarende energikilder.
Det kræver, at vi kan lagre overskudsstrøm fra fx vindmøller og solceller.
Af Maria Lise Behrendt13.
mar.
2019 kl.
06.
30Bemærk: artiklen er mere end 30 dage gammelLæs opDanmark er vindmøllernes land.
I 2017 leverede vinden energi til hele 43,4 procent af landets elforbrug.
Nok til en verdensrekord.
Men det betyder ikke, at vinden nu løjer af.
Frem mod 2050, hvor Danmark skal være uafhængig af fossile brændsler, vokser andelen af vindenergi i elnettet.
Deadline sætter fokus på klimaet Klimaet er - ifølge danskerne - et af de mest afgørende politiske temaer, når der inden for kort tid fløjtes til valgkamp i Danmark.
Derfor sætter Deadline på DR2 denne uge (uge 11) fokus på klimaet.
Blandt andet med en række reportager fra steder, hvor der arbejdes på at nedbringe Danmarks CO2-udledning.
Du kan se mere mandag til søndag fra kl.
22.
30 på DR2 eller på DRTV, hvor du også kan finde tirsdagens udgave af programmet og se mere fra Haldor Topsøe.
Der er “bare” en stor udfordring: Vindenergi er der kun, når det blæser.
Til gengæld er der nogle gange så meget af den, at vi i Danmark producerer store mængder overskydende energi, som bl.
a.
eksporteres til vores nabolande.
Og fremadrettet får vi altså kun flere perioder med overskydende energi.
Derfor er der brug for, at vi kan lagre energien, så vi kan bruge den igen på et senere tidspunkt.
Der findes flere måder at gøre det på.
Batterier løber ofte med omtalen, men hos den gamle, danske ingeniørvirksomhed, Haldor Topsøe, arbejdes der i en helt anden retning.
Nemlig med lagring af energi i kemikalier som brint, metan, methanol og ammoniak, der kan bruges som brændstof.
Opgradering af biogas sparer CO2Teknologien hedder elektrolyse.
Det foregår ved, at overskudsstrøm fra fx vindmøller eller solceller bruges til at spalte vanddamp (H2O) til ilt og brint i en såkaldt elektrolysator.
Der er omkring 30-40 procent CO2 i biogas.
Så ved at opgradere biogassen til naturgas, kan vi spare store mængder CO2.
Martin Skov Skjøth-Rasmussen, vice president, Haldor Topsøe.
Brinten kan så bruges til for eksempel at lave ammoniak (NH3) eller til at opgradere biogas til naturgas (metan, CH4) ved at lade CO2’en fra biogassen reagere med brinten.
På den måde lagres den elektriske energi i kemisk energi, som så kan bruges til brændstof i tung transport som for eksempel lastbiler og skibe.
I Danmark er det især potentialet for at opgradere biogas til naturgas, der er stort, forklarer Martin Skov Skjøth-Rasmussen, der er vice president i Haldor Topsøe.
Vi har nemlig både et eksisterende naturgasnet og et stort potentiale for biogas, som især kommer fra vores omfattende landbrugsproduktion.
- Der er omkring 30-40 procent CO2 i biogas.
Så ved at opgradere biogassen til naturgas, kan vi spare store mængder CO2 og oveni købet udnytte CO2'en som energi.
På sigt kan de biogasressourcer, vi har i Danmark næsten erstatte den naturgas, der kommer fra Nordsøen, siger han.
Og naturgassen fra Nordsøen skal vi altså senest vinke farvel til i 2050, hvor den politiske målsætning om nul procent energi fra olie, gas og kul skal være indfriet.
Martin Skov Skjøth-Rasmussen, vice president i Haldor Topsøe, viser det elektrolyse-apparat (en såkaldt elektrolysestak), der spalter vand til brint og ilt ved hjælp af overskudsstrøm.
EU vil have bæredygtig ammoniakHaldor Topsøe har netop startet et nyt stort forskningsprojekt i samarbejde med blandt andet Aarhus Universitet.
Projektet, der er støttet af den offentlige tilskudsordning EUDP, skal demonstrere, hvordan ammoniak kan laves ved brug af elektrolyse.
Konventionel produktion af ammoniak står i dag for omkring én procent af verdens samlede energiforbrug, så ligesom med den opgraderede biogas er der store CO2-besparelser at hente, hvis man kan producere ammoniakken med overskudsstrøm.
Ammoniak er i dag en uundværlig ingrediens i kunstgødning, men det kan også bruges som CO2-frit brændstof i fx skibsmotorer.
Og potentialet for Haldor Topsøe er stort på europæisk plan:- EU har et mål om, at 10 procent af den ammoniak, der produceres i 2030 skal være baseret på brint fra elektrolyse, siger Martin Skov Skjøth-Rasmussen.
Opskalering skal gå hurtigtDet betyder, at Haldor Topsøe har lidt travlt.
For hvis 10 procent af ammoniakken i 2030 skal være baseret på brint fra elektrolyse, skal teknologien til at gøre det gerne være klar fem år før - i 2025.
- Teknisk er det ikke svært, men når man producerer de her kemikalier, foregår det i meget stor skala.
Vi taler adskillige tusinde ton om dagen.
Med de teknologiske løsninger, vi har i dag, er vi nede på nogle få ton, siger Martin Skov Skjøth-Rasmussen.
For at det økonomisk skal kunne hænge sammen, kræver det altså en gevaldig opskalering af teknologien.
Og i øvrigt også en større overskudsproduktion af grøn strøm end den, vi har i dag.
Men kigger man få år frem, har Danmark, ifølge Dansk Energi, kurs mod 60 procent vindenergi i elnettet, og så bliver der pludselig en de mere overskydende strøm at tage af.
- Kigger vi fem år frem, forventer vi, at vi er klar med mindre-skala løsninger til lagring af vind- og solenergi i fx brint og ammoniak.
Kigger vi ti år frem, regner jeg med, at teknologien er udbredt, siger Martin Skov Skjøth-Rasmussen.
FacebookTwitterKopier linkEmner:Haldor Topsøe A/S|Vedvarende energi|Elsektoren|Naturgas|Dansk Energi




https://www.dr.dk/nyheder/udland/kardinal-pell-far-seks-ars-faengsel-seksuelle-overgreb

UdlandKardinal Pell får seks års fængsel for seksuelle overgrebPavens finansminister skal opføres i register over sexforbrydere og risikerer at ende sit liv i fængsel, siger dommer.
Den 77-årige australske kardinal George Pell blev i december kendt skyldig i seksuelle overgreb på to kordrenge.
(Arkivfoto) 13.
mar.
2019 kl.
02.
10Bemærk: artiklen er mere end 30 dage gammelLæs opKardinal George Pell er ved en domstol i Melbourne, Australien, onsdag idømt seks års fængsel for seksuelle overgreb mod to mindreårige drenge.
De første tre år og otte måneder af fængselsstraffen bliver uden mulighed for prøveløsladelse.
Den tidligere rådgiver for paven forgreb sig seksuelt på to kordrenge i midten af 1990'erne.
Chefdommer Peter Kidd siger, at den katolske kardinal har begået et "skammeligt og kraftigt seksuelt angreb mod de to ofre".
Læs også:Pavens tidligere rådgiver kendt skyldig i seksuelle overgreb- I mine øjne var din adfærd fuld af en forbløffende arrogance, sagde dommer Kidd ved oplæsningen af dommen, der varede over en time.
Ifølge dommeren har Pell ikke vist tegn på skyldfølelse eller anger under retssagen, hvilket ellers kunne have bidraget til en mildere dom.
Kan dø i fængsletKidd tilføjer, at det meget vel kan være, at den 77-årige australier kan dø i fængslet.
- Det er af stor vigtighed i min strafudmåling, at hvert år, du tilbringer i fængsel, repræsenterer en betydelig del af din resterende forventede levetid, sagde dommeren.
George Pell vil desuden blive opført i et register over sexforbrydere, har dommeren besluttet.
Også selv om dommer Kidd erkender, at Pell næppe vil fortsætte med at begå overgreb.
Et nævningeting i Melbourne fandt den 11.
december sidste år kardinalen skyldig i fem anklagepunkter, der handlede om, at han havde forgrebet sig seksuelt på to kordrenge, mens han var ærkebiskop i Melbourne for to årtier siden.
Ingen forældelsesfristOvergrebene skete, efter at Pell havde taget de to drenge på 12 og 13 år på fersk gerning, da de drak altervin.
Et af de to ofre vidnede i retten, men den anden døde i 2014 af en overdosis heroin.
Overgrebene skete i 1996 og 1997.
Men i Australien er der ingen forældelsesfrist i sager om seksuelt misbrug.
Selv har kardinalen nægtet sig skyldig i alle anklager og sagt, at han vil anke dommen.
Den 77-årige australier er kardinal og kendt som Vatikanets tidligere "finansminister".
Den titel gør ham til den tredjemest magtfulde person i Vatikanet.
Tidligere var han en af pavens nærmeste rådgivere.
/ritzau/FacebookTwitterKopier linkEmner:Melbourne|Sædelighedsforbrydelser|Australien|Den Katolske Kirke|Kriminalitet




https://www.dr.dk/nyheder/udland/syrien-3000-krigere-har-overgivet-sig-i-det-endelige-slag

Krigen i SyrienSe temaUdlandSyrien: 3000 IS-krigere har overgivet sig i det endelige slagKurdiskledet styrke vurderer, at kampen mod IS er ved at være slut.
Et par hundrede krigere holder stand.
Islamisk Stat-krigere og deres familier kommer gående i byen Baghouz tirsdag på vej til at overgive sig til Syriens Demokratiske Styrker (SDF).
)13.
mar.
2019 kl.
05.
38Bemærk: artiklen er mere end 30 dage gammelLæs op3000 medlemmer af Islamisk Stat har overgivet sig til den kurdiskledede SDF-styrke i Syrien i løbet af et døgns tid.
Det oplyser en talsmand for styrken.
- Antallet af Daesh-medlemmer, der har overgivet sig til os siden i går (mandag) aftes, er steget til 3000, skriver talsmanden, Mustafa Bali, på Twitter.
Han bruger den arabiske betegnelse Daesh for Islamisk Stat (IS).
Læs også:Islamisk Stat er væk som en styrke på jorden – men ikke som en kilde til inspirationSDF, der står for Syriens Demokratiske Styrker, mener, at det endelige slag mod Islamisk Stat i bevægelsens sidste bastion i Syrien er tæt på at være overstået.
En journalist fra nyhedsbureauet Reuters, der befinder sig i byen Baghouz, overværede tirsdag hundredvis af IS-krigere overgive sig til SDF-medlemmer.
USA støtter med kampflyBaghouz har været under belejring af den kurdiskledede styrke i ugevis.
SDF har opbakning fra amerikanske kampfly.
SDF har indimellem indstillet offensiven for at tillade civile at komme ud fra området.
Styrkens talsmand oplyser tirsdag aften, at tre kvinder og fire børn, der tilhører yazidi-mindretallet, er blevet befriet fra IS' varetægt.
Kampene fortsatte sent tirsdag aften, hvor den kurdiske tv-station viste direkte billeder af store eksplosioner, der lyste nattehimlen op over Baghouz.
Tilsyneladende var der tale om et ammunitionsdepot, der eksploderede, skriver Reuters.
Tidligere tirsdag meddelte den kurdiskledede styrke, at der formentlig er et par hundrede udenlandske IS-krigere tilbage i Baghouz, som har besluttet at kæmpe til sidste blodsdråbe.
Kilder i det amerikanske forsvarsministerium har oplyst til Reuters, at eksperter vurderer, at IS-lederne har forladt Baghouz som led i gruppens skift til at føre guerillakrig.
/ritzau/FacebookTwitterKopier linkEmner:Islamisk Stat|Syrien|Twitter|USA




