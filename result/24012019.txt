https://www.dr.dk/nyheder/udland/graeker-om-makedoniens-nye-navn-min-graeske-sjael-goer-oproer

UdlandGræker om Makedoniens nye navn: 'Min græske sjæl gør oprør'I morgen ventes det græske parlament at stemme om navneskift til Republikken NordmakedonienPanagiotis Panagiotopoulos er imod navneændringen til Republikken Nordmakedonien.
Af Camilla Markvardsen24.
jan.
2019 kl.
22.
30Bemærk: artiklen er mere end 30 dage gammelLæs opPanagiotis Panagiotopoulos løfter forsigtigt en vokstavle ud af bistaden.
Han vender og drejer tavlen, ser nøje efter om bierne har det godt, og sænker hovedet ned mod dem og laver en kysmund.
- Jeg elsker mine bier, siger den græske biavler i landsbyen Markópoulo syd for Athen.
Ligesom Panagiotis Panagiotopoulos passer omhyggeligt på sine bier, værner han også om sit lands historie.
Med til historien om Grækenland hører den mere end 2000 år gamle historie om Makedonien, der også er navnet på Grækenlands største region i den nordøstlige del af landet.
Makedonien er i alle grækeres hjerte.
Og vi føler os ærlig talt uretfærdigt behandlet.
Min græske sjæl gør oprør.
Biavler Panagiotis Panagiotopoulos- Makedonien er i alle grækeres hjerte.
Og vi føler os ærlig talt uretfærdigt behandlet.
Min græske sjæl gør oprør, siger han ved tanken om den aftale, der vil give nabolandet lov til at kalde sig Nordmakedonien.
Lang diplomatisk navnestridNavnestriden er en af de længstvarende diplomatiske kriser i Europa.
Den går tilbage til 1991, da Jugoslavien brød sammen.
Dengang erklærede Republikken Makedonien sig selvstændig, men Grækenland protesterede.
Efter græsk krav blev det nye land derfor optaget i FN under navnet “den tidligere jugoslaviske republik Makedonien” i 1993.
Bag den græske utilfredshed lå en frygt for, at nabolandet ville gøre krav på græsk territorium.
Og denne frygt eksisterer stadig blandt mange grækere.
- Navnet Makedonien er græsk.
Vi har ikke noget problem med, at det slaviske folk har deres eget land.
Men de skal ikke røre ved navnet Makedonien, mener Panagiotis Panagiotopoulos.
Panagiotis Panagiotopoulos  med sine bier.
Flertallet af grækerne er imodMere end halvdelen af den græske befolkning er ligesom biavleren fra Markópoulo derfor imod den historiske aftale, som lederne af Grækenland og Makedonien blev enige om i juni sidste år.
Aftalen siger, at Makedonien skal ændre landets navn til Republikken Nordmakedonien i sin forfatning.
Læs også:FOTOFEATURE Tåregas og flyvende brosten: Vrede i Athen over nyt navn til MakedonienGrækenland på den anden side skal ophæve sit veto over for et makedonsk medlemskab af Nato og EU.
For knap to uger siden godkendte det makedonske parlament så aftalen, og nu er det grækernes tur.
Parlamentet i Athen ventes i morgen at stemme om den omstridte aftale - først derefter kan navneskiftet træde officielt i kraft.
Føler sig forrådtStort set hele oppositionen i Grækenland er imod aftalen, fordi indbyggerne i nabolandet kan kalde sig makedonere og deres sprog vil blive anerkendt som makedonsk.
- Vi føler os forrådt af regeringen.
Navnet Makedonien er helligt for grækerne.
Dette er et sort kapitel i græsk historie, siger biavleren Panagiotis Panagiotopoulos.
Efter alt at dømme vil den græske premierminister Alexis Tsípras lige præcis kunne mestre det nødvendige flertal for at få godkendt aftalen.
Sker det, kan der sættes punktum i en næsten 30 år gammel navnestrid, og Europa vil få et nyt navn på landkortet: Nordmakedonien.
FacebookTwitterKopier linkEmner:Grækenland|Makedonien|Landbrug|EU|NATO




https://www.dr.dk/nyheder/udland/saadan-blev-amanda-knox-doemt-og-siden-frikendt-brutalt-mord

UdlandSådan blev Amanda Knox dømt og siden frikendt for brutalt mordDen unge amerikaner sad i et italiensk fængsel i næsten fire år, indtil hun blev endeligt frikendt.
Amerikanske Amanda Knox blev dømt to gange - men endeligt frifundet af den italienske højesteret - for mordet på en 21-årig britisk kvinde.
Nu får hun erstatning fra det italienske retssystem.
Af Lars Lindevall24.
jan.
2019 kl.
22.
14Bemærk: artiklen er mere end 30 dage gammelLæs opHun blev kaldt 'hun-djævelen'og en koldblodig morder.
Amerikanske Amanda Knox nåede at sidde næsten fire år i et italiensk fængsel, før hun blev frikendt for et brutalt mord, der i 2007 skabte store overskrifter på begge sider af Atlanten.
Senere blev hun dømt igen - men endeligt frikendt ved den italienske højesteret i 2015.
Nu har Den Europæiske Menneskerettighedsdomstol i en dom afgjort, at den italienske stat skal betale 78.
000 kroner i erstatning til kvinden samt 60.
000 kroner i sagsomkostninger.
Årsagen er, at Amanda Knox hverken fik adgang til advokat eller tolk ved en afhøring i 2007.
De uhyggelige detaljer om mordet kom frem i november 2007.
Her blev den 21-årige brite Meredith Kercher fundet halvnøgen i en blodpøl på gulvet i sit soveværelse i det hus, som hun delte med den dengang 20-årige Amanda Knox fra Seattle.
Det var i dette hus i den italienske by Perugia, at den 21-årige brite Meredith Kercher blev fundet dræbt.
Den britiske kvinde, der ligesom Knox var udvekslingsstuderende i den italienske by Perugia, blev fundet med halsen skåret over og adskillige knivstik på kroppen.
Under afhøringerne fortalte Amanda Knox, at hun var kommet hjem til huset om morgenen den 2.
november 2007 sammen med sin daværende italienske kæreste, 23-årige Raffaele Sollecito.
Ifølge Knox havde hoveddøren været åben, og der var bloddråber på badeværelset.
Raffaele Sollecito kontaktede politiet, som fandt liget af Meredith Kercher på det aflåste soveværelse.
Læs også:Domstol: Amanda Knox skal have erstatning af ItalienAnholdt efter dna-sporDen 8.
november 2007 blev Amanda Knox, Raffaele Sollecito og congoleseren Diya 'Patrick' Lumamba anholdt og varetægtsfængslet.
Det skete efter, at politiet fandt Knox' og Kerchers dna på en kniv i Raffaeles lejlighed.
Politiet fandt desuden Sollecitos dna på Kerchers bh, som var på det værelse, hvor britens lig blev fundet.
Den 4.
december 2009 blev Amanda Knox første gang kendt skyldig for medvirken i drabet på Meredith Kercher.
Diya 'Patrick' Lumamba blev dog efterfølgende løsladt, da han havde et alibi.
Politiet fandt senere spor af en ny mistænkt, afrikaneren Rudy Guede, på Kerchers værelse.
Han fortalte under afhøringerne, at han havde set en silhuet af en person, der slog Kercher ihjel, men at han ikke selv var skyldig.
Under en retssag hævdede han desuden, at Amanda Knox var til stede, da mordet fandt sted.
Den 4.
december 2009 blev Amanda Knox og Raffaele Sollecito kendt skyldige for drabet på Meredith Kercher, og de fik henholdsvis domme på 26 og 25 års fængsel.
Rudy Guede blev blev ligeledes dømt for medvirken til drabet og modtog en dom på 30 års fængsel.
Anklagerens teori gik på, at Kercher blev slået ihjel, fordi hun afslog at deltage i en sexleg.
Gennem hele forløbet nægtede Knox og Sollecito sig skyldige.
Amanda Knox' daværende italienske kæreste Raffaele Sollecito blev ligeledes dømt og senere frifundet for drabet.
Utilstrækkelige beviserI en efterfølgende appelsag i oktober 2011 blev dommene omstødt, da beviserne mod de to mentes at være utilstrækkelige.
Der var desuden beviser for, at politiet kunne have 'forurenet' både gerningssted og bevismaterialer med dna-spor, da de ikke havde beskyttet sig korrekt med beskyttelsesdragter.
- Jeg er så taknemmelig for at have fået mit liv tilbage.
Det er det eneste, jeg kan sige.
Lige nu forsøger jeg stadig at forstå, hvad alt det her betyder.
Amanda Knox, efter frifindelsenI 2013 blev sagen mod Knox og Sollecito genåbnet, fordi der viste sig at være tekniske fejl i omstødelsen, og de blev igen dømt skyldige.
Amanda Knox blev dog ikke udleveret til Italien, men blev hjemme i USA.
Sagen gik videre til Italiens højesteret, som i marts 2015 afgjorde, at Amanda Knox og Raffaele Sollecito var uskyldige.
Retten fastslog, at der var alvorlige fejl i efterforskningen, og at der var mangelfulde spor, der kunne forbinde de to til mordet.
Retten fandt, at beviserne pegede på Rudy Guede, som stadig sidder fængslet for mordet på Meredith Kercher.
Hans straf blev nedsat til 16 års fængsel.
Amanda Knox ved frifindelsen i 2015.
Efter den endelige frifindelse i 2015 tog en berørt Amanda Knox imod den amerikanske presse foran sit hjem hjem i Seattle.
- Jeg er så taknemmelig for at have fået mit liv tilbage.
Det er det eneste, jeg kan sige.
Lige nu forsøger jeg stadig at forstå, hvad alt det her betyder, sagde Amanda Knox.
- Meredith var min veninde.
.
.
Hun fortjente så meget mere i livet.
Jeg er den heldige.
Tak.
Tak, tilføjede Amanda Knox.
FacebookTwitterKopier linkEmner:Italien|Mord|Den Europæiske Menneskerettighedsdomstol|Retsvæsen|Seattle




https://www.dr.dk/nyheder/udland/shutdown-fortsaetter-usas-senat-nedstemmer-trumps-kompromisforslag

UdlandShutdown fortsætter: USA's senat nedstemmer Trumps kompromisforslagHverken Trumps eller Demokraternes forslag fik de stemmer, som skulle til i senatet.
Senatorerne mente ikke to forslag, som havde til formål at standse den amerikanske "shutdown", var gode nok Af Andreas Lindqvist24.
jan.
2019 kl.
21.
47Bemærk: artiklen er mere end 30 dage gammelLæs opDet amerikanske senat har nedstemt to forslag, som skulle stoppe den rekordlange "shutdown" i USA.
De to forslag fra henholdsvis USA's præsident Donald Trump og Demokraterne sigtede begge på at få genåbnet den fjerdedel af den amerikanske stat, som har været lukket ned i over en måned.
Trump har afvist at godkende en finanslov uden finansiering af den mur, han har lovet at bygge på grænsen mod Mexico.
Læs også:Lukket i USA: Forstå krisen i det amerikanske statsapparat på under to minutterOg i det forslag, som Trump-regeringen havde fremlagt for senatorerne, var der netop afsat 5,7 milliarder dollars til muren.
Det indeholdt også en udvidet beskyttelse af de 700.
000 såkaldte 'dreamers' - unge mennesker, der er blevet bragt illegalt ind i USA som børn.
Samtidig indeholdt forslaget 800 millioner dollars til humanitær assistance, lige som der skulle afsættes yderligere 805 millioner dollars til teknologi, der kan opspore illegale stoffer.
Demokraterne ville genåbne i to ugerDet andet forslag, fremlagt af Demokraterne, var møntet på at genåbne staten indtil 8.
februar, hvormed Kongressen og regeringen får længere tid at forhandle i.
Det var stort set identisk med det, som senatet godkendte i december, men som præsident Trump afviste.
Det inkluderede ikke penge til en mur.
Flere demokratiske og republikanske senatorer sagde før afstemningerne, at de ville bryde med partilinjen og stemme for begge forslag.
I morgen er det anden gang, at lønningsdagen er aflyst for de 800.
000 offentligt ansatte, som er ramt af nedlukningen.
Sagen kort•USA lukkede 25 procent af statsapparatet ned natten til den 22.
december, efter det stod klart, at republikanere og demokrater ikke kunne nå til enighed om en budgetaftale.
•Det springende punkt er finansieringen af en grænsemur mod Mexico, som præsident Donald Trump fastholder som et krav.
•Demokraterne nægter at acceptere finansieringen som en del af en budgetaftale.
•Nedlukningen har medført, at de offentligt ansatte i de ramte ministerier, styrelser og myndigheder er sendt på ufrivillig orlov uden løn.
•I visse dele af den offentlige sektor må de ansatte fortsat gå på arbejde, selvom der ikke bliver udbetalt løn.
De vil dog blive kompenseret, når nedlukningen er ovre.
FacebookTwitterKopier linkEmner:Donald Trump (politiker)|USA|Mexico|Økonomi




https://www.dr.dk/sporten/haandbold/vm-herrer/franskmaend-frygter-ikke-dansk-topscorer-det-er-ikke-en-mikkel-hansen

VM herrerFranskmænd frygter ikke dansk topscorer: 'Det er ikke en Mikkel Hansen-kamp'Frankrigs assistenttræner, Guillaume Gille, roser hele Danmarks offensiv under VM.
Landstræner Nikolaj Jacobsen og Frankrigs assistenttræner Guillaume Gille under torsdagens pressemøde i Hamborg.
Af Michael Sten Jensen i Lyon24.
jan.
2019 kl.
22.
04Bemærk: artiklen er mere end 30 dage gammelLæs opHvis Frankrig gerne vil nå tilbage til Herning og spille VM-finale søndag, så burde der måske eksistere en plan for at stoppe turneringens topscorer, Mikkel Hansen, når holdene fredag aften støder sammen i Hamborg.
Læs også:Danmark møder verdens bedste håndboldnation: 'Frankrig har vanvittigt meget talent'Og mon ikke, at de franske, forsvarende verdensmestre, også har sådan en liggende.
Men torsdag ville Guillaume Gille, Frankrigs assistenttræner, med god grund, ikke dele den.
Mikkel Hansen er VM-topscorer med 53 mål.
Mikkel Hansen topper VM's topscoreliste med 53 mål, men det er tilsyneladende ikke noget, som franskmændende har tænkt sig at bruge særlig meget tid på.
- Vi må se, hvordan vi håndterer det.
Det er ikke en Mikkel Hansen-kamp.
Han vil score mål mod os og de næste, han møder, men det er ikke en stor prioritet for os.
Vi vil bare skabe den bedste kamp, og resten er ikke vigtigt, lyder det fra den franske assistenttræner, der i stedet roser hele Danmarks offensiv.
Læs også:Dansk paradekonge vil hellere lave en masse mål- Danmarks største styrke er i angrebet.
Deres evne til at score fra alle positioner.
De behøver ikke meget plads, og det er derfor, de er så farlige.
Minder om et klubholdDanmark og Frankrig har gennem årene mødt hinanden utallige gange, og derfor er kendskabet mellem de to hold så stort, at det bliver svært at overraske, lyder det fra Guillaume Gille.
- Der er små forskelle på Danmark før og nu, men strukturen er den samme, og nøglespillerne har spillet sammen i flere år.
De har udviklet deres sammenspil, og det er nemt at se, at Danmark er som et klubhold.
Læs også:Olsen gav Markussen en VM-krammer: 'Rart at se ham gøre en forskel'- Jeg holder Danmarks svagheder for mig selv.
Vi har spillet så mange kampe mod hinanden gennem årene, at der ikke kan komme de store overraskelser på banen i morgen, men det bliver en hård fight, siger Guillaume Gille.
Semifinalen mod Frankrig spilles fredag klokken 17.
30, og den kan ses på TV2, høres i Liga på P3 eller følges på dr.
dk/vm.
Efter Danmarks kamp spilles den anden semifinale, som står mellem Tyskland og Norge.
Den kamp kan ses direkte på DR1 med optakt fra klokken 20.
00.
Er du ikke ved et tv, kan den ligeledes høres i radioen og følges på dr.
dk/vmBåde bronzekampen og finalen bliver søndag sendt direkte på DR1 fra Boxen i Herning.
Bronzekampen starter klokken 14.
30, mens finalen fløjtes i gang klokken 17.
30.
FacebookTwitterKopier linkEmner:DR1|Frankrig|TV 2 (tv-kanal)|Jyske Bank Boxen|Tyskland




https://www.dr.dk/sporten/haandbold/vm-herrer/dansk-paradekonge-vil-hellere-lave-en-masse-maal

VM herrerDansk paradekonge vil hellere lave en masse målHenrik Møllgaard er nummer tre på listen over fleste blokerede skud under VM.
Af Michael Sten Jensen i Lyon og interview: Henrik Liniger24.
jan.
2019 kl.
21.
21Bemærk: artiklen er mere end 30 dage gammelLæs op- Det er sjovt, når jeg får nogle parader.
Det er da rart, når nu det er dét, jeg står der for.
Men det vigtigste er, at vi vinder nogle kampe, og kunne jeg selv bestemme, så ville jeg da gerne lave en masse mål, for det er sgu sjovere at spille håndbold, end det er at stå og ødelægge det.
Udmeldingen fra den danske forsvarsprofil Henrik Møllgaard falder med et smil, men der er ingen tvivl om, at han mener det.
Efter René Toft Hansens skade har Aalborg Håndbold-spilleren indtaget rollen som den danske defensivs anker, og det kan da også læses på statistikken.
Henrik Møllgaard med et godt tag i Egyptens Eslam Eissa.
Med 12 blokerede skud i otte kampe ligger Henrik Møllgaard nummer tre på den samlede liste over den del af forsvarsarbejdet under VM-slutrunden, og selv om han da hellere vil banke boldene ind i den anden ende, som han oftere gør i Aalborg Håndbold, så nyder han at kunne hjælpe sit hold.
- Vi vil jo gerne have nogle skud ude bagfra, og det giver selvfølgelig muligheder for at vores modstandere kan skyde lidt.
Så er planen da også at få et par fingre i vejen en gang imellem, så Niklas Landin og Jannick Green ikke skal tage det hele derinde.
- Min fornemste opgave er så at give vores målmænd de bedste arbejdsbetingelser, og så betyder det ikke så meget, at jeg gerne vil have fingrene i bolden, selv om det også er sjovt, siger Henrik Møllgaard.
Udfylder sin rolleHos manden, der nyder godt af Henrik Møllgaards parader i forsvaret, Niklas Landin, er der også stor tilfredshed med den indsats, som den 34-årige forsvarsprofil har lagt for dagen under VM.
- Det er klart, at han har gjort mine arbejdsbetingelser en del lettere.
Jeg stoler meget på Møllgaard, og med rette, for han har udført sin rolle, når det kommer til at dække de rigtige hjørner.
Niklas Landin nyder godt af samarbejdet i forsvaret med Henrik Møllgaard.
- Hvis ikke Møllgaard havde lavet de parader, så ville vores modstandere bare have scoret i frit mål, så på den måde tæller de lige så meget som en redning fra målmanden, siger Niklas Landin, der selv har en redningsprocent på 39 for hele slutrunden.
Herning er planenFredag aften bliver der igen brug for, at Henrik Møllgaard får armene i vejret, når Frankrig venter i VM-semifinalen i Hamborg.
De franske skytter har nemlig ikke noget problem med at stige til vejrs og trykke af, lyder det fra Henrik Møllgaard.
- Der kommer gode muligheder for at få et parader mod Frankrig, for de har et par drenge, der går til himlen, og gerne vil sende bolden afsted.
Den franske stjerne Nikola Karabatic er en af dem, som Danmarks defensiv skal have styr på fredag aften.
At omstændighederne omkring kampen har rykket sig, fra Herning til Hamborg, kan dog godt have en lille indvirkning på kampens udfald.
- Jeg tror, at de er glade for, at vi ikke spiller i Herning.
Det have nok tippet chancefordelingen over til vores side.
Det er et topmandskab, vi møder, og et fransk hold på det her tidspunkt i turneringen er livsfarligt, siger Henrik Møllgaard, der tror på, at det danske hold søndag er tilbage i Boxen.
- Vi tror på det.
Planen er, at vi skal tilbage til Herning og spille finale på søndag.
Semifinalen mod Frankrig spilles fredag klokken 17.
30, og den kan ses på TV2, høres i Liga på P3 eller følges på dr.
dk/vm.
Efter Danmarks kamp spilles den anden semifinale, som står mellem Tyskland og Norge.
Den kamp kan ses direkte på DR1 med optakt fra klokken 20.
00.
Er du ikke ved et tv, kan den ligeledes høres i radioen og følges på dr.
dk/vmBåde bronzekampen og finalen bliver søndag sendt direkte på DR1 fra Boxen i Herning.
Bronzekampen starter klokken 14.
30, mens finalen fløjtes i gang klokken 17.
30.
FacebookTwitterKopier linkEmner:Henrik Møllgaard (håndboldspiller)|Jannick Green (håndboldspiller)|DR1|Herning|Håndbold




https://www.dr.dk/nyheder/indland/minister-om-mere-oeremaerket-barsel-til-maend-vi-har-ikke-faaet-vores-vilje

IndlandMinister om mere øremærket barsel til mænd: 'Vi har ikke fået vores vilje'Det er godt, hvis mænd tager mere barsel, men det burde ske frivilligt, mener ligestillingsminister Eva Kjær Hansen.
Eva Kjer Hansen (V) mener, at det bør være op til forældre selv at vælge, hvordan de vil planlægge deres barsel.
Men det er godt for ligestillingen, hvis mænd tager længere barsel, slår hun samtidig fast.
Af Lars Lindevall og Elisabeth Thiis24.
jan.
2019 kl.
23.
18Bemærk: artiklen er mere end 30 dage gammelLæs opI gennemsnit er danske mænd på barsel i omkring en måneds tid.
Men fremover skal vi måske vænne os til at se flere mænd spadsere rundt med barnevogne i bybilledet.
EU-Parlamentet og EU's medlemslande er blevet enige om en ny orlovsaftale, som sikrer, at der bliver øremærket to måneders orlov til hver forælder.
Der er ikke tale om tvang, men hvis faderen giver afkald på sine to måneders øremærkede barsel, kan moren til barnet ikke overtage de to måneders orlov fra faren.
Ligestillingsminister Eva Kjer Hansen (V) slår fast, at regeringen "helst ville have holdt fast i den frihed og fleksibilitet, som der gør sig gældende i lovgivningen i dag".
- Vi har ikke fået vores vilje, og vi ville gerne have bevaret denne her frihed for børnefamilierne, siger Eva Kjer Hansen, som tilføjer:- Men nu er der truffet en beslutning i EU, og den retter vi ind efter.
Ligestillingsministeren mener dog, at det generelt er positivt, hvis mænd tager længere barsel.
- Det betyder meget for ligestillingen, at faren tager noget mere barselsorlov.
Men vi ville gerne have nået frem til det gennem via frivillige initiativer, kampagner og oplysning, siger ligestillingsminister Eva Kjer Hansen.
Derfor kan EU gennemtvinge regel om fædreorlovDanmark og resten af EU's medlemslande skal sikre, at begge et barns forældre har ret til barsel og forældreorlov.
Det har forhandlere fra EU-Parlamentet og EU's medlemslande torsdag aftalt.
Forstå hvorfor EU kan gennemtvinge regler i Danmark, og hvordan reglerne er på området i dag:Danmark har været medlem af EU siden 1973, og Danmark skal følge EU's fælles love.
Hvis der er konflikt mellem EU's regler og nationale regler, er det EU-reglerne, der gælder.
Det kaldes, at EU-ret har forrang.
Hvis EU indfører et fælles direktiv om øremærket barsel eller forældreorlov, trumfes de danske regler på området dermed.
Hvis et EU-land ikke følger EU's regler, kan landet blive dømt ved EU-Domstolen for at bryde traktaten.
De nye regler skal sikre, at arbejdende fædre kan tage mindst 10 dage fri fra arbejde umiddelbart i forbindelse med fødslen.
Derudover præciseres de hidtil gældende regler om mindst fire måneders forældreorlov per forælder, så to af de fire måneder er låst til hver forælder og for eksempel ikke kan overdrages til moren, hvis ikke faren holder fri.
Torsdagens aftale er en foreløbig aftale mellem forhandlere fra EU-Parlamentet og EU's medlemslande.
Den mangler endnu at blive formelt godkendt begge steder.
Der sigtes mod, at de nye regler skal træde i kraft inden for tre år.
Kilder: Folketingets EU-oplysning, borger.
dk og Ritzau.
Læs også:EU godkender to måneders øremærket barsel til hver forælder'Ikke noget EU skal bestemme'Beskæftigelsesminister Troels Lund Poulsen (V) mener heller ikke, at EU skal blande sig i, hvordan danske forældre tilrettelægger deres barsel.
- Hvordan man fordeler forældreorloven, er ikke noget, som EU skal bestemme.
Det er familierne selv bedst til at afgøre.
Derfor er det meget beklageligt, at EU vedtager øremærket orlov til mænd, siger, Troels Lund Poulsen til Ritzau.
- Jeg er bange for, at den øremærkede barsel kan få den modsatte effekt, fordi der kan være familier, som helt undlader at bruge farens orlov, og så går den tabt, og det betyder altså, at barnet får kortere tid hjemme, tilføjer han.
Foruden barsel indeholder torsdagens aftale også fem årlige omsorgsdage.
Der er tale om en foreløbig aftale mellem forhandlere fra EU-Parlamentet og EU's medlemslande.
Den mangler endnu at blive formelt godkendt begge steder.
Der sigtes mod, at de nye regler skal træde i kraft inden for tre år.
FacebookTwitterKopier linkEmner:EU|Eva Kjer Hansen (politiker)|Troels Lund Poulsen (politiker)|Venstre|Ligebehandling




https://www.dr.dk/nyheder/udland/maduros-venner-slaar-igen-rusland-tyrkiet-og-kina-bakker-op-om-venezuelas-praesident

UdlandMaduros venner slår igen: Rusland, Tyrkiet og Kina bakker op om Venezuelas præsidentBlandt andet USA og Canada har rost magtovertagelsesforsøg i det sydamerikanske land.
Kinas Xi Jinping, Ruslands Vladimir Putin og Tyrkiets Recep Tayyip Erdoğan bakker op om Venezuelas præsidentAf Andreas Lindqvist24.
jan.
2019 kl.
20.
08Bemærk: artiklen er mere end 30 dage gammelLæs opRusland fordømmer de vestlige lande, som bakker op om Venezuelas parlamentsformand, Juan Guaido, som i går udråbte sig som midlertidig præsident i landet.
Dermed udfordrede han landets officielle leder, Nicolas Maduro, som netop er blevet indsværget som præsident for anden gang, efter et valg sidste år, som blev boykottet af oppositionen.
- Maduro er det legitime statsoverhoved, lyder det i dag fra den russiske præsident Vladimir Putins sædvanlige talsmand, Dmitry Peskov, ifølge BBC.
Rusland mener, at særligt den amerikanske støtte til Juan Guaidos magtovertagelsesforsøg er ekstremt farlig og vil lede til "lovløshed og blodsudgydelser".
- Vi anser forsøget på at tilrane sig magten i Venezuela for at forbryde sig imod international ret, siger talsmanden.
Kina har lånt milliarder af dollars til MaduroLigesom USA, som blandt andet på grund af Venezuelas nærhed og på grund af dets store olieeksport, har store interesser i landet, har Rusland også sit i klemme.
Læs også:Derfor har USA en enorm interesse i VenezuelaDet anser Venezuela som en af sine nærmeste allierede i regionen og har lånt landet milliarder af dollars, ligesom det har deltaget i militærøvelser i Venezuela og solgt våben til styret.
Også Kina har gjort fælles sag med styret og bakker op om Nicolas Maduro i kølvandet på magtovertagelsesforsøget.
Her har man lånt 50 milliarder dollars - næsten 330 milliarder kroner - til Venezuela til gengæld for store dele af de næste års olieudvinding.
- Kina fastholder altid princippet om ikke-indblanding i indenrigspolitiske sager i andre lande, modsætter sig ekstern indblanding i Venezuelas indenrigspolitik, og opfordrer det internationale samfund til at sikre gode forhold, siger talsmand i det kinesiske udenrigsministerium, Hua Chunying, til lokale medier.
Min bror Maduro.
Vær stærkI Tyrkiet, som siden sidste år har rafineret og certificeret guld fra Venezuela, vakler præsident Recep Tayyip Erdogan heller ikke i sin støtte.
Han finder USA's opbakning til magtovertagelsesforsøget "chokerende".
- Vi er med jer.
Min bror Maduro.
Vær stærk, vi står ved jeres side, skal han have sagt i en telefonsamtale med Venezuelas officielle præsident, ifølge hans talsmand.
Parlamentsformand Juan Guaido,som nu har erklæret sig midlertidig præsident.
- Som et land, der tror på demokrati.
.
.
Hvor end i verden, der er et kupforsøg, arbejder vi imod dem uden forskelsbehandling.
Alle må respektere stemmeboksenes resultat, sagde han ifølge talsmanden.
Juan Guaido har begrundet sit magtovertagelsesforsøg med, at landet ikke har en præsident, fordi der blev svindlet under valget sidste år.
Også Bolivia og Cuba bakker op om Nicolas Maduro.
Ligesom Mexico, som anbefaler parterne at mødes til forhandlinger.
Militærfolk står bag MaduroSamtidig med støtten udefra, har flere militære ledere i Venezuelas væbnede styrker i dag erklæret, at de holder med den officielle præsident i striden om magten.
Generalmajor Victor Palacio siger ifølge AP, at han kategorisk modsætter sig enhver handling, som truer Venezuelas stabilitet.
Endnu en generalmajor, Gregorio Bernal, har offentligt bakket Maduro op, som han mener repræsenterer et uafhængigt land, som er oppe imod "imperialistisk agression".
Det står dog endnu ikke klart, om der også er kræfter i militæret, som bakker op om Juan Guaido, der har opfrodret det til at skifte side.
Venezuelas forsvarsminister, Vladimir Padrino, udtalte sig også i dag, og fastslog, at Maduro er landets legitime præsident, og at USA og andre er i gang med en økonomisk krig mod hans hjemland.
- Nationens soldater vil ikke acceptere en præsident, som er dem påduttet af dunkle interesser, eller en som har udnævnt sig selv uden lovgrundlag, siger han.
Venezuelas forsvarsminister Vladimir Padrino.
Samuelsen: Vi støtter demokratiske kræfterBlandt andet USA, Canada og EU, samt flertallet af landene i regionen, har været hurtige til at støtte magtovertagelsesforsøget.
Det gælder også Danmark, hvor udenrigsminister Anders Samuelsen i går hurtigt var ude på Twitter med opbakning.
I dag uddybede han over for DR Nyheder.
- Vi støtter op om de demokratiske kræfter, som forsøger at få taget det endelige opgør med det socialistiske misrøgt, der har været igennem mange år i Venezuela.
Det har kørt landet i afgrundsdyb desperation, med en befolkning, der lider hver eneste dag, siger han.
En udbrændt lastbil efter demonstrationer i Caracas i går.
- Den siddende parlamentsformand har et demokratisk mandat i modsætning til det styre, som desperat prøver at fastholde magten i landet, siger han.
Maduros regeringstid har været præget af en økonomi i ruiner, noget der har skabt omfattende uro i befolkningen.
Det økonomiske kaos har skabt mangel på helt basale dagligvarer, ligesom inflationen ramte 1,3 millioner procent i november.
Tre millioner mennesker menes at være flygtet ud af landet siden 2014.
Ifølge ubekræftede tal fra organisationer i Venezuela er 14 blevet dræbt i demonstrationer tirsdag og i går.
FacebookTwitterKopier linkEmner:Anders Samuelsen (politiker)|Nicolas Maduro (politiker)|Venezuela|Militær|Twitter




https://www.dr.dk/nyheder/udland/frankrig-gaar-i-national-gruppeterapi-anfoert-af-macron

Demonstrationer i FrankrigSe temaAf DR’s internationale korrespondentStéphanie SurrugueUdlandFrankrig går i national gruppeterapi anført af MacronPræsident Macron er taget på turne og forsøger at vinde franskmændene tilbage med timelange debatmøder.
Præsident Emmanuel Macron afholder endnu et marathonmøde, denne gang med lokale i Bourg-de-Peage nær Valence.
24.
jan.
2019 kl.
22.
03Bemærk: artiklen er mere end 30 dage gammelLæs opI dag drog han ud på landevejene igen, Emmanuel Macron.
I et forsøg på at samle sit land efter snart tre måneders massive protester og demonstrationer har Frankrigs præsident iværksat noget, der minder om national gruppeterapi:”Le Grand Débat”, den store debat, hedder manøvren, som varer næsten to måneder, og hvor politikere og befolkning mødes til dialogmøder i franske småbyer.
I tusindvis af kommuner mødes lokalbefolkningerne med deres folkevalgte for at sætte ord på deres frustrationer.
Der er ikke mange Gule Veste til stede ved møderne (de fleste foretrækker at fortsætte kampen for større social lighed med store demonstrationer i de franske gader).
Læs også:Fra rød badedragt til gul vest: Pamela Anderson er ny frontfigur i Frankrigs sociale oprørMen eftersom mere end halvdelen af befolkningen fortsat støtter den sociale protestbevægelse, er der i dén grad brug for at genopbygge tilliden mellem befolkningen og magthaverne.
Macron smider blazerjakkenDerfor tager selveste republikkens præsident sin tørn ved borgermøderne, som Emmanuel Macron kalder 'en meningsudveksling uden filter'.
Første stop var i Normandiet, hvor Emmanuel Macron i forrige uge debatterede med 600 nordfranske borgmestre i, hold nu godt fast, 6 timer og 38 minutter.
© Type 1DR’s internationale korrespondent Stéphanie SurrugueStéphanie Surrugue er DR Nyheders internationale korrespondent.
Hun rapporterer fra store dele af verden hjem til dr.
dk og DR's tv- og radiokanaler.
Stéphanie Surrugue har base i Paris og dækker både franske forhold og internationale begivenheder.
Læs mereAndet stop var i Lot-regionen, hvor Macron mødtes med 600 sydvestfranske borgmestre i 6 timer og 32 minutter.
Denne torsdags etape når til byen Valence, 570 kilometer sydøst for Paris.
Macron ligner en mand, der er taget i valgkamp igen.
Ikke for at vinde præsidentposten, men for at vinde franskmændene tilbage.
Præsidenten smider blazerjakken og står op i timevis og debatterer uden manuskript.
Butiksdød og regeljunglerEmnerne er, mildest talt, varierede.
Skattepolitik.
Købekraft og reallønsnedgang.
Transportproblemer.
Butiksdød i affolkede landkommuner.
Regeljungler i det berømte og berygtede franske bureaukrati, der kan gøre det til et mareridt for små og store selvstændige at tjene penge og skabe arbejdspladser.
Fællesnævneren for de franske frustrationer er en bred kløft mellem land og by, mellem den brede befolkning og den smalle elite.
Det er globaliseringens vindere og globaliseringens tabere, der diskuterer deres samfund og deres fremtid i rådhussale, idrætshaller og forsamlingshuse rundt omkring i Frankrig.
Præsident Macron vil med egne ord forvandle "vrede til løsninger".
Le grand bluff?
Men kritikerne kalder præsidentens "Grand Débat" for "Le Grand Bluff" – ikke mange af de gulklædte demonstranter i Frankrig tror på, at den nationale samtaleterapi er meget andet end en afledningsmanøvre.
Præsident Emmanuel Macron er steget ned fra magtens tinder for at møde folket.
 Præsidenten tager plads og venter på spørgsmål.
 Nogle af hans debatmøder har varet over seks timer.
 Emmanuel Macron taler med ældre på plejehjemmet Le Clos de l'Hermitage i Bourg-de-Peage nær Valence.
 En ældre herre får lidt præsidentiel opmærksomhed.
1 / 5Præsident Emmanuel Macron er steget ned fra magtens tinder for at møde folket.
1 / 5Præsidenten tager plads og venter på spørgsmål.
2 / 5Nogle af hans debatmøder har varet over seks timer.
3 / 5Emmanuel Macron taler med ældre på plejehjemmet Le Clos de l'Hermitage i Bourg-de-Peage nær Valence.
4 / 5En ældre herre får lidt præsidentiel opmærksomhed.
5 / 5Men hvor den brede befolkning også var meget kritisk over for regeringens lancering af de månedlange debatter, så ser det ud til at vende så småt i dag, hvor Emmanuel Macron mødes med lokale borgmestre og lederen af Det Republikanske Parti til debat – uden tv-kameraer denne gang – i Valence i det sydøstlige Frakrig.
For det første falder den brede befolknings støtte til De Gule Veste, om end langsomt.
Og samtidig stiger præsidentens katastrofale meningsmålinger, selv om man næsten skal bruge en lup for at måle fremgangen.
Emmanuel Macron har bevæget sig fra målinger på 23 procent op mod 30 procent.
Ikke et tal, som i sig selv burde kunne vække begejstring i det franske, hvide hus, Elyseepalæet.
Men et tal, som de seneste tre måneders totale tumult i Frankrig taget i betragtning antyder, at der er kræfter i samfundet, som trods alt gerne vil overveje, om de skal begynde at tale sammen.
Fartgrænsen på vej opImens rejser Emmanuel Macron land og rige rundt og forsøger at vise, at han lytter.
Og præsidenten ser ud til at være klar til at give sig på en sag, der virkelig har fået franskmændenes sind i kog; nemlig hastigheden på landevejen, som regeringen sidste år satte ned fra 90 til 80 kilometer i timen.
Noget, der i øvrigt også udløste en åben konflikt mellem præsidenten og hans daværende indenrigsminister, Gérard Collomb, som endte med at sige op i raseri og rejse hjem til Lyon.
Balladen om fartgrænsen var netop, sammen med de planlagte klimaskatter på diesel og benzin, det, som i november måned udløste hele det sociale oprør anført af De Gule Veste.
Gule veste er mødt op i Bourg-de-peage.
Men det er politiet også.
Siden har Emmanuel Macron taget klimaskatterne af bordet, hævet mindstelønnen og styrket en række sociale støtteordninger.
Det har kostet præsidenten dyrt i såvel politisk forfængelighed som i euro; indrømmelserne til De Gule Veste står foreløbig til at koste cirka 75 milliarder kroner.
1700-tallets klagebøger fundet fremDerfor bruger Emmanuel Macron også sin ”Grand Debat” og ditto provinsturné til at gøre det klart, at han nægter at lempe på formueskatten.
Og, ikke mindst, at han til gengæld for eventuelle andre skattelettelser skal have konkrete bud på offentlige nedskæringer fra de mennesker, der møder op til dialogmøderne over alt i Frankrig.
Frustrationerne er fortsat så store, og kravene så mange og forskellige, at flere rådhuse har valgt at lægge klagebøger frem, som befolkningen kan komme forbi og skrive deres utilfredshed ned.
Klagebøgerne er et redskab, som blev opfundet i Frankrig i slutningen af 1700-tallet.
Dengang endte det som bekendt med revolution.
Denne gang, håber præsidenten, ender det med ”løsninger”.
Borgmester i Valence, Nicolas Daragon,modtager en liste over klagepunkter fra gule veste.
FacebookTwitterKopier linkEmner:Emmanuel Macron (politiker)|Frankrig|Befolkning|Økonomi|Lyon




https://www.dr.dk/nyheder/politik/eu-godkender-maneders-oremaerket-barsel-til-hver-foraelder

PolitikEU godkender to måneders øremærket barsel til hver forælderEU-Parlamentet og EU's medlemslande er blevet enige om en orlovsaftale - DA er skeptiske.
Fremover skal begge forældre have to måneders øremærket barsel.
24.
jan.
2019 kl.
20.
44Bemærk: artiklen er mere end 30 dage gammelLæs opNår der kommer en lille ny til verden, bliver der fremover øremærket to måneders orlov til hver forælder.
Det er forhandlere fra EU-Parlamentet og EU's medlemslande torsdag blevet enige om.
Forældreorloven er øremærket, og der er således ikke tale om tvang.
Dog kan eksempelvis moren til barnet ikke overtage de to måneders orlov fra faren, hvis han ikke tager dem.
Foruden barsel indeholder torsdagens aftale også fem årlige omsorgsdage.
Derfor kan EU gennemtvinge regel om fædreorlovDanmark og resten af EU's medlemslande skal sikre, at begge et barns forældre har ret til barsel og forældreorlov.
Det har forhandlere fra EU-Parlamentet og EU's medlemslande torsdag aftalt.
Forstå hvorfor EU kan gennemtvinge regler i Danmark, og hvordan reglerne er på området i dag:Danmark har været medlem af EU siden 1973, og Danmark skal følge EU's fælles love.
Hvis der er konflikt mellem EU's regler og nationale regler, er det EU-reglerne, der gælder.
Det kaldes, at EU-ret har forrang.
Hvis EU indfører et fælles direktiv om øremærket barsel eller forældreorlov, trumfes de danske regler på området dermed.
Hvis et EU-land ikke følger EU's regler, kan landet blive dømt ved EU-Domstolen for at bryde traktaten.
De nye regler skal sikre, at arbejdende fædre kan tage mindst 10 dage fri fra arbejde umiddelbart i forbindelse med fødslen.
Derudover præciseres de hidtil gældende regler om mindst fire måneders forældreorlov per forælder, så to af de fire måneder er låst til hver forælder og for eksempel ikke kan overdrages til moren, hvis ikke faren holder fri.
Torsdagens aftale er en foreløbig aftale mellem forhandlere fra EU-Parlamentet og EU's medlemslande.
Den mangler endnu at blive formelt godkendt begge steder.
Der sigtes mod, at de nye regler skal træde i kraft inden for tre år.
Kilder: Folketingets EU-oplysning, borger.
dk og Ritzau.
I modsætning til eksempelvis barnets første sygedag kan man bruge omsorgsdagene til også at passe andre familiemedlemmer, som er aldrende eller alvorligt syge.
Den samlede aftale skal sikre en bedre balance mellem arbejde og privatliv.
Så meget barsel har forældre ret til•Danske forældre har tilsammen ret til 52 ugers orlov med barselsdagpenge og løn i nogle perioder for beskæftigede, når de får barn.
•Hver af forældrene har dog ret til at holde forældreorlov i op til 32 uger, dvs.
64 uger i alt.
Men det er kun de 32 af ugerne, som er på understøttelse eller løn noget af tiden, hvis man er i job - det afhænger af ens overenskomst.
•De 52 uger med økonomisk støtte fordeler sig således:•4 uger før fødslen til mor (graviditetsorlov)•14 uger kun til mor (barselsorlov)•2 uger kun til far/medmor (fædreorlov)•32 uger til deling (forældreorlov)* på barselsdagpege (eller noget med løn for dem i job afhængig af overenskomst)•*To måneder (otte uger) af de 32 ugers forældreorlov skal ifølge EU være øremærket til far.
Hvis far ikke holder det, så kan mor ikke få de to måneder, hvorfor de blot bortfalder.
Mangler at blive formelt godkendtDer er tale om en foreløbig aftale mellem forhandlere fra EU-Parlamentet og EU's medlemslande.
Den mangler endnu at blive formelt godkendt begge steder.
Der sigtes mod, at de nye regler skal træde i kraft inden for tre år.
I en fælles udtalelse fra EU-Kommissionen kalder førstenæstformand Frans Timmermans, beskæftigelseskommissær Marianne Thyssen og EU's rets- og ligestillingskommissær, Vera Jourova, aftalen et stort skridt mod et mere socialt Europa.
Læs også:Fædre glæder sig over udsigt til længere barsel: Barnet har brug for begge forældre- Den foreløbige aftale, som Europa-Parlamentet, Rådet og Europa-Kommissionen har indgået i dag, er godt nyt for Europas familier.
- Den europæiske økonomi vil nyde godt af dette forslag, som vil bidrage til at udligne den kønsbetingede forskel i beskæftigelsesfrekvensen.
Bedre balance mellem arbejdsliv og privatliv for både kvinder og mænd er ikke kun den mest retfærdige, men også den mest intelligente løsning, skriver kommissærerne.
Halvdelen af udvalgets forslagDe to måneders orlov er blot halvdelen af, hvad et udvalg i EU-Parlamentet foreslog i løbet af sommeren 2018.
Alligevel huer udfaldet ikke Dansk Arbejdsgiverforening, hvor administrerende direktør Jacob Holbraad ærgrer sig over resultatet.
- Vi har fra start været skeptiske over for forslaget, og dagens aftale ender desværre også med at gribe mere ind i de danske regler, end vi havde håbet på, siger Jacob Holbraad i en pressemeddelelse.
Han uddyber ikke, hvilken betydning han vurderer, at de nye regler vil få.
/ritzau/FacebookTwitterKopier linkEmner:EU|Europa-Kommissionen|Orlovsordninger|Ansættelsesforhold|Jacob Holbraad (erhvervsleder)




https://www.dr.dk/nyheder/kultur/film/anmelder-ellevild-med-oscar-storfavorit-den-er-vanvittig-uforudsigelig-og-brutal

FilmlandSe temaAf Filmanmelder og vært på FilmlandPer Juul CarlsenFilm og serierAnmelder ellevild med Oscar-storfavorit: Den er vanvittig, uforudsigelig og brutal'The Favourite' er nomineret til hele ti Oscar-statuetter.
Og det med god grund, mener anmelder.
Emma Stones karakter i 'The Favourite', Abigail, er langt fra så uskyldig, som man først tror.
24.
jan.
2019 kl.
20.
30Bemærk: artiklen er mere end 30 dage gammelLæs opSig mig, har vi ikke været her før?
På et britisk hof engang i historien?
Blandt konger og dronninger og grever og hofdamer og livlæger og troubadourer?
Midt i kulørte rænkespil, der fører til historiske begivenheder?
Jo da, ingen anden nation har som Storbritannien gjort sit kongehus til et filmisk fænomen.
Franskmændene har også dyrket deres solkonger og regenter, men når man træder inden for ved det britiske hof, vælter det frem med minder om puritanske snerper, victorianske dyder, bindegale regenter, krigsliderlige hærførere, sarkastiske tjenere og magtfulde elskerinder.
Alt dette og meget andet guf ser vi i film som 'Victoria & Abdul', 'The Queen', 'Elizabeth', 'The Young Victoria', 'Lady Macbeth' og naturligvis alle filmatiseringer af Shakespeares 'Macbeth', 'Henry V' og 'King Lear'.
Og Robin Hood.
Og Kong Arthur.
Og så er der tv-serier som 'The Tudors' og 'The Crown' og mange flere.
'The Favourite'Medvirkende: Olivia Colman, Rachel Weisz, Emma StoneInstruktør: Yorgos LanthimosPremiere: 24.
januarMagtkamp om dronningens gunstVi kender uden tvivl det britiske aristokrati meget bedre, end vi kender både vores egen bukselomme og livet bag murene i vores egne kongehuse.
Og nu kender vi det så endnu bedre.
Den græske instruktør Yorgos Lanthimos, der ellers har vist en særlig evne til at finde historier i helt ukendte miljøer, har begivet sig tilbage i historien for at berette om dronning Anne, der regerede på de britiske øer i årene 1702-1714.
Her døde hun tilsyneladende af udmattelse, forårsaget af mange kampe med dårligt helbred og stor sorg.
Hun er måske mest berømt for at have været gravid hele 17 gange, hvoraf kun et enkelt barn, William, overlevede de spæde år og blev 11 år.
Resten blev kun få år, var dødfødte eller endte som ufrivillige aborter.
Olivia Colman modtog for nylig en Golden Globe-statuette for sit portræt af den britiske dronning Anne.
Colman er da også nomineret til en Oscar for rollen.
(© Atsushi Nishijima/20th Century Fox)Historikere er uenige om, hvorvidt dronning Anne faktisk var begavet og handlekraftig, men det er den tragiske, forsømte figur, der bliver genoplivet i Lanthimos' 'The Favourite'.
Her dukker en ung kvinde ved navn Abigail op som tjener på dronningens hof, og eftersom Abigail stammer fra en adelig slægt, der gik til grunde, fornemmer hun hurtigt, hvordan man kæmper sig op i systemet.
Inden længe har hun vundet den svage regents gunst, og så begynder en hård magtkamp med dronning Annes kontante rådgiver, veninde og elskerinde, Lady Marlborough.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Det er slaget mellem de tre kvinder, der bærer 'The Favourite', og det er især det hårdhændede og komiske samspil mellem de tre formidable skuespillere Olivia Colman, Emma Stone og Rachel Weisz, der løfter filmen.
Colman er et fantastisk skue som dronning Anne, der tigger om medlidenhed og hjælp, men som i få øjeblikke også kan rette ryggen og kræve at blive taget alvorligt.
Stone har en djævelsk tvetydighed som en smuk, ung uskyldighed, der med et medfødt talent for rænkespil forsøger at genvinde det blå blod i årerne.
Og Weisz har aldrig haft en bedre rolle end Lady Marlborough, der bruger ethvert kneb til at kontrollere omgivelserne.
Lanthimos' absolut mest normale filmDa dronningen har sminket sig og gjort sig klar til et vigtigt møde med den russiske ambassadør, konstaterer Lady Marlborough eksempelvis tørt, at dronningen med sin sminke ligner en grævling, og at hun umuligt kan gå til møde med den russiske ambassadør i den tilstand.
Den svage dronning magter ikke andet end at give hende ret.
Rachel Weisz, der i 2006 vandt en Oscar for sin birolle i filmen 'The Constant Gardener', spiller i 'The Favourite' sit livs rolle, mener filmanmelder Per Juul Carlsen.
(© Yorgos Lanthimos/20 Century Fox)Lanthimos har før stået bag surrealistiske film som 'Dogtooth' og 'The Lobster', der kunne være helt 'Monty Pythonske' i deres absurde, humoristiske alvor.
Med 'The Favourite' har Lanthimos skabt sin absolut mest normale film – i omgivelser, de fleste filmfans kender til hudløshed.
Det er altid en skam at se en sand filmoriginal ligne alle de andre, men det lykkes alligevel Lanthimos at stikke sit skæve temperament frem i ny og næ.
Med sin brug af vidvinkel får hans billeder fra dronning Annes hof et særligt skingert og forvredet præg, der hænger fortrinligt sammen med det tragikomiske magtspil.
Og netop samspillet mellem de tre suveræne skuespillere har vi set før, bare ikke på den her vilde, ofte vanvittige, morsomme, uforudsigelige, til tider brutale, måde.
(© Fox Searchlight)FacebookTwitterKopier linkEmner:Emma Stone (skuespiller)|Olivia Colman (skuespiller)|Storbritannien|Royalt|Rusland




https://www.dr.dk/nyheder/udland/fire-tegn-paa-venezuelas-krise-her-koster-kaffen-igen-14-millioner

UdlandFire tegn på Venezuelas krise: Her koster kaffen (igen) 1,4 millioner Massiv udvandring, mangel på mad og amerikansk pres har tvunget Venezuela i knæ.
Inflationen er så høj i Venezuela, at kaffepriserne igen overstiger en million bolivar.
Af Louise Brodthagen Jensen24.
jan.
2019 kl.
20.
08Bemærk: artiklen er mere end 30 dage gammelLæs opEn hverdag med tomme butikshylder, ganske få og sparsomme måltider, en evig jagt på nødvendig medicin og en stigende børnedødelighed.
Sådan ser virkeligheden ud for mange millioner af mennesker i Venezuela.
Landet, hvor en kop kaffe koster 1,4 millioner bolivar - kun 4-5 danske kroner, men for en fattig venezuelaner et ordentlig indhug i månedslønnen.
Den stigende økonomiske og sociale krise i det sydamerikanske land har drevet venezuelanere på flugt.
I løbet af de sidste fire år er knap tre millioner flygtet, og hvor mere velstillede søger et bedre liv i USA eller Spanien, må mange i et desperat forsøg på at overleve søge tilflugt i de omkringliggende lande.
Præsident Nicolas Maduro er kommet under massivt pres.
Militære styrker forsøgte tidligere på ugen det, regeringen hævdede var et kupforsøg, og i et forsøg på at overtage magten erklærede oppositionsleder Juan Gauido sig i går som landets ny præsident.
De store demonstrationer mod Maduro ligner noget, der måske kan blive kulminationen på flere års protester mod det socialistiske styre.
Efter år med økonomisk krise og mangel på basale nødvendigheder som medicin og mad, har nogle kun skuldertræk til overs for protesterne.
.
For andre er tiden inde.
Til at sige fra overfor butikker med tomme hylder, langvarige strømsvigt, mangel på vand, en årlig hyperinflationsrate, der har ramt 80.
000 procent og prisstigninger på over en million procent.
Men hvordan er det egentlig kommet så vidt i Venezula?
Det får du overblikket over her:1Mangel på mad og stigende sygdomsudbrudSupermarked i Caracas, hvor hylderne er tomme.
- Det lugter en smule dårligt, men det kan renses med en smule eddike og citron.
Yeudis Luna er far til tre og bor i Venezuelas andenstørste by, Maracaibo.
Han er en af de mange, som har måttet ty til at købe fordærvet kød fra en slagterforretning i byen, der har været plaget af flere, langvarige strømafbrydelser.
Ligesom i mange andre byer har butikshylderne her længe været tomme.
Ifølge en undersøgelse lavet af tre forskellige venezuelanske universiteter i 2017 har op mod 80 procent af befolkningen ikke adgang til tilstrækkelig mad.
Hos personerne i undersøgelsen viste det sig ved et gennemsnitligt vægttab på 11 kilo i løbet af et år.
I flere områder er mange indbyggere desuden afhænge af statsens regeringskontrollerede distribution af forbrugsvarer, og det er staten - eller militæret - der har ansvaret for at allokere og uddele de såkaldte Carnets de la Patria, som bliver uddelt til dem, der kvalificerer sig til landets sociale programmer, indført under det socialistiske styre.
Krisen har også sat sine spor i landets sundheds- og hospitalsvæsen.
Organisationer som Unicef, Human Rights Watch og Verdenssundhedsorganisationen WHO advarer mod øget børnedødelighed som følge af fejl- og underernæring, ligesom man har registreret en stigning i alvorlige sygdomsudbrud.
Eksempelvis er antallet af malariaudbrud steget med 69 procent fra 2016 til 2017.
Befolkningen i Venezuela bliver chikaneret og angrebet både økonomisk, politisk og diplomatisk - og udsat for et permanent angreb fra medierne, som er drevet af USA.
Nicolas Maduro ved FN's generalforsamling i New York, 23.
september.
2Økonomi og hyperinflation: Kaffe til 1,4 millioner bolivarEn oliefelt drevet af Venezuela's statslige olieselskab PDVSA Op mod 95 procent af landets eksportindtægter er afhængig af olie, så da oliepriserne styrtdykkede i 2014, ramte krisen for alvor landet, der sidder på verdens største oliereserve.
Men krisen tog dog form tidligere og anses også som et udslag af en forfejlet økonomisk politik.
Under den tidligere præsident Hugo Chavez overtog regeringen fuldt kontrol af en række sektorer og stækket den private sektor ved blandt andet at indføre priskontrol og lagt restriktioner på adgangen til udenlandsk valuta, som virksomheder er afhængige af staten for at få vekslet.
Venezuelas andel af udenlandsk valuta er faldet og har gjort det svært at importere ting som mad og medicin, som landet ikke længere selv producerer på grund af priskontrollen, der stort set har gjort det urentabelt.
Det har medført, at butikkerne hævede priserne, og inflationen steg samt et stort sort marked.
Den voldsomme prisudvikling forklarer erhvervsmediet Bloomberg via et såkaldt "kaffe"-indeks, hvor prisen på en kop kaffe fra det samme bageri i Caracas bliver målt gennem længere tid.
I dag lyder prisskiltet på en kop kaffe i dag 1,4 millioner bolivar.
Igen.
For sidste år forsøgte Nicolas Maduro at imødegå den voldsomme inflation ved at indføre en række økonomiske reformer.
Mindstelønnen blev hævet med 3.
000 procent, moms blev hævet fra fire til 16 procent og den nye bolivar blev knyttet til den såkaldte kryptovaluta Petro.
Værdien af den "gamle" bolivar blev nedskrevet, og sedler med fem færre nuller blev sendt i omløb.
I sommer røg der fem nuller af pengesedlerne i Venezuela i et forsøg på at imødegå hyperinflationen, der stort set havde gjort pengene værdiløse.
Men økonomer advarede mod, at nedskrivningen ikke ville have nogen effekt - i bedste fald kortvarigt.
Og bare få måneder efter de nye sedler kom på gaden, er priserne på samme niveau som før.
Venezuela sælger lige under halvdelen af landets råolie til USA, hvor de største aftagere er firmaer som Citgo og Chevron.
USA har de seneste år pålagt landet en række sanktioner, men man har indtil videre afholdt sig fra at ramme landets olieeksport, der har nået sit laveste niveau siden 1990.
Citgo er et af de selskaber, der er aftager til en stor mængde af Venezuelas råolie.
Det nationale statslige selskab, der står for olieproduktionen, er i øjeblikket kun i stand til at producere omkring 1,17 millioner tønder olie om dagen i modsætning til tidligere, hvor produktionen har været oppe på 3,5 millioner.
En stor del af indtjeningen fra salget af råolien går til at betale renter på landets enorme gæld til Kina og Rusland, og yderligere sanktioner fra USA truer nu landets indtjening.
Det kan tvinge kreditorerne, som eksempelvis det russiske oliefirma Rosneft til at overtage venezuelanske olieaktiver uden for landets grænser, eksempelvis raffinaderier, der er stillet som garanti.
3FlygtningekrisenFlere millioner venezuelanere er flygtet til blandt andet Colombia.
Ifølge FN er mere end tre millioner flygtet fra Venezuela siden 2015, og hvor de mere velhavende søger mod USA og Spanien, har mange søgt asyl i lande som Peru, Colombia, Brasilien og Ecuador.
Men i nabolandene har man fået nok.
Grænser er midlertidigt blevet lukket, og grænsekontrollen er blevet skærpet for at begrænse antallet af asylansøgere.
I Columbia er mere end en million venezuelanere kommet til de seneste år, og flere tusinde ankommer fortsat hver dag.
I Bogota forventer man, at hvis den nuværende udvikling fortsætter, vil man have mere end fire millioner venezuelanere i 2021.
4Presset fra USAUSA's præsident, Donald Trump, var hurtig til at udvise støtte til den selvudnævnte præsident i Venezuela, oppositionslederen Guaido.
Det er ikke nyt, at en amerikansk regering er involveret i, hvad der foregår i Venezuela.
USA har været aktive i forsøget på at isolere Venezuela i regionen ved blandt andet at lægge pres på andre latinamerikanske regeringer.
Under Donald Trump har USA gennemført flere runder af økonomiske sanktioner både mod enkeltpersoner og mod regeringen, som har været afskåret fra at optage lån og forhindret i at modtage investeringer i landet.
Men allerede tilbage i august 2017, kort før Donald Trump skærpede sanktionerne, advarede både økonomer og FN's særlige udsending, Idriss Jazairy, mod at indføre flere sanktioner mod Venezuela.
- Sanktioner vil kun forværre situationen for landets befolkning, der i forvejen lider under den altødelæggende inflation og mangel på mad og medicin, lød det forrige sommer.
Derudover har den amerikanske regering indefrosset både penge og ejendomme, som er ejet af venezuelanske regeringsmedlemmer og embedsmænd, i USA.
Kilder: Bloomberg, WHO, Unicef, HRW, UNHCR, AP, Trading Economics, ForbesFacebookTwitterKopier linkEmner:USA|Venezuela|Økonomi|Sundhed og velvære|Hugo Chávez (politiker)




https://www.dr.dk/sporten/fodbold/politi-indstiller-eftersoegning-af-argentinsk-fodboldspiller

FodboldPoliti indstiller eftersøgning af argentinsk fodboldspillerDer er ikke fundet spor af flyet med Emiliano Sala og piloten om bord.
En fan viser Emiliano Sala respekt foran FC Nantes' træningsanlæg.
24.
jan.
2019 kl.
19.
25Bemærk: artiklen er mere end 30 dage gammelLæs opPolitiet på øen Guernsey indstiller eftersøgningen af den argentinske fodboldspiller Emiliano Sala og piloten i det fly, der mandag forsvandt.
Det oplyser politiet på Twitter torsdag eftermiddag.
Politiet har trods hjælp fra andre myndigheder hverken været i stand til at finde spor efter flyet eller efter de to passagerer.
Læs også:Eftersøgning af fodboldspiller er nu bjærgningsaktionChancen for, at Emiliano Sala og pilot David Ibbotson er i live, er ekstremt små, skriver politiet.
Selv om myndighederne stopper eftersøgningen, har man bedt skibe og fly, der passerer igennem området, om at holde øje med, om der dukker spor op fra enten fly eller passagerer.
Nantes bosniske træner Vahid Halilhodzic møder med sine spillere klubbens fans for at tale om Emiliano Sala.
Politiet oplyser, at man har gennemsøgt et område på cirka 4400 kvadratkilometer - nogle steder mere end én gang - samt undersøgt telefondata og satellitbilleder i løbet af eftersøgningen.
Var på vej til ny klubSamlet set har eftersøgningen varet mere end 24 timer, og der er undervejs blevet brugt tre fly, fem helikoptere og to redningsbåde.
Blå bog: Emiliano SalaNavn: Emiliano Raúl Sala Taffarel.
Født: 31.
oktober 1990 (28 år).
Fødested: Cululu las Colonias.
Nationalitet: Argentiner.
Højde: 187 centimeter.
Position: Angriber.
Karriere:2019: Cardiff City.
2015-2019: Nantes.
2010-2015: Bordeaux.
- 2015: Lejeophold i Caen.
- 2013-2014: Lejeophold i FC Niort.
- 2012-2013: Lejeophold i Orléans.
Kilder: Sky News og transfermarkt.
com.
/ritzau/Den 28-årige argentiner var mandag på vej til Wales, efter at han i lørdags blev købt fri af sin kontrakt med franske FC Nantes for et beløb svarende til cirka 127 millioner kroner.
Han havde netop underskrevet en tre et halvt år lang kontrakt med Premier League-klubben Cardiff.
Tidligere på ugen skrev flere argentinske medier ifølge nyhedsbureauet Reuters, at Sala kontaktede flere af sine venner fra flyet og fortalte om problemer.
- Jeg er om bord på et fly, der virker til at være ved at falde fra hinanden.
- Hvis I ikke har hørt fra mig om halvanden time, så ved jeg ikke, om der bliver sendt nogen ud for at lede efter mig.
Jeg ved ikke, om det overhovedet er muligt, sagde Emiliano Sala.
- Åh Gud, jeg er virkelig bange, slutter beskeden.
Talebeskeden er blevet verificeret af fodboldspillerens far, Horacio Sala.
/ritzau/FacebookTwitterKopier linkEmner:Politi|Fodbold|Twitter|Storbritannien|Wales




https://www.dr.dk/nyheder/vejret/snevejr-paa-vej-over-landet-i-weekenden

VejretSnevejr på vej over landet i weekenden I dag starter sneen i Vestjylland - lørdag kan kælken findes frem.
I morgen og i løbet af weekenden falder der sne over Danmark, som kan give risiko for sneglatte veje.
Af Marie Louise Hagemeister24.
jan.
2019 kl.
19.
44 | opdateret 25.
jan.
2019 kl.
06.
17Bemærk: artiklen er mere end 30 dage gammelLæs opDet er på tide at støve kælken af og gøre den klar til kælkebakkerne.
I dag ved frokosttid falder der nemlig sne i Vestjylland, og det vil efterhånden brede sig til hele landet.
Det fortæller DR's meteorolog Søren Vallentin Jacobsen.
- Sneen starter ved den jyske vestkyst, og langsomt vil den brede sig fra Sydjylland til Midtjylland.
Da der blæser en frisk vind, og temperaturen er under frysepunktet, vil der være tale om snefygning.
Det vil dog ikke være en sne, der i første omgang falder i store mængder, siger Søren Vallentin Jacobsen.
- I løbet af fredagen vil København og Nordsjælland kun få et par centimeter sne.
Flere andre steder vil der falde 5-8 centimeter.
Se på videoen, hvordan sneen breder sig fredag fra klokken 12 middag til midnat.
Sne over hele Danmark – frem med kælkeneDer vil være sneglatte veje og mulighed for snefygning, så man skal selvfølgelig være opmærksom i trafikken, men der burde ikke opstå store problemer, hvis man kører efter forholdene.
Søren Vallentin JacobsenLørdag vil de fleste vågne op til en morgen med frostvejr og sne.
- Der vil dog være en tø-zone fra Ringkøbing over Kolding ned mod Nakskov.
I resten af landet vil sneen blive liggende, siger Søren Vallentin Jacobsen.
Derfor er det oplagt at finde kælken frem, men det bliver ikke til langrend eller slalom på bakkerne rundt i landet.
- En lille bobslæde kan man godt hive frem, men skiene må man vente med, siger meteorologen.
Det er helt "almindeligt vintersnevejr", og derfor kommer det heller ikke til at give de store problemer, vurderer Søren Vallentin Jacobsen.
- Der vil være sneglatte veje og mulighed for snefygning, så man skal selvfølgelig være opmærksom i trafikken, men der burde ikke opstå store problemer, hvis man kører efter forholdene.
Lørdag bliver det opholdsvejr, men med et lille snevejr her og der.
Det hele falder lidt til ro, inden det bliver søndag, hvor det bliver mere barskt.
I store dele af landet vil der være frisk vind med kuling og sne.
Derfor kan der godt være nogle udfordringer mandag morgen.
- På de små veje, hvor der ikke nødvendigvis bliver ryddet, kan der godt komme til at ligge meget sne.
I løbet af søndagen kan der falde mellem 10-20 centimeter sne.
FacebookTwitterKopier linkEmner:Vejret|Jylland|København|Twitter|Trafik




https://www.dr.dk/nyheder/politik/flertal-vil-give-anders-samuelsen-en-naese

PolitikFlertal vil give Anders Samuelsen en næseUdenrigsminister Anders Samuelsen står til kritik for at have ladet forskere citere fortrolige oplysninger.
Det lugter stærkt af en næse til udenrigsminister Anders Samuelsen (LA), vurderer Søren Espersen (DF), formand for Udenrigspolitisk Nævn.
24.
jan.
2019 kl.
18.
48Bemærk: artiklen er mere end 30 dage gammelLæs opEt flertal i Folketinget er klar til at give udenrigsminister Anders Samuelsen (LA) en næse.
Anders Samuelsen skal have kritik, fordi han har givet forskere tilladelse til at citere dybt fortrolige oplysninger fra Udenrigspolitisk Nævn i forbindelse med en krigsudredning.
Det skriver Berlingske.
Udenrigsministeren er også blevet beskyldt for at vildlede Folketinget ved at give to forskellige forklaringer i forbindelse med forløbet.
- Det lugter stærkt af en næse til ham, men vi kan ikke afsige nogen domme, før vi har hørt om, hvad han forklarer, siger formanden for Udenrigspolitisk Nævn, Søren Espersen (DF), til Ritzau.
Espersen har sammen med næstformanden i Udenrigspolitisk Nævn, Nick Hækkerup (S), kaldt Samuelsen i samråd fredag klokken 11, hvor han får mulighed for at forklare sig om sagen.
Kan variere i størrelseNår et flertal i Folketinget udtaler kritik af en minister, kaldes det en næse, og den kan variere i størrelse.
Samuelsen får angiveligt en næse, fordi han har brudt med et meget vigtigt princip: at møder i Udenrigspolitisk Nævn er altid er fortrolige.
- Man får som nyt medlem i nævnet trommet ind i hovedet, at det er fortroligt.
Så kan det undre, at man nogle år efter lader citere det, man har lyst til.
Det er et meget stort problem, siger Søren Espersen.
Han ønsker ikke at vurdere, hvad det kan have haft af konsekvenser.
Men Søren Espersen forventer, at Anders Samuelsen fredag vil komme med indrømmelser angående sin rolle i forløbet.
Overbevist om næseSelv om det kræver et flertal i Folketinget at give en næse, virker Espersen overbevist om, hvordan sagen slutter.
- Det ender med en næse.
- Størrelsen kommer meget an på, hvor meget han vil acceptere, at han har været skyld i.
Det er meget væsentligt, at man klart siger, at det var en fejl.
Det gør altid næsen noget mindre, siger han.
Det er ifølge Espersen for hypotetisk at snakke om, hvorvidt udenrigsministeren helt kan tale næsen væk med store indrømmelser.
Nick Hækkerup (S) bakker ifølge Berlingske op om kritikken.
Det samme gør Eva Flyvholm (Enhedslisten), der er medlem af nævnet.
- Derfor er vi enige i, at der skal udtales kritik af ministeren.
Hvor skarp den kritik bliver, afhænger af samrådet i morgen (fredag, red.
), siger hun til avisen.
/ritzau/FacebookTwitterKopier linkEmner:Anders Samuelsen (politiker)|Dansk Folkeparti|Eva Flyvholm (politiker)|Socialdemokraterne|Udenrigspolitik




https://www.dr.dk/nyheder/regionale/syd/fugledraebende-olie-skyller-ind-over-vestkysten-forskere-paa-vej-til-spore

Syd- og SønderjyllandFugledræbende olie skyller ind over Vestkysten: Forskere på vej til at spore svinende skibeForskerhold nærmer sig metode til at finde de skibe, der forurener danske strande.
Fuglene på Fanø er vilde med de klæbrige olieklumper på stranden - specielt palmeolie, der også er skyllet i land denne gang.
Men olien er raffineret og derfor ikke god for fuglene, som dør af det.
(© Ren Strand Fanø)Af Louise Mandrup (interview) og Bo Bechsgaard24.
jan.
2019 kl.
19.
20Bemærk: artiklen er mere end 30 dage gammelLæs opFlere tons gule klæbrige olieklumper er igen skyllet op på Fanø, og i starten af ugen lå de som et gult bælte langs vandkanten.
Oprydningsarbejdet er overstået, og klumperne af paraffin er fejet sammen med en traktor, der har kørt frem og tilbage på stranden i timevis.
Hvad er paraffin?
Paraffin er et olieprodukt, der blandt andet bruges i kosmetik, lægemidler og stearinlys.
Når skibene fragter det rundt opbevares det i flydende form i store tanke.
Men arbejdet stopper ikke her.
Nogle af de gule klumper er sendt til Aalborg Universitet i Esbjerg, hvor et hold af forskere og studerende siden i sommer har undersøgt opskyllet paraffin nærmere.
- Vi håber at kunne finde ud af, hvor de her paraffinklumper kommer fra, og hvem der smider dem ud, siger Anders Friis, der studerer kemiteknologi på 7.
semester.
Læs også:Gule klæbrige klumper fra olieskibe sviner lovligt vestkysten tilSkibe leder paraffin ud i havetKlumperne er størknet paraffin, der sandsynligvis stammer fra et skib, der har renset sine tanke i Nordsøen.
Det er ikke ulovligt, så længe det sker 12 sømil fra land og på 25 meters vanddybde.
Paraffinen på Fanøs strande stammer sandsynligvis fra skibe, der har renset sine tanke i Nordsøen.
(© Ren Strand Fanø) Først på ugen var der endnu engang skyllet tonsvis af paraffin i land på Fanøs kyst.
(© Ren Strand Fanø) Det er ikke kun paraffin, der denne gang er skyllet i land på Fanø.
Også klumper af fedtet palmeolie sviner stranden til.
(© Ren Strand Fanø)1 / 3Paraffinen på Fanøs strande stammer sandsynligvis fra skibe, der har renset sine tanke i Nordsøen.
(© Ren Strand Fanø)1 / 3Først på ugen var der endnu engang skyllet tonsvis af paraffin i land på Fanøs kyst.
(© Ren Strand Fanø)2 / 3Det er ikke kun paraffin, der denne gang er skyllet i land på Fanø.
Også klumper af fedtet palmeolie sviner stranden til.
(© Ren Strand Fanø)3 / 3Ifølge kommunernes internationale miljøorganisation KIMO er der mellem 2012 og 2016 skyllet paraffin op på den jyske vestkyst 31 gange.
I den periode blev mindst ti kommuner berørt af paraffin-forureninger, og i alt blev der brugt 7,4 millioner kroner på oprydningsarbejdet, oplyser KIMO.
De penge har kommunerne senere fået tilbagebetalt af Miljøstyrelsen.
Det er et raffineret olieprodukt, og dermed er det ikke godt for levende organismer at få ned i maven.
De dør af det.
Peter Michelsen, leder af Ren Strand Fanø.
Udover et dyrt oprydningsarbejde kan paraffinresterne også skade dyr.
Det er ikke giftigt, men det smelter, når det varmes op, og den flydende olie klæber sig til fugles fjer.
Ifølge Peter Michelsen, der er leder af miljøorganisationen Ren Strand Fanø, er fuglene også vilde med at nippe til de gule størknede klumper på stranden.
- Fuglene er helt pjattet med at hakke og spise af det.
Men det er et raffineret olieprodukt, og dermed er det ikke godt for levende organismer at få ned i maven.
De dør af det.
Forskere forventer at kunne spore skibeForskningsholdet i Esbjerg har siden i sommer testet forskellige metoder til at kunne aflæse paraffinens fingeraftryk.
I august 2018 skyllede store mængder paraffin ind over Fanø, og det tog flere dage at fjerne de store mængder paraffin.
(© Ren Strand Fanø) Sådan så det ud flere steder i august sidste  år.
(© Ren Strand Fanø) Store mængder paraffin skyllede i marts 2012 op på en 20 kilometer lang strækning af vestkysten fra Hvide Sande til Nymindegab.
 Paraffinen er svær at undgå at se, når det er skyllet op på stranden.
1 / 4I august 2018 skyllede store mængder paraffin ind over Fanø, og det tog flere dage at fjerne de store mængder paraffin.
(© Ren Strand Fanø)1 / 4Sådan så det ud flere steder i august sidste  år.
(© Ren Strand Fanø)2 / 4Store mængder paraffin skyllede i marts 2012 op på en 20 kilometer lang strækning af vestkysten fra Hvide Sande til Nymindegab.
3 / 4Paraffinen er svær at undgå at se, når det er skyllet op på stranden.
4 / 4Lektor og institutleder på Kemiteknologi AAU Esbjerg, Jens Muff, forklarer, at de foreløbige resultater er så gode, at holdet forventer at kunne udvikle en metode, der kan spore paraffinen tilbage til det skib, der har udledt det.
- Ved at bruge en avanceret analyseteknik kan vi se forskelle på prøverne, der ellers er meget ens.
Så det ser lovende ud i forhold til, at vi kan udvikle en DNA-profilering.
I Tyskland er forskere i gang med et lignende forskningsprojekt.
Her er man en smule længere i processen, og derfor er Peter Michelsen ret sikker på, at der bliver fundet en måde at spore de skibe, der udleder paraffin i Nordsøen.
- Når der kommer noget ind her på stranden, afleverer jeg det, og der bliver taget DNA fra det.
Samtidig har skipperne afleveret en paraffinprøve til et centralt lager.
Hvis der så er et match, har vi en til at betale regningen.
Kommunernes internationale miljøorganisation KIMO har i årevis arbejdet på at få paraffin-udledningerne fra olieskibe gjort ulovlig.
Brancheorganisationen Danske Rederier bakker også op om at kortlægge, hvor paraffinen kommer fra.
FacebookTwitterKopier linkEmner:Aalborg Universitet|Esbjerg|Fanø|Videnskab|Miljøstyrelsen




https://www.dr.dk/sporten/haandbold/vm-herrer/evigt-med-paa-vm-udebane-haandbold-dj-klar-til-kamp-om-pulten-i-hamborg

VM herrer'For Evigt' med på VM-udebane: Håndbold-DJ klar til kamp om pulten i HamborgSelvom Danmark i VM-semifinalen mod Frankrig skal spille uden for landets grænser, bliver der stadig fyret op for dansk musik på anlægget i hallen.
Håndbold-DJ'en Poul-Erik Jensen rejser med håndboldherrerne til Tyskland, når Danmark møder Frankrig i semifinalen.
.
Af Kasper Aleksander Thrane24.
jan.
2019 kl.
18.
18Bemærk: artiklen er mere end 30 dage gammelLæs opSelvom håndboldherrerne for første gang skal spille på udebane ved VM, når Frankrig er modstanderen i semifinalen, så kommer banen i Hamborg alligevel til at føles lidt ligesom hjemme i Boxen i Herning.
Håndbold-DJ'en Poul-Erik Jensen, som har spillet op til fest under de førte otte danske kampe med blandt andet Volbeat-hittet For Evigt, rejser nemlig med til semifinalen mod Frankrig.
Poul-Erik Jensen skal dog dele tjansen ved pulten med de tyske arrangører, men DJ'en, som er blevet lidt af en kultfigur, er klar til at kæmpe for at få de danske hits til at dominere lydbilledet.
Læs også:'Brillemanden' fra Grenaa skaber VM-stemning: 'Jeg forfører publikum med min musik'- Med 16 års rutine så ved jeg, hvordan man møver sig ind.
Der får de med en gammel rotte i faget at gøre.
Jeg skal nok gøre mit til, at vi får noget dansk islæt over det, og hvis alt går galt, så må jeg lige skubbe ham ned fra stolen, og så tager jeg den, siger Poul-Erik Jensen grinende til DR Sporten.
- Kunne jeg vælte ham tyskeren af pinden, så gjorde jeg det, men det bliver sådan et fællesskab, hvor vi sidder der sammen.
Jeg kan jo nok ikke tillade mig at vælte ham ned af stolen, for så vælter han nok mig ned, når vi kommer til Danmark.
Selvfølgelig skal vi have respekt for, at vi er gæster.
De sædvanlige og måske en kaninMed sig til Hamborg har Poul-Erik Jensen naturligvis sit USB-stik, der indeholder alle de sange, som det talstærke publikum i Boxen har sunget med på hidtil i turneringen.
- Jeg kommer med de numre, vi har brugt i Danmark.
Blandt andet For Evigt med Volbeat, som er blevet et håndboldhit, hvis man må sige det.
Vi holder lidt igen med ”Og det var Danmark” afhængigt af, hvordan det går.
Men folk kan forvente alle dem, de kender, det garanterer jeg.
Læs også:Sådan sendes resten af VM i håndboldOg så pønser han på at hive en lille kanin op af hatten.
- Jeg er ved at lave den USB-pind, jeg skal have med.
Jeg søger virkelig efter noget, der kan overraske, og jeg skal nok forsøge at have noget med, der kan blive et hit.
- Nu ved vi jo ikke, hvor mange danskere, der kommer, så måske spiller jeg bare de sikre.
Men så lover jeg i hvert fald, at jeg kommer med en overraskelse i finalen, slutter han.
Poul-Erik Jensen spiller op for Danmarks kamp mod Frankrig fredag kl.
17.
30.
En kamp, man kan se direkte på TV 2, høre i Liga på P3 eller følge på dr.
dk/sporten.
FacebookTwitterKopier linkEmner:Jyske Bank Boxen|Frankrig|Hamborg|Volbeat|Håndbold




https://www.dr.dk/mitliv/amira-trak-stikket-til-flimmerkassen-nu-lytter-vi-mere-til-hvad-hinanden-siger

Noget på hjerteSe temaMit LivAmira trak stikket til flimmerkassen: 'Nu lytter vi mere til, hvad hinanden siger'Husmor-tv og old school-serier på repeat er fortid i Amiras hjem.
Kunne du også droppe tv'et?
Af Palle Herløv og Frank Cilius (foto)24.
jan.
2019 kl.
19.
23Læs op- Tidligere skulle vi planlægge aftensmad, putning af min datter og så videre ud fra, hvornår et program blev sendt i tv, hvis vi bare skulle se det.
Så kunne vi sidde dér ved siden af hinanden uden at snakke ret meget sammen.
Ordene er 24-årige Amira Ibrahims.
Noget på hjerteVi er alle forskellige.
Vi lever vidt forskellige liv med tanker, hverdagsrutiner, følelser og måske endda udfordringer, som andre ikke kender til.
I denne artikelserie giver vi taletid til unge med noget på hjerte - for så kunne det jo være, at vi kunne blive lidt klogere på hinanden.
Læs flere fortællinger her.
Når du træder ind over dørtærsklen til hendes rækkehus i Kolding, er der helt stille.
For halvandet år siden havde man kunnet høre en summen fra fjernsynet i baggrunden, men sådan er det ikke længere.
Nu er det kun den lille datter, der står for baggrundsstøjen.
Sammen med sin mand har Amira Ibrahim nemlig valgt at hive stikket ud af fjernsynet og lade det være slukket.
Farvel til flow-tv og goddag til mere tid med familien og fuld koncentration og mental tilstedeværelse i nuet.
Hvorfor, tænker du måske?
Det hele startede som et spørgsmål om økonomi.
Om, hvordan de kunne spare lidt penge i budgettet.
- Min mand er revisor, så han går meget op i den slags.
Vi overvejede først at skifte til den lille tv-pakke, men besparelsen i forhold til den store pakke var kun cirka 3000 kroner om året, så det havde ikke den store betydning.
Så stillede vi os selv spørgsmålet: Kan vi leve helt uden flow-tv?
, siger Amira Ibrahim, der er i gang med en kandidatuddannelse i it på Syddansk Universitet.
- Jeg mener, at min datter Noura vokser op med forældre, der mentalt er mere tilstede, når fjernsynet ikke skaber uro i baggrunden.
Man bliver påvirket af lyden, selv om man ikke synes, man lytter efter.
Husmor-tv kørte i ringAmira var på barsel i juni 2017, da parret valgte at slukke tv'et, så hun havde i månederne op til beslutningen brugt meget tid derhjemme med apparatet tændt.
Ind imellem så hun på det - andre gange kørte det bare i timevis.
Flere timers tv hver dagHver dansker over tre år så i gennemsnit tv i to timer og 22 minutter hver dag i 2018.
Det er otte minutter mindre i forhold til året før.
27 procent af de 20-39-årige har fravalgt et traditionelt tv-signal, mens det kun gælder tre procent af befolkningen over 40 år.
Det viser de seneste tal fra 2017.
(Kilde: DR Medieforskning)- Det var husmor-tv som Dr.
Phil og Go'Morgen Danmark eller TV2 News, der kørte i ring med de samme historier, så det nærmest var deprimerende til sidst.
Eller genudsendelser af amerikanske tv-serier, jeg havde set før.
Det havde ingen værdi for mig, når det kom til stykket.
Læs også:Danskerne effektiviserer mediebrugen i 2018- Jeg er vokset op i et hjem, hvor tv’et på samme måde fik lov at køre.
Man bliver nok lidt afhængig af den tryghed, det giver, når man har lyden af andre mennesker i hjemmet, selv om de kun er på skærmen.
Det tog imidlertid ikke ret lang tid, før det blev naturligt for Amira at være hjemme i stilheden, og hun fandt ud af, at det er okay at gå glip af noget.
Amira Ibrahim er begyndt at høre podcasts som et alternativ til tv'et.
Blandt andet når hun gør rent.
- Jeg lytter til en amerikansk udsendelse "Vibrant Happy Women", der handler om lykke og selvudvikling hos kvinder.
Var det tv-program overhovedet vigtigt?
Og hvilken værdi havde den udsendelse egentlig?
- Det føltes rart lige fra begyndelsen.
Det gik op for mig, at jeg kiggede meget mere på min datter, når fjernsynet ikke var tændt, og det kunne hun helt sikkert mærke.
Det havde også indflydelse på parforholdet.
Det er sikkert en situation, de fleste kan nikke genkendende til: At man er sammen og alligevel hver for sig.
Det er mere intenst og nærværende, og vi hører efter, når vi snakker med hinanden om hverdagen, vores barn, jobbet og fremtiden.
Amira Ibrahim- Det skal ikke lyde som om, at vi svæver rundt på en lyserød sky nu.
Sådan er det ikke.
Vi kan sagtens stadig sidde i sofaen og kigge på hver sin telefon, tablet eller bog uden at sige et ord, siger Amira Ibrahim.
- Men vi har fået en masse tid foræret, hvor vi er sammen på en anden måde end tidligere.
Det er mere intenst og nærværende, og vi hører efter, når vi snakker med hinanden om hverdagen, vores barn, jobbet og fremtiden.
Der er ingen forstyrrende elementer, der bare står og kører i baggrunden.
Jeg oplever faktisk, at det kan være svært at finde på noget at lave hele tiden, når tv'et ikke er en mulighed.
Så meget tid frigiver det.
Læs også:De ældre hører mest digitaltAmira bruger en del af tiden på at tage datteren med på legepladsen, i skoven eller ud til vandet ved Kolding Fjord.
Hun driver desuden bloggen noorliving.
dk, der handler om livsstil, familieforhold og husholdning.
Og så hører hun en podcasts om lykke og selvudvikling hos kvinder - ofte imens hun gør rent.
Der bliver brugt meget tid på legepladsen, der ligger lige uden for huset i Kolding.
Når legepladsen bliver for kedelig, tager Amira og Noura i skoven eller ned til vandet.
Apparatet hænger der stadigFjernsynet hænger stadig på væggen, for ind imellem kobles det på en computer, så parret kan streame programmer, de gerne vil se.
Det er eksempelvis Premier League-fodbold, dokumentarer og film på Netflix.
Forskellen er, at de nu ser det, når det passer ind i deres liv og hverdag.
- Er der noget, du savner?
- Ja.
Jeg savner at være opdateret altid, som man er, hvis man eksempelvis har TV2 News kørende.
Så bliver det hele serveret, og man er med fra start, når der er breaking news.
Nu får jeg nyhederne lidt på bagkant, når jeg selv opsøger dem, og så er der smalltalk på studiet, jeg ikke kan være med på.
På den konto er jeg gået glip af meget.
Læs også:Vi bruger mindre tid på medier hver dag: Syv timer og 16 minutter- Er der noget, du ikke savner?
- Fordummende reality-tv og al den støj, der påvirker bevidstheden, når hjernen arbejder, selv om man ikke bevidst lytter efter.
Og reklamerne!
Jeg har helt sikkert sparet penge ved ikke at gå ud og købe ting, jeg har set reklamer for i tv.
Hun fået større overskud til at læse.
Ved siden af sine kandidatstudier på Syddansk Universitet arbejder Amira Ibrahim desuden på at udvikle sin egen platform målrettet kvinder med minoritetsbaggrund.
- Kunne I ikke bare have været mere opmærksomme på at slukke tv’et?
- Jo, det kunne vi sikkert, og det er også det, vi hører fra venner og familie, der har svært ved at forstå vores valg.
Det var bare vigtigt for os at gøre det fuldt ud fra start.
Vi er ikke teknologiforskrækkede eller ekstreme i forhold til at leve uden mediernes påvirkning.
Jeg bruger stadig Facebook, og jeg har min egen blog, som jeg bruger en del tid på, siger Amira Ibrahim.
- Men jeg har svært ved at forestille mig, at vi nogensinde skal have flow-tv igen, for vi mangler det ikke.
FacebookTwitterKopier linkEmner:TV 2 News|TV 2 (tv-kanal)|Kolding|Storbritannien|Økonomi




https://www.dr.dk/nyheder/udland/danske-eu-politikere-advarer-vi-drukner-hvis-loekke-laver-dobbelt-valg

Valg til Europa-ParlamentetSe temaUdlandDanske EU-politikere advarer: Vi drukner, hvis Løkke laver dobbelt-valgVenstres egen EP-spidskandidat er dog ikke helt afvisende over for et folketings- og europaparlamentsvalg på samme dag.
Statsminister Lars Løkke Rasmussen (V) holder sine valgplaner tæt på kroppen.
Af Per Bang Thomsen og Ole Ryborg - DR's EU-korrespondent24.
jan.
2019 kl.
19.
18Bemærk: artiklen er mere end 30 dage gammelLæs opDet næste halve år kommer i den grad til at stå i valgets tegn i Danmark.
Danskerne skal både vælge politikere til Folketinget og Europa-Parlamentet, og to ting står klart allerede nu:Valget til Europa-Parlamentet løber af stablen søndag den 26.
maj, mens folketingsvalget senest skal finde sted den 17.
juni.
Den dag er det nemlig fire år siden, det seneste folketingsvalg fandt sted, og det er skæringsdatoen for, hvornår statsminister Lars Løkke Rasmussen (V) senest skal afholde det.
I den seneste tid er der flere, som har luftet muligheden for et dobbeltvalg.
Først var det Dansk Folkepartis formand, Kristian Thulesen Dahl, der opfordrede statsministeren til at slå to fluer med ét smæk og afholde valgene samme dag.
Efterfølgende har Berlingske i en leder opfordret statsministeren til det samme.
Men det advarer Jeppe Kofod, der er socialdemokratisk europaparlamentariker og partiets spidskandidat ved det kommende valg, nu mod.
EU vil drukne i indenrigspolitik- EU står i en brydningstid med brexit, truslen fra Rusland og Donald Trump i Det Hvide Hus.
Derfor er det vigtigt, at vi får diskuteret, hvad vi vil med vores europæiske samarbejde, og Europa kan sagtens bære sin egen valgkamp, siger Jeppe Kofod.
Han frygter, at de europæiske spørgsmål vil drukne i indenrigspolitiske emner, hvis folketingsvalget kommer til at ligge samme dag som europaparlamentsvalget.
- Det er bedre med to store, nationale valg, hvor vi får lejlighed til at diskutere, hvilken politisk retning vi ønsker for EU.
Det kommer ikke til at ske, hvis der er to valg.
Jeppe Kofod sidder allerede i dag i Europa-Parlamentet for Socialdemokratiet.
Nu går han efter fem år mere i Bruxelles.
En lignende advarsel kommer fra Rina Ronja Kari.
Hun sidder i Europa-Parlamentet for Folkebevægelsen mod EU, og hun stiller også op ved det kommende valg.
- Vi skal selvfølgelig tale meget mere om EU under folketingsvalget, men vi risikerer, at hele EU-debatten forsvinder, hvis de to valg kommer til at ligge samtidig.
Og hvis der er noget, vi virkelig har brug for i Danmark, så er det at få en grundig EU-debat, siger Rina Ronja Kari.
Brug for EU-debatVed det seneste parlamentsvalg stemte godt 56 procent af de danske vælgere.
Rina Ronja Kari erkender, at stemmeprocenten muligvis vil blive højere, hvis de to valg ligger oven i hinanden.
Ved folketingsvalget stemte næsten 86 procent af vælgerne.
- Men hvis vi skal have folk til at stemme til europaparlamentsvalget, skal vi have en EU-debat tidligere, så folk kan se, hvorfor det er så pokkers vigtigt, siger hun.
Rina Ronja Kari står endnu engang øverst på stemmesedlen hos Folkebevægelsen mod EU.
Det er ene og alene statsministeren, som bestemmer, hvornår der skal udskrives valg, og han holder valgkortene helt tæt på kroppen.
Venstres egen EP-spidskandidat, Morten Løkkegaard, har længe troet på et folketingsvalg i marts.
- Men dagene går, og de potentielle mulige datoer svinder ind.
Som det ser ud nu, er der en mulighed for et dobbeltvalg, siger han.
V-kandidat: Jeg er skeptisk, men.
.
.
Selvom han ikke er begejstret for tanken om at skulle dele opmærksomheden med folketingskandidater, så er han heller ikke heller ikke helt så afvisende som sine politiske kollegaer i Bruxelles.
- Vi står i en situation, hvor de indenrigspolitiske spørgsmål også har en europæisk dimension.
Hvis man kunne bruge et dobbeltvalg til at fremme den europæiske dimension, så er det ikke entydigt nogen dårlig ide.
Men jeg er lidt skeptisk, understreger Venstre-politikeren.
Morten Løkkegaard (tv.
) er Venstres spidskandidat ved europaparlamentsvalget.
Her ses han sammen med Margrete Auken (th.
), der er spidskandidat for SF.
Statsministeren brugte selv sin nytårstale til en slå en europæisk dagsorden an.
Og Morten Løkkegaard tror også, at Europa kommer til at fylde mere i folketingsvalgkampen end nogensinde før.
- Når det er sagt, tror jeg, vi vil kunne få endnu mere Europa, hvis vi fører vores egen valgkamp.
For når først de store elefanter kommer på banen under et valg, vil vi blive klemt, siger Morten Løkkegaard.
Hvis statsminister Lars Løkke Rasmussen vælger at afholde folketingsvalget samme dag som europaparlamentsvalget, vil det være første gang i historien, at det sker.
FacebookTwitterKopier linkEmner:Donald Trump (politiker)|EU|Folketinget|Valg og folkeafstemninger|Bruxelles




https://www.dr.dk/musik/ung-popsangerinde-gemte-foelelserne-vaek-nu-er-hun-tvunget-til-tale-om-dem

MusikUng popsangerinde gemte følelserne væk - nu er hun tvunget til at tale om demDanske Ea Kaya skriver sange om sine inderste følelser og tanker.
Siden hun var 13 år, har sangerinden Ea Kaya vidst, at hun ville lave musik.
Nu er hun 23 og har netop udgivet sin første ep.
Af Marie Søndergaard24.
jan.
2019 kl.
18.
35Bemærk: artiklen er mere end 30 dage gammelLæs opStrong.
Powerful.
Sådan har den danske sangerinde og sangskriver Ea Kaya længe set sig selv.
Og hun føler sig da også som en stærk kvinde – men der gemmer sig altså også en følsom side bag det stærke ydre, og det er først inden for det seneste år, at 23-årige Ea Kaya helt har lært at acceptere dét.
- Jeg er faktisk også ret sensitiv, har jeg fundet ud af.
Det er okay at være følsom, og det har jeg lært at acceptere, siger Christine Kiberg, som laver musik under navnet Ea Kaya.
Lyt til nummeret '4 AM' herunder, mens du læser videre:Ea Kaya - 4 AMHun har netop udgivet ep'en 'Fragile but Strong as Hell', der, med hendes egne ord, handler om kærligheden, der kan være skrøbelig, men også det stærkeste, vi har.
Samtidig er titlen på ep'en en henvisning til hende selv.
For det er netop dét, Ea Kaya føler, hun er - stærk, men også skrøbelig -, og det er hun nu klar til at indrømme.
Tidligere har hun nemlig lukket af, når der skulle tales om følelser.
- Jeg var dårlig til at tale om, hvad jeg tænkte og følte.
Jeg kan godt være lidt indelukket, så jeg har skullet lære at slappe af i det, og så er jeg jo blevet tvunget til at tale om, hvad mine sange handler om, forklarer Ea Kaya.
Ea Kaya har brugt lang tid på at skrive sange, så nu glæder hun sig til at komme ud og spille dem live i 2019.
Hun plejede nemlig at få sine følelser ud i de sange, hun skrev, men efter hun udgav debutsinglen 'Remedy' i 2017, blev hun også nødt til tale om sine inderste tanker uden for det musikalske univers, fordi folk blev interesseret i betydningen af hendes tekster.
Man kan føle sig svag ved at vise følelser, men det er jo faktisk en styrke at kunne tale om dem, og det har jeg lært nu.
Ea KayaSamtidig er hun flyttet sammen med sin kæreste, musikeren Nosaint, og hun fandt ud af, at man ikke kan gemme sine følelser væk, hvis man skal have et velfungerende forhold.
- Man kan føle sig svag ved at vise følelser, men det er jo faktisk en styrke at kunne tale om dem, og det har jeg lært nu, siger Ea Kaya.
Presser sig selv for hårdtDen sensitive side af den unge popstjerne viser sig også, når hun til tider kan være lidt for hård ved sig selv.
Hun mærker et pres fra omverdenen om at lykkes med musikken og byder det velkommen, for hun tager det som en kompliment, at andre forventer noget af hende.
Men Ea Kaya har nemt ved at blive skuffet, hvis en single ikke klarer sig så godt, som håbet, og hun presser sig selv til det yderste.
Læs også:Danske Ea Kaya er på en pop-mission: Jeg vil gerne mærke et pres på mine skuldre- Jeg skal lære at presse mig selv mindre.
Jeg er lidt typen, som aldrig er helt tilfreds, selvom jeg har gode tal på Spotify eller bliver nævnt i en sej artikel.
Jeg er glad i øjeblikket, men så går der ikke ret længe, før jeg gerne vil videre til næste skridt, siger sangerinden.
Jeg vidste, at hvis det lykkedes med musikken, så ville jeg droppe universitetet.
Ea KayaEa Kaya har nemlig længe haft en plan.
Siden hun var 13 år, har hun vidst, at hun ville lave musik.
Hun startede med at lægge videoer af covers på Youtube, og da vennerne senere startede på uddannelser, følte hun i starten også, at det var dét, hun måtte gøre.
Hun startede på universitet i to omgange, men endte med at droppe det.
- Jeg er vokset op i et område, hvor alle fra en tidlig alder vidste, hvad de ville, hvilken vej de skulle, hvordan de kom derhen, og hvor mange penge de ville komme til at tjene.
Der er jeg gået meget imod strømmen.
Jeg vidste, at hvis det lykkedes med musikken, så ville jeg droppe universitetet, siger Ea Kaya, som er vokset op i Gentofte.
Lyt til sangen 'Don't Complicate It' herunder:Ea Kaya - Don't Complicate ItKunstnernavnet Ea Kaya også været længe undervejs i sangerindens musikalske plan.
Det opstod, efter hun i flere år havde skrevet bud på navne op på sin telefon.
Hun vidste, at hun skulle skrive sange på engelsk, så kunstnernavnet skulle kunne gøre sig internationalt, og hun mener selv, at Christine Kiberg er både meget dansk, langt og ikke ret melodisk.
- I sidste ende kunne jeg bedst lide Ea og Kaya, og hvis jeg ikke skulle være artist, skulle mine døtre hedde det, hvis jeg får to af dem.
Men så blev jeg artist.
FacebookTwitterKopier linkEmner:Spotify|Youtube|Gentofte




https://www.dr.dk/sporten/fodbold/kvindelandsholdet/uheldig-landsholdsspiller-skifter-til-fc-rosengaard

KvindelandsholdetUheldig landsholdsspiller skifter til FC RosengårdDen danske landsholdsspiller Mie Leth skifter fra Manchester City til svenske Rosengård.
Mie Leth Jans forud for EM i Holland i 2016.
Af Michael Sten Jensen i Lyon24.
jan.
2019 kl.
18.
14 | opdateret 25.
jan.
2019 kl.
20.
38Bemærk: artiklen er mere end 30 dage gammelLæs opDen danske landsholdsback Mie Leth har fundet sig en ny klub, og det er en velkendt en af slagsen.
Mie Leth har nemlig skrevet under på en aftale med svenske FC Rosengård, hvor hun bliver holdkammerat med landsholdskollegaen Sanne Troelsgaard.
Den 24-årige landsholdsspiller er noteret 26 landskampe for Danmark, og hun glæder sig til nye udfordringer efter det har været sparsomt med spilletid i Manchester City.
Læs også:TRANSFEROVERBLIK Her spiller de kvindelige landsholdsprofiler- Jeg er enormt glad og stolt over at skifte til FC Rosengård.
Det er en klub, jeg altid har drømt om at spille for grundet klubbens sportslige ambitioner, spillestil og gode ry, siger Mie Leth i en pressemeddelelse.
Mie Leth har tidligere spillet for Brøndby og var forleden med kvindelandsholdet på træningslejr på Cypern.
Her brækkede hun dog foden og måtte derfor rejse hjem før tid.
Det forventes, at der går to måneder med genoptræning, før Mie Leth er klar til at tørne ud for FC Rosengård, skriver svenske medier.
FacebookTwitterKopier linkEmner:Manchester City FC|Fodbold|Brøndby|Cypern




https://www.dr.dk/nyheder/udland/eks-praesident-janukovitj-domt-forraederi-i-ukraine

UdlandEks-præsident Janukovitj dømt for forræderi i UkraineViktor Janukovitj er in absentia idømt 13 års fængsel i Ukraine.
Han menes at opholde sig i Rusland.
Eks-præsident Viktor Janukovitj  kan vente at skulle afsone en dom på 13 års fængsel, hvis han vender hjem til Ukraine.
24.
jan.
2019 kl.
17.
49Bemærk: artiklen er mere end 30 dage gammelLæs opUkraines tidligere præsident Viktor Janukovitj er in absentia idømt 13 års fængsel af en domstol i Ukraine.
Han er dømt for forræderi i forbindelse med det provestlige oprør i Ukraine i 2014.
- Janukovitj begik forbrydelser mod fundamentet af Ukraines nationale sikkerhed, siger dommer Vladyslav Devijatko i distriktsdomstolen i Obolon i den ukrainske hovedstad, Kijev, torsdag.
Ifølge anklagen bad Janukovitj i 2014 Ruslands præsident, Vladimir Putin, om at sende soldater til Ukraine, efter at han selv var flygtet til Rusland.
Ekspræsidentens handlinger åbnede døren for Ruslands annektering af Krim-halvøen og for separatisternes oprør i det østlige Ukraine, mener den ukrainske domstol.
Janukovitj er 68 år.
Det menes ifølge nyhedsbureauet AFP, at han befinder sig i Rusland.
Retshøringer uden JanukovitjSagen mod Janukovitj begyndte i 2017.
Der har siden da været retshøringer, men altså uden at den anklagede har været til stede.
Der er flere sager på vej mod Janukovitj.
Det gælder ifølge AFP anklager om magtmisbrug, ligesom der er en sag, hvor han anklages for at have brugt vold - eller for at have beordret vold - mod demonstranter.
Læs også:OVERBLIK: Paul Manafort rådgiver for diktatorer og hjælper for tre amerikanske præsidenterPetro Porosjenko har overtaget præsidentposten i Ukraine efter Janukovitj.
Porosjenko har ført landet ind på en provestlig kurs, der imidlertid har medført et meget køligt forhold til Rusland.
Rusland annekterede Krim i 2014I 2014 annekterede Rusland Krim-halvøen.
Det har medført internationale sanktioner mod Rusland.
Rusland støtter også russisktalende separatister, der i det østlige Ukraine kæmper for at slippe fri af centralstyret i Kijev.
Konflikten i det østlige Ukraine har kostet over 10.
000 mennesker livet.
Det er internationale bestræbelser på at få de stridende parter til at enes om en varig våbenhvile, men situationen er meget skrøbelig.
/ritzau/ReutersFacebookTwitterKopier linkEmner:Petro Porosjenko (politiker)|Rusland|Ukraine|Vladimir Putin (politiker)|Kriminalitet




https://www.dr.dk/nyheder/regionale/nordjylland/hjaelp-paa-vej-til-paaroerende-efter-drab-og-traumer

NordjyllandHjælp på vej til pårørende efter drab og traumerOfferrådgivningen ønsker at gøre mere for at bearbejde chok og traumer hos pårørende.
Louise Hertz - datter af dræbte Inger Kristensen - og hendes forlovede, Peter Dronninglund, er kede af den manglende krisehjælp til pårørende.
(Foto: Søren K.
Nielsen © DR Nórdjylland)Af Klaus Videbæk og Bendt Godtberg24.
jan.
2019 kl.
17.
26Bemærk: artiklen er mere end 30 dage gammelLæs opDa 70-årige Inger Kristensen i oktober måned blev fundet knivdræbt i en bil på parkeringspladsen foran sin lejlighed i Frederikshavn, var det et stort chok for den efterladte familie.
De havde brug for at få bearbejdet oplevelsen, men der var ingen, der tog fat i dem og hjalp dem med at komme videre.
Da de søgte mere viden, fik de besked på hver især at kontakte deres egen læge for at blive henvist til behandling hos en psykolog.
Læs også:Efter voldsomt knivdrab på 70-årige Inger: Familien fik nej til akut krisehjælpMen det er ikke godt nok, siger både Offerrådgivningen og de ansvarlige for psykiatrien i Region Nordjylland, der nu vil sætte fokus på, hvordan familier og pårørende kan hjælpes i lignende situationer.
I dag henviser de involverede myndigheder til Offerrådgivningen, hvorefter de pårørende skal tage kontakt.
Men det er ikke den optimale løsning for mennesker i en så sårbar situation.
- Med det system, vi har nu, bliver det meget op til den enkelte, om de nu kan overskue at ringe til os.
Der skal noget mere til, siger landsformand for organisationen Knut Guldbrandsen.
Stor efterspørgsel på rådgivningUdfordringen er, at politiet ikke bare sådan lige kan videregive oplysninger om de pårørende ud fra deres journaler, så Offerrådgivningen selv kan tage kontakt til de berørte.
Derfor er Offerrådgivningen, der gør brug af frivillige rådgivere, ved at afprøve andre modeller for, hvordan de kan samarbejde med politiet og myndighederne.
Det sker blandt andet ved at skaffe midler, så der kan ansættes en medarbejder hos politiet, der kan se døgnrapporterne igennem og tage kontakt til de pårørende, som formodes at kunne have behov for hjælp.
Ordningen er først afprøvet i Nordjylland i 2017, og her viste det sig, at 23 procent af af de adspurgte gerne ville have hjælp til at komme videre.
I øjeblikket er man ved at prøve en lignende model i hovedstaden i samarbejde med Røde Kors og med penge fra Offerfonden, hvorefter man håber at kunne tilbyde hjælp på mere permanent basis.
- Det er ressourcekrævende, hvis der skal sidde en i hver politikreds, siger Knut Guldbrandsen, der også forestiller sig, at man på et tidspunkt kan finde en digital løsning, hvor de pårørende nemt kan give samtykke til at blive kontaktet af Offerrådgivningen, når de er i dialog med politiet.
Skal være tydeligt, hvor man kan få hjælpUanset hvad vil det kræve flere ressourcer fra for eksempel politikerne på Christiansborg.
Men også på regionalt niveau forsøger man nu at gøre noget ved den manglende hjælp.
I Nordjylland sker det ved at stable et nyt samarbejde på benene mellem politiet, kommunerne og de praktiserende læger.
Det fortæller Jan Mainz, direktør for patientforløb og kvalitet i Psykiatrien i Region Nordjylland.
- Vi kan alle sætte os ind i, at det er en ganske forfærdelig og alvorlig situation at stå i.
Og her skal det være tydeligt, hvem man kan få hjælp af, siger han.
- I psykiatrien vil vi tage initiativ til at sikre, at pårørende, der kommer ud for en lignende alvorlig hændelse, kan få den hjælp og støtte, de har brug for, siger han.
Sagen om drabet på Inger Kristensen er stadig under efterforskning.
Hvis man har brug for at tale med Offerrådgivningen, kan de kontaktes telefonisk via Offerrådgivningens hjemmeside.
FacebookTwitterKopier linkEmner:Jylland|Region Nordjylland|Politi|Offerfonden|Mord




https://www.dr.dk/nyheder/indland/brug-millioner-af-ture-i-lastbil-saa-stort-er-koebenhavns-voksevaerk

IndlandBrug for millioner af ture i lastbil: Så stort er Københavns vokseværk2,5 millioner lastvogne med grus og et behov for 98.
000 nye boliger er en del af puslespillet, når hovedstaden vokser.
De kunstige øer vil kræve 25 millioner kubikmeter råstoffer som sand, grus og sten.
Af Sean Coogan24.
jan.
2019 kl.
18.
35Bemærk: artiklen er mere end 30 dage gammelLæs opRegeringen har i dag løftet sløret for sit store hovedstadsudspil.
Hovedstaden skal være blandt de førende byer i Nordeuropa, og det kræver enorme byggeprojekter, nye motorveje og klimasikring, lyder budskabet fra regeringen.
Læs også:OVERBLIK Længere byfingre og store øer: Det indeholder regeringens hovedstadsudspilDen store plan indeholder et stort virvar af tal og estimater.
DR Nyheder giver dig her et overblik over nogle af brikkerne i det store puslespil omkring hovedstadens vokseværk.
Lastbiler skal køre 2,5 millioner gangeHovedstadsudspillets prestigebyggerier i form af ni kunstige øer ved Avedøre Holme og en ny ø i Øresund kræver helt enorme mængder grus for at kunne blive til noget.
Det siger Dansk Byggeri til Politiken.
Ifølge organisationens beregninger vil etableringen af de kunstige øer kræve 25 millioner kubikmeter råstoffer som sand, grus og sten.
Det svarer til cirka 2,5 millioner lastvognsture, lyder det fra organisationen, som siger, at der er brug for mindst 10 nye industrielle grusgrave.
Grusgrave, der hver især skal have en størrelse på 20 fodboldbaner.
40 millioner passagerer gennem KastrupKøbenhavns Lufthavn har en målsætning om at være Nordens førende internationale lufthavn med over 40 millioner passagerer årligt.
Sidste år rundede lufthavnen for første gang 30 millioner passagerer.
For at følge med de mange passagerer skal Københavns Lufthavns Station udvides med to nye perroner, mens to nye parkeringshuse skal levere 2000 ekstra parkeringspladser.
Behov for 98.
000 nye boligerRegeringen vurderer, at der i 2030 vil være 200.
000 flere borgere i hovedstadsområdet.
Det kræver flere boliger, arbejdspladser og infrastruktur, lyder budskabet fra regeringen.
Tilflytningen giver et behov for at øge boligudbuddet med ca.
67.
000 boliger i Københavns og Frederiksberg kommune og omkring 31.
000 boliger i de øvrige kommuner, lyder det.
Længere ude i fremtiden skal den nye bydel på Lynetten kunne bidrage med både boliger og arbejdspladser.
Den foreslåede ø, som skal ligge i forlængelse af Refshaleøen, skal kunne huse 35.
000 københavnere i år 2070.
4.
300 hektar står til rådighedI udspillet peges der på, at selvom der er mangel på plads i mange dele af København, så findes der i hovedstadsområdet endnu 4.
300 hektar ubebyggede arealer, som er udlagt til byformål.
Det svarer til 6.
000 fodboldbaner.
De kunstige øer ved Avedøre Holme skal efter planen føre til 260 hektar erhvervsarealer.
127.
000 timers trængselFrem mod 2030 forventes trængslen for bilisterne i hovedstaden at stige fra omkring 74.
000 timer til 127.
000 timer på et hverdagsdøgn, lyder estimatet fra regeringen.
Den peger derfor på, at der skal investeres i bedre offentlig transport og en udbygning af vejene i hovedstadsområdet.
En af mulighederne, der er i spil, er anlæggelsen af en ny motorvej mellem Køge og Frederikssundmotorvejen.
FacebookTwitterKopier linkEmner:København|Bolig|Lufthavne|Hvidovre|Dansk Byggeri




https://www.dr.dk/sporten/haandbold/vm-herrer/danmark-moeder-verdens-bedste-haandboldnation-frankrig-har-vanvittigt

VM herrerDanmark møder verdens bedste håndboldnation: 'Frankrig har vanvittigt meget talent'Det er et fransk hold fyldt med store talenter, som Danmark møder i VM-semifinalen.
Danmark spillede mod Frankrig til EM i 2018.
Her vandt Frankrig med 29-23.
Af Rikke Smed Iversen24.
jan.
2019 kl.
16.
42Bemærk: artiklen er mere end 30 dage gammelLæs opI 2017 løftede franske verdensstjerner som Thierry Omeyer og Daniel Narcisse VM-trofæet.
Men selvom de nu er skiftet ud med yngre spillere, så er det stadig et meget, stærkt fransk hold, som venter Danmark i VM-semifinalen i morgen.
Og den store talentmasse på det franske hold er bestemt heller ikke gået de danske spilleres næser forbi.
Det fortæller den danske playmaker Rasmus Lauge.
Frankrig dominerer i håndbold1995 var året, hvor Frankrig for alvor spillede sig ind i verdenseliten, da de vandt deres første VM guld-medalje.
Guldmedaljen blev starten på en dominans i international håndbold, der frem til i dag tæller seks VM-guldmedaljer, tre EM-guldmedalje og to OL-guldmedaljer.
- Det er et af de yngste landshold, de har stillet op med i lang tid, men kvaliteten er ikke faldet.
Det er et meget, meget godt hold, vi skal møde.
De har nærmest et ubeskriveligt potentiale og vanvittigt meget talent, siger han til DR Sporten.
Det er unge spillere, som Ludovic Fabregas på 22 år, Dika Mem på 21 år og Melvyn Richardson på 21 år, der skal kæmpe mod Danmark, men også mere kendte og rutinerede navne, som brødrene Luca og Nikola Karabatic, er stadigvæk at finde i den franske trup.
En af dem, der kender franskmændene godt, er Mikkel Hansen.
Til dagligt spiller han for Paris Saint-Germain, og derfor møder han ofte de franske spillere.
- De har utrolig mange dygtige spillere.
De kan spille utrolig bredt, og det har de også vist ved VM.
De har skiftet meget og brugt bænken, siger Mikkel Hansen.
Mikkel Hansen spiller i den franske klub PSG og har derfor et stort kendskab til spillerne på det franske landshold.
Frankrig har vundet VM de sidste fire gange, og landstræner Nikolaj Jacobsen lægger ikke skjul på, at det er en hård kamp, Danmark går i møde, når de skal kæmpe om pladsen i finalen.
- Heldigvis er det ikke altid det bedste hold, der vinder.
Men der er ingen tvivl om, at den bredde, de har, gør Frankrig til den bedste håndboldnation, fortæller den danske landstræner.
Semifinalekampen tyder på papiret på at blive ekstrem tæt, når de to verdensklassehold tørner sammen i semfinalen.
Og den danske respekt for Frankrig er gengældt, fortæller Nikola Karabatic, der ser meget frem til opgøret.
- Jeg foretrækker at spille mod Danmark i Tyskland frem for på deres hjemmebane i Herning.
Vi så, at danskerne var meget stærke og selvsikre, men vi har nøglen til at få dem til at tvivle og dermed slå dem, fortæller han til den franske avis L’equipeFranske Nikola Karabatic fejrer en scoring i kampen mod Island Semifinalen mellem Danmark og Frankrig vises på TV 2 klokken 17.
30.
Du kan også lytte med i LIGA på P3.
FacebookTwitterKopier linkEmner:Nikolaj Jacobsen (håndboldtræner)|Rasmus Lauge (håndboldspiller)|Frankrig|Paris Saint-Germain|Håndbold




https://www.dr.dk/nyheder/udland/tidligere-skotsk-forsteminister-afviser-voldtaegter-og-overgreb

UdlandTidligere skotsk førsteminister afviser voldtægter og overgrebAlex Salmond er ved retten i Edinburgh sigtet for to voldtægtsforsøg og andre overgreb mod kvinder.
Alex Salmond er torsdag blevet anholdt - mistænkt for seksuelle overgreb.
24.
jan.
2019 kl.
17.
39Bemærk: artiklen er mere end 30 dage gammelLæs opSkotlands tidligere førsteminister Alex Salmond er pludselig kommet i vælten, efter at han er blevet mistænkt at have begået overgreb på kvinder.
Han blev anholdt torsdag, og torsdag eftermiddag var han for en dommer i Edinburgh, den skotske hovedstad, ved domstolen Edinburgh Sheriff Court.
- Jeg er uskyldig i enhver kriminel handling, siger han uden for retten.
- Jeg tilbageviser absolut disse påstande om kriminalitet, og jeg vil forsvare mig til det yderste i retten.
Jeg vil gerne sige en hel masse mere, men jeg må følge rettens regler, og det er i retten, jeg vil fremlægge min sag, siger Salmond.
Han er ifølge de internationale nyhedsbureauer sigtet for to tilfælde af forsøg på voldtægt og ni tilfælde af sexovergreb.
Ifølge britiske aviser skal overgrebene være foregået i 2013.
Førsteminister og SNP-partilederAlex Salmond var førsteminister i Skotland fra 2007 til 2014 og partileder for partiet SNP, da skotterne i 2014 skulle stemme om selvstændighed fra Storbritannien.
Her kæmpede Salmond for at få Skotland løsrevet fra den britiske union.
55 procent af vælgerne valgte dog at stemme for at blive.
Efterfølgende trådte Alex Salmond tilbage.
Han blev afløst på sin post af Nicola Sturgeon.
Sagerne har tilsyneladende været kendt i partiet, og håndteringen af dem har ført til kritik af den nuværende skotske regering under SNP's ledelse.
Favorabel behandlingFlere medlemmer af det skotske regionalparlament ønsker at undersøge, hvorvidt Nicola Sturgeon har givet sin tidligere mentor Salmond en favorabel behandling.
Blandt andet er medlemmer af parlamentet utilfredse med, at Sturgeon har talt flere gange med Salmond om anklagerne, før de blev offentligt kendt.
Hendes regering har også været tvunget til at erkende, at dens egen undersøgelse af sagen ikke har været upartisk.
Regeringen har derfor beklaget, at den tidligere har forsøgt at undersøge sagen internt i stedet for at melde det til politiet.
/ritzau/ReutersFacebookTwitterKopier linkEmner:Nicola Sturgeon (politiker)|Skotland|Scottish National Party|Storbritannien|Kriminalitet




https://www.dr.dk/nyheder/regionale/trekanten/mange-boern-lider-af-stenhaard-affoering

TrekantområdetMange børn lider af stenhård afføring1300 børn kommer på hospitalet i Kolding i løbet af et år på grund af forstoppelse.
Nohr får medicin mod sin forstoppelse.
 DR)Af Søren Rahbek og Jeppe Ligaard24.
jan.
2019 kl.
16.
00Bemærk: artiklen er mere end 30 dage gammelLæs opNorh ser til, mens mor Sanne Christensen finder hans medicin frem og rører den ud i vand.
Han kender den efterhånden godt.
- Movicol – til maven, siger han.
Medicinen virker mod forstoppelse.
Norh på tre et halvt år har forstoppelse, og han er ikke alene.
Omkring 1300 børn om året, bliver indlagt på Kolding Sygehus' børneambulatorium.
Mange børn får forstoppelseHvert femte barn og ung mellem fire og 18 år bliver på et tidspunkt behandlet for forstoppelse.
Ud over smerter ved afføring kan forstoppelse også vise sig ved uheld i bukserne, når tynd afføring siver forbi forstoppelsen.
Studier viser, at hvis der går lang tid, før et barn kommer i behandling, så står behandlingen også på i længere tid.
På drillemave.
dk kan man se mere om forstoppelse, og hvordan man slipper af med den.
Forstoppelsen bliver opdaget, når børn oplever, at det gør ondt at gå på toilettet.
Afføringen kommer sjældent og er stenhård.
- Hans mave var udspilet og hård.
Når han så skulle af med det, så var det nogle voldsomme klumper, der kom ud.
Og de var jo hårde som sten, siger mor Sanne Christensen om Nohrs forstoppelse.
Læs også:Hver femte har forstoppelse: Se her om din afføring er normalForstoppelsen påvirkede Nohrs humør og adfærd.
- Han virkede uoplagt.
Ofte havde han bare lyst til at sidde og se fjernsyn.
Han var ikke aktiv, og han var ked af det og utilpas hele tiden, siger Sanne Christensen.
Der er ikke ret meget sikker viden om, hvorfor mange børn får forstoppelse.
Overlæge på børneafdelingen på Kolding Sygehus, Anne-Mette Walsted, har dog nogle bud.
De større børn kan holde sig tilbage, fordi skoletoiletter er ulækre.
De mindre børn er ofte så optagede af leg, at de glemmer at gå på toilettet, selvom de skal.
Det kan også være, at et computerspil er så spændende, at børnene holder sig tilbage.
Forstoppelse skyldes ikke altid sygdomHos cirka 95 procent af de børn, der får forstoppelse, er der ikke nogen sygdom, der ligger bag, siger Anne-Mette Walsted.
- Det er en ond cirkel.
Det kan have gjort ondt at komme af med afføringen, og så holder man igen, siger hun.
Overlæge Anne-Mette Walsted vil gerne have mere fokus på børn med forstoppelse.
Der kan gå lang tid, før børn bliver behandlet.
Det med forstoppelse er stadig lidt tabubelagt.
Sanne Christensen har været åben om Nohrs forstoppelse, men pædagogerne i børnehaven var stadig meget diskrete og hviskede lidt, når de talte med hende om forstoppelsen.
Det ville være bedre, hvis der blev talt lidt mere om forstoppelse.
- Vi kunne godt tænke os, at der kommer fokus på det her, så man får gjort noget ved det, for så er det ikke sikkert, at det tager så lang tid at behandle, siger Anne-Mette Walsted.
Medicin kurerer forstoppelsenKuren mod forstoppelsen er den medicin, som blandt andre Nohr får.
Den opløser forstoppelsen.
Der gik et stykke tid, før Sanne Christensen kontaktede lægen, fordi hun ikke ønskede at fylde Nohr med medicin.
Lægen forsikrede, at medicinen ikke bliver optaget i kroppen, og så fik Nohr medicinen.
Det har Sanne Christensen ikke fortrudt.
- Han har ændret sig rigtig meget.
Fra at være pylret og ikke rigtig har haft lyst til at lege, er han nu bare glad og tonser derudaf, siger Sanne Christensen.
Der blev indlagt lidt flere end 1300 børn hvert år fra 2012 til 2015, hvor der blev forsket i forstoppelse på Kolding Sygehus.
Her ledte personalet bevidst efter børn med forstoppelse til forskningen.
Så antallet kan ikke direkte sammenlignes med antallet i dag.
I dag kommer børnene kun, når forstoppelsen er så slem, at de praktiserende læger henviser dem.
FacebookTwitterKopier linkEmner:Mavetarmsygdomme|Kolding Sygehus|Medicin|Hospitaler|Kolding




https://www.dr.dk/sporten/oevrig/tjekkisk-skiskytte-overrasker-ved-kvindernes-sprintdistance-i-italien

Øvrig sportTjekkisk skiskytte overrasker ved kvindernes sprintdistance i ItalienTjekkiske Marketa Davidova vinder den 7,5 kilometer lange sprint i kvindernes sjette afdeling af world cup'en.
Marketa Davidova fra Tjekkiet vinder kvindernes 7,5 kilometer sprint i Italien.
Af Rikke Smed Iversen24.
jan.
2019 kl.
17.
09Bemærk: artiklen er mere end 30 dage gammelLæs opVi er nået lidt over halvvejs i den nuværende skiskydningssæson.
I dag blev der taget hul på sæsonens sjette afdeling af world cup'en, hvor der de kommende dage bliver dystet på løjperne i det norditalienske skisportsområde Antholz-Anterselva.
De bedste skiskytter i verden er samlet, og de italienske kvinder har indtil videre haft en flot sæson.
Derfor var forventningerne også store til Lisa Vitozzi, Dorothea Wierer og co.
, da de i dag blev sendt ud på sprinten på 7,5 kilometer.
Det gik dog ikke, som hjemmebanepublikummet havde håbet på.
Det tjekkiske stortalent Marketa Davidova vandt overraskende dagens sprint.
Det er hendes bedste resultat i denne sæson, da hun ved første world cup-konkurrence blev nummer tre.
Der kom ingen italienere på sejrsskamlen i dag, men Davidova fik selskab af Kaisa Makarainen fra Finland på andenpladsen og Marte Olsbu Roeiseland fra Norge på en tredjeplads.
De tre medaljetagere i 7,5 kilometer sprint ved world cup'en i Italien.
På førstepladsen er Marketa Davidova fra Tjekkiet, andenpladsen er Kaisa Makarainen fra Finland og tredjeplads går til Marte Olsbu Roeiseland fra Norge.
FacebookTwitterKopier linkEmner:Italien|Finland|Norge




https://www.dr.dk/nyheder/regionale/fyn/slut-med-speciallavet-mad-til-kraeftsyge-boern

FynSlut med speciallavet mad til kræftsyge børn Odense Universitetshospital vil spare madmor væk på afdeling med kræftramte børn.
6-årige Tilde Hartung-Struer fik konstateret kræft i juni 2018.
Her ses hun med sin far Casper Hartung-Struer, da hun var indlagt på OUH Af Allan Christiansen og William Sonne Kaalø24.
jan.
2019 kl.
17.
44 | opdateret 25.
jan.
2019 kl.
08.
51Bemærk: artiklen er mere end 30 dage gammelLæs opDet er slut med at tage særlige hensyn til kræftramte børns mad, når de er indlagt på afdeling H2 på Odense Universitetshospital (OUH).
H2 er en afdeling på H.
C.
Andersen Børnehospitalet, som behandler børn og unge for forskellige kræftformer.
Ledelsen har besluttet at spare afdelingens køkken væk fra 1.
marts i år, og fremover vil børnene udelukkende få serveret mad fra hospitalets centralkøkken.
Ked af spareøvelseCasper Hartung-Struer er far til Tilde på seks år.
Det sidste halve år har hans datter været indlagt på kræftafdelingen af flere omgange, og han er ked af sygehusledelsens spareøvelse.
- Når der er mad fra centralkøkkenet om aftenen, har hun stort set ikke lyst til den.
Den er kedelig og uappetitlig.
Bivirkninger ved kemobehandlingNedsat appetitKvalme og opkastMund- og tandgener og smagsforandringerTræthed og almen utilpashedKilde: cancer.
dkTilde fik konstateret kræft i juni 2018.
Familiens sommerferie blev til fire uger på afdeling H2 på OUH og kemobehandlinger til datteren.
Behandlingerne gav sår i munden, og hun havde ikke lyst til mad.
- Men når man er på afdelingen i løbet af dagen, og der dufter dejligt fra køkkenet, så bliver børnene nysgerrige.
De spørger deres madmor, hvad de skal have at spise.
De kommer med ønsker til mad, som hun kunne lave næste dag.
Hun har en relation til børnene, og det gør bare, at min datter har mere lyst til at spise, siger Casper Hartung-Struer.
Da man i sin tid valgte at beholde et lokalt køkken på afdelingen, var det netop af hensyn til de indlagte børns behov og de birvirkninger, der følger med en kemobehandling.
Men fremover har afdelingen ikke økonomi til at have køkkenmedarbejderen ansat.
- Det er dyrt at have en medarbejder gående, som hver dag skal ud i Netto og købe ind, og tilbage i afdelingen og lave mad, gøre rent og vaske op, fortæller Marianne Skytte Jakobsen, der er ledende overlæge på afdelingen.
Derfor vil man på afdelingen nu hægte sig på centralkøkkenets ordning.
- Sygehuset har jo et centralkøkken, som fungerer, og hvor man har som ambition at lave god og ernæringsrigtig mad både til børn og voksne, siger hun.
Lukning giver flere bekymringerMen beslutningen foruroliger Lasse Jessen, hvis datter for tre måneder siden blev indlagt på OUH.
Han frygter, at forløbet vil give flere bekymringer, når man lukker køkkenet på afdelingen.
Lasse Jensens datter, Gry Spangsberg Jessen, er tre år og har leukæmi, og i tre måneder har hun mere eller mindre boet på afdeling H2.
Ligesom alle andre forældre bekymrer han sig for, om hans datter får nok at spise.
Særligt i denne tid, hvor Gry er indlagt og ikke har meget appetit.
3-årige Gry Spangsberg Jessen med sin far Lasse Jessen.
Gry gik konstateret leukæmi i efteråret 2018 - Den sidste måned har hun ikke spist særligt meget, men da hun fik lyst til mad, kunne Gry og Mette (Grys mor.
red) gå ud til køkkenet og finde noget, hun ville have.
Så da Gry spiste igen, sendte Mette et billede af hende til mig, hvor der stod: "Lige nu græder jeg".
Så det betyder bare noget, at man kan gå ud og finde noget mad, når hun har lyst til det.
For lige om hjørnet venter en ny behandling, fortæller Lasse Jessen.
Vil have røg i køkkenetNu har lukningen også fået politisk opmærksomhed.
Der skal stadig være røg i køkkenet på afdeling H2, mener regionrådsmedlem Villy Søvndal (SF).
Derfor har han bedt om at få køkkenlukningen på dagsordenen på sundhedsudvalgets møde den 29.
januar i Region Syddanmark.
- Når man har at gøre med kræftramte børn, der har kvalme på grund af behandlingen.
Der har nedsat appetit og måske har sår i munden, så er der brug for særlig opmærksomhed omkring maden, siger han.
Og det vækker optimisme hos Casper Hartung-Struer, der håber, at opmærksomheden i sidste ende vil holde gryderne i kog på afdelingen.
For ham er køkkenet mere end bare hjemlig hygge.
- Hvis der endelig skal spares penge, så er det måske bedre at spare på maden end på behandlingen.
Men hvis børnene får den rigtige ernæring, og får de noget godt at spise, så er der bare færre gener og færre bivirkininger, og så kommer de sig også bedre.
Men formand for sundhedsudvalget i Region Syddanmark, Poul Erik Svendsen, vil endnu ikke svare på, om han vil omstøde beslutningen.
Han har bedt ledelsen på Odense Universitets Hospital om yderligere oplysninger.
- Jeg har ikke fået alle oplysninger om denne her sag, og det er det, jeg beder om.
Når jeg tager beslutninger, så vil jeg gerne have, at alle oplysninger er oplyst, siger han.
FacebookTwitterKopier linkEmner:Odense Universitetshospital|Socialistisk Folkeparti|Villy Søvndal (politiker)|Kræft|Struer




https://www.dr.dk/nyheder/udland/eu-revser-danske-myndigheder-i-feta-sag

UdlandEU revser danske myndigheder i feta-sagDanmark skal nu forklare, hvorfor man ikke har hindret mejerivirksomheder i at sælge ”feta”.
Det er kun grækerne, der må sælge fetaost i EU.
Af Per Bang Thomsen24.
jan.
2019 kl.
16.
08Bemærk: artiklen er mere end 30 dage gammelLæs opDe danske myndigheder har ikke gjort nok for at bremse hjemlige mejerivirksomheder, der ulovligt har eksporteret danskproduceret hvid ost under betegnelsen ”feta”.
Det er meldingen fra Europa-Kommissionen, der i dag har valgt at sende en såkaldt ’begrundet udtalelse’ til Danmark.
Hvad er en begrundet udtalelse?
Hvis EU-Kommissionen mener, at et land ikke opfylder sine forpligtelser i forhold til EU-retten, kan den sende en begrundet udtalelse.
Det er en formel anmodning om, at landet skal overholde EU-retten.
Her forklarer Kommissionen, hvorfor den mener, at landet har overtrådt EU-retten, og den anmoder også landet om at fortælle, hvad det vil gøre for at overholde reglerne.
Hvis ikke EU-landet lever op til det, kan EU-Kommissionen indbringe sagen over for EU-domstolen.
De fleste sager løses dog inden da.
”Feta” har siden 2002 været en beskyttet produktbetegnelse i EU, og ifølge EU-lovgivningen er det kun græske osteproducenter, der har lov til at sælge fetaost i det indre marked samt i de lande, som EU har samhandelsaftaler med.
Men ifølge Europa-Kommissionen har danske mejerivirksomheder ulovligt solgt hvid ost til tredjelande under navnet ”feta”.
- Dette er ikke i overensstemmelse med EU's regler om varespecifikationen for beskyttede oprindelsesbetegnelser og betragtes som vildledende mærkning, lyder det.
Og ifølge Kommissionen har de danske myndigheder ”undladt at hindre eller standse overtrædelse af EU-forordningen”.
- Danmark har nu to måneder til at besvare de spørgsmål, som Kommissionen har rejst, hvorefter Kommissionen i modsat fald vil kunne beslutte at indbringe sagen for EU-Domstolen, står der i meddelelsen.
”Feta” har siden 2002 været en beskyttet produktbetegnelse i EU.
Sagen begyndte allerede for et år siden, hvor Europa-Kommissionen besluttede at sende en åbningsskrivelse til Danmark.
Miljø- og Fødevareministeriet oplyser over for DR Nyheder, at man har modtaget EU-Kommissionens udtalelse, og at man nu ser på, hvordan man skal forholde sig til kritikken.
Ministeriet vil svare inden for de to måneder, som Kommissionen har krævet.
FacebookTwitterKopier linkEmner:EU|Europa-Kommissionen|Miljø- og Fødevareministeriet|EU-forhold|Fødevarer




https://www.dr.dk/nyheder/regionale/syd/efter-embedslaege-raskmelder-svamperamt-skole-syge-maa-hjaelpes-videre-til-nye

Syd- og SønderjyllandEfter embedslæge raskmelder svamperamt skole: 'Syge må hjælpes videre til nye skoler'Skolechef vil have elever og lærere tilbage på skolen, efter embedslægens vurdering.
Elever og lærere kan godt benytte bygningerne på Sønder Otting Skole, lyder vurderingen fra embedslægen, der har undersøgt indeklimaet på skolen.
 DR)Af Louise Mandrup (interview), Søren Kongsted og Ulrik Bang-Mørch24.
jan.
2019 kl.
17.
43Bemærk: artiklen er mere end 30 dage gammelLæs opLærere og elever med udslæt, astma, hovedpine og vejrtrækningsproblemer må skifte Sønder Otting Skole i Haderslev ud med en anden skole, hvis symptomerne fortsætter.
Det mener Haderslev Kommunes skoleschef, Rasmus Andreasen, efter embedslægens længe ventede vurdering kom i dag.
Embedslægen konkluderer, at elever og lærere godt kan opholde sig i Haderslevskolens lokaler uden at være udsat for dårligt indeklima.
© (c) DRSagen kortSønder Otting Skole i Haderslev blev sidste år renoveret for at få bugt med skimmel.
I efteråret flyttede elever og lærere tilbage i lokalerne, hvorefter flere lærere og elever oplevede fysiske gener som kløe, tørre øjne og hovedpine.
Der blev igen konstateret skimmel på skolen, og Rambøll blev tilkaldt for at rense ud.
Efter jul viste målinger, at niveauet af skimmel var faldet, men elever og lærere har stadig symptomer.
Forældre har presset på for at rykke undervisningen ud i de pavillioner, skolen brugte under renoveringen.
På baggrund af embedslægens vurdering mener skolechefen i kommunen, Rasmus Andreasen, at elever og lærere kan flytte tilbage på skolen.
- Jeg tænker, at vi om to måneder er tilbage på skolen igen.
Rykkede ud før embedslægens vurderingI mandags blev det besluttet i økonomiudvalget i Haderslev, at elever og lærere på Sønder Otting Skoles Ungeunivers skal flyttes ud i de pavilloner, der er opstillet ved skolen i forbindelse med tidligere problemer med skimmelsvamp.
Siden elever og lærere i efteråret vendte tilbage på skolen efter en renovering for at skabe et bedre indeklima, har cirka halvdelen af personalet og flere elever blandt andet oplevet, kløe, hovedpine, vejtrækningsproblemer, forværret astma, tørre slimhinder, udslæt og svamp.
Elever med symptomer kan vi måske hjælpe godt videre til en anden skole i kommunen.
Rasmus Andreasen, skolechef i Haderslev KommuneSelvom både embedslægens vurdering og målinger fra Rambøll viser, at indeklimaet skulle være godt nok til at bruge lokalerne, er symptomerne hos elever og lærere ikke stoppet.
Alligevel holder skolechefen fast i, at undervisningen skal flyttes tilbage på skolen.
Hvis elever og lærere stadig er syge, må vi finde individuelle løsninger for den enkelte, siger skolechefen.
- For medarbejderne kan der måske blive mulighed for en flytning til andre skoler, og elever med symptomer kan vi måske hjælpe godt videre til en anden skole i kommunen.
Bakkes op af borgmesterenTilbuddet må være, at de kan flytte til en anden skole.
Vi kan ikke gøre andet, hvis skolen er frikendt.
H.
P.
Geil (V), borgmester i Haderslev KommuneBorgmester H.
P.
Geil bakker skolechefen op i den udmelding.
- Hvis ikke vi kan klare det sundhedsmæssigt, må tilbuddet være, at de kan flytte til en anden skole.
Vi kan ikke gøre andet, hvis skolen er frikendt.
Luise Lomholt er tillidsrepræsentant for lærerne på Sønder Otting Skole og har fået astma efter at have været i de skimmelramte lokaler.
Hun vil helst ikke bruge for mange tanker på den udmelding, skolechefen og borgmesteren kommer med.
- Udmeldingen om at flytte lærere og elever, fordi man ikke kan gøre noget for os, efter vi måske er blevet super sensitive, har jeg parkeret.
Jeg vil gerne vil beholde mit job, for jeg er rigtig glad for at være her, siger hun.
Formand for børne- og familieudvalget i Haderslev Kommune, Henrik Rønnov (S), vil ikke forholde sig til skolechefens udtalelse.
Men han mener ikke de to måneder er definitivt.
Der kan sagtens gå længere tid, inden eleverne vender tilbage til klasselokalerne.
- Står det til mig, skal de ikke tilbage, før vi er sikre på, at alt er hundrede procent ok.
Men tilbage skal de, mener borgmesteren.
- Man bliver ikke lykkelig af at bo i pavillion de næste tre år, siger han.
I rapporten fra embedslægen står der, at hvis der er god hygiejne og udluftning, vil det være sundhedsmæssigt forsvarligt at benytte skolens lokaler til undervisning.
FacebookTwitterKopier linkEmner:H.
P.
Geil (politiker)|Uddannelse|Venstre|Haderslev Kommune|Haderslev




https://www.dr.dk/nyheder/penge/de-fem-stoerste-svindelsager-i-erhvervslivet-i-nyere-tid

PengeDe fem største svindelsager i erhvervslivet i nyere tidI dag fik Hesalight-ejeren Lars Nørholt syv års fængsel for svindel.
Her er nogle af de andre sager, der har udløst en straf i den kaliber.
Bagger, Riskær og Thorsen har fået nogle af de længste straffe for svindel i erhvervslivet.
Af Nis Kielgast24.
jan.
2019 kl.
17.
18Bemærk: artiklen er mere end 30 dage gammelLæs opDet var en historisk hård dom for økonomisk kriminalitet, der faldt ved Retten i Roskilde i dag.
Her fik den 47-årige forretningsmand Lars Nørholt syv års fængsel for omfattende svindel i sit lampeselskab, Hesalight.
Dermed skriver han sig ind i rækken af de hårdest dømte svindlere fra erhvervslivet i nyere tid.
Med en dom på syv års fængsel står han til at afsone en af de længste straffe for økonomisk kriminalitet på denne side af årtusindskiftet.
Her er en række af de andre sager i samme vægtklasse:Stein Bagger: Syv års fængselStein Bagger.
En dramatisk, international menneskejagt og et kulørt persongalleri var med til at gøre svindelsagen om IT Factory til en af de mest omtalte nogensinde.
Direktøren Stein Bagger og IT Factory blev kort ført afsløringen af svindlen i 2008 hyldet som Danmarks bedste vækstvirksomhed af revisionsfirmaet Ernst & Young.
Men bag kulisserne havde den daværende direktør i flere år svindlet gennem en såkaldt leasingkarrusel, som gik ud på at belåne forfalskede fakturaer, der skaffede kapital til virksomheden og fik den til at fremstå som legitim og succesfuld.
Da virksomhedens konkurs var en realitet, flygtede Bagger til Dubai og derefter USA.
Efter IT Factorys konkurs anmeldte kreditorerne et samlet krav på knap 1,2 milliarder kroner.
Stein Bagger blev i 2009 idømt syv års fængsel for svindel for i alt 831 millioner kroner.
Kurator Boris Frederiksen jagtede i årevis 200 millioner kroner, der var forsvundet op i den blå luft, men sidste år opgav han at finde dem.
Klaus Riskær Pedersen: Seks års fængselKlaus Riskær Pedersen.
I flere årtier indtog Klaus Riskær Pedersen rollen som landets mest kontroversielle finansmand.
Han var for alvor kommet i mediernes kritiske søgelys med skandalen omkring Accumulator Invests konkurs i 1992.
Her blev Riskær efterfølgende dømt for mandatsvig og for at have brugt nogle af investeringsselskabets penge på sin valgkampagne til EF-Parlamentet.
Konkursen afskrækkede dog på ingen måde den driftige erhvervsmand, som i 1995 oprettede it-firmaet Cyber City.
Da han selv var konkurs og skyldte mange millioner, sørgede han for, at det var en familiefond, der ejede virksomheden.
Det var denne konstruktion, der senere blev årsag til en lang fængselsstraf.
Cyber City blev solgt i 2000 for omkring en halv milliard kroner, og året efter begyndte myndighederne at undersøge familiefondens økonomi nærmere.
Anklagerne gik på, at Riskær havde forsøgt at kontrollere pengene i fonden, og i 2005 blev han tiltalt for bedrageri, underslæb og skyldnersvig.
Da Østre Landsret dømte ham skyldig i 2008, endte det med en fængselsstraf på seks år.
En del af straffen var betinget fængsel, som han var blevet idømt i Accumulator Invest-sagen.
I dag er Riskær en fri mand og forsøger at stille op til Folketinget med sit eget parti.
Kurt Thorsen: Seks års fængselKurt Thorsen.
Den nok mest omtalte svindelsag omkring årtusindeskiftet var den såkaldte PFA-sag.
Det skyldtes ikke mindst sagens hovedperson, den farverige byggematador Kurt Thorsen.
Sammen med PFA-direktøren Rasmus Trads begik han dokumentfalsk og skaffede falske garantier for 3,7 milliarder kroner.
Kurt Thorsen havde brug for finansiering til en række ejendomsprojekter og sikrede sig pengene med garantier fra pensionsselskabet PFA.
Men det viste sig efterfølgende, at Thorsen og Trads havde forfalsket PFA’s administrerende direktør André Lublins underskrift på garantierne.
Thorsen blev kendt for altid at have morsomme bemærkninger til kameraerne under retssagen, og et bittert opgør mellem Thorsen og Trads skete for åbent tæppe i medierne.
I starten af 2002 bliver den endelige dom nedfældet.
Østre Landsret idømmer Kurt Thorsen seks års fængsel.
Under afsoningen havde han sit eget show på TvDanmark, hvor han interviewede kendte mennesker fra sin fængselscelle.
Sten Gude: Seks års fængselSten Gude.
Steen Gude er sammen med en række ejendomsmatadorer blevet kaldt finanskrisens bagmænd.
Blandt andet bliver han klandret for at have medvirket til Roskilde Banks krak i 2008.
Gude havde gennem 20 år opbygget et omfattende ejendomsimperium med sit firma Stones Invest og nåede inden finanskrisen op på en omsætning på flere milliarder.
Det var et liv med eget slot, Bentley og luksusyachter.
Men da krisen ramte, var det med et brag.
Store dele af imperiet var bygget på problematiske lån, og pludselig skulle der betales tilbage.
Stones Invest gik konkurs, og investorer og skattevæsnet stod tilbage med et krav på to en halv milliard kroner.
Før konkursen havde Steen Gude blandt andet optaget kæmpe lån hos den islandske bank Glitnir uden at oplyse, at hans selskab var i alvorlige vanskeligheder.
I 2014 blev Sten Gude idømt seks år i fængsel for bedrageri, skattesvig og skyldnersvig i Østre Landsret.
Bjørn Stiedl: Seks års fængselBjørn Stiedl.
Billedet er taget i 1994.
Retsopgøret med selskabstømmeren Bjørn Stiedl blev meget langt.
Hans forbrydelse var at lænse 170 selskaber for ikke mindre end 330 millioner kroner i starten af 1990’erne.
I første omgang blev han idømt syv års fængsel i byretten i 1999, men sagen blev anket, og det krævede endnu ti års retsligt tovtrækkeri, før den kunne afgøres i Østre Landsret.
Det skyldes blandt andet, at Stiedl udeblev fra en stribe retsmøder.
Bjørn Stiedl endte med at blive idømt seks års fængsel.
Mens han afsonede dommen, fik han dog føjet lidt til generaliebladet.
Da han søgte om gældssanering fra sin fængselscelle i 2012, oplyste han, at han blot ejede 30.
000 kroner.
Bagmandspolitiet fandt dog ud af, at han havde store beløb opsparet på konti i udlandet.
Det hele foregik gennem udenlandske selskaber og fonde, som Stiedl styrede.
Han ejede blandt andet en ejendom i Sydfrankrig, og i en spansk lejlighed fandt politiet blandt andet Rolex-ure, B&O-udstyr, Kaare Klint-malerier og designermøbler.
Bjørn Stiedl blev idømt 3,5 års fængsel ved Retten i Lyngby i 2015.
FacebookTwitterKopier linkEmner:Økonomisk kriminalitet|Kriminalitet|Økonomi|Sjælland|Dubai




https://www.dr.dk/nyheder/penge/flashede-et-liv-i-luksus-tre-boliger-paa-mallorca-dyre-rejser-og-luksusrestauranter

PengeFlashede et liv i luksus: Tre boliger på Mallorca, dyre rejser og luksusrestauranterAnklager om svindel for en halv mia.
kr.
forhindrede ikke Hesalight-stifteren Lars Nørholt i at vise sin succes frem.
Af Mathias Sommer24.
jan.
2019 kl.
15.
41Læs opHøjt at flyve, dybt at falde.
Det må være læren for Lars Nørholt, som i dag ramte jorden med et dunder, da Retten i Roskilde idømte den fallerede Hesalight-stifter syv års ubetinget fængsel; dermed tangerer han Stein Baggers rekord for den længste straf, der er givet for økonomisk kriminalitet.
For få år siden så virkeligheden anderledes ud for den 47-årige erhvervsmand, der bor i Schweiz.
I hvert fald den, der blev malet med brede penselsstrøg i medier og af Lars Nørholt i de budskaber, han gik i byen med:I artiklen "Når Lyset bryder frem" bragt i Dagbladet Køge, lød det i 2012 fra Lars Nørholt:- Vi er ved at blive rigtigt store i udlandet og slås med sådan nogle som Philips og Osram.
Storkunder i UdlandetNetop 2012 var året, hvor Hesalight voksede fra at være en lille LED-virksomhed med adresse i en svineforsøgsstation i udkanten af Roskilde til at blive fremhævet som en dansk eksportsucces med et enormt potentiale.
Fra 2011 til 2012 voksede Hesalight med 500 procent, og i artiklen i Dagbladet Køge kunne Lars Nørholt fortælle, at ordrerne væltede ind, særligt fra udlandet hvor Disney og andre store virksomheder havde forelsket sig i Hesalights forretningskoncept.
Konceptet gik ud på, at kunderne betalte for de dyre LED-lamper, efterhånden som de gav besparelser på el-regningen.
Et farligt koncept, som kræver stor kapital, fordi indtjeningen ligger langt fremme i tid.
Sminket prospektMen vækst kræver kapital, og da bankerne ikke var indstillet på at finansiere Hesalights væksteventyr, gik Nørholt i stedet tiggergang hos en investorgruppe, som blandt andre tæller pensionskasserne Pensam og Pensiondanmark.
For dem fremlagde han et prospekt, som langt hen ad vejen var bygget på en løgn.
Ikke alene var der pyntet på årsregnskaber, kontrakter og skriftlige aftaler.
Selv hans uddannelse var der fiflet med.
Børsen, som har leveret en lang række afsløringer i Hesalight-skandalen, kunne fortælle, at Lars Nørholt ikke havde en bachelorgrad i regnskab og finansiering fra Copenhagen Business School, som han ellers skrev i prospektet til investorkredsen.
Han havde blot bestået første del af diplomuddannelsen HD i 1995.
Op blandt de 50 størsteAt Hesalight hverken havde Novo Nordisk, A.
P.
Møller Mærsk eller Starbucks som kunder, vidste investorkredsen på det tidspunkt ikke.
Hesalight lignede en god case, og derfor blev der i 2014 og 2015 skudt 562 millioner kroner i virksomheden.
Pensam, som leverer arbejdsmarkedspensioner til Foas faggrupper, nåede at overføre i alt 262,5 millioner kroner til Hesalight.
Da aftalen med Lars Nørholt var kommet i stand, kunne den stolte direktør til erhvervsmediet Finans fortælle:- Det er eksploderet helt sindssygt.
Vi har femdoblet vores omsætning hvert år, og vi kommer over en halv milliard kroner i omsætning i år.
Til næste år har vi nu fået ordrer for 3,5 milliarder kroner.
Det vil bringe os op blandt de 50 største virksomheder i Danmark.
Også på aller øverste hylde havde væksten hos Hesalight vakt opsigt.
I sin tale under afslutningsdebatten i Folketinget sagde daværende statsminister Helle Thorning-Schmidt:- Hesalight, en lille lysvirksomhed på Sjælland, har udviklet en LED-belysning.
Vi sparer energi, får et renere miljø - og flere eksportindtægter og arbejdspladser.
Tilskud til grønne projekter virker.
Den socialdemokratiske statsminister henviste til, at Eksportkreditfonden havde understøttet væksten i Hesalight.
Et liv i luksusMindre end et år senere var millionerne væk.
Først afviste flere danske virksomheder at være kunder hos Hesalight.
Og da Erhvervsstyrelsen afviste Hesalights regnskabspraksis, forsvandt der med et pennestrøg 100 millioner kroner ud af selskabet.
Da Nørholt havde lov til at hive 20 procent af det forgangne års overskud ud af firmaet, gav det mulighed for at forsøde den private tilværelse med et millionudbytte.
De mange millioner blev brugt på et liv i luksus.
Ud over en høj gage og firmabil, forsvandt der på under to år over 60 millioner kroner ud af selskabet.
I samme periode købte Nørholt en villa i Roskilde til 14,9 millioner kroner, som efterfølgende blev istandsat for yderligere et millionbeløb.
Der blev også købt tre boliger på Mallorca.
På det sociale medie Instagram blev Lars Nørholts liv fremstillet som et liv i luksus.
Her blev der fremvist dyre tøj- og taskeindkøb, restaurantbesøg og det gode liv med stor rejseaktivitet.
I november 2016 gik Hesalight konkurs.
Og få måneder senere blev Lars Nørholt også erklæret personligt konkurs, efter Bagmandspolitiet havde rejst sigtelse for blandt andet mandatsvig, som kort sagt handler om, at han havde tømt Hesalights bankkonti til sin egen fordel.
Hesalight er en af de største erhvervsskandaler i nyere tid.
Danske Bank, Pensam, Pensiondanmark og Ikea har tabt op til 750 millioner kroner.
Kurator kræver millionerKonkurserne efterlod et stort rod, og kurator Henrik Selchau Poulsen fra Bruun & Hjejle, vurderede, at der snarere mangler en hel end en halv milliard kroner i selskabet.
Henrik Selchau Poulsen har stævnet direktion, bestyrelse og revisor for 200 millioner kroner, en sag som begynder ved Retten i Roskilde i efteråret.
Reelt skulle kravet være større, men kuratoren i Hesalights konkursbo har valgt at nøjes med 200 millioner kroner, fordi han ikke vurderer det realistisk at få flere penge ud af en retssag.
Bagmandspolitiet har konfiskeret godt 60 millioner kroner hos Lars Nørholt, herudover er Nørholt blevet idømt en bøde på 17 millioner kroner for at fifle med momsindberetningerne i Hesalight.
Ifølge Instagram har sagen dog ikke forhindret Lars Nørholt og konen i at fortsætte et liv på første klasse.
Alene i 2018 har Lars Nørholt tilsyneladende rejst til syv forskellige destinationer, alt sammen dokumenteret på Instagram, hvor Nørholt også flere gange optræder foran en veltilrettelagt ret på en luksusrestaurant.
Lars Nørholt har anket dommen til landsretten.
Der er nedlagt navneforbud mod en person tæt på Lars Nørholt.
FacebookTwitterKopier linkEmner:Helle Thorning-Schmidt (politiker)|Lars Nørholt (erhvervsleder)|Økonomi|Erhverv|Roskilde




https://www.dr.dk/nyheder/regionale/midtvest/husejere-betaler-kystsikring-af-egen-lomme-vi-faar-ikke-sikret-hele-byen

Midt- og VestjyllandHusejere betaler kystsikring af egen lomme: 'Vi får ikke sikret hele byen'Beboerne i Lild Strand frygter, at havet vil bryde igennem klitrækken.
Else Dam er en af de lodsejere, der nu laver privat kystsikring ved Lild Strand.
Her er hun fotograferet efter stormen Urd i 2016.
Af Helge Røjle og Mette Skov-Jensen24.
jan.
2019 kl.
14.
35Bemærk: artiklen er mere end 30 dage gammelLæs opEfter mere end to års ballade om kystsikringen i Lild Strand har beboerne besluttet, at de selv vil betale for at få sikret deres huse mod havets indtrængen.
Den private kystsikring er dog, ifølge beboerne, en dårlig løsning.
- Vi får ikke sikret resten af byen, siger Else Dam, der bor i et af de udsatte huse.
Thisted Kommune og beboerne i Lild Strand har længe været uenige om, hvem der skal betale de 5,9 millioner kroner, som det koster at lave hård kystsikring.
Næste gang en storm rammer den lille by i Thy, er der en overhængende fare for, at nogle af husene bliver slugt af havet.
Det var tæt på at ske for fem huse, da orkanen Urd hærgede i julen 2016.
Sådan så det ud ved Lild Strand efter stormen Urd hærgede i juledagene 2016.
Det er beboerne i disse huse, der nu af egen lomme betaler kystsikring ud for deres respektive grunde.
- Det er en løsning, som er god for os, som bor tæt på kysten.
Men det er ikke en løsning, der er godt for Lild Strand, siger Else Dam.
Den private løsning betyder nemlig, at omkring halvdelen af den udsatte strækning på 290 meter ikke bliver kystsikret.
Her ligger en kommunal parkeringsplads med udsigt over havet.
Kommune satser på sandfodringThisted Kommune har i hele forløbet sagt nej til at deles om udgifterne i forhold til, hvor mange meter man ejer på kysten.
Kommunen ønsker i stedet, at det skal fordeles efter værdien af den ejendom, der skal beskyttes.
Det vil betyde, at kommunen kun skal betale 48.
000 kroner af de 5,9 millioner kroner.
Thisted Kommune ejer klitterne og P-pladsen i forgrunden.
I baggrunden en del af de huse, som er truet af havet - Vi vil ikke betale hovedparten af udgifterne til kystsikringen ved den kommunale ejendom, så vi begrænser projektet til vores private huse, siger Else Dam.
Thisted Kommunes borgmester, Ulla Vestergaard (S) oplyser, at kommunen nøje følger med vindens og vejrets påvirkning af kysten ud for den kommunale parkeringsplads i Lild Strand.
Men på nuværende tidspunkt er vurderingen, at der ikke er brug for hård kystsikring.
I stedet kan sandfodring komme på tale.
FacebookTwitterKopier linkEmner:Thisted Kommune|Kystsikring|Socialdemokraterne|Ulla Vestergaard (politiker)|Jylland




https://www.dr.dk/nyheder/regionale/oestjylland/bekymring-blandt-aeldre-kriseramt-kommune-saetter-priserne-flexture-op

ØstjyllandBekymring blandt ældre: Kriseramt kommune sætter priserne for flexture opBesparelser i Norddjurs Kommune rammer nu de ældre, der ikke længere kan transportere sig selv.
Der er gang i træningen i Auning, men fremover bliver det meget dyrere for de ældre at komme frem og tilbage, hvis de ikke selv kan køre.
(© Dr Østjylland)Af Tina Vestergaard Andersen og Emma Lichscheidt24.
jan.
2019 kl.
15.
01 | opdateret 01.
apr.
2019 kl.
12.
35Bemærk: artiklen er mere end 30 dage gammelLæs opRettet 1/4-2019: I en tidligere version af artiklen fremgik det, at Norddjurs Kommune skal finde 115 millioner kroner i budgettet for 2019.
Det tal er dog forældet, og derfor ikke korrekt.
Det korrekte tal er 51 millioner kroner.
82-årige Nancy Davidsen fra Allingåbro er godt i gang på motionscyklen på Træningscenter Vest i Auning i Norddjurs.
Noget, hun finder stor glæde ved, men for tiden er humøret dog ikke helt så højt.
Siden første januar har borgerne i Norddjurs Kommune mærket, at økonomien er hårdt presset, og at de kommunale besparelser er begyndt.
Det er især de ældre borgeres mulighed for at komme hjemmefra, der rammes.
Den populære flextur er blevet næsten dobbelt så dyr, og prisen på en tur til det lokale ældrecenter for at få en times motion er steget fra 15 kroner til 40 kroner for en enkelttur.
På Træningscenter Vest i Auning er det gode humør derfor blandet med bekymring over, om folkepensionen nu kan række.
KommunenNorddjurs er lagt sammen af de tidligere kommuner Grenaa, Nørre Djurs, Rougsø og en del af Sønderhald.
Befolkningsudvikling:2014: 37.
9252015: 37.
8982016: 38.
1442017: 38.
099Gennemsnitsindtægt pr.
indbygger er 157.
972 kroner.
Dermed er kommunen nr.
92 af 98 kommuner, målt på beskatningsgrundlaget pr.
indbygger.
- Jeg synes, det er meget uretfærdigt for os pensionister, siger Nancy Davidsen.
De sidste fem år har hun to gange om ugen taget rollator, iltapparat og strikketøj under armen for at tage til motion og samvær i Auning.
Det er både godt for hendes KOL og for humøret, og derfor er hun ked det høje prishop.
Men det skal der findes råd til.
- Jeg synes altså, det er helt uhørt, at det skal stige så meget.
Jeg vil utrolig gerne blive ved.
Så må jeg jo til at finde ud af, om jeg kan spare andre steder, siger hun.
Mens Nancy Davidsen og de andre pensionister betaler 40 kroner for turen, må kommunen af med 132 kroner, så i sparetider er der ingen vej uden om en højere brugerbetaling, lyder det fra udvalgsformand for voksen- og plejeudvalget, Lars Møller (S).
Mød Nancy Davidsen i træningscentret herKommunen er nemlig i dyb krise og har skullet finde 51 millioner kroner i budgettet for 2019, for at kommunen ikke kommer under administration.
- Når vi har skullet finde alle de besparelser, har vi også måtte hæve prisen her.
Men vi giver stadig et tilskud, som vi i øvrigt ikke er forpligtet til, siger han.
Prisstigning fra fire til syv kroner per kilometerOgså flexturen, der er meget brugt af kommunens ældste borgere og folk i landområder uden busser, er steget fra fire til syv kroner per kilometer.
Så voldsomme prisstigninger er at drive rovdrift på kommunens svageste borgere, mener formand for ældrerådet i Norddjurs Kommune, Ingeborg Kyed Pedersen.
- Konsekvensen kan blive, at der bliver meget større ensomhed blandt de ældre, for hvis de ikke er så mobile længere, bliver de jo nødt til at blive i hjemmet, siger hun.
En af de pensionister, der flittigt bruger flexturen, er 90-årige Gusta Andersen fra Gjerrild.
Hun bruger flextur to gange om ugen, når hun besøger sin mand på et plejehjem i Grenaa.
Hendes flextur er steget fra 44 kroner til 77 kroner per vej - og det kom bag på hende.
- Det må jeg jo finde mig i, men jeg synes selvfølgelig, det er et stort prishop, siger hun.
Humøret i træningscenteret i Auning er højt på trods af besparelserne.
(© Dr Østjylland)Udvalgsformand: Det er simpelthen en nødvendighedFormanden for miljø- og teknikudvalget, Jens Mejlvang (LA), medgiver, at det er en stor prisstigning.
Han ærgrer sig ekstra meget, fordi Region Midtjylland også har besluttet at spare på den kollektive trafik.
- Det giver jo sådan set dobbelt dårlig service for borgerne, for først lukker regionerne de blå busser, og så sætter vi priserne op, men det er simpelthen en nødvendighed, lyder det.
Læs også:Letbanen sprænger budget: Koster milliondyr besparelse på busserneI 2018 blev der kørt omkring 18.
000 flexture i Norddjurs Kommune, og 108 ældre borgere kører til træning med hjælp fra kommunen.
Tilbage i træningscentret i Auning håber Nancy Davidsen bare, at hun i fremtiden vil kunne få enderne til at nå sammen.
- Jeg spekulerer da på, om jeg kan få råd til det.
Jeg er meget spændt på det, for jeg har ikke andet end min folkepension, siger hun.
FacebookTwitterKopier linkEmner:Norddjurs Kommune|Kollektiv trafik|Auning|Busselskaber|Jylland




https://www.dr.dk/nyheder/udland/derfor-har-usa-en-enorm-interesse-i-venezuela

UdlandDerfor har USA en enorm interesse i VenezuelaForstå dramaet i Venezuela og amerikanernes rolle.
Fire svar fra DR Nyheders korrespondentUSA bakker op om den selvudnævnte præsident Juan Guaidó.
Af Thomas Jorsal24.
jan.
2019 kl.
13.
51Bemærk: artiklen er mere end 30 dage gammelLæs opVenezuela har været præget af ustabilitet og uroligheder de seneste år.
I går var ingen undtagelse, da oppositionslederen Juan Guaidó udnævnte sig selv til landets præsident.
USA var hurtig til at melde sin støtte til den 35-årige Juan Guaidó.
Imens Venezuela de sidste år har bevæget sig dybere og dybere ned i et økonomisk kaos, har USA nøje fulgt udviklingen i det olierige land.
Kristian Almblad, der er DR’s korrespondent i Sydamerika, giver et overblik over forholdet mellem de to lande.
Hvilken rolle spiller USA i Venezuela?
USA har selvfølgelig helt overordnet en kæmpe interesse i Venezuela, fordi landet har verdens største oliereserve.
USA er den største importør af olie fra Venezuela.
Mens USA godt vil kunne gå hen og finde olie et andet sted, er Venezuela fuldstændigt afhængig af olieeksporten til USA.
Men ud over den kommercielle interesse så er det ikke velset i USA, at der ligger et socialistisk ledet land så relativt tæt på USA.
Samtidig har venezuelanerne også et meget blandet syn på USA.
Mange har taget den tidligere præsident Hugo Chavez' meget antiamerikanske retorik til sig, men samtidig er den kulturelle indflydelse fra USA meget stor i Venezuela, hvor de blandt andet primært kører i amerikanske biler, og nationalsporten er baseball.
USA's vicepræsident, Mike Pence, opfordrer Venezuelas hær til at bakke op om oppositionslederen Juan Guaidó.
 Venezuelas officielle præsident mener, USA prøver at styre Venezuela fra Washington.
 Det kom til sammenstød mellem demonstranter og politi igår, hvor Juan Guaidó udnævnte sig selv til ny præsident i Venezuela.
1 / 3USA's vicepræsident, Mike Pence, opfordrer Venezuelas hær til at bakke op om oppositionslederen Juan Guaidó.
1 / 3Venezuelas officielle præsident mener, USA prøver at styre Venezuela fra Washington.
2 / 3Det kom til sammenstød mellem demonstranter og politi igår, hvor Juan Guaidó udnævnte sig selv til ny præsident i Venezuela.
3 / 3Hvad har USA tænkt sig at gøre?
Når amerikanerne så hurtigt udviser opbakning til Juan Guaidó, er det simpelthen, fordi de længes efter, at der skal ske noget i Venezuela.
Men man vil helst ikke selv skulle blande sig i for eksempel en militær intervention.
De vil hellere have, at venezuelanerne klarer det selv, og det håber man så på fra amerikansk side, at det sker af sig selv, hvis man støtter en oppositionsleder, der er stærk nok til at vippe Maduro af pinden.
Hvorfor ser vi den her udvikling i Venezuela lige nu?
Oppositionen var meget stille i 2018, men nu begynder urolighederne muligvis at blusse op igen.
Juan Guaidó blev leder af parlamentet ved årets begyndelse.
Det er påfaldende, at han udråber sig selv som landets præsident i samme uge, som en gruppe af soldater fra hæren forsøgte at udføre et kup, så måske er der et eller andet, der rører på sig i oppositionslaget.
Det, der kan virke overraskende, er, at han så hurtigt får støtte fra USA og en række andre lande.
Hvor står den venezuelanske hær?
Det er svært at vide, men det er rigtig spændende at holde øje med.
Når der ikke er personer fra hæren, der enkeltvis går ud og kommenterer på Guaidós handling, må man gå ud fra, at hæren fortsat støtter Nicolás Maduro.
Og det er hans nøgle til magten.
USA's vicepræsident, Mike Pence, var samtidig hurtig til at opfordre det venezuelanske militær til at beskytte landets borgere og bakke op om den demokratiske proces.
FacebookTwitterKopier linkEmner:Mike Pence (politiker)|USA|Venezuela|Hære|Militær




https://www.dr.dk/nyheder/udland/kidnappere-sender-ny-besked-til-bortfoert-milliardaerfrues-familie

UdlandKidnappere sender ny besked til bortført milliardærfrues familieFamiliens advokat opfordrer bortførere til at bevise, at Anne-Elisabeth Hagen er i live.
68-årige Anne-Elisabeth Hagen blev bortført fra sit hjem nær Oslo 31.
oktober sidste år.
Af Andreas Lindqvist24.
jan.
2019 kl.
14.
06 | opdateret 24.
jan.
2019 kl.
14.
23Bemærk: artiklen er mere end 30 dage gammelLæs opDe personer, som har bortført en norsk milliardærfrue, har henvendt sig til hendes familie.
Det skete onsdag i sidste uge.
Det fortalte familiens advokat på en pressekonference.
Sammen med politiet har familien vurderet, at henvendelsen efter al sandsynlighed er ægte.
- Vi opfatter det som et tydeligt tegn på, at Anne-Elisabeth Hagen er i live, og at familien kan få hende tilbage, sagde familiens advokat Svein Holden.
Han understregede dog, at beskeden fra de formodede bortførere ikke indeholdt livstegn fra kvinden.
Det ved vi om bortførelsenAnne-Elisabeth Falkevik Hagen forsvandt fra Hagen-ægteparrets hus i Lørenskog få kilometer øst for Oslo 31.
oktober sidste år.
Ægtemanden Tom Hagen kom efter bortførelsen hjem til en seddel fra kidnapperne, hvor de krævede ni millioner euro i kryptovalutaen Monero for at frigive kvinden.
Det svarer til over 67 millioner kroner.
Ifølge politiet har der ikke været livstegn fra kvinden, siden hun forsvandt.
Anne-Elisabeth Falkevik Hagens mand er blevet rig på ejendomsinvesteringer og investeringer i el.
Tom Hagen er Norges 172.
rigeste person og har ifølge Kapital Indeks en formue på 1,7 milliarder norske kroner (knap 1,3 milliarder danske kroner).
- Budskabet, som vi modtog, er ikke et bevis på, at hun er i live og heller ikke et bevis på, at afsender har Anne-Elisabeth Hagen i dag, sagde advokaten, som ikke ville fortælle mere om budskabets indhold.
Advokat Svein Holden henvendte sig på pressemødet direkte til bortførerne:- Vi ønsker at komme i bedre og anderledes kontakt med dem, som hævder at have Anne-Elisabeth, så vi sammen, i en tryg og sikker ramme, kan starte en proces for at få hende hjem i god behold, så hurtigt som muligt, sagde han.
Han understregede, at familien er klar til at forhandle for at få den 68-årige kvinde frigivet.
- For familien er det afgørende at vide, at Anne-Elisabeth lever, før vi kan starte på denne proces, sagde han.
Har været væk i næsten tre månederDer har ikke været livstegn fra 68-årige Anne-Elisabeth Hagen siden 31.
oktober sidste år, hvor hun om formiddagen ringede til et familiemedlem.
Da hendes mand, milliardæren Tom Hagen, kom tilbage til hjemmet i nærheden af Oslo først på eftermiddagen, var hun forsvundet.
I stedet fandt han flere sedler, hvor ukendte gerningsmænd krævede en løsesum på 67 millioner kroner udbetalt i såkaldt kryptovaluta for at frigive hende.
Kidnapperne truede også milliardærfruen på livet, hvis sagen blev anmeldt til politiet.
Det gjorde Tom Hagen nu alligevel samme dag.
Politiet ventede dog til 9.
januar i år med at fortælle offentligheden om sagen for at løbe mindst mulig risiko.
Dykkere leder under isenDa politiet alligevel valgte at fortælle om sagen, skyldtes det, at det ikke kunne komme videre.
Der havde været meget begrænset kontakt med nogle, som gav sig ud for at være kidnapperne, men det er ifølge politiet sket gennem en meget besværlig elektronisk kommunikationsform.
Politiet har sat dykkere fra brandvæsenet til at søge efter spor i søen Langvannet.
Den nyeste henvendelse fra bortførerne er kommet gennem samme platform, som ifølge politiet gør to-vejs-kommunikation svær.
Derfor blev der efterlyst tips og oplysninger fra offentligheden, blandt andet om to sortklædte mænd, som tilsyneladende holdt øje med Tom Hagens arbejdsplads på dagen for bortførslen.
Læs også:Dykkere leder efter spor i sø i norsk kidnapningssagIndtil videre er der ikke kommet oplysninger om, hvem de er, skriver norsk presse.
Siden onsdag har politiet sendt dykkere gennem i alt fire huller i isen ved en sø, som ligger op af Hagen-parrets grund.
Politiet har ikke villet udtale sig om hvad de søger efter, eller om de har fundet noget.
FacebookTwitterKopier linkEmner:Bortførelser|Politi|Oslo




https://www.dr.dk/sporten/tennis/nadal-uddeler-graesk-aeg-og-sikrer-sig-grand-slam-finale

TennisNadal uddeler græsk æg og sikrer sig grand slam-finaleGræske Stefanos Tsitsipas var ikke noget problem for Rafael Nadal.
Rafael Nadal er klar til finalen i Australien.
24.
jan.
2019 kl.
13.
35Bemærk: artiklen er mere end 30 dage gammelLæs op14.
-seedede Stefanos Tsitsipas slog Roger Federer ud i fjerde runde af Australian Open, men i semifinalen mod Rafael Nadal var der ikke noget at stille op.
Spanieren var i kontrol gennem hele kampen mod den græske overraskelse og vandt 6-2, 6-4, 6-0.
Han er nu i sin femte finale i grand slam-turneringen, som han har vundet en gang.
Nadal var senest i finalen i 2017, hvor han tabte til Federer.
Blå bog - Rafael NadalNavn: Rafael Nadal PareraFødselsdato: 03.
06.
1986 (32 år)Nationalitet: SpanienVerdensranglisteplacering: 2ATP-sejre: 80Grand slam-sejre: 17Præmiepenge: 103.
251.
975 millioner dollar (cirka 680 millioner kroner)Kilde: ATP- Jeg spillede godt, hvilket jeg har gjort gennem hele turneringen.
Jeg synes, jeg har gjort flere gode ting i alle kampene, og det gjorde jeg igen, siger Nadal ifølge AFP.
- Det er ikke let at komme tilbage efter fire-fem måneder og spille, som jeg gør, lyder det fra spanieren, som spiller sin første turnering siden US Open.
Den andenseedede spanier skal i finalen møde serbiske Novak Djokovic eller franske Lucas Pouille, der dyster om en finalebillet fredag.
Før torsdagens kamp havde Nadal ikke afgivet et sæt i årets grand slam-turnering.
Og den stil fortsatte han mod Tsitsipas.
Nadal var helt suveræn i egne servepartier, og da han samtidig udnyttede to ud af to breakbolde, tog spanieren første sæt på sikker vis.
Æg i sjette sætDer var heller ikke tvivl om udfaldet af andet sæt.
Grækeren gjorde, hvad han kunne, men Nadal var ganske enkelt for god.
Igen holdt han Tsitsipas langt fra servegennembrud.
Nadal vandt 12 af de 14 partier, hvor han satte førsteserven.
Og heller ikke på andenserven var der meget at gøre for grækeren.
Et enkelt servegennembrud til stillingen 5-4 var nok for Nadal, som selv servede sættet hjem.
I tredje sæt lykkedes det faktisk Tsitsipas at tilspille sig en breakbold.
Men først, da Nadal var kommet foran 5-0, og det eneste tilbageværende spørgsmål var, om spanieren skulle uddele æg.
Nadal afværgede og tog sættet 6-0.
Nu venter et muligt stormøde med Djokovic.
De to har mødt hinanden hele 52 gange.
27 af de opgør er endt med sejr til Djokovic.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Tennis|Australian Open|USA




https://www.dr.dk/nyheder/viden/klima/temperaturen-stiger-under-arktis-toevejr-i-jorden-kan-forvaerre

KlimaTemperaturen stiger under Arktis: Tøvejr i jorden kan forværre klimaforandringernePermafrosten er blevet 0,3 grader varmere på globalt plan på ti år, viser ny analyse.
Nogle steder er temperaturen i den frosne jord steget med 0,9 grader.
Når permafrosten tør, frigives drivhusgasser, som ellers var fanget i de frosne jordlag.
Af Anders Worup24.
jan.
2019 kl.
13.
32Bemærk: artiklen er mere end 30 dage gammelLæs op- Opvarmningen af permafrost har potentialet til at forstærke globale klimaforandringer, fordi optøning af den frosne jord kan frigøre organisk kulstof.
Sådan indleder en række internationale forskere en ny undersøgelse, der er offentliggjort i det videnskabelige tidsskrift Nature Communications.
PermafrostNæsten en fjerdedel af landarealet på den nordlige halvkugle er permafrosset.
Permafrost defineres som jord eller sedimentet med en temperatur under frysepunktet mindst to år i træk.
Halvdelen af klodens organiske kulstof i jordbunden findes i den arktiske permafrost.
Kilde: Aarhus UniversitetFra 2007 til 2016 er permafrosten globalt set blevet 0,3 grader varmere.
Og enkelte steder i Sibirien er temperaturen i den permanent frosne jord steget 0,9 grader.
Læs også:Her er tre ting, som kan forstærke den globale opvarmningDet er faktisk ikke så overraskende igen, lyder det fra Bo Elberling, der er professor og centerleder ved Center for Permafrost på Københavns Universitet.
- Vi ved jo, at lufttemperaturen er steget de sidste årtier på global skala - og nogle steder i Arktis betydelig mere end det globale gennemsnit - så det er forventeligt, at den øverste del af permafrosten bliver varmere, siger han.
På trods af det mener Bo Elberling stadig, at det er interessant at få tal på, hvordan den øverste del af permafrosten er under opvarmning.
Det har der nemlig ikke været før nu.
- Ikke mindst for de mennesker, der lever i Arktis med en stabil permafrost som forudsætning for deres infrastruktur, siger han.
Om undersøgelsenUndersøgelsen har indsamlet data fra 154 boringer over hele verden, hvoraf 123 af dem gør det muligt at drage konklusioner for et helt årti.
Målingerne blev lavet på mere end 10 meters dybde for at undgå påvirkninger fra årstidernes temperaturudsving.
Resultaterne viser, at temperaturen er steget ved 71 ud af de 123 steder, hvor der er målt i 10 år fra 2007 til 2016 - her var permafrosten optøet ved fem af boringer.
Ved 12 af boringerne faldt temperaturen i den frosne jord, mens den var uforandret ved de sidste 40 boringer.
De største temperaturstigninger er sket i de regioner, hvor permafrosten er koldest.
Ved nogle boringer i Sibirien kunne der måles en temperaturstigning på 0,9 grader.
Til sammenligning steg lufttemperaturen 0,61 grader i samme periode.
Kilde: Nature CommunicationsHuse og infrastruktur bliver ødelagtIfølge klimarapporten SWIPA 2017 vil den permafrost, som ligger nær overfladen, være skrumpet med 45 procent i år 2100 i forhold til i dag.
Og omkring en fjerdedel af landjorden på den nordlige halvkugle er permafrost, derfor kan ændringer i permafrosten også få konsekvenser for både økosystemer, men også infrastruktur som lufthavne, huse, rørledninger og veje, der er afhængige af den frosne jord som et solidt underlag.
- En god del af verdens befolkning bor stadig på permafrost.
Jeg sidder i en bygning, som står på pæle, fordi vi har permafrost under os, siger Hanne Hvidtfeldt Christiansen, der bor og arbejder på Svalbard.
Hun er også medforfatter på undersøgelsen, professor på Universitetscenteret på Svalbard (UNIS) og præsident for International Permafrost Association.
- Permafrost er vigtig og ganske overset, fordi det netop ikke er noget, som man kan se, siger hun.
I fjeld- og bjergområder kan optøning af den permanente frosne jord også betyde flere skred.
Drivhusgasser fra permafrosten er en ukendt faktorI undersøgelsen påpeger forskerne, at det kan få store konsekvenser for klimaet, hvis permafrosten bliver varm.
De henviser til tidligere forskning, der anslår, at CO2 og metan fra permafrosten vil bidrage til den globale opvarmning med 0,13-0,27 grader i 2100 og op til 0,42 grader i 2300.
- Hvis permafrosten tør hurtigere end hidtil, så kan det få betydning få mængden af CO2, metan og nogle steder lattergas, som bliver frigivet, siger Bo Elberling.
Når permafrosten tør, så vil kulstof, der ellers er bundet i frossent organisk materiale, nedbrydes til CO2 og metan, som derefter kommer ud i atmosfæren.
Når permafrosten tør, så vil kulstof, der ellers er bundet i frossent organisk materiale, nedbrydes til CO2 og metan, som derefter kommer ud i atmosfæren.
Men han gør opmærksom på, at optøningen i permafrosten også kan give anledning til øget optag af kulstof.
Eksempelvis frigiver permafrosten en masse næringsstoffer, når den smelter, som får plantelivet til at stortrives og på den måde optages der mere kulstof fra atmosfæren.
Derudover vil CO2 også blive optaget i de vådområder, der måtte opstå, og blive bundet i tørv.
Derfor et det ifølge Bo Elberling stadig uklart, hvor meget optøningen af permafrosten bidrager - positivt eller negativt - til den globale drivhusgasbalance.
- Det er svært sige, om de her 0,3 graders opvarmning af permafrosten skal gøre os mere bekymrede.
Det er i hvert fald slet ikke entydigt, at når permafrosten bliver varmere, at vi så får flere drivhusgasser i atmosfæren, siger han.
Optøning bliver ikke regnet ind i klimamodellerHanne Hvidtfeldt Christiansen mener, at det er vigtigt at have en international database, der muliggør analyser som denne i Nature Communications, som hun selv er medforfatter til.
- Som det er nu, så er der ikke en institution eller et sted, som har ansvar for de her data, men vi trænger til et fast hjem til den her database for at sikre, at vi også kan lave denne slags analyser i fremtiden, siger hun.
Permafrosten knækker af i stykker ved Alaskas kyst i USA.
I undersøgelsen skriver forskerne, at ændringer i permafrosten ikke er tilstrækkeligt regnet med i de modeller, som FN's klimapanel bruger til at komme med prognoser til politikere og beslutningstagere.
Og ifølge forskerne er en af de afgørende grunde til det, at der mangler et standardiseret global datasæt for temperaturen i permafrosten.
- Hvis verden skal kunne tage temperaturen på permafrosten og vide, hvordan den udvikler sig, så må man have et system, som gør det muligt at arbejde med det, siger Hanne Hvidtfeldt Christiansen.
FacebookTwitterKopier linkEmner:Vejret|Videnskab|Arktis|Københavns Universitet|Svalbard




https://www.dr.dk/nyheder/kultur/instruktoer-bag-queen-film-anklaget-sexkraenke-mindreaarige-drenge-det-har-foregaaet

KulturInstruktør bag Queen-film anklaget for at sexkrænke mindreårige drenge: Det har foregået i 20 årInstruktøren Bryan Singer, der blev fyret fra 'Bohemian Rhapsody', afviser selv alle beskyldninger.
Bryan Singer står bag succesfilmen 'Bohemian Rhapsody', men blev dog fyret fra filmen få uger inden, produktionen var færdig.
Her ses Singer i 2017.
Af Kasper Madsbøll Christensen24.
jan.
2019 kl.
13.
30Bemærk: artiklen er mere end 30 dage gammelLæs opPool-fester med masser af mindreårige.
Uønskede gramserier.
Voldtægt.
Det fyger med beskyldninger mod den 53-årige instruktør bag film som 'X-Men', 'The Usual Suspects' og 'Bohemian Rhapsody', Bryan Singer, i en artikel i det amerikanske medie The Atlantic.
Beskyldningerne kommer fra fire mænd, der fortæller, at de enten blev forført eller direkte voldtaget af instruktøren.
Har talt med over 50 kilderArtiklen er blevet til på baggrund af journalisterne Alex French og Maximillian Potters 12 måneder lange efterforskning.
De siger, at de har talt med over 50 kilder - heriblandt altså de fire mænd, som aldrig før har fortalt om deres oplevelser med den succesfulde instruktør.
- Beskyldningerne mod Singer dækker et bredt spektrum, skriver The Atlantic.
Ofrene fortalte, at disse oplevelser efterlod dem med psykiske mén, stofmisbrugsproblemer, depression og PTSD.
Citat fra artikel i The Atlantic- Ofrene, vi interviewede, fortalte os, at disse oplevelser efterlod dem med psykiske mén, stofmisbrugsproblemer, depression og PTSD.
Beskyldningerne går helt tilbage til sluthalvfemserne, hvor skuespilleren Victor Valdovinos som 13-årig var statist på Singers film 'Apt Pupil'.
Han fortæller til The Atlantic, at Singer forgreb sig på ham flere gange, da der blev filmet en scene i et omklædningsrum, som krævede delvis nøgenhed.
Valdovinos er den eneste af de fire, der står frem med navn.
Bryan Singer blev fyret som instruktør på 'Bohemian Rhapsody' på grund af sammenstød med hovedrolleindehaveren Rami Malek (billedet).
(© 20th Century Fox)Anklaget for voldtægt ombord på yachtDet er langt fra første gang, at Bryan Singer bliver anklaget for seksuelle overgreb.
I 2014 blev han således anklaget for at have givet stoffer til og voldtaget skuespilleren Michael Egan, ligesom han blev beskyldt for at have forgrebet sig på en unavngiven britisk mand.
Begge de sager er siden blevet droppet.
I december 2017 blev Singer anklaget for voldtægt af Cesar Sanchez-Guzman.
Guzman påstår, at Singer tvang ham til oral- og analsex ombord på en yacht i 2003.
Den sag kører stadig ved domstolene.
Guzmans anklage faldt sammen med Bryan Singers fyring fra Queen-filmen 'Bohemian Rhapsody' cirka et par uger inden de sidste optagelser af filmen.
Fyringen skyldtes ifølge The Hollywood Reporter sammenstød mellem Singer og hovedrolleindehaveren, den Oscar-nominerede Rami Malek.
Læs også:Queen-film og Netflix sejrer ved overraskende Golden Globe-fest: Her er alle vinderneAfviser alle anklager fra 'homofobiske' journalisterBryan Singer afviser selv alle anklager mod ham med en udtalelse gennem sin agent, hvor han kalder journalisterne bag artiklen for 'homofobiske'.
- Det er trist, at The Atlantic vil fornedre sig til så lav en standard, når det kommer til journalistisk integritet.
- Jeg er nødt til at understrege, at denne historie genbruger beskyldninger fra fup-retssager indgivet af en berygtet samling individer, der er villige til at lyve for penge eller opmærksomhed.
'Bohemian Rhapsody' er nomineret til fem priser til den kommende Oscar-uddeling og vandt tidligere på måneden to Golden Globes.
Bryan Singer blev ikke nævnt i nogen af takketalerne.
Læs også:Kevin Spacey nægter sig skyldig i overgreb - men skal holde sig væk fra ung mandFacebookTwitterKopier linkEmner:Bryan Singer (filminstruktør)|Voldtægt|Sædelighedsforbrydelser




https://www.dr.dk/nyheder/regionale/syd/cyklende-mand-har-gramset-paa-mindst-20-kvinder-nu-er-formodet-gerningsmand

Syd- og SønderjyllandCyklende mand har gramset på mindst 20 kvinder: Nu er formodet gerningsmand sigtetPolitiet har varetægtsfængslet en mand i forbindelse med en lang række blufærdighedskrænkelser i Esbjerg.
Efter en lang række blufærdighedskrænkelser i Esbjerg har politiet nu anholdt en mand, de formoder er gerningsmanden.
(Arkivfoto) (© Colourbox)Af Louise Mandrup (interview)24.
jan.
2019 kl.
13.
45 | opdateret 24.
jan.
2019 kl.
17.
13Bemærk: artiklen er mere end 30 dage gammelLæs opMindst 20 kvinder er blevet gramset på, mens de gik på gaden i Esbjerg af en mand på en cykel.
Nu er den formodede gerningsmand sigtet og varetægtsfængslet i sagen.
Det oplyser Syd- og Sønderjyllands Politi på Twitter.
Beskrivelsen af manden og hans mønster har været det samme i alle tilfælde.
En mand cykler op bag kvinderne og har kontaktet dem, skriver politiet i en pressemeddelelse.
Gramserierne har stået på siden december, uden at politiets efterforskning har ført til en anholdelse.
Men sent onsdag aften anmeldte endnu en kvinde en cyklende gramser.
Gramseriet var foregået på Nørregade ved Sjællandsgade i Esbjerg, hvor den anholdte cyklede op bag en 18-årig kvinde, der gik på fortovet.
Her greb manden fat i kvinden, skriver politiet i en pressemeddelelse.
Anholdt kort efter nyt gramseriIkke længe efter anholdt en patrulje en 28-årig mand, der passede på det signalement, den 18-årige kvinde havde givet til politiet.
Kvinden har efterfølgende genkendt manden, oplyser Syd- og Sønderjyllands Politi.
Tidligere på ugen blev en anden mand anholdt – mistænkt for at stå bag en blufærdighedskrænkelse i Esbjerg.
Politiet mener dog, at den mand, der blev anholdt onsdag aften, står bag de andre mange blufærdighedskrænkelser i byen.
Manden, der bor i Esbjerg-området, blev fremstillet i grundlovsforhør ved retten i Esbjerg torsdag eftermiddag.
Her blev han sigtet og varetægtsfængslet i fire uger, oplyser Syd- og Sønderjyllands Politi på Twitter.
Artiklen er opdateret med resultatet af grundlovsforhøret.
FacebookTwitterKopier linkEmner:Syd- og Sønderjyllands Politi|Esbjerg|Kriminalitet|Twitter|Politi




https://www.dr.dk/nyheder/udland/de-gule-veste-vil-sprede-protesten-til-resten-af-europa

Udland’De Gule Veste’ vil sprede protesten til resten af EuropaEn del af protestbevægelsen vil stille op til valget til Europa-Parlamentet.
Ingrid Levavasseur er spidskandidat for 'De Gule Veste' ved europaparlamentsvalget.
Af Per Bang Thomsen24.
jan.
2019 kl.
13.
43Bemærk: artiklen er mere end 30 dage gammelLæs op’De Gule Veste’ har i den seneste tid vakt opsigt i både Frankrig og resten af verden med deres protester mod den franske regering og den politiske situation i hjemlandet.
Nu går en gren af den franske oprørsbevægelse efter at trække deres politiske utilfredshed helt ind på den europæiske scene.
I aftes kom det frem, at dele af bevægelsen vil stille op til det kommende valg til Europa-Parlamentet, der finder sted i slutningen af maj i år.
De har samlet sig under navnet "Ralliement d'initiative citoyenne", der kan oversættes til "Borgerinitiativets Samling" på dansk, og indtil videre er der 10 navne på bevægelsens valgliste.
Spidskandidaten bliver den 31-årige, fraskilte sygehjælper Ingrid Levavasseur, der er blevet en af frontpersonerne i ’De Gule Veste’.
Læs også:Fra rød badedragt til gul vest: Pamela Anderson er ny frontfigur i Frankrigs sociale oprørHun blev kendt i hele Frankrig, da hun stillede sig op i en rundkørsel i sin hjemby for at fortælle, hvordan hun med en månedsindtægt på 9.
375 kroner kæmper for at få hverdagen til at hænge sammen.
Derudover finder man blandt andet en truckfører, en hjemmegående husmor samt en jurist blandt kandidaterne, og målet er, at der skal være i alt 79 navne på listen, når franskmændene skal til stemmeurnerne den 26.
maj.
Det politiske valgprogram er dog endnu ikke på plads, og derfor er det uvist, hvad listen helt specifikt ønsker at ændre.
Det vigtige er dog, at den er partipolitisk uafhængig, understregede kampagnechefen, Hayk Shahinyan, i går over for den franske tv-station BFMTV.
- Vi ønsker at skabe en liste, der afspejler befolkningen og som viser, at vi fra dag ét af er uafhængige og upartiske, lød det fra kampagnechefen, der nu er gået i gang med at indsamle midler for at kunne stille op.
Tusindvis af demonstranter har i de seneste tre måneder demonstreret i gule veste mod den franske regering.
Vil tusind forskellige ting’De Gule Veste’ opstod for snart tre måneder siden, efter den franske præsident, Emmanuel Macron, havde annonceret, at han af miljø- og klimahensyn ville indføre en ny særskat på benzin og diesel.
Det faldt bestemt ikke i god jord hos alle hans landsmænd, og tusindvis af franskmænd gik efterfølgende på gaden – iført de karakteristiske gule veste – for at vise deres utilfredshed med de varslede prisstigninger.
Klimaskatten var dog bare den berømte dråbe, der fik bægeret til at flyde over, og ’De Gule Veste’ udviklede sig hurtigt til at blive en mere bred, social protestbevægelse mod den generelle politiske situation i landet - og ikke mindst magteliten med præsident Macron i spidsen.
Bevægelsen har favnet alt fra utilfredse franske arbejdere som Ingrid Levavasseur, der ønsker bedre levevilkår, til anarkister, der ønsker at omstyrte det politiske system.
Og det er gang på gang blevet understreget, at bevægelsen ikke er partipolitisk, og at den ikke har nogen formel leder.
Derfor er det langt fra sikkert, at alle i ’De Gule Veste’ nu bifalder beslutningen om at stille op til europaparlamentsvalget, lyder vurderingen fra DR’s internationale korrespondent, Stéphanie Surrugue.
- ’De Gule Veste’ er vitterligt en græsrodsbevægelse, der vil tusind forskellige ting.
Den er ikke opstået omkring et politisk projekt, men derimod en frustration og vrede over den nuværende situation.
Der vil være nogle, der mener, at det er en utrolig dårlig ide at stille op, fordi man derved blåstempler hele det politiske system, forklarer hun og fortsætter:- Derudover kan man heller ikke udelukke, at der er andre grupperinger i ’De Gule Veste’, der vil stille op til valget.
Jeg tror ikke, at ’De Gule Veste’ bliver en samlet enhed.
Macron er gladDet er dog ikke utænkeligt, at ’De Gule Veste’ kan gå hen og spille en rolle ved europaparlamentsvalget, understreger Stéphanie Surrugue.
Inden gårsdagens melding blev der lavet en meningsmåling blandt franskmændene, der viste, at 13 procent af de adspurgte kunne finde på at stemme på protestbevægelsen, hvis de valgte at stille op til europaparlamentsvalget.
- Man skal selvfølgelig altid tage den slags målinger med et gran salt.
Men det giver et interessant billede af den politiske situation i Frankrig lige nu, siger hun og henviser til, at det i givet fald vil gøre ’De Gule Veste’ som samlet enhed til den tredjestørste politiske gruppe i Frankrig efter henholdsvis Emmanuel Macrons ’La République En Marche!
’ og Marine Le Pens højrefløjsparti, ’Rassemblement national’.
Emmanuel Macron har ikke selv kommenteret gårsdagens melding.
Men ifølge Stéphanie Surrugue er det ”det bedste, han kunne håbe på”.
- Macron er utvivlsomt en glad mand, for ’De Gule Veste’ trækker en masse stemmer fra ydrefløjene – især højrefløjen.
Le Pen og hendes parti står ellers til at få et forrygende valg til Europa-Parlamentet, og det er noget, som Macron, der er meget EU-begejstret, vil have svært ved.
Men jo stærkere ’De Gule Veste’ bliver, des svagere bliver Le Pen og ’Rassemblement national’, siger hun.
Den franske præsident, Emmanuel Macron, er blevet for 'De Gule Veste' blevet symbolet på det, de mener, er galt med Frankrig.
FacebookTwitterKopier linkEmner:Emmanuel Macron (politiker)|Europa-Parlamentet|Frankrig|Marine Le Pen (politiker)|Valg og folkeafstemninger




https://www.dr.dk/sporten/haandbold/vm-herrer/olsen-gav-markussen-en-vm-krammer-rart-se-ham-goere-en-forskel

VM herrerOlsen gav Markussen en VM-krammer: 'Rart at se ham gøre en forskel'Hverken Morten Olsen eller Nikolaj Markussen har fået mange minutter under VM, men mod Sverige kom de begge i spil.
Nikolaj Markussen og Morten Olsen kom væk fra bænken, da Danmark slog Sverige 30-26.
Af Rasmus Dalgaard og Interview: Peter Elsnab24.
jan.
2019 kl.
12.
56Bemærk: artiklen er mere end 30 dage gammelLæs opDet har været begrænset med spilletid for de to danske landsholdsspillere Morten Olsen og Nikolaj Narkussen ved VM, men i skæbnekampen mod Sverige kom de begge på banen og på måltavlen.
Duoen fik vist, at landstræner Nikolaj Jacobsen kan regne med dem, og det var en forløsning, fortæller Morten Olsen, der i pausen gav Nikolaj Markussen en stor krammer, efter han havde været på banen.
- Sådan som vi spiller nu, så tænker jeg da sagtens, vi kan kæmpe med om guldetNikolaj Markussen, landsholdsspiller- Det var rart at se en, der ligesom mig ikke har spillet så meget, komme ind og gøre en forskel og få nogle minutter i en kamp, der betyder meget.
Det er vigtigt for ham at komme ind og spille, som det også er vigtigt for mig at spille, siger Morten Olsen.
Læs også:Norske medier hylder Danmarks VM-sejr over Sverige - på danskDet har ikke været Morten Olsens VM indtil videre.
Landstræneren har kigget mod Rasmus Lauge og Mads Mensah på playmaker-pladsen, men da Olsen blev skiftet ind i anden halvleg, lød der er brøl fra tilskuerne.
Desværre havde hovedpersonen selv tankerne andre steder.
- Jeg nåede ikke rigtigt at høre det, for jeg havde travlt med at komme ind, og jeg skulle også have noget harpiks på, men det er da rart med sådan en modtagelse.
- Det er sjovere at være en del af tingene end at sidde og heppe på de andre.
Det er jeg glad for, og så må vi se, om der sniger sig nogle flere minutter ind, siger han.
'Vi kan sagtens kæmpe med om guld'Danmark vandt 30-26 over Sverige, og Morten Olsen stod for et enkelt mål.
Markussen fik gang i målarmen og scoret to kasser mod Sverige, og på trods af at Danmark nu skal til Hamborg i semifinalen for at møde det stærke franske hold, så ser den høje BSV-spiller ingen grund til, at Danmark ikke kan gå hele vejen.
- Sådan som vi spiller nu, så tænker jeg da sagtens, vi kan kæmpe med om guldet, siger Nikolaj Markussen.
Kampen mod Frankrig spilles fredag klokken 17.
30, og den kan ses på TV2, høres i Liga på P3 eller følges på dr.
dk/vm.
Efter Danmarks kamp spilles den anden semifinale, som står mellem Tyskland og Norge.
Den kamp kan ses direkte på DR1 med optakt fra klokken 20.
00.
Er du ikke ved et tv, kan den ligeledes høres i radioen og følges på dr.
dk/vmBåde bronzekampen og finalen bliver søndag sendt direkte på DR1 fra Boxen i Herning.
Bronzekampen starter klokken 14.
30, mens finalen fløjtes i gang klokken 17.
30.
FacebookTwitterKopier linkEmner:Mads Mensah (håndboldspiller)|Nikolaj Jacobsen (håndboldtræner)|DR1|Sverige|Håndbold




https://www.dr.dk/nyheder/indland/tiltalt-oekseoverfald-paa-tank-jeg-hoerte-stemmer

IndlandTiltalt for økseoverfald på tank: Jeg hørte stemmerPolitiet satte en stor eftersøgning i gang for at finde manden efter overfaldet.
Politiet iværksatte en kæmpe menneskejagt søndag den 18.
februar 2018 efter overfaldet -  her i skoven Bistrup Hegn ved Birkerød.
Arkivfoto.
Af Emma Toft24.
jan.
2019 kl.
12.
28Bemærk: artiklen er mere end 30 dage gammelLæs opDet var for at komme væk fra stemmer og følelsen at være forfulgt, at en 30-årig mand for et år siden på voldsom vis overfaldt et ungt par med økse i en Cirkle K-tank i Birkerød.
Det har manden i dag fortalt i Lyngby Byret.
Her sidder han tiltalt for en række forhold - blandt andet drabsforsøg, røveri og overfald på en fængselsbetjent.
- Jeg troede, at nogen fulgte efter mig og sagde ting til mig.
Jeg troede, de havde en kæmpe konspiration mod mig.
Det var sådan jeg havde det, fortæller han i retten.
Anklager Bente Schnack vil kræve manden dømt til anbringelse på en psykiatrisk afdeling, fordi han er psykisk syg.
Forsvareren mener, at han skal idømmes en mildere behandlingsdom.
Ifølge mandens eget udsagn har han i dag diagnosen paranoid skizofreni.
Vil sige undskyldEfter det voldsomme overfald på tanken satte politiet en storstilet aktion i gang for at finde den 30-årige mand, som Politiets Efterretningstjeneste (PET) kendte på forhånd - indberettet fra andre myndigheder på grund af psykisk ustabilitet og viden om militant islamisme.
Det var en såkaldt manhunt, altså menneskejagt, og politiet arbejdede efter nogle nye principper, som skal sikre, at farlige gerningsmænd hurtigt bliver fundet og anholdt.
Tiltagene blev sat i værk efter terrorangrebet i København i februar 2015.
Den tiltalte mand fortæller i retten åbent om, hvad der skete i løbet af de tre dage i februar sidste år, hvor politiet ledte intenst efter manden.
Samtidig ønsker han at sige undskyld til det unge par.
- Jeg er forfærdet over det.
Det er tragisk.
Jeg har det dårligt over det, siger han.
Overfald optaget på videoManden erkender langt hen ad vejen at have slået det unge par ned, at have stjålet en bil, røvet en bank og slået en fængselsbetjent ned i fængslet.
Dog afviser han anklagerne om, at overfaldet i Birkerød var et drabsforsøg, for formålet var ikke at dræbe, men at true sig til en bil.
Derfor var der i stedet tale om grov vold, siger hans forsvarer, Martin Simonsen.
En af de forurettede fortæller dog i retten, at manden ikke af egen drift bad om nøglerne til bilen.
Dem fik han tilbudt for, at han skulle forlade stedet, siger den unge kvinde under sin forklaring.
Videovervågning fra overfaldet på tanken viser, at manden efter at have truet med øksen først slår den unge kvinde i baghovedet inde i tankbutikken, hvorefter han slår den unge mand ved benzinstanderen flere gange.
Kvinden fik blandt andet en flænge på syv centimeter i baghovedet og kraniebrud, og manden fik en flænge i ryggen.
Begge troede, de skulle dø.
- Jeg tænkte, vi overlever ikke det her, siger den unge kvinde.
Læs også:PET havde kendskab til mistænkt bag økseoverfald og røveriTurbulent opvækstDen 30-årige mand fortalte i dag retten, hvordan han har haft en turbulent opvækst, efter han som lille dreng kom til Danmark fra Irak.
- Jeg kommer fra en familie, hvor det har været svært at være til.
Jeg er opvokset i et arabisk hjem, men i et dansk samfund.
Vi skulle være to personer på en gang, og det har været meget svært for mig, siger han.
Han er tidligere dømt for røveri og har i retten berettet om en flere år lang kamp med psykoser.
To uger inden overfaldet den 17.
februar klokken 21.
30 på Cirkle K-tanken i Birkerød var manden blevet løsladt efter at have afsonet en flere år lang straf for røveri.
Det skete i et almindeligt fængsel, hvor manden ifølge eget udsagn havde det dårligt og burde have fået mere hjælp til at håndtere sin sygdom.
- De sidste seks måneder var jeg isoleret, fordi de sagde, jeg var for farlig, fortæller den tiltalte.
Den 30-årige mand fortalte i dag i retten, at han blev løsladt uden hjælp.
Derfor flyttede han hjem til forældrene, men her havde han det også dårligt.
- Jeg havde det rigtig dårligt.
Jeg var dybt psykotisk.
Jeg kunne høre stemmer gennem væggen, jeg troede, der var en sammensværgelse mellem mine forældre og stemmerne, siger han i retten.
Hvis han havde fået hjælp, havde han ikke siddet her i dag, siger han.
Begik også røveriEfter det voldsomme overfald, som satte dansk politi på overarbejde, gik den tiltalte til Virum og overnattede i et forladt hus under renovering.
Den efterfølgende aften, 18.
februar, stjal han en bil fra en kvinde, der sad i den.
Han overnattede i bilen på en p-plads.
Dagen efter, den 19.
februar, købte han en køkkenkniv i Brugsen i Ringsted.
Først overvejede han at røve Nordea på Torvet i Ringsted, men da det ikke så ud til, at der var penge i afdelingen, valgte han at gå ind i Danske Bank i nærheden, true kasseekspedienten med kniven og røve banken for cirka 64.
000 kroner.
Manden blev anholdt senere samme aften, efter at en receptionist på et hotel i København havde ringet til politiet.
Manden havde nemlig afleveret sit pas ved indtjekning, og receptionisten genkendte navnet, da politiet havde efterlyst manden med billede og navn.
Samtidig havde en stripklub på Istedgade også kontaktet politiet, fordi den 30-årige mand nu var der.
Han blev anholdt på stripklubben den 19.
februar sidste år.
Slog fængselsbetjentEfter ni dage i politiets varetægt slog han en fængselsbetjent i Politigårdens Fængsel, mens fængselsbetjentene er ved at dele mad ud.
Det får madvognen med kogende vand til at vælte.
Manden er tiltalt for at have slået fængselsbetjenten med knytnæve.
Selv siger han, at det skete med flad hånd.
Efter episoden sagde Fængselsforbundets formand Kim Østerbye, at manden burde anbringes på en psykiatrisk afdeling, hvilket han sidenhen blev.
Der forventes dom næste onsdag.
Her skal retten også tage stilling tilspørgsmålet om erstatning til den unge kvinde fra Birkerød-overfaldet.
Bistandsadvokat Helle Hald har krævet 23.
000 kroner.
FacebookTwitterKopier linkEmner:Fængsler|Vold|Birkerød|Politigårdens Fængsel|Kim Østerbye (fagforeningsleder)




https://www.dr.dk/nyheder/politik/uffe-tang-det-er-en-hel-ny-situation-mette-frederiksen

PolitikUffe Tang: 'Det er en hel ny situation for Mette Frederiksen'Måling giver Socialdemokratiet helt nye manøvremuligheder.
Socialdemokratiets formand, Mette Frederiksen, står til et markant flertal, hvis der var valg i morgen.
Det viser en ny måling, som Epinion har foretaget for DR.
Af sandra Meinecke24.
jan.
2019 kl.
12.
44Bemærk: artiklen er mere end 30 dage gammelLæs opHvis danskerne skulle sætte deres kryds i dag, ville Dansk Folkeparti gå markant tilbage.
Det viser en ny meningsmåling foretaget af Epinion for DR Nyheder.
Oppositionspartierne ville derimod få et markant flertal: Hele 54,2 procent af stemmerne ville gå til oppositionen, mens den blå blok inklusive Nye Borgerlige ville få 45,8 procent af stemmerne.
Målingen er dårligt nyt for regeringens støtteparti, Dansk Folkeparti, vurderer Uffe Tang, DR Nyheders politiske analytiker.
© Type 1DR's politiske korrespondent Uffe Tang Uffe Tang er politisk korrespondent for DR Nyheder, Aktualitet og Distrikter på Christiansborg.
Han laver løbende analyser og indslag om dansk politik på dr.
dk og i tv og radio.
Læs merePartiet står til at få 16,6 procent af stemmerne, hvilket svarer til 29 mandater.
Det er en tilbagegang fra det seneste folketingsvalg i 2015, hvor Dansk Folkeparti fik 21,1 procent af stemmerne.
Ifølge målingen ville DF skulle vinke farvel til otte ud af de 37 mandater, som partiet fik ved valget i 2015, hvis der var valg i dag.
- Enkelte målinger kan være skæve, men her ser vi en tilbagegang, der falder udenfor den statistiske usikkerhed, der altid er ved målinger, siger Uffe Tang og tilføjer, at sidste valg var ekstraordinært godt for Dansk Folkeparti.
Læs også:Måling viser markant flertal til oppositionen: DF går tilbageMen selv om Dansk Folkeparti, ifølge DR Nyheders analytiker, ikke forventer et ligeså godt valg, når danskerne skal sætte deres kryds senest til sommer, så betyder den seneste måling alligevel noget.
- Det er foruroligende for Dansk Folkeparti og noget tyder på, at det er lykkedes for Socialdemokratiet at vinde nogle af de vælgere, som de har tabt til Dansk Folkeparti tilbage, vurderer Uffe Tang og tilføjer, at politikerne ofte siger, at de ikke tager målingerne så alvorligt.
- Men det er ikke rigtigt.
Hvis vi ser flere målinger, som den her, vil vi også se Dansk Folkeparti agerer anderledes, siger han.
Det er svært at give en enkelt forklaring den nye måling udfald, men en mulig årsag er, vurderer Uffe Tang, at vi nu nærmer os valget- Så begynder folk at rykke lidt rundt og beslutte sig for, hvor de vil sætte deres kryds.
Vi har set meningsmålinger de seneste måneder, der har stået meget, meget stille.
MålingenUndersøgelsen er udarbejdet på baggrund af i alt 1.
745 gennemførte interview med danskere på 18 år og derover.
Interviewene er indsamlet henholdsvis som telefoninterviews og online på Epinions Danmarkspanel i perioden 14.
-22.
januar 2019.
Den maksimale stikprøveusikkerhed på de samlede resultater er +/-2,4 procentpoint.
Mette Frederiksen behøver ikke AlternativetHvis den seneste måling havde været et valgresultat, ville Mette Frederiksen (S) blive statsminister med et stort flertal.
- Det er en hel ny situation for Mette Frederiksen.
Hun ville få en hel anden manøvrefrihed, siger Uffe Tang og peger på, at hun i den nye måling heller ikke ville behøve at tage hensyn til Alternativet, som ifølge målingen ville få syv mandater.
- Det betyder, at Mette Frederiksen ville kunne regere uden de borgelige som støtte og uden hensynet til Alternativet, siger Uffe Tang og tilføjer, at målinger kun indikerer noget, men ikke er sikre.
- Jo flere flertalsmuligheder Mette Frederiksen står med efter et valg, desto nemmere ville hendes liv som statsminister jo blive.
Uffe Tang: Løkke ser på måling med interesseDen seneste måling alene får næppe betydning for, hvornår Lars Løkke Rasmussen udskriver valg, mener Uffe Tang.
- Lars Løkke Rasmussen vil læse den her måling med interesse, ligesom han gør det med andre målinger, siger han og tilføjer, at hvis der komme flere målinger, der ligner, vil det "nok få indflydelse på valgdatoen"- Hvis han igen og igen ser, at Venstre styrer mod en mur, er der ingen grund til at sætte valget i gang, men derimod udskyde så lang tid som muligt, siger Uffe Tang.
- Men der er vi ikke endnu, vi skal først se nogle flere målinger.
Der skal senest være valg til Folketinget senest den 17.
juni 2019.
FacebookTwitterKopier linkEmner:Dansk Folkeparti|Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger




https://www.dr.dk/nyheder/penge/svindel-med-lampefirma-historisk-haard-faengselsdom-til-hesalight-stifter

PengeSvindel med lampefirma: Historisk hård fængselsdom til Hesalight-stifterStifteren af Hesalight, Lars Nørholt, straffes med fængsel i syv år for økonomisk kriminalitet.
Retten i Roskilde har idømt Lars Nørholt syv års fængsel.
Af Mathias Sommer24.
jan.
2019 kl.
13.
04 | opdateret 24.
jan.
2019 kl.
13.
28Bemærk: artiklen er mere end 30 dage gammelLæs opDen 47-årige erhvervsmand Lars Nørholt modtager en hård dom for omfattende svindel i den fallerede lampevirksomhed Hesalight.
Det fastslår Retten i Roskilde, som takserer dommen til Lars Nørholt til syv års fængsel.
- Tiltalte straffes med syv år, tiltalte skal desuden betale en tillægsbøde på 15 millioner kroner, siger retsformand Anders Herping Nielsen under oplæsningen af dommen.
Tillægsbøden kommer fra fifleri med momsregnskabet i Hesalight.
Lars Nørholt har anket dommen til landsretten.
562 millioner kroner forsvandtBagmandspolitiet har ført sagen mod Lars Nørholt, som har været på anklagebænken for mandatsvig, dokumentfalsk, skyldnersvig og momsunddragelse.
Han er dømt skyldig i alle forhold.
Anklagen mod Lars Nørholt vedrører særligt et prospekt, en form for salgsmateriale, der i 2014 fik en investorkreds til at skyde 562 millioner kroner i Hesalight i den tro, at det skulle være en god forretning.
Men prospektet var i høj grad pyntet med lånte fjer, og siden er det kommet frem, at kontrakter, årsrapporter, skriftlige aftaler og sågar Nørholts egen uddannelse ikke var blevet præsenteret i overensstemmelse med sandheden.
Tidligere sager om økonomisk kriminalitet•Med dagens dom på syv års fængsel for økonomisk kriminalitet lægger Lars Nørholt sig helt op i toppen af de hårdeste straffe for økonomisk kriminalitet.
•I 2009 fik tidligere IT-Factory-direktør Stein Bagger i en tilståelsessag rabat på straffen for sin hjælp under efterforskningen, selv om 200 millioner kroner aldrig blev fundet.
Han blev idømt syv års ubetinget fængsel for omfattende svindel.
•Kurt Thorsen blev for dokumentfalsk og bedrageri for 3,7 milliarder kroner ved hjælp af falske PFA-garantier idømt seks års fængsel i 2002 i Østre Landsret.
Tidligere direktør i PFA Byg Rasmus Trads var også på anklagebænken og fik en straf på fire års fængsel.
Men Thorsen blev udpeget som hovedmanden.
•Ejendomsmægleren Bjørn Stiedl blev i 2009 idømt seks års fængsel i byretten for selskabstømning for 320 milloner kroner.
•Klaus Riskær blev i 2007 idømt seks års ubetinget fængsel i landsretten for bedrageri og skyldnersvig for 200 mio.
krSærligt Pensam, der er pensionsselskab for Foas faggrupper, har tabt store beløb på investeringen i Hesalight.
I alt 262,5 millioner kroner har Pensam mistet på investeringen i Hesalight, som gik konkurs i efteråret 2016 - et år efter Pensam foretog den sidste millionoverførsel til Hesalight.
Lars Nørholt skal i fængsel for dokumentfalsk, skyldnersvig, mandatsvig, momsunddragelse og bedrageri.
(Arkvifoto: Carsten Bundgaard / Scanpix)Ifølge anklageskriftet brugte Lars Nørholt pengene fra investorkredsen til et liv i luksus.
Der blev blandt andet købt en villa i Roskilde til 15 millioner kroner og investeret i tre ejendomme på Mallorca.
60 millioner konfiskeretEn enig domsmandsret fandt den tiltalte skyldig i bedrageri og dokumentfalsk vedrørende godt 350 millioner kroner og i mandatsvig for 45 millioner kroner.
Mange af pengene skal Nørholt nu betale tilbage.
Alle tre villaer på Mallorca vil nu blive konfiskeret, og under Anders Herping Nielsens oplæsning af dommen, fremgik det, at der er blevet konfiskeret 60 millioner kroner hos Lars Nørholt og i investeringsselskabet Nordic Development Investment Sl.
Med byrettens dom er Lars Nørholt desuden blevet frataget retten til deltage i ledelsen af erhvervsvirksomhed.
Bagmandspolitiet havde krævet Lars Nørholt fængslet i mindst otte år.
Lars Nørholt har fra start nægtet sig skyldig.
Dommen til Lars Nørholt matcher den dom, som Stein Bagger i 2009 modtog.
De to domme er de hårdeste nogensinde i en sag om økonomisk kriminalitet.
- Kriminaliteten har været planlagt og systematisk, sagde retsformand Anders Herping Nielsen i sin afgørelse.
FacebookTwitterKopier linkEmner:Bjørn Stiedl (erhvervsleder)|Klaus Riskær Pedersen (erhvervsleder)|Kriminalitet|PFA Pension|Mallorca




https://www.dr.dk/sporten/haandbold/vm-herrer/norske-medier-hylder-danmarks-vm-sejr-over-sverige-paa-dansk

VM herrerNorske medier hylder Danmarks VM-sejr over Sverige - på danskDanmarks sejr over Sverige betød, at Norge gik videre ved håndbold-VM.
Norske medier hylder nu danskerne.
24.
jan.
2019 kl.
11.
35 | opdateret 24.
jan.
2019 kl.
13.
48Bemærk: artiklen er mere end 30 dage gammelLæs op"Tusind tak, drenge".
Sådan indleder den norske avis VG sin sportssektion oven på håndboldkampene i mellemrunden ved VM onsdag aften.
Med en sejr på 30-26 over Sverige blev Danmark klar til semifinalen mod Frankrig, men sejren sendte også endegyldigt Norge videre til semifinalen mod Tyskland.
VG har derfor valgt at skrive håndboldspalterne i torsdagens avis på dansk.
Læs også:VIDEO Danmark vinder over Sverige ved VM i håndbold- Som tak for hjælpen fra danskerne har vi oversat vores håndboldsider til dansk i dag, skriver avisen på sin Twitter-profil.
Under overskriften "Norge til VM-semifinale etter danskehjelp" kvitterer norske Aftenposten også for den danske indsats mod Sverige.
Den norske profil Sander Sagosen mener dog, det er helt berettiget, at Norge nu er blandt de sidste fire nationer i turneringen.
Læs også:Landin’erne sendte Sverige tilbage over Øresund: Se brødrenes aktioner fra arvefjendeopgøret- Vi fortjener at spille semifinale.
Det håndboldniveau, vi leverer, hører hjemme i det helt ypperste selskab, siger han ifølge Aftenposten.
- Vi har leveret en stor turnering i mine øjne.
Det gik lidt galt i første halvleg mod Danmark, men derudover har vi spillet vældig god håndbold gennem hele turneringen.
Vi kan være stolte af vores præstation, siger Sagosen.
Svensk legende brokker sigDen tidligere svenske håndboldstjerne Magnus Wislander langer over for Sveriges Radio ud efter den svenske indsats i kampen mod Danmark.
- Vi havde den samme taktik mod Norge og fejlede.
Nu gør vi det samme i denne kamp, siger Magnus Wislander.
- Hvis jeg skal være rigtig grov, skulle jeg sige, at spillerne ikke har levet op til deres niveau.
Men trænerpræstationerne kunne også være lidt skarpere, siger han.
Danmark mødte Norge tidligere i turneringen.
Kampen endte med dansk sejr på 30-26, men Norge kan få revanche, hvis begge mandskaber avancerer til søndagens finale.
Begge VM-semifinaler spilles fredag aften i byen Hamborg.
/ritzau/Semifinalen mod Frankrig spilles fredag klokken 17.
30, og den kan ses på TV2, høres i Liga på P3 eller følges på dr.
dk/vm.
Efter Danmarks kamp spilles den anden semifinale, som står mellem Tyskland og Norge.
Den kamp kan ses direkte på DR1 med optakt fra klokken 20.
00.
Er du ikke ved et tv, kan den ligeledes høres i radioen og følges på dr.
dk/vmBåde bronzekampen og finalen bliver søndag sendt direkte på DR1 fra Boxen i Herning.
Bronzekampen starter klokken 14.
30, mens finalen fløjtes i gang klokken 17.
30.
FacebookTwitterKopier linkEmner:Norge|DR1|Sverige|TV 2 (tv-kanal)|Håndbold




https://www.dr.dk/nyheder/udland/domstol-amanda-knox-skal-have-erstatning-af-italien

UdlandDomstol: Amanda Knox skal have erstatning af ItalienAmerikaneren Amanda Knox fik hverken advokat eller tolk ved en afhøring i 2007 hos italiensk politi.
Amanda Knox fik ingen advokat og tolk ved en politiafhøring i Italien i 2007, og derfor skal hun have erstatning.
24.
jan.
2019 kl.
12.
35Bemærk: artiklen er mere end 30 dage gammelLæs opItaliensk politi begik flere fejl, da amerikaneren Amanda Knox, som i 2015 blev frifundet for drab på sin britiske veninde i Italien, blev afhørt i 2007.
Den Europæiske Menneskerettighedsdomstol har i en dom afgjort, at Italien skal betale 78.
000 kroner i erstatning til kvinden og 60.
000 kroner i sagsomkostninger.
Sagen handler om en politiafhøring 6.
november 2007, da Knox beskyldte en pubejer for at have dræbt hendes sambo.
1.
november 2007 blev briten Meredith Kercher fundet dræbt i en lejlighed i den italienske by Perugia.
Pubejeren blev siden renset for anklagen, og Knox blev idømt tre års fængsel for beskyldninger i ond tro.
Da hun på det tidspunkt havde siddet i fængsel længe, kom hun ikke til at afsone yderligere.
Læs også:Frifundet Amanda Knox: Jeg er lettet og taknemmeligI forbindelse med afhøringen, der foregik om natten, blev amerikaneren ikke tilbudt en advokat og en tolk.
Det var en fejl, fastslår domstolen.
I dommen hedder det samtidig, at der ikke er tilstrækkelige beviser for, at amerikaneren blev udsat for umenneskelig og nedværdigende behandling.
Amanda Knox og Raffaele Sollecito, som var kæreste med Knox, blev flere gange dømt - og frifundet - for drabet.
Siden blev en anden beboer i byen, Rudy Guede, hvis blodige fingeraftryk blev fundet på stedet, dømt for drabet.
/ritzau/FacebookTwitterKopier linkEmner:Italien|Den Europæiske Menneskerettighedsdomstol|Retsvæsen|Mord|Storbritannien




https://www.dr.dk/sporten/haandbold/vm-herrer/dhf-vil-ikke-fortaelle-om-offentligt-stoettet-vm-oekonomi

VM herrerDHF vil ikke fortælle om offentligt støttet VM-økonomiDHF vil mørklægge regnskabet for offentligt støttet VM.
Kulturministeren og DIF løfter nu pegefingeren.
Der er gode penge i de danske håndbolddrenges VM-succes, men hvordan det hele hænger sammen, det vil DHF ikke fortælle.
24.
jan.
2019 kl.
11.
22Bemærk: artiklen er mere end 30 dage gammelLæs opVM i herrehåndbold bygger blandt andet på store offentlige tilskud.
17,5 millioner kroner har kommuner, Region Midtjylland og Sport Event Denmark postet i arrangementet.
Men selv om den aktuelle slutrunde delvist er finansieret af skattekroner, vil Dansk Håndbold Forbund (DHF) skjule pengestrømmene bag.
Det skriver Politiken torsdag.
- Det samlede regnskab for DHF Event, som er den forening, hvor VM 2019 bliver afviklet, bliver ikke offentliggjort.
Læs også:VIDEO Danmark vinder over Sverige ved VM i håndbold- Vi gør dog det, som vi også har gjort ved mesterskabet i 2014, at vi offentliggør overskuddet fra mesterskabet, skriver DHF-formand Per Bertelsen i en mail til Politiken.
Dengang endte EM-slutrunden med et plus på 17,7 millioner kroner, men det er umuligt for offentligheden at vide, præcis hvordan det endte sådan.
Heller ikke i 2014 offentliggjorde DHF noget regnskab.
Det samme var tilfældet efter kvindernes VM i 2015, da håndboldforbundet end ikke meldte åbent ud, hvad overskuddet endte på.
Også de to slutrunder havde ellers store offentlige tilskud i sig.
Kulturminister løfter pegefingerIfølge budgettet for det aktuelle VM i Herning og København, som Politiken har set via aktindsigter, forventer DHF et overskud på mere end 30 millioner kroner.
Forbundet har altså tjent godt på de tre mesterskaber på dansk grund, hvor offentlige tilskud på i alt mindst 35 millioner kroner har været med til at gøre det til guldrandede forretninger.
Det samme har den finte, at DHF har oprettet momsfritagne foreninger til formelt at arrangere og drive slutrunderne.
Læs også:Landin’erne sendte Sverige tilbage over Øresund: Se brødrenes aktioner fra arvefjendeopgøretI år er det altså DHF Event, som ikke lægger regnskaber frem, så det er også umuligt at se, hvad overskuddet præcis går til, men det skal være øremærket amatør- og breddehåndbold for at kunne blive momsfritaget.
Kulturminister Mette Bock (LA) løfter nu pegefingeren over for DHF:- Jeg er stor tilhænger af åbenhed og transparens, og jeg synes, at anbefalingerne er en rigtig god rettesnor for, hvordan store kultur- og sportsbegivenheder bør ledes, uanset om de arrangeres af en offentlig myndighed eller en forening, skriver hun i en mail til Politiken.
Også formanden for Danmarks Idrætsforbund (DIF), Niels Nygaard, opfordrer til gennemsigtighed.
- Jeg kender ikke grunde til ikke at lægge tingene offentligt frem, men jeg synes ikke, at der burde være noget i vejen for, at der var en åbenhed omkring det her.
- Principielt mener jeg, at der skal være transparens og åbenhed i alle transaktioner, siger Niels Nygaard.
/ritzau/Semifinalen mod Frankrig spilles fredag klokken 17.
30, og den kan ses på TV2, høres i Liga på P3 eller følges på dr.
dk/vm.
Efter Danmarks kamp spilles den anden semifinale, som står mellem Tyskland og Norge.
Den kamp kan ses direkte på DR1 med optakt fra klokken 20.
00.
Er du ikke ved et tv, kan den ligeledes høres i radioen og følges på dr.
dk/vmBåde bronzekampen og finalen bliver søndag sendt direkte på DR1 fra Boxen i Herning.
Bronzekampen starter klokken 14.
30, mens finalen fløjtes i gang klokken 17.
30.
FacebookTwitterKopier linkEmner:Dansk Håndbold Forbund|Liberal Alliance|Mette Bock (politiker)|Økonomi|København




https://www.dr.dk/nyheder/indland/overblik-laengere-byfingre-og-store-oeer-det-indeholder-regeringens-hovedstadsudspil

IndlandOVERBLIK Længere byfingre og store øer: Det indeholder regeringens hovedstadsudspilNye boligområder, bedre transport og store ø-projekter er en del af regeringens udviklingsplan for hovedstadsområdet.
Af Sean Coogan24.
jan.
2019 kl.
11.
09Bemærk: artiklen er mere end 30 dage gammelLæs opTre ministre har præsenteret regeringens hovedstadsudspil i Taastrup på den københavnske Vestegn.
Visionen fra regeringen er, at hovedstaden skal være blandt de førende byer i Nordeuropa.
Et af hovedpunkterne er, at der skal bygges flere boliger, hvilket skal være med til at sænke priserne på boliger i hovedstadsområdet.
Udspillet kan give plads til 50.
000 nye arbejdspladser, lyder det fra erhvervsminister Rasmus Jarlov (K), der samtidig afviser, at det er arbejdspladser, der kunne være placeret i andre dele af landet.
Regeringens hovedstadsudspilHer er nogle nedslagspunkter fra hovedstadsudspillet.
- Der skal etableres en ny bydel kaldet Lynetteholmen mellem Nordhavn og Refshaleøen ved København.
- Regeringen vil arbejde for en havnetunnel som østlig ringvej rundt om København og sætte gang i undersøgelser af udvidelser af flere motorveje og anlæg af en femte motorvejsring rundt om København.
- Byerne i enderne af S-togsnettet - Køge, Roskilde, Frederikssund, Hillerød, Helsingør og Høje-Taastrup - skal have lov at opføre kontorer og andre store erhvervsbyggerier længere væk fra stationerne end i dag.
- De grønne kiler mellem byerne på S-togsnettet skal indgå i klimasikring.
Kilder: Regeringen, RitzauRegeringens hovedstadsudspil indeholder 100 initiativer, der skal dække områderne fra Helsingør til Køge og Roskilde.
Her får du et overblik over nogle af hovedområderne.
Vil forlænge byfingreneSiden 1947 har den såkaldte fingerplan dannet skabelonen for den fysiske planlægning af hovedstadsområdet.
Fingerplanen, illustration fra 1947.
 © (Arkivfoto))Hvor København udgør håndfladen, består fingerspidserne af Helsingør, Hillerød, Frederikssund, Roskilde og Køge.
Der ligger et potentiale i at forlænge byfingrene ved eksempelvis Køge og Roskilde, lyder det fra erhvervsminister Rasmus Jarlov (K).
Det er nemlig blevet mere attraktivt at bo syd for Køge takket være en ny togforbindelse, siger erhvervsministeren.
Derudover vil man gøre støjzonen omkring Roskilde Lufthavn mindre, så der bliver mere plads til at bygge på i Roskildeområdet.
Grønne områder skal bruges til klimasikringTrods de mange byggeprojekter skal der fortsat være fokus på miljøet og den bynære natur, lyder det fra miljøminister Jakob Ellemann-Jensen (V).
Et andet fokus er klimasikring.
Idéen med fingerplanen har været at samle boliger, virksomheder og veludbygget infrastruktur i fingrene og have områderne mellem fingrene som grønne kiler.
De skal blandt andet bruges til klimasikring ved at opsamle regnvand, lyder det i dag.
- Det er også vigtigt, at vi tænker klimaudfordringerne med, når vi frem mod 2030 bliver 200.
000 flere borgere i hovedstadsområdet, siger miljøministeren.
Ministeren siger, at de grønne kiler skal kombinere klimasikring og aktivt fritidsliv.
Regeringen lægger op til, at grønne områder kan inddrages til byggeri, mens der samtidig afsættes nye områder til natur.
Finansieringen til de grønne områder er endnu ikke på plads.
Store ø-projekterI starten af denne måned løftede erhvervsminister Rasmus Jarlov (K) sløret for planer om et storslået byggeprojekt i Køge Bugt ved Avedøre.
Læs også:Få overblikket: Her er planen for de nye øer ved Avedøre HolmeRegeringen vil sammen med Hvidovre Kommune anlægge ni kunstige øer ud for industriområdet Avedøre Holme, der først og fremmest skal skabe rum for flere industriarbejdspladser.
De 9 øer ved Avedøre Holme skal efter planen blive til et 3,1 millioner kvadratmeter erhvervsområde.
Illustration: URBAN POWER for Hvidovre KommuneProjektet forventes at skabe 12.
000 arbejdspladser - som blandt andet industrivirksomheder skal stå for - og ventes at stå færdigt i 2040.
Finansieringen bag projektet er endnu ikke på plads.
Derudover vil regeringen også anlægge en kunstig ø i København.
Den foreslåede ø skal ligge i forlængelse af Refshaleøen og kunne huse 35.
000 københavnere i år 2070.
Den skal være med til at sikre København mod stormflod i fremtiden ved at afskærme adgang til vandet i Københavns inderhavn.
Øverst på billedet, ridset op med hvide streger, ses Lynetteholmen, som forventes at stå færdig i 2070, og som regeringen vil bruge 20 milliarder kroner på at bygge.
Derudover er planen at investere massivt i bedre infrastruktur, så der er færre biler inde i byen.
Derfor vil man etablere en ny vejforbindelse, Østlig Ringvej, der blandt andet skal lette trafikken i Indre By omkring Kongens Nytorv ved hjælp af en tunnel under Københavns Havn.
Projektet forventes at koste 20 milliarder kroner.
Københavns lufthavn skal have et løftEn anden del af regeringens hovedstadsudspil er et løft af Københavns Lufthavn for 2,5 milliarder kroner.
Det skal betyde 2000 nye parkeringspladser og to nye perroner på togstationen.
Både parkeringspladser og perroner skal gøre Københavns Lufthavn attraktiv for flyselskaber at flyve til og fra, fordi det bliver nemmere for passagererne at bruge lufthavnen.
- I fremtiden får Københavns Lufthavn mange flere rejsende både ind og ud af landet, og det er en stor vækstmotor for hele hovedstadsregionen, og derfor er der også behov for, at Københavns Lufthavns togstation kan tage sin del af de folk, der skal til og fra Lufthavnen, lød meldingen i går fra fra transportminister Ole Birk Olesen (LA).
Mindre trængsel- Hvis vi ikke udvider vejene, vil bilisterne i København opleve en stigning i trængslen på 72 procent, lyder det fra transportminister Ole Birk Olesen.
Derfor sætter man gang i forundersøgelser i forhold til Ring 3, Ring 4 og Ring 5 samt Amager- og Øresundsmotorvejen.
- Det giver et kvalitetsløft af den kollektive trafik og kan være med til at løse trængslen i hovedstadsområdet, siger transportministeren.
Tanken med en ny motorvej, ved navn Ring 5, er at skabe en transportkorridor mellem Køge og Frederikssundmotorvejen.
Motorvejen skal gå fra Køge i syd til Frederikssundmotorvejen i nord.
(© dr)Den kollektive trafik er også vigtig i denne sammenhæng.
Derfor skal arbejdet omkring den kollektive trafik samles i ét samlet selskab under navnet Hovedstadens Offentlige Transport.
Det skal give bedre sammenhæng i samarbejdet mellem hovedstadsområdets metro, S-tog, busser og den kommende letbane langs Ring 3.
Ifølge regeringen har de modtaget 150 ønsker fra hovedstadens kommuner, hvoraf 80 af dem imødekommes i udspillet.
De kan læses her.
FacebookTwitterKopier linkEmner:København|Køge|Lufthavne|Sjælland|Trafik




https://www.dr.dk/nyheder/indland/dyretransporter-foedevarestyrelsen-strammer-op-paa-sanktioner

DyretransporterSe temaIndlandDyretransporter: Fødevarestyrelsen strammer op på sanktionerFødevarestyrelsen indskærper nu overfor de regionale kontroller, at de skal have ekstra fokus på overtrædelser.
Fødevarestyrelsen erkender, at man skal være bedre til at sanktionere, hvis dyrene på en transport ikke har det godt.
(© Colourbox)Af Lars Munck Ramussen24.
jan.
2019 kl.
11.
13Bemærk: artiklen er mere end 30 dage gammelLæs opMens over 45.
000 eksportgrise de seneste fem år er døde eller måtte aflives i forbindelse med den korte transport til samlestederne i Danmark, hvor de omlæsses til udenlandsk transport, er der givet meget få bøder, politianmeldelser eller andre relevante sanktioner.
Det medgiver Fødevarestyrelsen, efter at DR har beskrevet misforholdet.
Konsekvensen er at det nu bliver indskærpet overfor myndighedens kontrollanter, at der skal sanktioneres overfor landmænd og transportører, når det er relevant.
Fakta om svine-transport i DanmarkI 2017 blev der produceret ca.
31,7 millioner grise i DanmarkHovedparten (14,1 millioner) var smågrise, der blev eksporteret levende til opfedning i udlandet.
9,4 millioner grise endte på lange transporter over otte timer.
Smågrisene transporteres på lastbiler med plads til 5-600 dyr ad gangen.
Det anslås at der årligt afgår omkring 28.
000 grisetransporter fra Danmark.
8000 døde griseAlene i år 2018 døde over 8000 grise af sig selv eller blev aflivet i forbindelse med den korte transport fra landmanden til de samlesteder i Danmark hvor de skulle omlæsses til de lange dyretransporter ned gennem Europa.
Men i Fødevarestyrelsens dyrevelfærds-rapport fra samme år er der ikke registreret en eneste politianmeldelse.
Og i årene 2015, 16- og 17 har Fødevarestyrelsens kontrollanter samlet kun skrevet 2 politianmeldelser.
Læs også:Når ikke at krydse grænsen: Tusindvis af eksport-grise dør i DanmarkGrise til PolenEn af de sager, som ikke var med i Fødevarestyrelsens velfærdsrapport, handler om en transport af 821 grise fra Sjælland til Polen i 2016.
I alt 48 grise var døde allerede ved ankomsten til samlestalden i Danmark eller måtte aflives, da de var ude af stand til at gå af vognen.
Rådet konkluderede, at grisene var læsset og transporteret på en måde, der gjorde, at de var døde eller måtte aflives ved ankomsten til samlestedet, og at dyrene havde været udsat for ”den højeste grad af smerte, lidelse, angst, varigt mén og væsentlig ulempe”.
Fødevarestyrelsen skriver i et skriftligt svar til DR, at 'Det ikke kan udelukkes, at der kan være enkelte registreringsfejl'.
Dog giver den store forskel på antal døde dyr og sanktioner os en formodning om, at vi burde have sanktioneret i flere tilfældeFødevarestyrelsen i en skriftlig kommentarIkke altid sanktionEfter at DR har bragt sagen til Fødevarestyrelsens kendskab, har myndigheden fundet ud af, at et ukendt antal overtrædelser ikke er blevet sanktioneret gennem årene.
Myndigheden understreger, at ikke alle tilfælde, hvor en gris af Fødevarestyrelsens dyrlæger vurderes til at være uegnet til transport, nødvendigvis skal udløse en sanktion.
'Dog giver den store forskel på antal døde dyr og sanktioner os en formodning om, at vi burde have sanktioneret i flere tilfælde', lyder det i et skriftligt svar fra Fødevarestyrelsen.
Fødevarestyrelsen ved dog ikke, hvor mange eller hvor få sager det drejer sig om, men har efter DR's henvendelse i slutningen af december indskærpet overfor myndighedens regionale veterinærenheder, at de skal sanktionere, når de finder overtrædelser i forbindelse med kontrollen på samlestederne.
Politisk bevågenhedSagen får flere politikere til at kræve en kritisk gennemgang af Fødevarestyrelsens administration af kontrollen med dyrevelfærden.
-Stort at alle alarmklokker ringer for os der sidder og arbejder med lige præcis det her politiske område, så der skal ryddes op og Folketinget og danskerne skal have korrekte oplysninger om hvordan forholdene er i dansk landbrug og svinetransport, siger Socialdemokraternes dyrevelfærdsordfører Simon Kollerup.
Samme holdning har Enhedslistens dyrevelfærdsordfører Rasmus Vestergaard Madsen, der mener at der tegner sig et billede af en Fødevarestyrelse, der på mange områder sejler.
-Jeg kommer til at indkalde fødevareministeren til et samråd så vi kan få et overblik over hvad der egentlig sker i Fødevarestyrelsen, siger Rasmus Vestergaard MadsenDet er ikke første gang der er konstateret problemer i Fødevarestyrelsen kontrol af dyrevelfærden.
I sommer kom det frem ved en intern gennemgang i myndigheden at reglerne for transport af levende dyr var overtrådt i omkring 1000 transporter uden at Fødevarestyrelsen havde slået ned på det efterfølgende.
FacebookTwitterKopier linkEmner:Fødevarestyrelsen|Etik|Polen|Enhedslisten|Simon Kollerup (politiker)




https://www.dr.dk/sporten/haandbold/vm-herrer/hvornaar-spiller-danmark-igen-saadan-sendes-resten-af-vm-i-haandbold

VM herrerHvornår spiller Danmark igen?
Sådan sendes resten af VM i håndboldDanmark er i semifinalen ved VM i håndbold.
Her får du et overblik over, hvordan og hvornår du kan opleve de afsluttende kampe.
Danmark er i semifinalen ved VM i håndbold, og her kan du se, hvordan du får det sidste af slutrunden med.
Af Rasmus Dalgaard24.
jan.
2019 kl.
11.
05Bemærk: artiklen er mere end 30 dage gammelLæs opMed den ottende sejr på stribe spillede Danmark sig onsdag aften i VM-semifinalen i håndbold.
Her venter de forsvarende verdensmestre fra Frankrig klokken 17.
30 på fredag.
Kampen spilles i Hamborg og kan ses på TV2, høres i Liga på P3 eller følges på dr.
dk/vmEfter Danmarks kamp spilles den anden semifinale, som står mellem Tyskland og Norge.
Den kamp kan ses direkte på DR1 med optakt fra klokken 20.
00.
Er du ikke ved et tv, kan den ligeledes høres i radioen og følges på dr.
dk/vmSøndag er så den store finaledag i Herning.
Både bronzekampen og finalen bliver sendt direkte på DR1.
Bronzekampen starter klokken 14.
30, mens finalen fløjtes i gang klokken 17.
30.
Sådan sendes VM-kampeneFredag 25.
januar17.
30 - Semifinale: Danmark - Frankrig - Kan følges på TV2, i Liga på P3 og på dr.
dk/vm20.
30 - Semifinale: Tyskland - Norge - Kan følges på DR1, i Liga på P3 og dr.
dk/vmLørdag 26.
januar17.
30 - Placeringskamp: Spanien - Egypten20.
30 - Placeringskamp: Kroatien - SverigeSøndag 27.
januar14.
30 - Bronzekamp: Kan følges på DR1, i Liga på P3 og på dr.
dk/vm17.
30 - VM-finalen: Kan følges på DR1, på Liga på P3 og på dr.
dk/vmFacebookTwitterKopier linkEmner:DR1|TV 2 (tv-kanal)|Håndbold|Tyskland|Frankrig




https://www.dr.dk/nyheder/udland/sygeplejerske-tiltalt-voldtaegt-af-hjaelpeloes-kvinde-efter-foedsel

UdlandSygeplejerske tiltalt for voldtægt af hjælpeløs kvinde efter fødselEn mandlig sygeplejerske i USA er anholdt, efter at en kvinde i vegetativ tilstand har født et barn.
En talsmand for politiet i Phoenix, Tommy Thompson, taler ved et pressemøde om sagen.
Af Thomas Prakash24.
jan.
2019 kl.
10.
54Bemærk: artiklen er mere end 30 dage gammelLæs opEn 36-årig mandlig sygeplejerske er blevet anholdt i den amerikanske by Phoenix, efter at en kvindelig patient uventet har født et barn.
Den kvindelige patient, der har været indlagt på det private plejecenter Hacienda Health Care siden 2002, er i vegetativ tilstand.
Hun har svære hjerneskader, er ikke i stand til at tale og er kun meget begrænset i stand til at bevæge arme og hovede.
Et par dage før nytår gik den 29-årige kvinde til personalets overraskelse i fødsel.
Hun fødte et barn, der ifølge myndighederne har det godt.
Efterfølgende gik jagten ind på den person, der har forgrebet sig på patienten.
En mandlig sygeplejerske, der tog sig af kvinden, er blevet anholdt, efter at hans dna-prøver matchede med barnets, oplyser politiets talsmand Tommy Thompson.
Læs også:Sygeplejerske idømt to års fængsel for voldtægt på hospital- Vi skylder offeret denne anholdelse.
Vi skylder denne anholdelse over for det nyeste medlem af vores fællesskab - dette uskyldige barn, sagde politidirektør Jeri Williams ifølge CNN ved pressemødet i går lokal tid.
På grund af kvindens tilstand mener hverken politiet eller hendes forældre, at hun er i stand til at give sit samtykke.
Direktør er gået afSagen har rettet et kritisk søgelys mod forholdene på det private plejecenter, hvor kvinden bor.
Direktøren er trådt tilbage som følge af sagen, skriver New York Times.
En læge, der havde ansvaret for kvindens afdeling, er også trådt tilbage, og en anden er suspenderet.
Den mandlige sygeplejerske gennemgik inden sin ansættelse et grundigt baggrundstjek, oplyser plejecenteret.
Den tiltalte har indtil videre brugt sin ret til at forholde sig tavs under afhøringerne og i retten, og det vides derfor endnu ikke, hvordan han forholder sig til anklagerne.
FacebookTwitterKopier linkEmner:Sundhedspersonale|USA|Kriminalitet|CNN|New York Times




https://www.dr.dk/nyheder/regionale/oestjylland/cecilie-er-klar-til-flytte-ind-i-nyt-byggeri-i-gellerupparken-mange

ØstjyllandCecilie er klar til at flytte ind i nyt byggeri i Gellerupparken: Mange forstår det måske ikkeSvanen Gruppen er klar med de første private boliger i Gellerupparken.
De er forbeholdt beboere i job eller under uddannelse.
- Jeg har hørt meget om Helhedsplanen og synes, det er noget, man bør støtte op om, siger interesseret lejer Cecilie Hoffmann Arildskov.
(© Dr Østjylland)Af Heikki Yding og Emma Lichscheidt24.
jan.
2019 kl.
10.
35Bemærk: artiklen er mere end 30 dage gammelLæs opSelv om Gellerupparken i Aarhus har stået på ghettolisten i årevis, er der mange, der gerne vil flytte ind.
Som den første private virksomhed opfører Svanen Gruppen 222 lejelejligheder og 26 rækkehuse i Gellerupparken som en del af den omfattende helhedsplan for området, der går ud på at forandre det fra et udsat boligområde til en attraktiv bydel.
Lejlighederne står klar til sommer, og der er allerede 148 på venteliste.
En af dem er 23-årige lærerstuderende Cecilie Hoffmann Arildskov.
Hun har boet i Brabrand og Aabyhøj hele sit liv, og nu vil hun gerne flytte ind i en helt ny lejlighed i Gellerupparken, selvom hun er klar over, at området har et blakket ry.
- Der er mange, der måske ikke forstår, at man vil det, fordi det er et udsat boligområde, men jeg har hørt meget om Helhedsplanen og synes, det er noget, man bør støtte op om, siger hun.
Her er nogle af de nye private lejelejligheder.
(© Dr Østjylland)De nye lejeboliger er døbt Pionerhusene, og de er beklædt med mursten for at skille sig ud fra de gamle grå betonblokke på den anden side af Gudrunsvej.
Hvis Cecilie Hoffmann Arildskov får en af lejlighederne, vil hun gerne lære sine naboer at kende.
- Jeg håber med det nye byggeri, at det ikke bare bliver det nye mod det gamle, altså os mod dem, men at man kan integrere det mere og ikke kun snakke med dem, man bor lige ved siden af, siger hun.
Her får Cecilie rundvisning i den nye lejlighedDirektør: Første henvendelser kom meget tidligtDirektøren i Svanen Gruppen, der står bag lejlighederne, Ingemann Brixhuus, er sikker på, at lejlighederne nok skal blive udlejet.
- Der har været en efterspørgsel, som ligger rigtig fint, i forhold til hvad vi ellers bygger.
Det har været på et meget tidligt tidspunkt; vi havde kun fået støbt de første fundamenter, da vi fik de første henvendelser fra interesserede lejere, siger han.
Aarhus Kommune og Brabrand Boligforening vil gerne af med ghettopræget ved at få flere beboere med job og uddannelse.
Direktøren for Svanen Gruppen glæder sig over interessen for de nye boliger.
(© Dr Østjylland)Derfor har man i boligforeningsbyggerierne valgt at lade den slags ansøgere komme i første række.
Den linje har Svanen Gruppen valgt at følge i de private lejligheder.
- Vi vil hellere lade en lejlighed stå tom en måned eller to end at leje den ud til nogen, hvor det går imod hele ideen med udviklingen af Gellerupparken, forklarer han.
Boligforening oplever også interesse for nye boligerEt par hundrede meter fra Svanen Gruppens lejligheder er Brabrand Boligforening klar med 15 nye lejligheder til pendlere, som er indflytningsklar allerede fra 1.
marts.
Her har 150 meldt sig til åbent hus i en af lejlighederne på lørdag, og det kan boligforeningsdirektør Keld Laursen godt forstå.
- De får lejligheder, der er nye, nyindrettede og lækre.
Der er god udsigt, og de ligger tæt på byen og infrastruktur.
Jeg kan meget hurtigt gå i ejendomsmægler-modus, siger han.
Den store interesse for både de private lejligheder og boligforeningens pendlerlejligheder er et godt tegn for Gellerupparkens muligheder for at blive et mere almindeligt boligkvarter i Aarhus, mener han.
- Vi er jo helt afhængige af, at borgerne rent faktisk oplever det som attraktivt og synes, det er så spændende, at de kommer ud og ser på lejlighederne.
Det er afgørende for, at visionerne for området kan indfries, siger han.
Byrådet har en ambition om at ændre beboersammensætningen, og forudsætningen for, at vi kan det, er jo, at der er nogen, der har lyst til at bo der, som ikke ligner de beboere, der bor der i dag.
Jacob Bundsgaard (S), borgmesterBorgmester: Man køber ind på det, området kan blive tilOgså Aarhus-borgmester Jacob Bundsgaard (S) er lettet over og glad for den store interesse.
- Byrådet har en ambition om at ændre beboersammensætningen, og forudsætningen for, at vi kan det, er jo, at der er nogen, der har lyst til at bo der, som ikke ligner de beboere, der bor der i dag, siger han.
- Man køber ind på det, området kan blive til, og ikke nødvendigvis det, det er i dag.
De første af Svanen Gruppens lejligheder står klar den 1.
juli, og efter sin rundvisning i en af lejlighederne er Cecilie Hoffmann Arildskov positivt indstillet over for at flytte ind i Gellerupparken.
- Jeg kunne ikke tænke mig at bo helt inde i byen.
Der er lidt for mange mennesker og for meget virvar og larm, så jeg tænker, det her er en god afstand til byen, og samtidig har jeg en hel masse shoppe- og handlemuligheder her, siger hun.
Der bor i dag 5.
600 i Gellerup, og ud over de nye byggerier er det også kommunens plan at rive eksisterende boliger ned og desuden også flytte kommunale arbejdspladser ud i bydelen.
Tirsdag flyttede de første kommunale medarbejdere ud i en ny nybygget kommunal ejendom i Gellerupparken, som skal rumme afdelingen for Teknik- og Miljø i Aarhus Kommune.
FacebookTwitterKopier linkEmner:Jacob Bundsgaard (politiker)|Socialdemokraterne|Bolig|Aarhus Kommune|Aarhus




https://www.dr.dk/nyheder/politik/jarlov-om-fremtidsplaner-hovedstaden-det-er-en-vitaminindsprojtning

PolitikJarlov om fremtidsplaner for hovedstaden: Det er en vitaminindsprøjtningKøbenhavn skal vokse med flere arbejdspladser og flere boliger, foreslår regeringen i nyt udspil.
Alt, hvad man laver som regering, bliver stoppet, hvis der kommer en ny regering.
Så kan man håbe, at en ny regering vil fortsætte med det samme.
Men jeg håber, vi når at få det gennemført, enten når vi har vundet valget, eller før, siger erhvervsministeren om planerne for hovedstaden.
24.
jan.
2019 kl.
10.
32Bemærk: artiklen er mere end 30 dage gammelLæs op- Det er et udspil, som ikke sker på bekostning af resten af landet, men som er en vitaminindsprøjtning til hele hovedstadsområdet fra Helsingør til Køge og Roskilde.
- Regeringen ønsker vækst i hele Danmark.
Vi har gjort rigtig meget for yderområderne, og nu præsenterer vi mere end 100 initiativer, som skal skabe vækst i hovedstaden.
Det siger erhvervsminister Rasmus Jarlov (K) om det hovedstadsudspil, som han sammen med transport-, bygnings- og boligminister Ole Birk Olesen (LA) og miljø- og fødevareminister Jakob Ellemann-Jensen (V) præsenterede på en fabrik i Taastrup i dag.
- Vores mål er, at hovedstaden skal være blandt de førende byer i Nordeuropa.
Det kræver nye initiativer, for vi er i hård konkurrence med andre byer, siger Rasmus Jarlov.
Fire udfordringer i hovedstadenUdviklingsplanen for hovedstaden ser på fire udfordringer, siger erhvervsministeren.
Hvordan får vi plads til flere borgere i hovedstadsområdet.
Hvordan skaber vi gode rammer for vækst, viden og virksomheder.
Hvordan undgår vi trængsel.
Hvordan gør hovedstadsområdet fortsat aktiv, levende og grøn.
Resten af landet skal ikke betaleAf de over 100 projekter i planen er ca.
de 80 lokale i de enkelte hovedstadskommuner, mens 20 af projekterne går på tværs af flere af kommunerne.
De gælder blandt andet planerne om at gøre noget ved trængslen på Køge Bugt-motorvejen ved at forbinde Køge med Frederikssundmotorvejen.
Det er vigtigt at sige, at hovedstadsudspillet ikke er et udspil, som resten af landet betaler for.
Rasmus Jarlov (K)De 80 projekter kommer fra 34 kommuner, som har indsendt forslag og ifølge ministeren er det ønsker, som mange af kommunerne har haft i flere år.
Blandt andet får byer som Hillerød og Høje-Taastrup lov til at opføre større erhvervsbyggeri længere fra stationerne.
Der bliver også givet grønt lys for udvikling af en strandpark ved Køge Bugt.
Regeringen forventer, at centrale dele af initiativerne vil være selvfinansierende, og at det derfor ikke vil være resten af landet, som skal betale for projekterne.
- Det er vigtigt at sige, at hovedstadsudspillet ikke er et udspil, som resten af landet betaler for, siger Rasmus Jarlov.
Han forventer, at planerne vil betyde 50.
000 arbejdspladser og 'og formentlig lige så mange boliger'.
Jarlov afviser, at de 50.
000 arbejdspladser kunne være placeret i andre områder af landet.
- Regeringen tror ikke på, at vi har et fast antal arbejdspladser, vi kan fordele ud over landet, siger han.
Erhvervsminister og formand for regeringens hovedstadsudvalg Rasmus Jarlov (K) og transportminister Ole Birk Olesen (LA) og miljøminister Jakob Ellemann (V) præsenterede hovedstadsudspillet.
Hvad hvis der kommer valg?
Projekterne kan ifølge ministeren lanceres med det samme, idet de ikke kræver et politisk flertal på Christiansborg.
Men hvis der kommer et folketingsvalg i vejen, kan regeringens planer for hovedstaden blive mere usikre.
- Alt, hvad man laver som regeringen, bliver stoppet, hvis der kommer en ny regering.
Så kan man håbe, at en ny regering vil fortsætte med det samme.
Men jeg håber, vi når at få det gennemført, enten når vi har vundet valget eller før, siger erhvervsministeren.
Det indeholder planenAllerede i maj sidste år præsenterede den daværende erhvervsminister Brian Mikkelsen (K) planerne om et hovedstadsudspil, som skal styrke områdets udvikling frem mod 2030, hvor der forventes 200.
000 flere nye borgere.
Regeringen nedsatte dengang et ministerudvalg, der skulle udarbejde udspillet.
Regeringen havde allerede forud for pressemødet i dag præsenteret centrale dele af planen:•Lynetteholmen.
Opførslen af en ny kunstig ø i Øresund kaldet Lynetteholmen.
Forventes færdig i 2070 og skal huse 35.
000 nye københavnere.
Øen skal også klimasikre København i højere grad.
•Holmene.
Opførslen af et nyt erhvervsområde ud for Avedøre Holme.
Her skal bygges ni kunstige øer, som skal huse industriarbejdspladser og naturområder med fokus på bæredygtige løsninger.
Regeringen planlægger at starte jordopfyldningen i 2022, så de nye øer kan stå klar i 2040, men der er fortsat tvivl om finansieringen.
•Ny motorvej.
Regeringen vil sætte forundersøgelser i gang, der skal afdække mulighederne for blandt andet en ny motorvej mellem Køge og Frederikssundmotorvejen.
•Motorvejen skal aflaste noget af den voldsomme trafik, som plager Køgebugt-motorvejen.
•Lufthavnen.
En del af regeringens hovedstadsudspil er et løft af Københavns Lufthavn.
Det betyder 2000 nye parkeringspladser og to nye perroner på tog-stationen.
•Fingerplan.
Regeringen vil sikre hovedstadsområdet bedre mod klimaforandringer med en modernisering af den såkaldte fingerplan.
Finansieringen er ikke på plads, men regeringen vil nedsætte en arbejdsgruppe.
•Bedre kollektiv trafik.
Regeringen vil samle hele den kollektive trafik i én organisation.
Hovedstadens Offentlige Transport (HOT), skal organisationen hedde.
/ DR Nyheder/FacebookTwitterKopier linkEmner:Brian Mikkelsen (politiker)|Jakob Ellemann-Jensen (politiker)|Venstre|København|Arbejdspladser




https://www.dr.dk/sporten/badminton/axelsen-og-antonsen-sikkert-videre-i-indonesien

BadmintonAxelsen og Antonsen sikkert videre i IndonesienViktor Axelsen og Anders Antonsen brugte begge under en time på at vinde deres kampe ved Indonesia Masters.
Viktor Axelsen er videre i Indonesia Masters, hvor han møder kineseren Chen Long i næste runde.
24.
jan.
2019 kl.
08.
54Bemærk: artiklen er mere end 30 dage gammelLæs opDen danske badmintonstjerne Viktor Axelsen får mulighed for at revanchere sidste uges nederlag til Chen Long, når han møder kineseren igen i Indonesia Masters.
Ligesom sin landsmand Anders Antonsen gik Axelsen videre til kvartfinalerne med en overlegen sejr i den indonesiske turnering.
Begge danskere var i kamp tidligt torsdag morgen dansk tid.
Den sjetteseedede Viktor Axelsen vandt 21-11 og 21-9 mod Kanta Tsuneyama fra Japan, som holdt stand i 33 minutter.
Anders Antonsen var 45 minutter om at besejre Shesar Hiren Rhustavito fra Indonesien med samme sætcifre som Axelsen.
Chen Long venter igenAxelsen står nu over for Chen Long fra Kina for 15.
gang i karrieren.
12 af de indbyrdes opgør er endt med sejr til Chen Long, mens Axelsen har vundet to.
Senest spillede Chen Long sig videre til finalen i sidste uges Malaysia Masters, hvor Axelsen dog var plaget af en knæskade, han havde pådraget sig i kvartfinalen.
Axelsen og Antonsen kan først møde hinanden i finalen.
Læs også:Antonsen sender verdens nummer fire ud af Indonesia MastersI første runde onsdag leverede Anders Antonsen en kæmpe overraskelse, da den 21-årige aarhusianer slog verdensranglistens nummer fire, sydkoreaneren Son Wan Ho.
Singlespilleren Hans-Kristian Vittinghus er dog ude af turneringen.
Førsteseedede Kento Momota fra Japan vandt en tæt kamp 21-18, 22-20.
Til gengæld er herredoublen Kim Astrup og Anders Skaarup klar til kvartfinalen efter sejr i tre sæt over det indiske par Manu Attri og Sumeeth B.
Reddy.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Viktor Axelsen (badmintonspiller)|Indonesien|Japan|Badminton




https://www.dr.dk/nyheder/indland/54-passagerer-fra-ulykkestog-vil-mode-deres-reddere

Togulykke på StorebæltsbroenSe temaIndland54 passagerer fra ulykkestog vil møde deres reddereI forlængelse af dødsulykke på Storebælt vil myndigheder forklare ofre og pårørende om forløbet.
Efter ulykken på Storebælt blev passagertoget flyttet til Nyborg.
24.
jan.
2019 kl.
10.
25Bemærk: artiklen er mere end 30 dage gammelLæs opPassagerer fra togulykken på Storebælt 2.
januar får i dag mulighed for at stille spørgsmål til de myndigheder, der var involveret i redningsarbejdet.
Ifølge Fyns Politi har i alt 91 personer meldt sig til mødet.
De 54 er passagerer, mens de øvrige er ledsagere til passagererne.
- I respekt og af hensyn til passagerne er der tale om et lukket møde, oplyser Fyns Politi i en pressemeddelelse.
Læs også:Politi laver stormøde for passagerer i ulykkestogEfter mødet vil der i dag klokken 15 blive afholdt et kort pressemøde på Hotel Nyborg Strand.
Otte personer omkomHer vil politidirektør Arne Gram fortælle om, hvordan mødet med passagererne er forløbet, og hvad formålet med mødet har været.
Til stede vil også være repræsentanter fra de øvrige involverede myndigheder.
Ud over mødet med de overlevende har Fyns Politi tilrettelagt et møde for pårørende til de otte personer, der omkom i ulykken.
Af hensyn til de pårørende vil der ikke blive meldt noget ud om hverken tid eller sted for dette møde.
Værste ulykke siden 1988Togulykken skete 2.
januar omkring klokken 07.
35, da en sættevogn med ølkasser rev sig løs fra et godstog og ramte et modkørende passagertog.
Ud over de otte dræbte blev 16 personer kvæstet.
En togulykke i det omfang er ikke set i Danmark siden 1988.
De dræbte tæller fem kvinder og tre mænd i alderen 27-60 år.
Fem af dem kom fra Fyn, en fra Københavnsområdet, en fra Aarhus og en fra Grønland.
Ingen af de omkomne var i familie med hinanden.
/ritzau/FacebookTwitterKopier linkEmner:Fyn|Ulykker|Fyns Politi|Trafik|Sjælland




https://www.dr.dk/nyheder/udland/ole-ryborg-brexit-forsinkelse-kan-tvinge-storbritannien-til-afholde-ep-valg

Valg til Europa-ParlamentetSe temaAf DR's EU-korrespondentOle Ryborg - DR's EU-korrespondentUdlandOle Ryborg: Brexit-forsinkelse kan tvinge Storbritannien til at afholde EP-valgEfter brexit skulle antallet af danskere i Europa-Parlamentet vokse fra 13 til 14.
Men det kan ændre sig, hvis brexit forsinkes.
Den britiske europaparlamentariker Nigel Farage har været en af bannerførerne for brexit.
Men hvis brexit bliver udskudt, kan det betyde, at han skal til europaparlamentsvalg igen.
24.
jan.
2019 kl.
10.
19Bemærk: artiklen er mere end 30 dage gammelLæs opOm 64 dage skal Storbritannien efter planen forlade EU.
Og holder planen, så mindskes antallet af medlemmer af Europa-Parlamentet fra de nuværende 751 til 705.
Men i London har den britiske premierminister, Theresa May, problemer med at få den skilsmisseaftale, hun har lavet med EU, godkendt i Underhuset.
Problemerne er så store, at der er voksende spekulationer om at udskyde den britiske EU-exit, så der bliver mere tid til at finde en løsning.
© Type 1DR’s EU-korrespondent Ole RyborgOle Ryborg er DR Nyheders korrespondent i EU og har dækket EU siden 1988.
Læs mereMen en sådan udskydelse af brexit kan få stor betydning for det kommende valg til Europa-Parlamentet, der finder sted i slutningen af maj i år.
Udskyde farvel med et årMange har spekuleret i, at man kunne udskyde brexit med blot tre måneder.
På den måde ville det ikke få nogle konsekvenser for valget til Europa-Parlamentet.
De EU-politikere, som vælges i maj, skal nemlig først konstituere sig og tiltræde formelt den 1.
juli.
Men med det indenrigspolitiske kaos, der hersker i britisk politik, kan det meget vel blive sådan, at EU's stats- og regeringschefer nægter at acceptere, at Storbritannien kun forlænger sit EU-medlemskab med tre måneder.
For hvis der ikke ved udgangen af marts er noget klart og sikkert billede af, at brexit-forhandlingerne kan være afsluttet inden 1.
juli, så foretrækker EU-lederne, at man i stedet udskyder den britiske exit med et helt år.
Hvis en brexit-aftale så skulle falde på plads tidligere, kan Storbritannien naturligvis forlade EU hurtigere.
Men fordelen ved at lave en étårig udskydelse af den britiske EU-exit er, at man slipper for EU-topmøder hvert kvartal, hvor brexit vil komme til at dominere.
Den britiske premierminister, Theresa May, kan blive tvunget til at udskrive valg til Europa-Parlamentet, hvis brexit udskydes.
Her ses hun sammen med Europa-Kommissionens formand, Jean-Claude Juncker.
Andre emner på programmetEU-lederne har mange andre emner, som fylder på deres dagsorden, og derfor ønsker de at undgå, at deres EU-topmøder skal være domineret af nye diskussioner om en eventuel udskydelse af brexit.
De 27 EU-lande er i gang med forhandlinger om store reformer af EU's budget, EU's landbrugspolitik, den økonomiske- og monetære union og hele migrationspolitikken.
Det er centrale emner for de 27 lande, som bliver i EU – og det er diskussioner, de ikke ønsker overskygget af løbende diskussioner om, hvordan EU skal stille sig over for Theresa Mays indenrigspolitiske problemer med brexit.
Hvis Theresa May beder om en udskydelse af brexit – uden at en brexit-aftale reelt er faldet på plads og klar til godkendelse i det britiske parlament ved udgangen af marts – så vil EU formentlig acceptere en udskydelse af brexit med et år.
Til gengæld vil Storbritannien så være tvunget til at afholde et valg til Europa-Parlamentet i maj måned – præcis som alle øvrige EU-lande.
Læs også:Alle taler om 'backstop': Men hvorfor skaber det så meget debat?
Folk har ret til at stemmeEn udskydelse af brexit vil betyde, at der skal vælges samme antal medlemmer af Europa-Parlamentet som i dag.
Det vil sige 751.
Af dem skal 73 vælges i Storbritannien.
I Danmark vil der skulle vælges 13 medlemmer af Europa-Parlamentet – ikke 14, som ellers er forventningen i dag.
Der er flere årsager til, at EU-landene forventes at kræve en udskydelse af brexit med et helt år.
Dels er der den rent demokratiske, at op imod fire millioner borgere – EU-borgere i Storbritannien og briter, som bor i EU-landene – faktisk har ret til at stemme ved valget til Europa-Parlamentet, så længe Storbritannien formelt er med i EU.
Så hvis man eksempelvis udskød brexit til 1.
juli – men uden at være sikker på, at Storbritannien ville være ude af EU på det tidspunkt, og man så efterfølgende må udskyde Brexit yderligere - så har man ulovligt frataget fire millioner EU-borgere stemmeretten.
Det ville uden tvivl føre til klager om traktatbrud ved EU-Domstolen, og en sådan sag ønsker EU-landene ikke.
Så alene af den grund forventes landene at kræve, at der skal afholdes valg til Europa-Parlamentet i Storbritannien, hvis brexit udskydes.
Hvis briterne igen skal til parlamentsvalg, skal de vælge 73 politikere.
Europa-Parlamentet er presset på tidEt andet argument for, at Storbritannien bliver tvunget til at afholde et valg til Europa-Parlamentet, er mere praktisk og juridisk.
Brexit-skilsmisseaftalen mellem EU og Storbritannien skal godkendes i det britiske parlament og i Europa-Parlamentet, inden den rent juridisk kan træde i kraft.
Den 18.
april har europaparlamentarikerne deres sidste mødedag inden valget.
Og hvis man ændrer i den nuværende skilsmisseaftale mellem EU og Storbritannien, og Europa-Parlamentet skal nå at godkende en ny aftale, så skal det formentlig ske ved en afstemning den 16.
eller 17.
april.
Ellers vil en ny aftale ikke være trådt i kraft inden den 1.
juli, hvor et nyt Europa-Parlament begynder sit arbejde.
Hvis EU og Storbritannien ikke er klar med en brexit-aftale inden den oprindelige exit-dato den 29.
marts, er det svært at se, at der vil være en aftale parat til godkendelse den 16.
eller 17.
april.
Kort tid i stolenDet er selvfølgelig muligt, at brexit-forhandlingerne ender med at blive afsluttet i slutningen af marts, og at man derfor ønsker at udskyde brexit med et par måneder af rent praktiske og tekniske årsager.
Så vil en kort udskydelse af brexit være mulig.
Men hvis Storbritannien beder om en udskydelse af brexit på et tidspunkt, hvor der er den mindste uklarhed om, hvad forhandlingerne ender med, vil en brexit-forsinkelse formentlig også være ensbetydende med, at der kommer et valg til Europa-Parlamentet i Storbritannien i maj.
Også selv om de briter, som vælges, så kan ende med at skulle forlade Europa-Parlamentet igen mindre end et år senere.
Valget til Europa-Parlamentet finder sted i slutningen af maj i år.
Danskerne skal til stemmeurnerne søndag den 26.
maj.
FacebookTwitterKopier linkEmner:EU|EU-forhold|Europa-Parlamentet|Storbritannien|Theresa May (politiker)




https://www.dr.dk/sporten/haandbold/vm-herrer/landinerne-sendte-sverige-tilbage-over-oeresund-se-broedrenes-aktioner

VM herrerLandin’erne sendte Sverige tilbage over Øresund: Se brødrenes aktioner fra arvefjendeopgøretBåde Niklas og Magnus Landin havde en stor kamp mod Sverige i gårsdagens VM-mellemrundekampe og var afgørende for udfaldet.
Af Frederik Palle24.
jan.
2019 kl.
10.
00Bemærk: artiklen er mere end 30 dage gammelLæs opFem scoringer og 12 redninger fra familien Landin i opgøret mod Sverige.
Både Magnus og Niklas Landin havde derfor en meget afgørende rolle i arvefjendeopgøret om at spille sig i VM-semifinalen.
Læs også:KROGHS KARAKTERER Landin-brødrene styrede Danmark i semifinalenVi har samlet de bedste aktioner mod Sverige fra Landin-familien i den ovenstående video.
Niklas Landin blev kåret til kampens bedste spiller i Boxen, mens DR Sportens håndboldekspert valgte at give topkarakter til Magnus Landin.
Danmark møder Frankrig i VM-semifinalen fredag klokken 17.
30.
FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|Sverige|Håndbold|Jyske Bank Boxen




https://www.dr.dk/nyheder/udland/socialistlederen-maduro-og-oppositionens-unge-haab-kaemper-om-magten-i-venezuela

UdlandSocialistlederen Maduro og oppositionens unge håb kæmper om magten i VenezuelaMilitæret kommer til at spille en markant rolle i slaget om præsidentposten, lyder vurderingen fra DR's korrespondent i Sydamerika.
Juan Guaidó var et relativt ukendt navn i venezuelansk politik, indtil han tidligere på måneden blev leder i landets parlament.
Af Thomas Jorsal24.
jan.
2019 kl.
08.
44 | opdateret 29.
jan.
2019 kl.
11.
53Bemærk: artiklen er mere end 30 dage gammelLæs opSent onsdag tog det venezuelanske drama en ny drejning, da oppositionslederen, Juan Guaidó, erklærede sig selv for midlertidig præsident.
En post, den socialistiske leder Nicolás Maduro officielt sidder på.
- Jeg sværger at overtage alle beføjelser fra præsidentembedet og sikre en ende på denne tilranelse af magten, lød det fra Guaidó, da han afsagde en symbolsk ed foran de tusindvis af fremmødte.
Juan Guaidó var et relativt ukendt navn i venezuelansk politik, indtil han tidligere på måneden blev leder af landets parlament.
Her har oppositionen haft flertal siden 2015, men præsident Maduro har lukket ned for parlamentets handlekraft ved at oprette en ny enhed, der reelt fungerer som lovgivende magt.
Guaidós selvudnævnelse har skabt fornyet håb hos oppositionen, der længe har været splittet.
USA, Danmark og en række andre vestlige lande var hurtige til at bakke op om Guaidó som ny præsident i Venezuela.
- Danmark støtter de legitime demokratisk valgte institutioner - ikke mindst den lovgivende forsamling og dermed Juan Guaidó, skrev udenrigsminister Anders Samuelsen igår på Twitter.
Læs også:Sydamerikanske ledere tager varmt imod forsøg på magtovertagelse i VenezuelaDet samme har flere lande i regionen blandt andre Brasilien og Argentina, der hungrer efter en løsning på problemerne i Venezuela, der smitter af på nabolandene.
Titusindvis af venezuelanere er blandt andet flygtet til Brasilien.
Juan Guaidó, der er leder af det venezuelanske parlament, erklærede sig selv ny præsident i Venezuela igår.
Det er kun en måned siden, han blev leder af parlamentet.
 Landets officielle præsident, Nicolás Maduro beskyldte USA for at spille en afgørende rolle gårsdagens udvikling.
Han udviste efterfølgende amerikanske diplomater.
 Tusindvis var samlet, da Juan Guaidó udnævnte sig selv til præsident.
1 / 3Juan Guaidó, der er leder af det venezuelanske parlament, erklærede sig selv ny præsident i Venezuela igår.
Det er kun en måned siden, han blev leder af parlamentet.
1 / 3Landets officielle præsident, Nicolás Maduro beskyldte USA for at spille en afgørende rolle gårsdagens udvikling.
Han udviste efterfølgende amerikanske diplomater.
2 / 3Tusindvis var samlet, da Juan Guaidó udnævnte sig selv til præsident.
3 / 3Skrantende system under MaduroNicolás Maduro overtog magten, da Hugo Chavez døde i 2013.
Maduros regeringstid har været præget af en økonomi i ruiner, noget der skabt omfattende uro i befolkningen.
Det økonomiske kaos har skabt mangel på helt basale dagligvarer som toiletpapir, ligesom inflationen ramte 1.
300.
000 procent i november.
Usikkerheden i landet har udløst voldsomme demonstrationer i landet, og omkring tre millioner mennesker er flygtet til nabolande som Colombia og Brasilien.
Men Maduro har vedholdende skubbet skylden for landets ustabilitet over på andre parter – særligt USA.
Gårsdagens begivenheder er ingen undtagelse.
Her beskyldte han USA for at prøve at styre Venezuela fra Washington D.
C.
- Vi har haft nok indblanding.
Her i landet er der altså en ting, vi kalder ære, for fanden!
Hvem er reelt præsident?
Med den seneste udvikling kan det godt virke uklart, hvem der reelt er Venezuelas præsident.
Mens det stadig officielt er Nicolás Maduro, er det ikke umuligt, at Guaidó kan presse Maduro til at udskrive nyt valg.
I dette spil om magten udgør militæret en afgørende rolle, fortæller DR Nyheders korrespondent i Sydamerika, Kristian Almblad.
- Det er fuldstændig afgørende, hvad der kommer til at ske i den venezuelanske hær.
De har været ude og sige, at de fortsat støtter Maduro, men man må forestille sig, at der foregår et eller andet inde i militæret, siden vi ser de her ting i Venezuela.
Forleden så vi et mislykket kupforsøg, hvor militærfolk angreb deres egne, siger han.
USA, der er et af de lande, der bakker op om Guaidó, er også opmærksom på militærets rolle i Venezuela.
Den amerikanske vicepræsident, Mike Pence, var således hurtig til at opfordre det venezuelanske militær til at beskytte landets borgere og bakke op om den demokratiske proces.
FacebookTwitterKopier linkEmner:Anders Samuelsen (politiker)|Mike Pence (politiker)|Venezuela|Militær|Twitter




https://www.dr.dk/sporten/fodbold/real-madrid-omsaetter-igen-mest-i-europaeisk-fodbold

FodboldReal Madrid omsætter igen for mest i europæisk fodboldSpaniens to fodboldgiganter havde i sidste sæson den højeste omsætning ifølge Deloittes årlige rangliste.
Real Madrid omsatte for mere end 750 millioner euro 2017/2018.
24.
jan.
2019 kl.
08.
49Bemærk: artiklen er mere end 30 dage gammelLæs opManchester United må se sig passeret af både Real Madrid og FC Barcelona på den årlige liste over europæiske fodboldklubber med den største omsætning i sæsonen 2017/18.
Top ti domineres af den engelske Premier League, som primært i kraft af meget større tv-indtægter end andre ligaer har seks hold med.
Champions League-vinderne fra Real Madrid er ny nummer ét med samlede indtægter på 750,9 millioner euro.
Det er første gang, at en klub har en omsætning højere end trekvart milliard euro på listen, som revisionsfirmaet Deloitte står bag.
Rangeringen er baseret på klubbernes indtægter fra kommercielle aftaler, tv-rettigheder og kampdage.
Barcelona er nummer toFC Barcelona er nummer to med 690,4 millioner euro, mens Manchester United, der har toppet listen de to foregående år, er på tredjepladsen med 666 millioner euro.
Dan Jones, der har ansvaret for Deloittes "Football Money League", konstaterer, at opturen for europæisk fodbold økonomisk fortsætter.
- Vi har set Real Madrid slå rekorder ved at blive den første klub til at bryde milepælen på trekvart milliard euro og den første til for 12.
gang at toppe Money League, siger han.
Klubber med største indtægteHer er de enkelte klubbers indtægter ifølge revisionsfirmaet Deloitte.
Alle tal er afrundet til millioner euro.
1.
Real Madrid (Spanien) 751.
2.
Barcelona (Spanien) 690.
3.
Manchester United (England) 666.
4.
Bayern München (Tyskland) 629.
5.
Manchester City (England) 568.
6.
Paris Saint-Germain (Frankrig) 542.
7.
Liverpool (England) 514.
8.
Chelsea (England) 506.
9.
Arsenal (England) 439.
10.
Tottenham Hotspur (England) 42811.
Juventus (Italien) 395.
12.
Borussia Dortmund (Tyskland) 317.
13.
Atlético Madrid (Spanien) 304.
14.
Inter (Italien) 281.
15.
Roma (Italien) 250.
16.
Schalke 04 (Tyskland) 244.
17.
Everton (England) 213.
18.
Milan (Italien) 208.
19.
Newcastle (England) 202.
20.
West Ham United (England) 198.
Kilde: Deloitte Football Money League.
Manchester United har ligget øverst ti gange, men klubben har i flere sæsoner haft svært ved at klare sig i Champions League, som udløser store indtægter, jo længere frem i turneringen en klub kommer.
I sæsonen 2017/18 blev United slået ud inden kvartfinalerne.
Liverpool nåede derimod frem til finalen i den fineste europæiske klubturnering, og det var med til at hæve klubbens omsætning med næsten 110 millioner euro.
De øvrige klubber i top ti er Bayern München, Manchester City, Paris Saint-Germain, Chelsea, Arsenal og Tottenham.
Læs også:Real Madrid vinder VM for klubholdJuventus glider ned på en 11.
-plads.
Det er første gang, i de 22 år Deloitte har lavet listen, at Italien ikke har en klub blandt de ti første.
Længere ned i tabellen optræder yderligere tre Premier League-klubber - Everton, West Ham og Newcastle.
Sammenlagt havde de 20 klubber på listen indtægter på 8,3 milliarder euro (62 milliarder kroner).
Det er en stigning på seks procent og ny rekord.
/ritzau/FacebookTwitterKopier linkEmner:FC Barcelona|Paris Saint-Germain|Fodbold|Økonomi|Spanien




https://www.dr.dk/nyheder/penge/kan-blive-straffet-haardere-end-stein-bagger-i-dag-falder-hammeren-i-stor

PengeKan blive straffet hårdere end Stein Bagger: I dag falder hammeren i stor erhvervsskandaleBagmandspolitiet kræver op mod 12 års fængsel til svindeltiltalt Hesalight-direktør.
(Arkiv) Den 47-årige Lars Nørholt med bopæl i Schweiz anklages af Bagmandspolitiet for bedrageri, dokumentfalsk, mandatsvig, skyldnersvig og momssvig.
Af Mathias Sommer24.
jan.
2019 kl.
08.
00Bemærk: artiklen er mere end 30 dage gammelLæs opI dag afgøres én af de største erhvervsskandaler i nyere tid ved Retten i Roskilde.
Her er den 47-årige forretningsmand Lars Nørholt anklaget for omfattende svindel i sit fallerede lampe-selskab, Hesalight.
Søik, også kendt som Bagmandspolitiet, har præsenteret en palette af anklagepunkter mod Lars Nørholt, som skal have gjort sig skyldig i mandatsvig, dokumentfalsk, skyldnersvig og momsunddragelse.
Centralt i anklageskriftet er en vildledning af en række investorer herunder pensionsselskaberne Pensam og Pensiondanmark, som i 2014 og 2015 overførte i alt 562 millioner kroner til Hesalight i den tro, at det var en god forretning.
Men ifølge anklagen havde Nørholt forfalsket kontrakter, årsrapporter og skriftlige aftaler, og dermed ført investorkredsen bag lyset.
Op mod 12 års fængselI 2016 gik Hesalight konkurs, og ifølge Bagmandspolitiet var en stor del af investorkredsens penge havnet i lommen på Lars Nørholt.
Politiet har beslaglagt værdier for 63,3 millioner kroner hos Lars Nørholt herunder tre ejendomme på Mallorca.
Søik kræver Lars Nørholt fængslet i mindst otte år.
Til sammenligning fik Stein Bagger i 2009 syv års fængsel for svindel i IT-Factory-sagen.
Søik mener desuden, at retten bør tage den sjældent anvendte paragraf 88 i brug.
Den gør det muligt at straffe hårdere, hvis der er begået flere lovovertrædelser.
Det kan medføre, at halvdelen af strafudmålingen lægges oveni.
Dermed kan straffen løbe op i 12 års fængsel.
- Investorerne er blevet vildledt ved, at man indregnede kontrakterne i regnskaberne, og tiltalte var klar over, at de blev uretmæssigt indregnet, lød det blandt andet fra specialanklager hos Søik Jørn Thostrup i sine afsluttende bemærkninger i retssagen, som startede i september.
Bagmandspolitiet kræver desuden, at Lars Nørholt får en tillægsbøde på 17 millioner kroner for svindel med momsindberetninger i det Nørholt-ejede selskab Bogholderiafdelingen APS.
Lars Nørholt nægter sig skyldig i alle anklager.
Lampefesten, der endte milliontabLars Nørholt stiftede i 2009 det sjællandske lampe-firma Hesalight.
Firmaet solgte løsninger med LED-belysning, hvor kunderne betalte for lamperne, efterhånden som de gav besparelser på elregningen.
Men sådan et forretningskoncept krævede stor kapital, fordi indtjeningen skulle hentes fremme i tid.
Ifølge Lars Nørholt var ordrebogen fuld.
Men der manglede penge til at finansiere væksten.
Derfor gik Lars Nørholt i 2014 tiggergang hos investorkredsen, der gav Hesalight et obligationslån på 562 millioner kroner.
Fra starten af 2016 rullede afsløringerne, da flere store virksomheder som A.
P.
Møller-Mærsk, Arla og Novo Nordisk afviste at være nøglekunder hos Hesalight, hvilket ellers havde fremgået af materialet, som blev vist frem for investorgruppen.
Siden er sagen vokset til en af de største erhvervsskandaler i nyere tid og afgøres i dag ved byretten i Roskilde.
Dommen ventes at falde klokken 13:00.
Kurator Henrik Selchau Poulsen har på vegne af kreditorerne sagsøgt den tidligere ledelse og Hesalight-revisor for 200 millioner kroner.
Den sag er berammet til at begynde i efteråret.
Det kræver politiet konfiskeret:•12,4 millioner kroner hos Lars Nørholt.
•14,3 millioner kroner hos det spanske selskab Nordic Development Investment SL.
Herunder:•Ejendom: Calle Picasso 4, Mallorca, Spanien•Ejendom: Calle Picasso 6, Mallorca, Spanien•Desuden 36,6 millioner kroner hos Lars Nørholt og hustru herunder:•Ejendom: Avenida Gabriel Roca 37, Mallorca.
Spanien•Kilde: Anklageskriftet.
FacebookTwitterKopier linkEmner:Lars Nørholt (erhvervsleder)|Stein Bagger (erhvervsleder)|Økonomisk kriminalitet|Mallorca|IT Factory




https://www.dr.dk/sporten/tennis/osaka-og-kvitova-skal-foerste-gang-spille-australian-open-finale

TennisOsaka og Kvitova skal for første gang spille Australian Open-finale Naomi Osaka blev klar til finalen ved Australian Open med en sejr i tre forrygende sæt over Karolína Plísková.
Naomi Osaka er klar til sin anden grand slam-finale på under et år.
24.
jan.
2019 kl.
09.
42Bemærk: artiklen er mere end 30 dage gammelLæs opFor anden gang i karrieren er japanske Naomi Osaka klar til finalen i en grand slam-turnering.
Og for anden gang i træk.
Torsdag morgen dansk tid spillede hun sig videre fra semifinaleopgøret mod Karolína Plísková med 6-2, 4-6, 6-4 og forhindrede dermed en rent tjekkisk finale.
Nogle timer forinden havde Petra Kvitova nemlig spillet sig til finalen med en suveræn sejr i to sæt over amerikaneren Danielle Collins.
21-årige Osaka blev sat på en hård prøve mod den fem år ældre tjekke, og begge spillere leverede underholdende tennis i størstedelen af kampen.
Blå bog - OsakaNavn: Naomi OsakaNationalitet: JapanFødselsdato: 16.
oktober 1997 (21 år)Verdensranglisteplacering: FireGrand slam-titler: US Open 2018Præmiepenge: 7.
682.
862 millioner dollar (cirka 50,4 millioner kroner)Kilde: WTA- Jeg har spillet mod hende flere gange, og hun har vundet flere gange, end jeg har, så jeg forventede en hård kamp, siger Osaka på banen efter sejren.
- På en eller anden måde klarede jeg mig igennem, så jeg går ud fra, at det var erfaringen (fra US Open-sejren, red.
), der slog til, siger hun.
På grund af det cirka 40 grader varme vejr i Melbourne var taget på hovedanlægget Rod Laver Arena kørt på.
Det gjorde det muligt for spillerne at gennemføre kampen, mens kampene på en række af de øvrige baner var sat på pause.
I første sæt gik det bedst for Osaka, der i 2018 strøg til tops i US Open med en dramatisk finalesejr over Serena Williams.
Osaka brød Plísková to gange i første sæt og afgav ikke en eneste breakbold.
Tjekken meldte sig for alvor ind i opgøret i andet sæt.
Læs også:Missede fire matchbolde: Serena Williams er ude af Australian OpenSyvendeseedede Plísková holdt antallet af uprovokerede fejl på et minimum og tvang Osaka til at arbejde stenhårdt for hvert eneste point.
Et afgørende servegennembrud ved stillingen 5-4 i Plískovás favør blev afgørende.
Tjekken sikrede sig sættet på den første sætbold.
Spillerne diskede op med tennis på et højt niveau i tredje og afgørende sæt.
Osaka afværgede tre breakbolde og brød derefter Plísková til 2-1.
Tjekken havde selv en mulighed for at bryde tilbage lidt senere, men Osaka holdt fast.
På sin første matchbold diskede hun op med et servees.
Bolden blev dømt ude, men videosystemet hawk-eye ændrede dommen og bookede en japansk finalebillet.
Kvitova bankede amerikanerLigeledes vandt ottendeseedede Petra Kvitova i to sæt mod den useedede amerikaner Danielle Collins i den første af dagens to semifinaler.
Collins havde tidligere i turneringen gjort det af med den russiske stjerne Maria Sharapova, men mod Kvitova endte eventyret for amerikaneren, der tabte 5-7, 0-6.
Hun bragte sig ellers i en fordelagtig position i første sæt, da hun ved stillingen 2-2 brød Kvitovas serv.
Men tjekken svarede igen ved at bryde Collins.
Derefter fulgtes spillerne til stillingen 6-6.
I tiebreaken var Kvitova overlegen og tillod kun Collins at få to point.
Blå bog - KvitovaNavn: Petra KvitovaNationalitet: TjekkietFødselsdato: 8.
marts 1990 (28 år)Verdensranglisteplacering: SeksGrand slam-sejre: Wimbledon i 2011 og 2014Præmiepenge: 27.
496.
787 millioner dollar (Cirka 180,5 millioner kroner)Kilde: WTAHen mod slutningen af sættet blev spillet afbrudt, mens taget på Rod Laver Arena blev lukket, fordi temperaturen passerede 36 grader.
Afbrydelsen lod til at gavne Kvitova og forstyrre Collins.
- Jeg var nok mere tilfreds end tilskuerne, da taget lukkede.
Jeg nyder at spille indendørs, og jeg tror, at det hjalp mig en smule, siger Kvitova ifølge AFP.
I andet sæt var amerikaneren chanceløs, efter at hun tabte sit første serveparti.
Kvitova gjorde rent bord og vandt sættet 6-0.
Petra Kvitova slog amerikaneren Danielle Collins og er klar til sin første finale ved Australian Open.
Det er første gang, at Petra Kvitova når så langt i Melbourne.
I 2011 og igen i 2014 vandt hun Wimbledon.
Petra Kvitova vandt som opvarmning til Australian Open en turnering i Sydney.
Torsdagens sejr var hendes 11.
i træk.
Triumferer hun i finalen, rykker hun op som nummer et på verdensranglisten i stedet for rumæneren Simona Halep.
/ritzau/FacebookTwitterKopier linkEmner:Karolina Pliskova (tennisspiller)|Maria Sharapova (tennisspiller)|Osaka|Tennis|Australian Open




https://www.dr.dk/nyheder/penge/overblik-saadan-gik-lysfirma-fra-solstraalehistorie-til-erhvervsskandale

PengeOverblik: Sådan gik lysfirma fra solstrålehistorie til erhvervsskandaleEn halv milliard kroner kan være tabt i stor erhvervsskandale.
Erhvervsskandalen i Hesalight er en af de værste i nyere tid.
Blandt andre Pensam, Pensiondanmark og IKEA har tabt over en halv milliard kroner.
Anklagemyndigheden har beslaglagt værdier for 61 millioner kroner hos Lars Nørholt, der risikerer lang fængselsstraf.
(© Creative Commons (CC))Af Mathias Sommer24.
jan.
2019 kl.
08.
00Bemærk: artiklen er mere end 30 dage gammelLæs opDen fallerede direktør Lars Nørholt risikerer op mod 12 års fængsel for en række lovovertrædelser i sin virksomhed Hesalight.
Det sjællandske lysfirma blev fremhævet som en dansk succeshistorie.
En vækstkomet, som tidligere statsminister Helle Thorning-Schmidt i 2013 fremhævede i folketingssalen.
Men få år senere gik virksomheden konkurs.
Selskabets konti var tømt og en række investorer stod tilbage med lange næser, efter de var blevet lokket til at overføre over en halv milliard kroner til Lars Nørholts virksomhed.
Få historien om den skandaleramte LED-virksomhed, Hesalight, her:2014-2015: Hesalight får obligationslånEn investorkreds, der blandt andre tæller Pensam og Pensiondanmark, giver den fremadstormende erhvervssucces Hesalight et obligationslån på 562 millioner kroner.
Lars Nørholt præsenterer over for investorkredsen en række urigtige oplysninger.
Blandt andet falske årsrapporter, hvor der blandt andet var indtægtsført urigtige ordrer, skriver Bagmandspolitiet i sit anklageskrift.
2015: Store tab til pensionsselskaberPensam, som leverer arbejdsmarkedspensioner til Foas faggrupper, indbetaler mellem den 12.
december 2014 og den 11.
september 2015 262,5 millioner kroner til Hesalight.
Over to gange indbetaler Captar AG, som er Ikeas investringsgren 185 millioner kroner.
Det kundeejede pensionsselskab PensionDanmark indbetaler 52,5 millioner kroner til Hesalight.
Marts 2016: Novo og Arla ikke nøglekunderStore koncerner som Novo Nordisk og Arla afviser at have handlet hos Hesalight, som ellers kalder dem nøglekunder i obligationsmaterialet, som præsenteres for investorkredsen.
Også Hesalights revisor er blevet snydt af forfalskede kontrakter, mener Bagmandspolitiet.
Maj 2016: Regnskaber dumpesDagbladet Børsen skriver kritisk om Hesalights salgsmateriale, og den 13.
maj 2016 dumper Erhvervsstyrelsen Hesalights regnskaber og kræver nye.
De nye regnskaber viser, at LED-selskabet slet ikke er en succes, men til gengæld er i stor pengemangel.
Juni 2014 - oktober 2016: Overfører 61,4 mio.
til sig selvHesalights administrererende direktør Lars Nørholt har i strid med investoraftalen udbetalt lån og udbytter til selskaber kontrolleret af ham selv.
Fra juni 2014 til oktober 2016 modtager Lars Nørholt ud over sin løn og andre goder fra Hesalight 61,4 millioner kroner fra sit selskab.
De indbetales på Lars Nørholts egen konto og en fællskonto, han deler med sin hustru.
September 2016: Kræver penge tilbageInvestorerne kræver lån og renter for 750 millioner kroner tilbagebetalt.
18.
november 2016: Hesalight går konkursHesalight går konkurs.
Bagmandspolitiet ransager selskabets hovedkontor og andre adresser.
Lars Nørholt bliver sigtet for blandt andet mandatsvig, skyldnersvig, momssvig og dokumentfalsk.
2015-2016: Momssvig for 17,2 millioner kronerIfølge Bagmandspolitiet har Lars Nørholt og bogholderiet indgivet forkerte oplysninger til Skat, hvorved det offentlige er blevet snydt for 17,2 millioner kroner i moms.
Februar 2017: Nørholt går konkursSkifteretten erklærer Lars Nørholt personligt konkurs, ligesom alle selskaber kontrolleret af Nørholt senere lider samme skæbne.
Disse er Hesalight Holding, Nørholt Holding og Bogholderiafdelingen Aps.
Sidstnævnte har ifølge politiet indberettet urigtige momstilsvar.
Kurator for Hesalight sagsøger på vegne af kreditorerne Hesalights ledelse og revisor for 200 millioner kroner.
April 2018: Kræver op mod 12 års fængselStatsadvokaten for Særlig Økonomisk og International Kriminalitet (Søik) rejser tiltale mod Lars Nørholt.
Han er tiltalt for blandt andet dokumentfalsk, mandatsvig, skyldnersvig og momsunderdragelse.
Søik lægger op til en ubetinget fængselsstraf på mindst otte år.
Til sammenligning fik Stein Bagger i 2009 syv års fængsel for svindel i IT-Factory-sagen.
Anklagemyndigheden mener desuden, at dommeren bør tage paragraf 88 i brug, som gør det muligt at straffe hårdere, hvis der er begået flere lovovertrædelser.
Det kan medføre, at halvdelen af strafudmålingen lægges oveni: Altså kan straffen ende med op mod 12 års fængsel.
Lars Nørholt nægter sig skyldig.
FacebookTwitterKopier linkEmner:Helle Thorning-Schmidt (politiker)|Lars Nørholt (erhvervsleder)|Økonomisk kriminalitet|Kriminalitet|PensionDanmark




https://www.dr.dk/nyheder/indland/kritik-af-kontrol-med-dyrevelfaerd-grove-overtraedelser-registreres-ikke

DyretransporterSe temaIndlandKritik af kontrol med dyrevelfærd: Grove overtrædelser registreres ikkeSelvom tusindvis af grise dør i forbindelse med transporten, har Fødevarestyrelsen kun indgivet to politianmeldelser på tre år.
Det er ulovligt at sende grise ud på lange ture i lastbiler, hvis de ikke er egnet til transport (ARKIV).
Af Lars Munck Rasmussen24.
jan.
2019 kl.
08.
34 | opdateret 25.
jan.
2019 kl.
09.
04Bemærk: artiklen er mere end 30 dage gammelLæs opTusindvis af grise dør eller må aflives, fordi de ikke er egnet til at blive sendt ud på lange dyretransporter over otte timer.
Alligevel uddeler fødevarestyrelsens kontrollanter sjældent sanktioner til transportørerne i form af indskærpelser, bøder eller politianmeldelser.
Og det møder kritik fra såvel Dyrenes Beskyttelse som flere politikere.
- Det virker som om, der slet ikke er overensstemmelse med det store antal døde dyr, og det som er registreret i Fødevarestyrelsens årsrapport.
Det er grænsende til en katastrofe, hvis ikke vi kan stole på de tal, som Fødevarestyrelsen oplyser, siger direktør for Dyrenes Beskyttelse, Britta Riis.
I 2017 døde knap 8000 grise i forbindelse med den korte transport fra landmanden til de samlesteder, hvor de skulle omlæsses til de lange dyretransporter ned gennem Europa.
Samme år registrerede Fødevarestyrelsens Videncenter for Dyrevelfærd 15 indskærpelser og nul politianmeldelser.
Dyrene betaler prisenI årene 2015, 2016 og 2017 har Fødevarestyrelsens kontrollanter kun indgivet to politianmeldelser, selvom mellem 8000 og 9000 grise er døde af sig selv eller er blevet aflivet i forbindelse med den korte transport til samlestederne.
Fakta om svine-eksport i DanmarkI 2017 blev der produceret ca.
31,7 millioner grise i Danmark.
Hovedparten (14,1 millioner) var smågrise, der blev eksporteret levende til opfedning i udlandet.
9,4 millioner grise endte på lange transporter over otte timer.
Smågrisene transporteres på lastbiler med plads til 5-600 dyr ad gangen.
Det anslås, at der årligt afgår omkring 28.
000 grisetransporter fra Danmark.
Fødevarestyrelsen skriver på sin hjemmeside, at årsrapporterne 'måler temperaturen på dyrevelfærd i Danmark, og rapporterer om specifikke problematikker'.
Rapporterne er et centralt redskab for Fødevarestyrelsen, der bruger dem til at identificere eventuelle problemer med dyrevelfærd og efterfølgende lave målrettede kontrol kampagner.
Hvis ikke tallene bliver registreret, er det svært for os politikere at målrette, hvor vi i skal gribe indRasmus Vestergaard Madsen, EnhedslistenIntet overblikOg det er en lige så vigtig rapport for politikerne, lyder det fra Enhedslistens dyrevelfærdsordfører, Rasmus Vestergaard Madsen.
- Hvis ikke tallene bliver registreret, er det svært for os politikere at målrette, hvor vi skal øge kontrollen, hvor vi skal øge strafniveauerne, og hvor vi i det hele taget skal gribe ind, siger han og uddyber:- Lige nu er det jo dyrene, der kommer til at betale prisen, fordi vi ikke har det klare overblik over, hvor det går galt.
Fødevarestyrelsens tilsyneladende mangelfulde registrering møder også kritik hos socialdemokraternes Dyrevelfærdsordfører, Simon Kollerup, der opfordrer Miljø- og Fødevareministeren til at sikre sig, at Fødevarestyrelsen leverer korrekte oplysninger til Folketinget.
- Det er meget vigtige rapporter i det arbejde, vi som politikere skal lave, men hvis ikke man kan regne med dem, hvad er det så værd at sidde at bladre i dem, spørger Simon Kollerup.
Grov dyreværnssag manglerAt Fødevarestyrelsen har problemer med korrekt registrering af grove dyreværnssager i forbindelse med grisetransport til samlestederne, antyder oplysninger fra det uafhængige og uvildige organ Det Veterinære Sundhedsråd.
Rådet udtaler sig om veterinære spørgsmål på begæring af en offentlig myndighed som for eksempel Fødevarestyrelsen eller politiet i forbindelse med forberedelse af straffesager.
Det Veterinære Sundhedsråd udtaler sig blandt andet om en grov dyreværnssag fra år 2016, der ikke optræder i Fødevarestyrelsens Dyrevelfærdsrapport fra 2017, som ellers netop omhandler sager fra det forgangne før.
Sagen handler om en transport af 821 grise fra Sjælland til Polen.
I alt 48 grise var allerede ved ankomsten til samlestalden i Danmark døde eller måtte aflives, da de var ude af stand til at gå af vognen.
Men i Fødevarestyrelsens velfærdsrapport omtales sagen ikke med et ord.
Det år beskrives kun en enkelt politianmeldelse, der handler om otte grise med brok.
43 grise blev aflivetEn anden politisag fra Midt- og Vestjylland i november 2015 omtales heller ikke i Velfærdsrapporten.
I forbindelse med en kontrol på et samlested for svin blev 43 grise af Fødevarestyrelsens dyrlæge på stedet erklæret uegnet til transport og skulle derfor aflives.
Ifølge Det Veterinære Sundhedsråd blev aflivningen foretaget af to ansatte i samlestalden, ”der henholdsvis først skød flere grise og efterfølgende afblødte dem samt skød med en boltpistol, der flere gange ikke virkede effektivt, ligesom grisene ikke blev fastholdt passende, hvorved flere blev ramt på må og få i hovedregionen eller øvrige kropsdele.
”Rådet konkluderer, at grisene ”har været udsat for en høj grad af lidelse, smerte, angst og væsentlig ulempe, ligesom de ikke har været behandlet omsorgsfuldt, og det ved den beskrevne fremgangsmåde ikke er sikret, at dyrene er blevet aflivet så hurtigt og smertefrit som muligt.
”Fødevarestyrelsen erkender fejlNetop sagens grovhed betød, at politiet rejste en straffesag, men selve politianmeldelsen blev altså ikke noteret i Fødevarestyrelsens velfærdsrapport.
Og det ryster direktøren i Dyrenes Beskyttelse.
- Vi bliver nødt til at have tillid til de myndigheder, som skal varetage kontrollen af de love og regler, vi har i Danmark, så det er et kæmpe problem, hvis vi ikke kan have tillid til de tal, som Fødevarestyrelsens opgiver, siger Direktør i Dyrenes Beskyttelse, Bitta Riis.
Fødevarestyrelsen skriver i et skriftligt svar til DR at "Det ikke kan udelukkes, at der kan være enkelte registreringsfejl.
"Efter at DR har bragt sagen til Fødevarestyrelsens kendskab, har myndigheden fundet ud af, at et ukendt antal overtrædelser ikke er blevet sanktioneret gennem årene.
Myndigheden understreger, at ikke alle tilfælde, hvor en gris af Fødevarestyrelsens dyrlæger vurderes til at være uegnet til transport, nødvendigvis skal udløse en sanktion.
'Dog giver den store forskel på antal døde dyr og sanktioner os en formodning om, at vi burde have sanktioneret i flere tilfælde', lyder det i et skriftligt svar fra Fødevarestyrelsen.
Fødevarestyrelsens direktion har nu indskærpet overfor myndighedens regionale veterinærenheder, at de skal sanktionere, når de finder overtrædelser i forbindelse med kontrollen på samlestederne.
Hvad sker der på samlestederne for grise?
•Der findes 26 godkendte samlesteder for Svin i Danmark.
•Grisene opholder sig typisk mellem en og to timer på samlestedet, inden de transporteres til modtagerlandet.
•Samlestedet eller samlestalden, som den også kaldes, minimerer risikoen for spredning af smitsomme sygdomme mellem eksportvogne og besætninger, ved at dyrenes aflæsses på den ene side af samlestalden og føres direkte ud til eksportvognen i den anden ende.
•En dyrlæge syner samtlige dyr, der ankommer fra landmanden.
Hun kigger for eksempel efter tegn på smitsomme sygdomme og sorterer dyr fra, som ikke vurderes til at være egnet til videre transport.
De aflives og sendes til Daka, hvor de forarbejdes til blandt andet animalsk dyrefoder og råstof for produktion af biodiesel.
•Dyrlægen har mulighed for at udstede påbud eller indskærpelser til transportører, der medtager grise, der ikke er egnet til transport.
For eksempel hvis dyrene har skader som halebid, er halt eller har hjernehindebetændelse.
•Er der døde dyr på lastbilerne, kan det være en overtrædelse af dyreværnsloven.
Vurderer dyrlægen, at grisene er døde af for eksempel overbelægning eller iltmangel under transporten, vil det typisk udløse en politianmeldelse til transportøren.
Opdateret: Et årstal er rettet.
FacebookTwitterKopier linkEmner:Fødevarestyrelsen|Dyrenes Beskyttelse|Dyr|Simon Kollerup (politiker)|Jylland




https://www.dr.dk/sporten/haandbold/vm-herrer/unge-landin-fik-jubilaeumstale-af-bror-efter-storkamp

VM herrerUnge Landin fik jubilæumstale af bror efter storkampJubilaren Magnus Landin kalder det en forløsning, at Danmark fredag spiller semifinale ved VM.
Magnus Landin spillede mod Sverige sin landskamp nummer 50.
Af Michael Sten Jensen i Lyon24.
jan.
2019 kl.
07.
10Bemærk: artiklen er mere end 30 dage gammelLæs opNiklas Landin måtte på talerstolen efter kampen mod Sverige.
Sådan er det, når der fejres jubilæer på landsholdet, og denne gang var det selveste lillebror Magnus, der havde gjort sig fortjent til et par ord fra anføreren.
Kampen mod Sverige var nemlig hak nummer 50 i bæltet.
At Magnus Landin så ovenikøbet lige havde brændt sin måske bedste landskamp af gjorde ikke talen fra storebror dårligere timet.
Du kan se brødrene Landins bedste aktioner i klippet her.
Præstationen resulterede da også i en topkarakter fra DR Sportens håndboldekspert, Lars Krogh Jeppesen.
Læs også:KROGHS KARAKTERER Landin-brødrene styrede Danmark i semifinalenDet var dog en smule svært lige at huske, hvad der egentlig blev lagt vægt på i jubilæumstalen fra storebror, lød det efterfølgende fra Magnus Landin.
- Jamen, han sagde en masse positive ting, ja, eller, det er svært at sige.
Det kan jeg faktisk ikke huske, så jeg håber ikke, at Niklas ser det her, lød det med et grin fra den danske fløj.
Forløsning af gå videreTHW Kiel-spilleren, der inden opgøret var den danske spiller med flest minutter i benene under VM, scorede fem mål på fem forsøg i kampen og spillede samtidig en stor rolle i forsvaret.
Det vigtigste for Magnus Landin er dog, at Danmark nu står i en semifinale, hvor Frankrig på fredag venter i Hamborg.
- Det er en forløsning.
Jeg synes også, at det ville være ærgerligt, hvis ikke vi skulle stå i en semifinale, sådan som vi har spillet under slutrunden.
Uanset hvem, vi skulle møde, så ville det blive svært, så det skal nok blive sjovt, lød det fra Magnus Landin.
VM-semifinalen mod Frankrig spilles klokken 17.
30 fredag.
Kampen kan ses på TV2 og kan samtidig følges i LIGA på P3.
FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|TV 2 (tv-kanal)|Frankrig|Håndbold




https://www.dr.dk/nyheder/kultur/film/anmelder-begejstret-vinterbergs-nye-filmtragedie-et-chok-vaere-vidne-til

FilmlandSe temaAf Filmanmelder og vært på FilmlandPer Juul CarlsenFilm og serierAnmelder begejstret for Vinterbergs nye filmtragedie: 'Et chok at være vidne til''Kursk' er en medrivende actionthriller, mener anmelder om Thomas Vinterbergs nyeste film.
- Der er noget nærmest perverst ved at se en mand blive gift og erklære sin evige kærlighed til sin kone ved en stor, hjertevarm fest med venner og kolleger, for derefter at blive ignoreret af mennesker, der ikke vil se fremmede soldater rode med deres legetøj.
(© Mika Cotellon/UIP)24.
jan.
2019 kl.
10.
09Bemærk: artiklen er mere end 30 dage gammelLæs opVi har set det så mange gange på film.
Faktisk handler de fleste fortællinger om det – om mennesker, som på en eller anden måde er på den berømte 'skider'.
Vi er vant til at se nødstedte mennesker slås som vanvittige for at overleve.
Og vi er vant til at se krigsfilm, hvor folk kæmper for at overleve på trods af en magtfuld fjende.
Vores utrolige overlevelsesinstinkt er jo netop noget af det, der gør os imponerede over at være mennesker.
Russerne ville ikke tabe ansigtNår overlevelseskampen i Thomas Vinterbergs 'Kursk' alligevel bliver et lille chok at være vidne til, er det, fordi de mennesker, som burde gøre alt for at redde vores nødstedte helte, vælger at lade være.
Det skyldes de særlige omstændigheder, da den enorme atomubåd Kursk, med en længde som to fodboldbaner, sank og eksploderede af to omgange under en øvelse ved Murmansk nord for Rusland.
Den britiske skuespiller Colin Firth spiller en af hovedrollerne i 'Kursk'.
Han modtog i 2011 en Oscar-statuette for sin rolle i 'Kongens store tale'.
(© UIP)Den store russiske militærbamse var ikke, hvad den havde været dengang i år 2000.
Udstyret var slidt oven på flere års økonomisk vaklen, og da den militære ledelse skulle iværksætte en redningsplan for at hjælpe de 118 nødstedte sømænd i dybet, var en del af udstyret solgt videre – eller bare ikke tidssvarende.
'Kursk'Medvirkende: Colin Firth, Matthias Schoenaerts, Léa SeydouxInstruktør: Thomas VinterbergPremiere: 24.
januarEnglænderne og nordmændene tilbød hjælp med mere moderne udstyr, men de russiske ledere ville ikke tabe ansigt.
De ville ikke udstille deres egen manglende formåen ved at sende dykkere fra en fremmed magt ned i en af deres militære stoltheder.
Derfor gik der adskillige timer med ingenting dengang i august 2000.
Derfor kom den militære ledelse med søforklaringer.
Derfor protesterede sømændenes koner og mødre.
Derfor endte det hele i en berømt tragedie.
Brikker i et internationalt magtspilDe begivenheder kunne nemt være blevet drejet over i et bidende angreb på den russiske præsident, Vladimir Putin, der havde siddet ved magten i 100 dage, da Kursk gik ned.
Han strammede gevaldigt op på disciplinen i katastrofens kølvand, blandt andet ved at stække pressefriheden.
Thomas Vinterberg og hans manusforfatter Robert Rodat kunne også have gjort fortællingen om Kursk til en neglebidende politisk thriller som ubådsdramaet 'Jagten på Røde Oktober' fra 1990.
I stedet har de vendt blikket mod de overlevende sømænd og deres familier.
Ikke for at traske rundt i fortvivlede følelser, om end det også er en del af 'Kursk', men for at vise almindelige mennesker, der pludselig bliver til bittesmå, brug-og-smid-væk-brikker i et internationalt magtspil.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Der er noget nærmest perverst ved at se en mand blive gift og erklære sin evige kærlighed til sin kone ved en stor, hjertevarm fest med venner og kolleger - for derefter at blive ignoreret af mennesker, der ikke vil se fremmede soldater rode med deres legetøj.
I den kontrast mellem sømændene, der vender hver en mulighed for at overleve, og deres overordnedes hjerteløshed, rammer 'Kursk' noget sjældent med sin usædvanligt rene fornemmelse af uretfærdighed.
Ikke samme personlige toneDanske filmfans vil utvivlsomt hellere se Thomas Vinterberg skabe film som 'Festen', 'Submarino' og 'Jagten' i Danmark.
Og 'Kursk' har afgjort ikke samme personlige tone som hans bedste dansksprogede film.
Men hvis man glemmer de smålige krav, som altid har været Thomas Vinterbergs trofaste følgesvend, er 'Kursk' en medrivende actionthriller med både stærke politiske og humanistiske toner.
Som en ekstra bonus kan man se en håndfuld danske skuespillere i rollerne som russiske sømænd og deres koner.
Den franske skuespillerinde Lea Seydoux er mest kendt for sine roller som Emma i 'Adeles Liv' og Madeleine Swann i James Bond-filmen 'Spectre'.
Nederst i højre hjørne ses danske Helene Reingaard Neumann.
(© Mika Cotellon/UIP)Mens belgiske Matthias Schoenaerts, franske Lea Seydoux, svenske Max von Sydow og engelske Colin Firth tager sig af hovedrollerne, optræder Bjarne Henriksen som russisk flådekaptajn og Lars Brygmann og Martin Greis som uheldige bjergningseksperter.
Herudover er Katrine Greis-Rosenthal og Helene Reingaard Neumann hustruer, mens Peter Plaugborg og Magnus Millang må kæmpe for livet på havets bund.
Det havde nok været mere troværdigt med russisktalende russere i rollerne.
Men det er – på sin egen måde – også en helt særlig oplevelse.
.
.
Læs også:Tragedien om ubåden Kursk: Dengang Putin troede, han kunne tie sandheden ihjelFacebookTwitterKopier linkEmner:Colin Firth (skuespiller)|Lars Brygmann (skuespiller)|Rusland|Militær|Teater




https://www.dr.dk/nyheder/viden/teknologi/nikolaj-sonne-til-gigantisk-gadget-mekka-selvkoerende-teknologi-er-baade-gak

TeknologiNikolaj Sonne til gigantisk gadget-mekka: Selvkørende teknologi er både gak og coolSelvkørende kufferter og en robot, der kan transportere dagligvarer op på 5.
sal, er gak.
Men en ultrapræcis radar vinder Nikolaj Sonnes hjerte.
Af Maria Lise Behrendt og Jomo Heip 24.
jan.
2019 kl.
07.
31Bemærk: artiklen er mere end 30 dage gammelLæs opTech-journalist Nikolaj Sonne er taget til Las Vegas af to grunde: For at besøge den gigantiske messe for forbrugerteknologi (og gak, gøgl og dimser), CES, og for at praje en selvkørende taxa.
Om det sidste lykkes, kan du se i videoen herover, hvor Sonne spankulerer rundt mellem 180.
000 andre deltagere på CES for at få en fornemmelse af, hvordan det egentlig skrider frem med den selvkørende teknologi, som vi går og venter på.
Mellem selvkørende kufferter, autonome transport-kapsler, som kører med mennesker om dagen og gods om natten, og robotter, der kan løfte din måltidskasse op på 5.
sal, er især én ting, som imponerer Sonne:Jordrader.
Altså en teknologi, hvor de selvkørende biler ikke skal navigere efter kamera eller GPS, men efter kort, som er lavet på baggrund radarmålinger af strukturer nede i jorden.
Ultra-præcist, hvis man spørger virksomheden selv.
Og ikke uden udsigter, hvis man spørger Nikolaj Sonne:- Forestil dig, at du er en selvkørende bil, der bruger GPS eller kamera.
Måske er der sne på vejen, så billedet fra kameraet ikke er så godt.
Eller måske kører du i en tæt skov, hvor GPS-signalet er dårligt.
Hvordan ved du så præcis, hvor du er henne?
Du kigger ned i jorden med en radar!
FacebookTwitterKopier linkEmner:Nikolaj Sonne (studievært)|Teknologi|Forbrugerelektronik|Las Vegas




https://www.dr.dk/sporten/haandbold/vm-herrer/lauge-haaber-paa-hjemmebane-i-tyskland-fansenes-opbakning-vil-hjaelpe

VM herrerLauge håber på ’hjemmebane’ i Tyskland: ’Fansenes opbakning vil hjælpe utrolig meget’De tyske fans kan hjælpe Danmark til en finaleplads, når danskerne møder Frankrig i VM-semifinalen i Tyskland.
Rasmus Lauge jubler foran hjemmepublikummet i Boxen i Herning.
Af Rikke Smed Iversen24.
jan.
2019 kl.
07.
45Bemærk: artiklen er mere end 30 dage gammelLæs opEfter syv VM-kampe i Boxen i Herning og en enkelt i Royal Arena i København er Danmark ubesejret ved VM og har dermed sikret sig en plads i semifinalen.
En semifinale, der skal spilles i Hamborg i Tyskland.
Det betyder, at Danmarks hjemmebanefordel er et overstået kapitel – medmindre de spiller sig i finalen, som spilles i Boxen i Herning.
Men med Tyskland som naboer mod syd og danske landsholdsspillere i Bundesligaen, håber blandt andre Rasmus Lauge på tysk opbakning i semifinalen.
- Det vil selvfølgelig hjælpe utrolig meget, hvis tyskerne vælger at holde med os, så vi får arenaen med på vores side.
Læs også:Den ubesejrede landstræner Jacobsen: ’Vi spiller til tider fremragende håndbold’Rasmus Lauge er en de danske landsholdspillere, der har sin daglige gang i den tyske Bundesliga.
Sammen med Lasse Svan, Simon Hald og Anders Zachariassen spiller Rasmus Lauge i Flensburg-Handewitt, der lige nu fører Bundesligaen.
- Det bliver selvfølgelig anderledes at spille i Tyskland.
Nu må vi se, om de tyske fans møder op til vores kamp, og om de vælger et hold at heppe mere på end det andet.
Hvis de tyske fans er relativt neutrale, så bliver det en 50/50-kamp, mener Rasmus Lauge.
Danmark har indtil videre kun spillet på hjemmebane ved VM.
Her jubler danskerne sammen med en fyldt Boxen i Herning.
Den danske anfører og verdensklasse målmand, Niklas Landin, tvivler dog på opbakning fra tyskerne- Det er tvivlsomt, at de holder med os, men jeg håber det.
Jeg håber, der er mange nordtyskere i Hamborg, der har noget dansk i sig, og at de måske vil holde med os, fortæller Niklas Landin.
Læs også:Mikkel Hansen brændte mere end normalt: ’Jeg var en smule overtændt’Med semifinalen foran sig kan også lands- og bundesligatræner Nikolaj Jacobsen se tilbage på de otte sejre hjemme i Danmark og se frem mod en svær kamp på udebane i Tyskland.
- Det bliver fedt at spille i Tyskland.
Jeg kender arenaen i Hamborg godt, så det bliver fint at komme derned og prøve at drille verdens bedste landshold (Frankrig, red.
).
Så skal vi se, om vi ikke kan komme i finalen på dansk grund.
Om Danmark får opbakning i arenaen, finder vi ud af, når håndboldherrerne fredag klokken 17.
30 møder Frankrig i semifinalen ved VM.
Kampen kan ses på TV 2 eller høres i LIGA på P3.
FacebookTwitterKopier linkEmner:Anders Zachariassen (håndboldspiller)|Lasse Svan (håndboldspiller)|Tyskland|Jyske Bank Boxen|Håndbold




https://www.dr.dk/nyheder/regionale/hovedstadsomraadet/hovedstadsudspil-groenne-omraader-skal-klimasikre-hovedstaden

KøbenhavnHovedstadsudspil: Grønne områder skal klimasikre hovedstadenGrønne områder omkring København, skal være med til at opsamle regnvand fra skybrud og stormflod.
Der skal være færre scenarier som dette hvor skybrud oversvømmer byer, mener regeringen, der kommer med et nyt klimasikringsforslag.
Af Marcel Mirzaei-Fard, Kathrine Ejdum og Marcus Mathiasen Bank24.
jan.
2019 kl.
06.
30 | opdateret 10.
feb.
2019 kl.
12.
00Bemærk: artiklen er mere end 30 dage gammelLæs opMassive regnskyl vil i takt med klimaforandringerne blive en større del af hverdagen i Danmark.
Skal hovedstadsområdet været rustet til det, kræver det derfor en indsats, så kommunerne er rustede til vandpresset.
Det mener regeringen, der som et led i hovedstadsudspillet, der præsenteres torsdag, vil klimasikre en række grønne områder, der ligger mellem byerne i omegnen af København - ud fra den såkaldte fingerplan.
Fingerplanen, illustration fra 1947.
 © (Arkivfoto))- Fingerplanens overordnede formål (fra 1947, red.
) var at sikre store grønne områder i hovedstadsområdet, men det kan vi altså også udnytte til at opsamle de voksende vandmængder, som desværre vælter ud af skyerne stadig oftere, siger Miljø- og fødevareminister Jakob Ellemann-Jensen (V).
Mens finansieringen til de grønne områder endnu ikke er på plads, så har regeringen planer om at nedsætte en arbejdsgruppe, der skal analysere, hvordan de grønne områder i omegnskommunerne bedst kan bruges som klimabeskyttelse.
- Vi inddrager alle de relevante interessenter, så vi kan sikre en bedre stormflodssikring af vores hovedsstad, siger Jakob Ellemann-Jensen.
Samtidig lægger regeringen op til, at de allerede eksisterende og nye grønne områder bliver rekreative, så områderne ikke kun er til gavn for klimaet.
Ekspert: Hver enkelt kommune kan skade og gavneUmiddelbart lyder særligt regeringens plan om at nedsætte en arbejdsgruppe som en god idé.
Sådan lyder det fra Karsten Arnbjerg Nielsen, der er professor på DTU Miljø.
At bekæmpe klimaproblemer, er nemlig en samlet indsats mener han.
- Kommunerne skal ikke stå alene med at klimasikre mod oversvømmelser og stormflod, siger han.
Man risikerer nemlig, at klimasikre forgæves, hvis ikke der er en samlet plan, mener han.
- Hvis hver enkelt borger, eller kommune skal gøre noget, så er det ofte sådan, at man flytter rundt på vandet, så det gavner en selv, men skader nogle andre, siger han, og fortsætter:- Og så er det bare bedre at oversvømme grønne områder end for eksempel infrastruktur eller et hospital, siger Karsten Arnbjerg Nielsen.
Omegnsborgmestre hilser det velkommenHos flere omegnskommuner bliver regeringens idé om at bruge de grønne kiler i Fingerplanen til at klimasikre hovedstadsområdet budt velkommen.
Hvis vi ikke kan se lidt bredere på klimasikring, og alle bidrager, så mener jeg, at klimasikringen har meget lange udsigter.
Helle Adelborg, borgmester i HvidovreBorgmestrene i både Vallensbæk, Greve og Hvidovre synes alle, at ideen er god.
- De grønne kiler er et oplagt sted at sætte ind mod gode miljøløsninger, mener Greves borgmester Pernille Beckmann (V).
Hvidovres borgmester Helle Adelborg (S) ærgrer sig dog over, at regeringen ikke har en plan for finansieringen af kommunernes arbejde med at bruge de grønne kiler til klimasikring.
Hun så gerne, at staten kom på banen i langt højere grad for at hjælpe kommunerne med klimasikringen:- Hvis vi ikke kan se lidt bredere på klimasikring, og alle bidrager, så mener jeg, at klimasikringen har meget lange udsigter, siger Helle Adelborg.
I både Greve og Vallensbæk mener borgmestrene dog godt, at dét er en opgave, som kommunerne kan løfte uden en pose penge fra regeringen.
- Jeg siger ikke, at det bliver omkostningsfrit for borgerne, for det bliver i sidste ende, dem der kommer til at betale det.
Men det bliver via takster, og det behøver ikke være med tilskud fra staten, siger Henrik Rasmussen, konservativ borgmester i Vallensbæk.
Den grønne tænketank Concito mener, at regeringens vision er god, men peger samtidig på, at klimasikring er en svær opgave for kommunerne at føre ud i livet, hvis staten ikke spiller en aktiv rolle:- Det kan være meget svært at finde sammen i fælles indsatser på tværs af kommunegrænser, så det har vist sig svært at få omsat klimaplaner til konkrete aktiviteter og investeringer, siger international chef, Jarl Krausing.
FacebookTwitterKopier linkEmner:Helle Adelborg (politiker)|Jakob Ellemann-Jensen (politiker)|Socialdemokraterne|Greve|Klimaændringer




https://www.dr.dk/nyheder/udland/trump-udskyder-sin-arlige-state-union-tale

UdlandTrump udskyder sin årlige State of The Union-taleNedlukningen i USA på grund af budgetkrisen får Donald Trump til at vente med sin årlige tale.
Trumps årlige tale om nationens tilstand skulle holdes på tirsdag, og Trump sagde først, at den holdes et andet sted.
Nu siger han, at talen holdes, når nedlukningen er slut.
24.
jan.
2019 kl.
06.
06Bemærk: artiklen er mere end 30 dage gammelLæs opUSA's præsident, Donald Trump, udskyder sin State of the Union-tale om nationens tilstand, til efter budgetkrisen er overstået, oplyser Reuters.
Talen skulle holdes på tirsdag i Repræsentanternes Hus, men det satte formanden for den lovgivende forsamling, demokraten Nancy Pelosi, i aftes en stopper for.
I et åbent brev skrev hun, at demokraterne, der har flertal i Repræsentanternes Hus, ikke vil vedtage de nødvendige formelle tilladelser.
Læs også:Nancy Pelosi stikker en kæp i hjulpet på Trumps 'state of the union'-taleDele af statsapparatet i USA er for 34.
dag lukket, fordi landets to store partier, der har flertal i hvert sit kammer, ikke kan blive enige om et budget.
Pelosi vil dog gerne lægge talerstol til talen, så snart hele statsapparatet igen er i drift, skriver hun.
Trump kaldte hendes udmelding for 'en skændsel', og meddelte, at han ville holde den et andet sted.
Sent i aftes lød meldingen så, at talen holdes, når nedlukningen er slut.
Senatet ventes i dag at stemme om et ny forslag til en finanslov, men selv om det bliver godkendt, anses det for usandsynligt, at forslaget slipper gennem Repræsentanternes Hus.
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus




https://www.dr.dk/nyheder/indland/naar-ikke-krydse-graensen-tusindvis-af-eksport-grise-doer-i-danmark

DyretransporterSe temaIndlandNår ikke at krydse grænsen: Tusindvis af eksport-grise dør i DanmarkMange eksport-grise bliver aflivet, allerede inden de forlader landet.
Der har ikke før været tal på, hvor mange grise, der ikke overlever transporten mellem landmand og samlested.
Af Lars Munck Rasmussen24.
jan.
2019 kl.
06.
25 | opdateret 31.
jan.
2019 kl.
14.
44Bemærk: artiklen er mere end 30 dage gammelLæs opGennem seks år er over 45.
000 grise ikke kommet videre end fra landmanden og til de samlesteder i Danmark, hvor dyrene omlæsses til lange lastbiltransporter rundt om i Europa.
I stedet er de blevet aflivet.
Det viser en kortlægning, som Dyrenes Beskyttelse har lavet med data fra Fødevarestyrelsens såkaldte svineflyttedatabase i årene 2013 til 2018, og styrelsen bekræfter antallet.
Fakta om svine-eksport i DanmarkI 2017 blev der produceret ca.
31,7 millioner grise i Danmark.
Hovedparten (14,1 millioner) var smågrise, der blev eksporteret levende til opfedning i udlandet.
9,4 millioner grise endte på lange transporter over otte timer.
Smågrisene transporteres på lastbiler med plads til 5-600 dyr ad gangen.
Det anslås, at der årligt afgår omkring 28.
000 grisetransporter fra Danmark.
Omkring 14 millioner danske smågrise bliver hvert år læsset på lastbiler i Danmark og kørt til opfedning i Rumænien, Polen og andre europæiske lande.
Godt ni millioner af dem var på lange transporter over otte timer.
Der findes meget lidt viden om, hvordan dyrene klarer de lange transporter, og hvor mange der dør undervejs.
Men nu giver en ny kortlægning et fingerpeg om, at turen kan være hård ved grisene.
Op mod 9000 grise dør om åretFor alene i forbindelse med den korte tur fra landmanden til de samlesteder rundt om i landet, hvor dyrene omlæsses til andre lastbiler, inden de køres sydpå, dør op mod 9000 grise hvert år.
Det viser Fødevarestyrelsens svineflyttedatabase, der holder styr på, hvordan svin flyttes mellem besætninger, landbrug, slagterier og altså også Daka, der laver slagteriaffald om til blandt andet dyrefoder.
Grisene bliver typisk aflivet, fordi man vurderer, at de ikke kan klare den lange køretur ud i Europa.
Databasen fortæller, at der i de sidste seks år blev flyttet godt 45.
000 døde grise fra danske samlesteder til Daka, der lavede dem om til foderprodukter til brug i for eksempel pelsdyr- og fiskeindustrien.
- Det er et voldsomt stort antal grise, så man kan frygte, at det er endnu værre på de lange transporter, siger direktør i Dyrenes Beskyttelse, Britta Riis.
Samme bekymring ses på Christiansborg hos Enhedslisten dyrevelfærdsordfører, Rasmus Vestergaard Madsen.
- Når næsten 9000 svin om året dør i forbindelse med den korte tur fra landmanden til samlestedet, hvor mange svin dør så egentlig på den lange rejse, som kommer bagefter til Polen, Rumænien eller Italien.
Det har vi jo ikke tal på, og jeg kan frygte, at det tal er noget større, siger han.
Hos Socialdemokraterne kommer antallet af døde grise bag på dyrevelfærdsordfører, Simon Kollerup.
- Det siger noget om, at dyrevelfærden ikke er god nok, og vores grise ikke har det godt nok, når op mod 9000 dør hvert år, siger socialdemokraternes dyrevelfærdsordfører, Simon Kollerup.
Ikke haft tal på døde grise førDet er første gang, der bliver sat tal på, hvor mange grise, der bliver aflivet på samlestederne i Danmark.
Fødevarestyrelsen er kontrolmyndighed og holder øje med, at dyreværnsloven overholdes, når grisene transporteres til samlestederne.
Og myndigheden bekræfter opgørelsen.
I et svar til DR skriver Fødevarestyrelsen, "at 300-400 af de til DAKA leverede grise er betegnet som værende selvdøde ved ankomst.
De resterende ca.
7.
000 grise formodes at være aflivet på samlestedet – en stor del af dem, fordi de er erklæret for ikke egnede til transport og derefter bliver aflivet, hvis samlestedet ikke har kapacitet til at opstalde dem, indtil de er transportegnede, eller hvis deres lidelse er alvorlig.
"Der eksporteres 14 millioner levende grise hver år.
I det lys er det vel trods alt et mindre antal dyr - omkring 8-9000 om året - der dør på de korte transporter til samlestederne i Danmark?
- Nej, det er et meget stort tal, og der bliver vi nødt til at minde om, at dyreværnsloven gælder for det enkelte dyr.
Det enkelte dyr har en værdi, og 8-9000 smågrise, som ikke overlever så kort en transport, er meget, siger direktør i Dyrenes Beskyttelse, Britta Riis.
Fødevarestyrelsens skriver i et svar til DR: "Når det er nødvendigt, er aflivning acceptabelt, men landmænd, transportører og chauffører har jf.
transportforordningen ansvaret for, at grise ikke transporteres, når de er syge eller af andre grunde ikke er transportegnede.
"Aldrig ned på nulDer kan være flere årsager til, at grisene dør i forbindelse med transporten eller - for de flestes vedkommende, bliver aflivet på samlestedet, men det er vigtigt at huske på, at når man har med levende dyr at gøre, så kan man ikke undgå, at nogen går til.
Det forklarer Poul Erik Jacobsen, der er afdelingsleder på Brødrene Jacobsens samlestald ved Padborg, hvor man hver dag har grise, der enten er døde eller må aflives.
- Jeg kan godt forstå Dyrenes Beskyttelse.
For en aflivet gris er jo en for meget.
Men det er også levende væsner, vi har med at gøre.
Og det er jo ikke fordi, bilerne er overlæssede eller dyrene bliver håndteret forkert, at vi har det antal aflivninger.
Det er ting, der opstår under transport, som vi ikke kan undgå, forklarer han.
- Vi har mellem 5.
000 og 10.
000 grise igennem vores stald om dagen.
I tirsdags var der 8000 grise igennem – seks grise blev aflivet og røg til DAKA.
Det er i mine øjne et pænt tal.
Man kan altid diskutere om seks er for mange – men nul bliver det aldrig, siger Poul Erik Jacobsen.
Kontrollen ved samlestederne skal styrkesDansk Folkeparti har netop indgået en aftale med regeringen om at styrke veterinærkontrollen ved samlestederne, men den aftale er ikke tilstrækkelig, mener Britta Riis.
Hun vil sætte mere fokus på kontrol af grisene, inden de forlader landet.
Ifølge Dyrenes Beskyttelse bør man nedsætte en arbejdsgruppe med eksterne repræsentanter og eksperter, der skal udarbejde en samlet plan for den danske myndighedskontrol med dyretransporter til Fødevarestyrelsen og politikerne.
Hvad sker der på samlestederne for grise?
•Der findes 26 godkendte samlesteder for Svin i Danmark.
•Grisene opholder sig typisk mellem en og to timer på samlestedet, inden de transporteres til modtagerlandet.
•Samlestedet eller samlestalden, som den også kaldes, minimerer risikoen for spredning af smitsomme sygdomme mellem eksportvogne og besætninger, ved at dyrenes aflæsses på den ene side af samlestalden og føres direkte ud til eksportvognen i den anden ende.
•En dyrlæge syner samtlige dyr, der ankommer fra landmanden.
Hun kigger for eksempel efter tegn på smitsomme sygdomme og sorterer dyr fra, som ikke vurderes til at være egnet til videre transport.
De aflives og sendes til Daka, hvor de forarbejdes til blandt andet animalsk dyrefoder og råstof for produktion af biodiesel.
•Dyrlægen har mulighed for at udstede påbud eller indskærpelser til transportører, der medtager grise, der ikke er egnet til transport.
For eksempel, hvis dyrene har skader som halebid, er halt eller har hjernehindebetændelse.
•Er der døde dyr på lastbilerne, kan det være en overtrædelse af dyreværnsloven.
Vurderer dyrlægen, at grisene er døde af for eksempel overbelægning eller iltmangel under transporten, vil det typisk udløse en politianmeldelse til transportøren.
Opdateret: Der er rettet et årstal, så de samlede antal døde grise dækker over de seks år mellem 2013 - 2018, og ikke 2017, som vi ved en fejl havde skrevet.
Derudover kunne man få det indtryk, at grisene døde i lastbilerne, så vi har præciseret, at langt de fleste af grisene bliver aflivet på samlestederne i forbindelse med omlastning.
FacebookTwitterKopier linkEmner:Fødevarestyrelsen|Dyr|Socialdemokraterne|Polen|Simon Kollerup (politiker)




https://www.dr.dk/nyheder/udland/sydamerikanske-ledere-tager-varmt-imod-forsoeg-paa-magtovertagelse-i-venezuela

UdlandSydamerikanske ledere tager varmt imod forsøg på magtovertagelse i VenezuelaBrasiliens præsident håber, at oppositionslederen i Venezuela kan genskabe fred og demokrati i landet.
Tusinder af demontranter er gået på gaden i Venezuela i protest mod den siddende præsident, Nicolas Maduro.
Af Anna Sol Jørgensen24.
jan.
2019 kl.
00.
17Bemærk: artiklen er mere end 30 dage gammelLæs opVenezuelas store nabo Brasilien hilser den 35-årige oppostionsleder Juan Guaidó varmt velkommen på posten som midlertidig præsident i Venezuela.
Den brasilianske præsident, Jair Bolsonaro, skriver på Twitter, at han håber den unge politiker vil kunne genskabe både fred og demokrati i det stærkt uroplagede land.
Det sker, efter at den venezuelanske oppositionsleder har erklæret den siddende præsident Nicolas Maduro for afsat og udråbt sig selv som midlertidig præsident.
- Jeg sværger at overtage alle beføjelser fra præsidentembedet og sikre en ende på denne tilranelse af magten, lød det fra den 35-årige Guaido, da han afsagde en symbolsk ed foran de mange fremmødte i hovedstaden Caracas.
Maduro selv betegner situationen som et kupforsøg med støtte fra USA, som oppositionen ikke skal få held med.
Læs også:Oppositionsleder erklærer sig selv som midlertidig præsident i VenezuelaDanmark bakker også opErklæringen fra oppositionslederen fandt sted under en omfattende demonstration i hovedstaden, hvor titusindvis var samlet for at protestere mod Nicolas Maduro.
Og Brasilien er ikke den eneste nabo, der tager varmt imod kupforsøget anført af Juan Guaido.
Både Costa Rica, Guatemala, Peru, Argentina, Paraguay og naboen Colombia anerkender Juan Guaidos selverklærede overtagelse af magten.
- Min nation vil støtte Guaido i denne proces mod demokrati, siger den colombianske præsident, Ivan Duque.
Mens de europæiske lande har været tilbageholdende med at melde ud, hvor de står i striden om magten i Venezuela, har den danske udenrigsminister, Anders Samuelsen (LA) på Twitter skrevet, at Danmark også bakker op om den unge oppositionsleder.
- Nyt håb i Venezuela.
Danmark støtter de legitime demokratisk valgte institutioner - ikke mindst den lovgivende forsamling og dermed Juan Guaido.
Presser på for at EU melder samlet ud, skriver han.
Amerikanske diplomater udvistDen amerikanske præsident, Donald Trump, var heller ikke sen til at støtte op om Juan Guaido.
- Venezuelas folk har modigt talt imod Maduro og hans regime og krævet frihed og retssikerhed, lød det fra Donald Trump i en udtalelse umiddelbart efter Juan Guaidos erklæring.
Nicolas Maduro erklærede kort efter, at alle amerikanske diplomater har 72 timer til at forlade landet.
Der er dog lande, der ikke ser Juan Guaido som en folkets frelser.
Bolivias præsident, Evo Morales, udtrykker sin solidaritet med det venezuelanske folk ved at fordømme oppositionslederens "imperalistiske angreb".
- Vores solidaritet ligger hos Venezuelas folk og Nicolas Maduro i disse afgørende timer, hvor imperalismens kløer igen forsøger at give demokratiet et dødsstød.
- Vi vil ikke være USA's baghave igen, skriver Evo Morales på Twitter.
Også i Mexico vil man fortsat betragte Nicolas Manduro som præsident af Venezuela.
- Vi bibeholder vores neutrale position i forhold til konflikten i Venezuela, siger en talsmand for den mexicanske præsident, Andres Manuel Lopez Obrador, til AP.
FacebookTwitterKopier linkEmner:Donald Trump (politiker)|Ivan Duque (politiker)|Jair Bolsonaro (politiker)|Venezuela|Brasilien




https://www.dr.dk/nyheder/udland/eu-erklaerer-sin-stotte-til-selvudrabt-praesident-i-venezuela

UdlandEU erklærer sin støtte til selvudråbt præsident i VenezuelaEU støtter lederen af den demokratisk valgte nationalforsamling i Venezuela, Juan Guaidó, som præsident.
35-årige Juan Guaidó udråbte onsdag sig selv som præsident i Venezuela.
24.
jan.
2019 kl.
02.
40Bemærk: artiklen er mere end 30 dage gammelLæs opDet venezuelanske folks stemme kan ikke ignoreres.
Sådan lyder reaktionen onsdag aften fra EU, der samtidig erklærer sin støtte til oppositionslederen i Venezuela, 35-årige Juan Guaidó, der tidligere på dagen udråbte sig selv til præsident.
EU's udenrigschef, Federica Mogherini, opfordrer på vegne af EU til, at der igangsættes en proces for "frie og troværdige valg" i Venezuela.
- Folket i Venezuela beder om demokrati og muligheden for selv at bestemme deres skæbne, udtaler Mogherini på vegne af de 28 medlemslande.
USA, Canada, flere sydamerikanske lande og Danmark var hurtigt ude og erklære deres støtte til Juan Guaidó, efter at han onsdag foran en stor menneskemængde i hovedstaden Caracas udnævnte sig selv til præsident.
Det efterlader præsident Nicolas Maduro meget alene, selv om militæret i Venezuela har afvist at støtte Juan Guaidó.
- Borgerrettighederne, frihed og sikkerhed for alle medlemmer af nationalforsamlingen, herunder dens præsident, Juan Guaidó, skal respekteres, siger Federica Mogherini.
Juan Guaidó blev i januar taget i ed som præsident for Venezuelas demokratisk valgte nationalforsamling.
Nationalforsamlingen har dog næsten ingen magt i landet, efter at Maduro i august 2017 godkendte et dekret, der gav et nyetableret forfatningsråd lovgivende magt.
EU-præsident Donald Tusk skrev tidligere onsdag på Twitter, at han "håber, at hele Europa vil stå sammen om at støtte de demokratiske kræfter i Venezuela".
En rettighedsgruppe oplyser, at 13 mennesker er blevet dræbt i løbet af de seneste to dages uroligheder i Venezuela.
- Vold og overdreven brug af magt fra sikkerhedsstyrker er helt uacceptabelt og vil ikke løse krisen, siger Federica Mogherini.
/ritzau/AFPFacebookTwitterKopier linkEmner:Donald Tusk (politiker)|EU|Federica Mogherini (politiker)|Venezuela|EU-forhold




https://www.dr.dk/nyheder/udland/medstuderende-mindes-draebte-louisa-og-maren-nogle-er-ramt-dybt-ind-i-rygmarven

Dansker og nordmand dræbt i MarokkoSe temaUdlandMedstuderende mindes dræbte Louisa og Maren: 'Nogle er ramt dybt ind i rygmarven'På Universitetet i Sørøst-Norge blev der onsdag holdt mindeceremoni for de to studerende, der blev dræbt i Marokko i december.
Der blev i aften oplæst digte, sunget sange og tændt bål for Louisa Vesterager Jespersen og Maren Ueland.
Af Maya Nissen og Sophie Bremer24.
jan.
2019 kl.
05.
50Bemærk: artiklen er mere end 30 dage gammelLæs opOver en måned er gået, siden danske Louisa Vesterager Jespersen og norske Maren Ueland blev fundet dræbt i nærheden af landsbyen Imlil i Atlasbjergene i Marokko.
De to unge kvinder studerede begge på Universitetet i Sydøst-Norge, som ligger i byen Bø.
For deres studiekammerater og undervisere har den seneste måned har været præget af kaos i tanker og i følelser.
Det fortæller institutleder Annette Bischoff.
- Det har været en meget stærk periode, fordi det har været så krævende at stå i.
Ikke bare for os som ansatte, men for de studerende, som jo er stærkest berørt af det, som skete i Marokko, og som er stærkt berørt af, at den her drabsvideo er spredt via sociale medier, fortæller hun til DR Nyheder.
Ro til at møde hverdagen igenI aftes afholdt instituttet, hvor Louisa Vesterager Jespersen og Maren Ueland studerede, en mindehøjtidelighed for de to kvinder, som tilsyneladende blev tilfældige ofre for et terrorangreb, da de var på vandreferie i Marokko.
Her var venner, medstuderende, ansatte og pårørende samlet for at mindes de to unge kvinders liv med sange, digte og taler.
Ceremonien blev afsluttet med båltænding og opsendelse af lanterner i det norske vintermørke.
Selvom begge kvinder er blevet bisat, så var der på universitetet et behov for at samles og sige farvel.
- Der er nogle studerende her, som er dybt ramt helt ind i rygmarven.
Der er nogle, som har set videoen, som kendte dem rigtigt godt og boede sammen med dem.
Og derfor er der behov for, at vi samler de studerende, så de kan få det rum, hvor de kan mindes i fællesskab, fortæller Anette Bischoff.
Nu håber hun, at de studerende kan finde noget ro ovenpå tabet af deres to medstuderende.
- Jeg håber, at mindehøjtideligheden vil gøre, at de studerende får lidt ro i kroppen og ro i sjælen, og at de kan møde hverdagen og studiehverdagen i den nærmeste fremtid.
FacebookTwitterKopier linkEmner:Marokko|Uddannelse|Norge|Afrika|Videregående uddannelser




https://www.dr.dk/nyheder/politik/maaling-viser-markant-flertal-til-oppositionen-df-gaar-tilbage

PolitikMåling viser markant flertal til oppositionen: DF går tilbageV og S peger på sundhedsreformen som henholdsvis kuren og årsagen.
Hvis der var valg i morgen, ville Mette Frederiksen (S) blive statsminister med et stort flertal, viser ny måling, som Epinion har foretaget for DR Nyheder.
Af Thomas Klose Jensen og Andreas Nygaard Just24.
jan.
2019 kl.
07.
00Bemærk: artiklen er mere end 30 dage gammelLæs opÅret begynder med gode nyheder til rød blok.
En meningsmåling foretaget af Epinion for DR Nyheder viser, at oppositionspartierne står til at få et markant flertal ved det folketingsvalg, der skal afholdes senest til sommer.
Ifølge meningsmålingen står de til at kapre hele 54,2 procent af stemmerne, hvis der var valg i morgen, mens blå blok må nøjes med 45,8 procent af stemmerne.
Det er inklusive Nye Borgerlige, som i målingen står til 2,8 procent af stemmerne og dermed fem mandater i Folketinget.
Målingen viser også, at Socialdemokratiet står til at få 49 mandater - to mere end ved seneste folketingsvalg og ét mere end seneste meningsmåling viste.
Opbakningen glæder naturligvis partiets politiske ordfører, Nicolai Wammen, der forklarer det med, at regeringens sundhedsudspil flytter mange vælgere.
- Jeg tror, der er rigtig mange, som er bekymret for den centralisering, at man flytter beslutningerne væk fra det lokale, der hvor man ved, hvor skoen trykker, og så ind helt centralt i et bestyrelseslokale, siger han.
MålingenDenne undersøgelse er udarbejdet på baggrund af i alt 1.
745 gennemførte interview med danskere på 18 år og derover.
Interviewene er indsamlet henholdsvis som telefoninterviews og online på Epinions Danmarkspanel i perioden 14.
-22.
januar 2019.
Den maksimale stikprøveusikkerhed på de samlede resultater er +/-2,4 procentpoint.
I Venstre, som oplever en lille fremgang fra seneste måling i december, men tilbagegang i forhold til folketingsvalget i 2015, peger politisk ordfører Britt Bager også på sundhedsudspillet som afgørende.
Hun mener derimod, at det kan være med til at sende fordelen tilbage til blå blok.
- Vi har snuden i sporet, og vi arbejder på hele tiden at skabe en bedre hverdag for danskerne.
Det er også derfor, at vi har spillet ud med en sundhedsreform, en visionær og ambitiøs plan for, hvordan sundhedsvæsenet skal se ud i fremtiden, og det vil vi fortsætte med frem til valgdatoen, og så har jeg en tro på, at danskerne vil belønne os, når vi kommer dertil.
S behøver ikke Alternativets mandaterHavde denne måling været et valgresultat, kunne Mette Frederiksen endda kalde sig statsminister helt uden at medregne mandaterne fra Alternativet, som har tænkt sig at pege på egen formand som statsminister.
Uffe Elbæks parti står til at få 4,1 procent af stemmerne eller syv mandater.
En tilbagegang fra sidste valgresultat, hvor partiet fik 4,8 procent af stemmerne og ni mandater.
Alt dette ligger dog inden for den statistiske usikkerhed.
- Det er jo rigtig dejligt, at den her måling viser, at der er rigtig mange, som støtter op om Socialdemokratiet og en ny kurs for Danmark, og når stemmerne så er talt op, så må vi se, og der håber jeg, at så mange partier som overhovedet muligt – herunder Alternativet – vil pege på Mette, fordi det er det, som vil være bedst for Danmark, siger Nicolai Wammen.
SF går frem og står til 12 mandater, mod syv ved seneste folketingsvalg, mens Liberal Alliance bevæger sig i den modsatte retning med otte mandater mod de 13, som partiet fik ved seneste valg.
Se flere resultater på DR's meningsmålingssite.
DF vil kendes som et kedeligt partiMålingen er også dårligt nyt for regeringens støtteparti, Dansk Folkeparti.
Partiet står til at få 16,6 procent af stemmerne, hvilket svarer til 29 mandater.
Det er en tilbagegang fra både seneste folketingsvalg i 2015 og den seneste måling fra december, der lå på henholdsvis 21,1 og 19,1 procent af stemmerne.
Var der valg i dag, skulle partiet derfor vinke farvel til otte af de 37 mandater, som det fik ved seneste folketingsvalg, ifølge målingen fra Epinion.
Partiformand Kristian Thulesen Dahl undrer sig over målingen, men tager nedgangen med ro.
Han hæfter sig ved, at Dansk Folkeparti i gennemsnit scorer omkring 18 procent af stemmerne i målingerne.
- Og hvis det er det niveau, som vi rent faktisk ligger på, så er vi tilfredse med det, siger han.
Derfor har partiformanden heller ingen planer om at udstikke en ny kurs, der kan lokke vælgerne tilbage i folden.
- Det her med at lade sig påvirke af målinger og pludselig opfinde nye politiske tiltag, det ligger ikke til Dansk Folkeparti.
Tværtimod skal folk kende os for at være et af de kedelige partier i landet, som over tid mener det samme.
Det kan man regne med, at vi gør både før og efter et valg, og det er den måde, som vi skal arbejde på.
Følg folketingsvalget 2019 eller prøv DR's Kandidattest.
FacebookTwitterKopier linkEmner:Alternativet (parti)|Britt Bager (politiker)|Kristian Thulesen Dahl (politiker)|Valg og folkeafstemninger|Dansk Folkeparti




https://www.dr.dk/sporten/haandbold/vm-herrer/vm-paa-3-minutter-danmark-kaemper-sig-i-semifinalen

VM herrerVM PÅ 3 MINUTTER Danmark kæmper sig i semifinalenDet danske landshold måtte slide i det mod Sverige, men endte med at vinde og spille sig i VM-semifinalen.
Af Johan Haarløv24.
jan.
2019 kl.
00.
02Bemærk: artiklen er mere end 30 dage gammelLæs opDanmark er i VM-semifinalen.
Det er det vigtigste, du skal tage med fra den sidste kamp i mellemrunden.
Det så ellers på et tidspunkt lidt skidt ud for de danske håndboldherrer i kampen mod Sverige, men de fik vendt et truende nederlag til sejr og skal nu møde Frankrig på fredag.
Og apropos franskmændene, så tabte de deres sidste kamp i mellemrunden – lidt overraskende – til Kroatien.
Den anden semifinale kommer til at stå mellem Tyskland og Norge, der begge vandt deres kampe onsdag.
Se det bedste fra VM-dagen i videoen over artiklen.
FacebookTwitterKopier linkEmner:Frankrig|Sverige|Kroatien|Norge|Tyskland




https://www.dr.dk/nyheder/kultur/gaming/jeg-oensker-alle-jeres-spillere-doer-dansk-e-sportshold-siger-stop-efter

Gaming'Jeg ønsker, at alle jeres spillere dør': Dansk e-sportshold siger stop efter hadefulde beskederI et Facebook-opslag tager det danske e-sportshold North skarp afstand fra ondsindede kommentarer, der florerer på nettet.
Ondsindede kommentarer på nettet er efterhånden intet nyt fænomen.
Men nu har spillerne i North fået nok og sætter en fod ned.
Af Christian Mejdahl Buhl24.
jan.
2019 kl.
06.
32Bemærk: artiklen er mere end 30 dage gammelLæs op- Jeg ønsker, at alle jeres spillere dør.
- Jeg håber, I får kræft, nybegyndere.
Sådan lyder nogle af de hadefulde beskeder, som 'Counter-Strike'-spillerne på det danske CS:GO-hold North kan læse om sig selv på hjemmesider, hvor fans og andre entusiaster samles for at diskutere e-sport.
Men nu siger North fra i et opslag på deres Facebook-side.
- Den slags kommentarer er ikke okay.
Ikke mod os, ikke mod spillere og heller ikke mod vores modstandere, skriver de blandt andet i opdateringen, hvor de tager skarp afstand fra hadefulde ytringer af enhver art.
Det er enormt overvældende, hvis man eksempelvis får tilsendt et "jeg-ved-hvor-du-bor"-billede af et kort med en knappenål.
Christian SlotChristian Slot, der er pressechef i North, fortæller, at man som spiller bliver påvirket, når man på den måde bliver udsat for modbydelige udfald af grov karakter.
- Spillerne kan få meget hårde beskeder og nogle gange direkte dødstrusler.
Og når nye spillere begynder at slå igennem, får de meget pludseligt mange følgere og mange fans.
Så virker det enormt overvældende, hvis man eksempelvis får tilsendt et "jeg-ved-hvor-du-bor"-billede af et kort med en knappenål.
Det gør helt sikkert indtryk, og det tror jeg, alle ville kunne sætte sig ind i, siger Christian Slot.
I 2018 vandt North trofæet ved DreamHack Masters Stockholm efter en intens finale mod det danske tophold Astralis.
'Det er nogle vaner, der skal ændres'Ifølge Christian Slot har de mere erfarne spillere opbygget et skjold og udviklet værktøjer til at håndtere den slags hadefulde beskeder, som de kan finde i indbakken og i kommentarspor.
Det kan for eksempel gøres ved at slette kommentarer og blokere brugere, der ytrer sig ondsindet, samt fokusere på alle de positive kommentarer, som fansene også sender spillerne.
- Men det gør bare ikke de hadefulde kommentarer mere rigtige, og det er det, vi vil slå et slag for, siger Christian Slot.
Særligt håber han, at det er fremtidens gamere, der er unge i dag, North kan påvirke til at opføre sig bedre online.
- I sidste ende er der nogle følgere og fans, der skal ændre vaner.
For når en tolvårig sætter sig ned og spiller 'Fornite' eller 'Counter-Strike' og med det samme bliver mødt af had, så er der en dårlig tone blandt ganske normale gamere og normale fans.
Vi håber, de læser med og tænker sig om en ekstra gang, inden de skriver en hadefuld besked, siger Christian Slot.
Det fem mand store hold tæller blandt andre Valdemar "valde" Bjørn Vangså, der er rykket ind i top 20 over de bedste ’Counter-Strike’-spillere i verden.
(© North Esports)Dansk Counter-Strike-fællesskab: 'Vi sletter brugerne'Hos hjemmesiden og communityet Dust2.
dk, der er nordens største onlinefællesskab for 'Counter-Strike', er man også opmærksom på de hadefulde kommentarer, som brugerne kan finde på at skrive.
Martin Rosenbæk er indehaver af siden og fortæller, at han af og til er nødt til at moderere kommentarer, når brugerne ikke kan finde ud af at opføre sig ordentligt.
- Vi prøver selv at være gode forbilleder og fortælle dem, at de skal sætte en god tone.
Og når folk træder over grænsen, så sletter vi opslag og nogle gange også brugere, siger han.
Martin Rosenbæk mener dog ikke, at problemet med grimt sprog på nettet kun gælder e-sport.
- Man ser det alle steder.
Folk tager ikke hensyn, og det handler dybest set om dårlig opdragelse.
Man kan høre det på fodboldbanen, og jeg har selv været skolelærer, hvor man kan høre udråb som 'hvad laver du, din svans?
!
'.
Så jeg synes, det er et samfundsproblem, at folk ikke taler pænt, siger han.
FacebookTwitterKopier linkEmner:Facebook|eSport|Computerspil




