https://www.dr.dk/sporten/fodbold/kvindeligaen/danske-mestre-fik-lussing-i-topkamp-ambitionerne-er-stadig

KvindeligaenDanske mestre fik lussing i topkamp: ’Ambitionerne er stadig førstepladsen’Fortuna Hjørring tabte lørdag 4-0 til rivalerne Brøndby, men det har ikke ændret på planerne for det nordjyske hold.
ARKIVBILLEDE Fortuna Hjørring tabte stort til rivalerne fra Brøndby Af Frederik Palle03.
nov.
2018 kl.
23.
06Bemærk: artiklen er mere end 30 dage gammelLæs opDet er altid nogle intense og tætte rivalopgør mellem Fortuna Hjørring og Brøndby i kvindernes bedste fodboldliga, men lørdagens kamp var en helt anden.
En stor lussing på 4-0 var, hvad vestegnsholdet gav Fortuna Hjørring.
Karen Holmgaard, der er profil hos Fortuna Hjørring, erkender, at sådan et nederlag gør ondt, men resultatet lyver en lille smule.
Læs også:Brøndby banker Fortuna og sender mesterholdet på tredjepladsen- Det var ikke så god en kamp fra vores side, men jeg synes ikke, at resultatet viser det rigtige.
Vi var bedre end at tabe 4-0, men Brøndby var bare virkelig gode på den sidste tredjedel af banen, forklarer Karen Holmgaard.
- Det er fuldt fortjent, at de vinder over os, og at de fører ligaen, siger hun.
I 3F-ligaen er Fortuna Hjørring nu helt nede på en usædvanlig tredjeplads efter Brøndby og VSK Aarhus.
Det er en uvant situation ikke at være i top to for nordjyderne, men der er ingen af planerne, som blev lagt inden sæsonen, der er ændret.
Læs også:Fortuna kæmper for tre point og håneretten mod Brøndby- Vi går stadig efter førstepladsen.
Det er helt sikkert.
Der er ingen ændringer i ambitionerne, siger Karen Holmgaard.
- Brøndby har helt klart overhånden lige nu.
De har haft lidt mere succes, end vi har haft det sidste stykke tid.
De var også skarpe i dag, lyder det fra Fortuna Hjørring-profilen.
Skal være mere effektiveMed lørdagens nederlag mod Brøndby har Fortuna Hjørring kun formået at hente et enkelt point i de to kampe mod rivalerne.
Derudover blev det til et forholdsvist tidligt exit i Champions League mod italienske Fiorentina.
Læs også:Uefa åbner checkhæftet: Hæver tilskuddet til kvindefodbold- Jeg synes, at efteråret har været ok, men det kunne også have været bedre.
Det er der ikke nogen tvivl om.
Vi havde sat os et mål om at gå videre i Champions League, og det lykkedes så ikke.
Derudover har vi også haft noget andet modgang.
Vores spil har ikke fungeret så godt, siger Karen Holmgaard.
- Vi skal være markant bedre til at udnytte vores chancer.
Vi er nødt til at være bedre i den sidste tredjedel af banen, forklarer hun.
Læs også:DBU roser Fifas nye strategi for kvindefodboldKaren Holmgaard erkender, at holdet har mistet nogle bærende spillere, men hun mener samtidig, at de holdet har talentet til mere, end det de har leveret indtil videre.
Den første halvsæson afsluttes med fire kampe yderligere.
Fortuna Hjørring mangler at møde BSF, KoldingQ, B93 og så VSK Aarhus.
FacebookTwitterKopier link




https://www.dr.dk/sporten/fodbold/landsholdet/skarpretteren-dolberg-sender-ajax-paa-sejrskurs

LandsholdetSkarpretteren Dolberg sender Ajax på sejrskursKasper Dolberg hamrede Ajax foran 1-0, da klubben lørdag aften slog Willem II 2-0 i Æresdivisionen.
Kasper Dolberg var på pletten for Ajax lørdag aften.
03.
nov.
2018 kl.
23.
13Bemærk: artiklen er mere end 30 dage gammelLæs opKasper Dolberg satte Ajax i gang, da klubben på hjemmebane lørdag aften besejrede Willem II 2-0.
Sejren sikrede Ajax tre point på andenpladsen i rækken, hvor PSV Eindhoven er tophold med 33 point.
Læs også:Masser af dansk involvering i hollandsk storkampAjax følger efter med 28 point, efter at begge hold har spillet 11 kampe i sæsonen.
Kasper Dolberg var hurtig til at bringe Ajax foran i opgøret.
Den danske angriber sendte bolden i mål uden for feltet, da han ikke betænkte sig efter David Neres' pasning på tværs efter 11 minutter.
Læs også:Landsholdsangriber forlænger med AjaxBolden trillede hen til danskeren, som afsluttede første gang, og bolden drønede i mål til 1-0.
11 minutter senere sørgede Frenkie de Jong for 2-0 med en flad afslutning, efter at Ajax igen havde udspillet Willem II-forsvaret.
Læs også:Dolberg: Jeg fik ikke sat et stort nok aftrykLasse Schöne var også med i opgøret for Ajax, og den 32-årige landsholdsspiller lod sig udskifte efter 67.
minutter.
Scoringen var 21-årige Dolbergs fjerde ligamål i denne sæson, hvor han har fået spilletid i seks kampe.
/ritzau/FacebookTwitterKopier linkEmner:Kasper Dolberg (fodboldspiller)|Lasse Schöne (fodboldspiller)|Fodbold|PSV Eindhoven|Holland




https://www.dr.dk/nyheder/viden/klima/fn-advarer-mod-tab-af-dyrearter-og-naturomraader-kan-udrydde-menneskeheden

KlimaFN advarer mod tab af dyrearter og naturområder: Kan udrydde menneskehedenVerden har to år til at gå sammen og stoppe udviklingen, lyder det fra FN-chef.
(ARKIV) - Med biodiversitet er det ikke så åbenlyst, men når man først mærker det, kan det være for sent, siger Cristiana Pașca Palmer.
Af Anton Lind03.
nov.
2018 kl.
22.
51Bemærk: artiklen er mere end 30 dage gammelLæs opDyrearter, insekter og naturområder forsvinder med sådan en fart, at det nu er absolut afgørende for verdens lande at gå sammen om at bevare jordens biodiversitet.
Sker det ikke i løbet af de næste to år, kan det få alvorlige konsekvenser for menneskeheden.
Så skarp lyder meldingen fra FN's chef for biodiversitet, Cristiana Pașca Palmer, forud for et topmøde om jordens økosystemer i Egypten i denne måned.
Læs også:Oppositionspartier om ny klimaplan: Regeringen svigter, når det kommer til landbruget- Jeg håber ikke, at vi bliver den første art til at dokumentere vores egen udryddelse, siger hun til The Guardian.
Hvis Cristiana Pașca Palmer skal have sit ønske opfyldt, mener hun, at det kræver, at de 196 medlemmer af FN's organ for biodiversitet går sammen om en aftale, der vejer lige så tungt som Paris-aftalen om klimaforandringer.
Det er nemlig nødvendigt at beskytte dyr, insekter og natur, som er helt afgørende for den globale produktion af mad og rent drikkevand samt niveauet af kulstof i atmosfæren, mener Cristiana Pașca Palmer.
Hvad betyder biodiversitet?
Biodiversitet er et udtryk for, hvor stor variation der er af arter i form af blandt andet planter, dyr og bakterier i et område.
Den stille dræberDer er bare et problem.
Tab af biodiversitet får langt fra den samme opmærksomhed som klimaforandringer, selv om flere forskere ifølge The Guardian karakteriserer det som en ligeså alvorlig trussel mod menneskeheden som netop klimaforandringer.
Og det går så hurtigt, at det ikke er til at tage fejl af, selvom de fleste ikke lægger mærke til det i deres hverdag, siger Cristiana Pașca Palmer.
- Tabet af biodiversitet er en stille dræber.
Det adskiller sig fra klimaforandringer, hvis indvirkning folk mærker i deres hverdag.
- Med biodiversitet er det ikke så åbenlyst, men når man først mærker det, kan det være for sent, siger Cristiana Pașca Palmer.
Læs også:Hvorfor er 80 tons fisk i Jyllands næststørste sø døde?
Seneste aftaler har fejletVed topmødet i Sharm el Sheikh i Egypten påbegynder medlemslandene forhandlinger, som efter planen skal ende ud i en global aftale ved næste topmøde i Beijing i 2020.
En aftale, der gerne skal være mere effektiv end de seneste to aftaler fra 2002 og 2010.
For selvom Cristiana Pașca Palmer har noteret sig fremskridt nogle steder i Afrika og Asien, er det mange steder gået den helt forkerte vej.
Hun betegner derfor det samlede billede som "bekymrende".
Det skyldes især også, at udfordringerne kun bliver større i fremtiden som følge af klimaforandringer og stigende befolkningstal globalt.
- Tallene er svimlende, konstaterer hun.
Samtidig er der heller ikke den store politiske opbakning til kampen for biodiversitet.
Sammenlignet med klimatopmøder er det få statsoverhoveder, som planlægger at deltage i forhandlingerne i Egypten, mens et land som USA står helt uden for og sender derfor kun en observatør.
Omvendt finder Cristiana Pașca Palmer håb hos Frankrigs præsident Emmanuel Macron, som er den første statsleder til at fastslå, at klimaforandringer og biodiversitet hænger sammen.
- Tingene bevæger sig, og det er stadig i vores hænder, selv om vinduet for at handle bliver mindre, siger hun.
FN-topmødet bliver afholdt fra den 13.
til den 29.
november i Sharm el Sheikh.
Læs også:Eksperter om Ellemanns forslag: Forkert retning, hvis man vil naturen i DanmarkFacebookTwitterKopier linkEmner:Emmanuel Macron (politiker)|Forenede Nationer|Miljø og natur|Egypten|Frankrig




https://www.dr.dk/nyheder/indland/fodboldfans-udloeser-stor-politiaktion-taet-paa-broendby-stadion

IndlandFodboldfans udløser stor politiaktion tæt på Brøndby StadionMellem 50-100 maskerede fodboldfans opfører sig truende, oplyser Vestegnens Politi.
Video: Steven Knapp, ByrdAf Sandra Meersohn Meinecke og Video: Steven Knapp (Byrd)03.
nov.
2018 kl.
22.
15Bemærk: artiklen er mere end 30 dage gammelLæs opPolitiet er her til aften mødt talstærkt op tæt på Brøndby Stadion.
Der er tale om en større gruppe fodboldfans, som er samlet ved Brøndby Stadion, skriver Vestegnens Politi på Twitter.
- Dårlig stemning vendt mod ordenmagten.
Politiet massivt til stede.
Pt intet yderligere, tilføjer de.
Mange patruljevogne og betjente er på plads, og de interesserer sig for en større gruppe af sortklædte og maskerede fodboldfans, skriver Ekstra Bladet på sin hjemmeside.
Ifølge Ekstra Bladet, som har en mand på stedet, er der op mod 100 sortklædte personer, hvor flere fra gruppen optræder aggressivt og truende.
Avis: Politiet bruger tåregas og kniplerEkstra Bladet skriver også, at politiet har brugt tåregas og knipler mod gruppen af fodboldfans.
Vestegnens Politi har desuden hentet assistance hos Københavns Politi på grund af den tilspidsede situation, skriver mediet videre.
I morgen søndag skal Brøndby spille hjemme mod FC København, og det er tilsyneladende den kamp, der er årsag til uroen.
Et sted mellem 50 og 100 maskerede fodboldfans er mødt op og opfører sig truende.
Det oplyser vagtchefen ved Københavns Vestegns Politi til Ritzau.
- Vi har en del uro i forbindelse med den fodboldkamp, der kommer i morgen, siger vagtchef Brian Holm.
- Det forsøger vi at håndtere.
Det er lørdag aften, så man har sikkert brugt anledningen til at feste mere, end hvad godt er, siger han til Ritzau.
Vagtchefen fortæller, at der endnu ikke er meldinger om tilskadekomne eller anholdte.
FacebookTwitterKopier linkEmner:Brøndby Stadion|Ekstra Bladet|Politi|Brøndby|Fodbold




https://www.dr.dk/sporten/fodbold/frankrig/det-skarpe-venstreben-slaar-til-cornelius-faar-hul-paa-scoringsbylden-i

FrankrigDet skarpe venstreben slår til: Cornelius får hul på scoringsbylden i FrankrigAndreas Cornelius sikrede Bordeaux 1-1 ude mod Lyon lørdag, da han scorede sit første ligamål i Frankrig.
Andreas Cornelius scorede sit første ligamål for Bordeaux i lørdagens kamp.
03.
nov.
2018 kl.
21.
00Bemærk: artiklen er mere end 30 dage gammelLæs opDen danske landsholdsangriber Andreas Cornelius sikrede lørdag Bordeaux 1-1 ude mod Lyon i Ligue 1.
Dermed fik Andreas Cornelius scoret sit første mål i den bedste franske række, efter at han blev udlejet fra italienske Atalanta.
Den tidligere FC København-angriber sad på bænken fra kampens begyndelse, men han blev sendt på banen efter en god time i stedet for Jimmy Briand.
Læs også:Berørt Schmeichel efter ejers helikopterulykke: ’Det gør virkelig ondt på os alle’Efter 73 minutter blev en lang bold sparket frem mod Bordeaux-angriberen François Kamano, og det skabte panik i Lyons forsvar.
Brasilianske Rafael forsøgte at cleare bolden, men det blev i stedet til en meget høj bold, som dumpede ned foran Andreas Cornelius.
Læs også:BILLEDER Schmeichel og Leicester i tårer ved første kamp efter ejers dødDanskeren tog et skridt ind i feltet og sparkede første gang bolden fladt i mål til 1-1.
Det var Andreas Cornelius' sjette ligakamp med spilletid, siden han fik debut for Bordeaux 16.
september mod Nimes.
Lyon kom foran 1-0 i første halvlegs sidste minut.
Læs også:Dokumenter: Fodboldpræsident hjalp rige klubber med at snydeDet ene point placerer Bordeaux på ottendepladsen i rækken med 15 point.
Lyon ligger nummer fire med 21 point.
Danske Lukas Lerager var ikke med i truppen på grund af karantæne.
/ritzau/FacebookTwitterKopier link




https://www.dr.dk/sporten/fodbold/england/sen-arsenal-scoring-sikrer-et-point-mod-liverpool

EnglandSen Arsenal-scoring sikrer et point mod LiverpoolLiverpool var på vej mod endnu sejr, men Alexandre Lacazette reddede med en sen scoring et point til Arsenal.
Arsenals Alexandre Lacazette sparker et enkelt point hjem til London-klubben mod Liverpool.
03.
nov.
2018 kl.
20.
52Bemærk: artiklen er mere end 30 dage gammelLæs opLiverpool er fortsat ubesejret i toppen af Premier League, men holdet måtte for tredje gang i denne sæson nøjes med et point, efter at lørdagens topkamp mod Arsenal endte 1-1 på Emirates Stadium i London.
I en underholdende kamp bragte James Milner Liverpool foran efter en time, inden Alexandre Lacazette udlignede i slutfasen.
At der skulle gå 60 minutter, inden første scoring faldt, var nærmest et mirakel, for især første halvleg bød på en stribe fine målchancer, og begge hold fik mål annulleret for offside.
Læs også:Berørt Schmeichel efter ejers helikopterulykke: ’Det gør virkelig ondt på os alle’Både Roberto Firmino og Virgil van Dijk ramte træværket for Liverpool, mens Arsenals Henrikh Mkhitaryan headede lige forbi et gabende tomt mål.
Bernd Leno i Arsenal-målet havde en blandet dag, hvor han leverede flere store redninger, men tyskeren diskede også op med et par fejl, og han var impliceret, da Milner bragte Liverpool i front.
Milner på plettenSadio Mane blev sendt til baglinjen i venstre side og sparkede bolden ind foran Arsenal-målet.
Her fik Leno ikke slået den langt nok væk, og så kunne Milner sparke kuglen fladt i nettet fra kanten af feltet.
Læs også:BILLEDER Schmeichel og Leicester i tårer ved første kamp efter ejers dødArsenal har efter en lidt haltende start haft et par gode måneder, og Unai Emerys mænd spiller med stor selvtillid.
Otte minutter før tid fik holdet udlignet ved Alexandre Lacazette, der i venstre side af straffesparksfeltet driblede rundt med den tøvende Liverpool-keeper Alisson, inden han drejede bolden over i modsatte side af målet.
Læs også:Dokumenter: Fodboldpræsident hjalp rige klubber med at snydeAt Sadio Mane umiddelbart efter var tæt på at genetablere gæsternes forspring, var et perfekt billede på en afvekslende og begivenhedsrig topkamp.
Liverpool har 27 point på ligaens førsteplads, men kan blive overhalet af Manchester City, der spiller mod Southampton søndag.
Arsenal har fire point færre på fjerdepladsen.
/ritzau/FacebookTwitterKopier link




https://www.dr.dk/nyheder/kultur/gaming/danske-astralis-misser-counter-strike-finale-foran-12000-fans-paa-hjemmebane

GamingDanske Astralis misser Counter Strike-finale foran 12.
000 fans på hjemmebane: Rivaler tager sejrenDet blev til en tredjeplads ved 'Blast Pro Series' for det danske CS:GO-hold Astralis, der ellers tidligere på året blev verdensmestre.
Det blev ikke i denne omgang, at danske Astralis kunne trække sig sejrrigt fra 'Blast Pro Series' i Royal Arena.
Af Christian Mejdahl Buhl03.
nov.
2018 kl.
22.
04Bemærk: artiklen er mere end 30 dage gammelLæs op12.
000 ellevilde fans jublede om kap, da danske Astralis kæmpede det bedste, de havde lært, for at kunne gå hjem med vindertrofæet ved 'Blast Pro Series', der i dag blev afholdt i Royal Arena i København.
Desværre for de danske drenge var den gode gaming-gud ikke på deres side.
Selvom holdet leverede en ihærdig indsats, endte de med at skrabe 9 point sammen i de indledende runder og måtte derfor se sig slået af holdene NaVi og NIP, der med henholdsvis 12 og 10 point skulle kæmpe om guldet i finalen.
En kamp der blev vundet af NaVi med det suveræne resultat 2-0.
I de indledende runder forud for finalen var NaVi og NIP de to eneste hold, Astralis tabte til.
Gigantiske storskærme sørgede for, at den totalt udsolgte sal kunne følge med i begivenhedernes gang oppe på scenen.
Men på trods af nederlaget til danskerne var stemningen blandt tilskuerne i salen alligevel optimistisk.
For Christopher Noppenau og hans lillebror Frederik fra Mors var det en stor oplevelse overhovedet at opleve Astralis-gutterne spille live.
- Det er fantastisk at komme her og se det.
Vi er her for at støtte op om Astralis, og det er den første turnering, vi er med til at se live.
Det er en helt vildt.
Nærmest surrealistisk.
Der er virkelig god stemning, lyder det fra 22-årige Christopher Noppenau, mens lillebror nikker anerkendende.
- Der er virkelig mange Astralis-fans.
Det kan man da se og høre, hver gang de vinder en runde, siger Frederik Noppenau på 18.
Christopher og Frederik Noppenau var taget fra Mors for at støtte de danske Astralis-drenge.
Naturligvis iført holdets spillertrøjer.
De to brødre er ærgerlige over, at det ikke er gået Astralis bedre.
Men de undskylder også det danske holds præstation med, at som i alt anden sport, så kan selv de bedste atleter have fået det forkerte ben ud af sengen.
- De er ikke altid gode på hjemmebane.
Men alle spillere kan have dårlige dage, det er der ikke så meget at gøre ved, siger Christopher Noppenau.
En mainstream begivenhedMed en storslået scene og tilhørende pyroteknik og lysshow, der er som taget ud af det internationale Melodi Grand Prix, var de 12.
000 fans bjergtagede af begivenheden, der i dag udfoldede sig på dansk grund.
12.
000 fans overværede intenst, hvordan de danske helte forsvarede de rød-hvide farver.
For Sarah Staunsager var begejstringen faktisk allerede startet for ét år siden, da Blast Pro Series sidst gæstede København.
- Jeg var på arbejde herude for et år siden og blev bidt af det og har siden da set og streamet det hele tiden.
Men min bror glemte at købe billet til mig i denne omgang, så jeg gav Christine her en billet i fødselsdagsgave, så jeg havde nogen at tage afsted med i dag, griner Sarah Staunsager.
Sarah Staunsager og Christine Nørlund er begge relativt nye E-sport-fans, og de var glade for at mærke sammenholdet inde i salen.
Veninden hedder Christine Nørlund, og hun har vist sig at være langt gladere for billetten, end hun havde regnet med, da hun fik den.
- Jeg er meget positivt overrasket.
Det er en helt ny verden for mig, og takket være Sarah forstår jeg lidt af det.
Jeg er faktisk blevet bidt af det, og dét havde jeg aldrig troet, jeg skulle blive, siger hun.
Hun bider særligt mærke i, hvor mainstream hele begivenheden er - til sin egen store overraskelse.
Læs også:Dansk spilfirma har vundet over 100 priser: Nu løfter de sløret for deres næste store computerspil- Sammenholdet er vildt og opbakningen er god.
Sceneshowet er så sygt.
Jeg havde ingen idé om, at det var så udbredt.
Her er alle mulige mennesker - både unge og gamle.
Og stereotypen på, hvad der i min optik er en gamer, den er skudt til jorden, siger Christine Nørlund.
Sarah Staunsager mener også, at stemningen og sammenholdet til begivenheden er god på trods af, at Astralis missede finalepladsen.
- Man er bare altid stolt af dem.
De repræsenterer jo Danmark lige nu, og det giver en fed følelse at være en del af noget større og være en del af fællesskabet her, siger hun.
Til dagens ‘Blast Pro Series’ var Bodil på 69 taget afsted for at finde ud af, hvorfor CS:GO er så rasende populært.
Se her, hvordan det gikKiggede stjernerne over skulderenMen selvom mange af de fremmødte utvivlsomt kom for at heppe på Astralis, så var der altså også gæster i royal Arena, der måske nok holdt med Astralis, men som i lige så høj grad var kommet for at stjæle lidt fra stjernerne.
- Det er sjovt at sidde derinde og kigge på andre, der spiller, så man selv kan blive bedre, lyder det fra Johan-Emil Algren på 11, der selv har spillet Counter Strike i lang tid og fulgt Astralis, siden de startede.
Tristan Jellesen og Johan-Emil Algren var på jagt efter spillernes små fifs, de kan bruge, når de selv skal hjem og spille mod vennerne.
Og selvom der blev rig lejlighed til at aflure tricks fra nogle af verdens bedste spillere, så var de to venner var dog også enige om, at det havde været sjovere, hvis Astralis var gået videre til finalen.
- Det betyder da 50 procent for i dag, at Astralis klarer sig godt.
Og så betyder det 50 procent bare at være her.
Men det er træls, at de ikke vandt, siger Johan-Emil Algren, mens kammeraten er mere optimistisk.
- Men det har været en rigtig god oplevelse at være her alligevel, lyder det fra 11-årige Tristan Jellesen.
Alle sceneshows-sejl var sat ind for at imponere de fremmødte tilskuere i tusindvis.
FacebookTwitterKopier linkEmner:Astralis Esport|København|eSport|Melodi Grand Prix|Ørestad




https://www.dr.dk/nyheder/indland/politiet-jagter-flere-brud-paa-tavshedspligt-pet-bog-artikel-om-terrorplot-og-nu

IndlandPolitiet jagter flere brud på tavshedspligt: PET-bog, artikel om terrorplot og nu erindringsbogDrabschef Jens Møller Jensen er den tredje fra politiet, der i år undersøges for brud på tavshedspligten.
Vicepolitiinspektør Jens Møller Jensen er den tredje ansatte hos politiet, der i 2018 undersøges for at have brudt tavshedspligten.
Af Sandra Meersohn Meinecke03.
nov.
2018 kl.
22.
25 | opdateret 03.
nov.
2018 kl.
22.
25Bemærk: artiklen er mere end 30 dage gammelLæs opDrabschef Jens Møller Jensen, som i sidste uge udgav sine erindringer, skal nu undersøges for brud på tavshedspligten af Den Uafhængige Politianklagemyndighed.
Men politichefen er ikke den eneste politiansatte, der undersøges for, om han har talt over sig med detaljer, som er beskyttet af loven om tavshedspligten.
Alene i år er han den tredje.
PET-chef Jakob ScharfFørst var der den pågående sag om tidligere PET-chef Jakob Scharf, som i bogen `Syv år med PET`, blev interviewet om sit arbejde af journalist Morten Skjoldager.
Jakob Scharf blev i marts i år tiltalt for at have videregivet fortrolige oplysninger om Politiets Efterretningstjeneste, PET, i bogen.
Det er detaljer om PET's operationer, samarbejdspartnere og arbejdsmetode, som anklagemyndigheden anfægter.
De mener, at Jakob Scharf har set stort på sin tavshedspligt ved at fortælle om dem i bogen.
Under interviewet i bogen gennemgår han blandt andet en række store terrorsager.
PET forsøgte også at få nedlagt et fogedforbud mod Jakob Scharfs bog.
Læs også:PET-chef nægter brud på tavshedspligtenKriminalassistent Finn MånssonI september i år blev også en kriminalassistent fra Vestegnens Politi anmeldt af PET for at have brudt tavshedspligten.
Kriminalassistenten Finn Månsson skrev en længere artikel om det terrorplot, der var planlagt mod JP/Politikens hus tilbage i 2010.
Terrorplottet blev som bekendt forhindret, og alle gerningsmændene blev idømt 12 års fængsel.
Læs også:Forlag bag omstridt PET-bog: Ingen hemmeligheder er blevet afsløretFinn Månsson skrev artiklen til polititidsskriftet Nordisk Kriminalreportage 2016, som indeholder en række artikler om politisager fra Norge, Finland, Island og Sverige.
Alle historierne er skrevet af politiansatte, som har været med i opklaringsarbejdet.
Ifølge Politiken deltog Finn Månsson i efterforskningen, da han var ansat i afdelingen for organiseret kriminalitet.
Han er blevet anmeldt for at have delt fortrolige oplysninger, på trods af at artiklen var blevet godkendt af hans politileder, inden den kom med i bogen.
Nordisk Kriminalreportage udkommer hvert år, her ses udgaven fra 2006.
Politiet mener, at der er sket brud på tavshedspligten i en artiklen fra 2016 udgaven.
Læs også:Politichef undersøges for brud på tavshedspligtenBrud på tavshedspligtenStraffelovens §152 - brud på tavshedspligten.
Offentligt ansatte må ikke uberettiget videregive fortrolige oplysninger, som de har fået kendskab til i arbejdssammenhæng.
Det kan straffes med bøde eller fængsel i seks måneder.
Hvis det sker for at skaffe sig selv eller andre uberettiget vinding - for eksempel for at tjene penge - kan straffen stige til fængsel i to år.
Det kan den også, hvis videregivelsen af fortrolige oplysninger har kunnet skade andre.
Drabschef Jens MøllerI dag kom det så frem, at Københavns Politi har bedt Den Uafhængige Politianklagemyndighed om at undersøge, om den bogaktuelle drabschef Jens Møller Jensen også har brudt sin tavshedspligt i sin nye erindringsbog ’Opklaret - drabschefens erindringer’.
Jens Møller Jensen er efter bogudgivelsen blevet flyttet væk fra sin lederstilling på afdelingen for personfarlig kriminalitet i Københavns Politi.
Han mener selv, at det er helt naturligt, at politiet skal undersøge om, der kan være sket brud på tavshedspligten.
Drabschef Jens Møllers bog er den seneste, der undersøges for brud på tavshedspligt.
FacebookTwitterKopier linkEmner:Jakob Scharf (jurist)|Politi|Politiets Efterretningstjeneste|Københavns Politi|København




https://www.dr.dk/sporten/golf/thorbjoern-olesen-taber-lidt-placeringer-kan-stadig-naa-topresultat-i-tyrkiet

GolfThorbjørn Olesen taber lidt placeringer: Kan stadig nå topresultat i TyrkietThorbjørn Olesen gik tredje runde ved Turkish Open i tre slag under par og ligger nu nummer fire.
Thorbjørn Olesen kan stadig nå at vinde i Tyrkiet med en mirakelrunde søndag.
03.
nov.
2018 kl.
21.
26Bemærk: artiklen er mere end 30 dage gammelLæs opDen danske golfspiller Thorbjørn Olesen er stadig med i kampen om at vinde European Tour-turneringen Turkish Open.
Lørdag fulgte Olesen sin gode start i turneringen op med at gå tredje runde i tre slag under par.
Læs også:Dansk golfspiller går i fodsporene på Bjørn: Vinder samlet sejr på Challenge TourenDanskeren, der før lørdagens spil lå på en delt andenplads, må dog se sit navn glide to pladser ned på resultattavlen efter kanonrunder fra kinesiske Haotong Li og franske Alexander Lévy.
Det betyder, at Thorbjørn Olesen før søndagens fjerde og sidste runde ligger nummer fire, fire slag efter Haotong Li, der fører Turkish Open i 17 slag under par.
Læs også:Super start for Thorbjørn Olesen i TyrkietMens Olesen gik fra en delt andenplads til fjerdepladsen, sprang Lucas Bjerregaard 16 pladser op i den samlede stilling lørdag, efter at han gik tredje runde i fem slag under par.
Bjerregaard ligger nu på en delt niendeplads i ti slag under par.
Læs også:Thorbjørn Olesen tager syvendeplads i stor kinesisk golfturneringMindre godt gik det for Søren Kjeldsen og Thomas Bjørn lørdag.
Kjeldsen gik tredje runde i to slag over par og ligger på en delt 53.
-plads, mens Bjørn efter at have gået de 18 huller i par befinder sig på en delt 59.
-plads.
/ritzau/FacebookTwitterKopier link




https://www.dr.dk/sporten/fodbold/england/beroert-schmeichel-efter-ejers-helikopterulykke-det-goer-virkelig-ondt-paa

EnglandBerørt Schmeichel efter ejers helikopterulykke: ’Det gør virkelig ondt på os alle’Kasper Schmeichel lægger ikke skjul på, hvor stor en indflydelse Vichai Srivaddhanaprabha har haft på danskerens liv, og dødsfaldet har derfor ramt ham hårdt.
Kasper Schmeichel er meget berørt af dødsfaldet i Leicester.
Af Frederik Palle03.
nov.
2018 kl.
20.
02 | opdateret 03.
nov.
2018 kl.
20.
14Bemærk: artiklen er mere end 30 dage gammelLæs opDen seneste uge har ikke på nogen måde været nem for Kasper Schmeichel.
Danskeren var angiveligt en af de første på ulykkesstedet og tydeligt berørt, da Leicesters afdøde ejer Vichai Srivaddhanaprabha styrtede ned med sin helikopter på parkeringspladsen ude for stadion.
Her en uge efter var Kasper Schmeichel og Leicester så tilbage på banen, da de i Premier League skulle møde Cardiff.
Det endte med en 1-0-sejr, men dagen vil mest af alt blive husket, at Vichai Srivaddhanaprabha blev mindet.
- Det krævede virkelig meget i dag.
Det var hårdt.
Jeg er stolt af, hvordan alle spillede i dag, og hvor professionelle de var.
Vi vidste, at det ville blive en følelsesladet dag.
Jeg er glad for, at vi hentede tre point for ham, forklarer Kasper Schmeichel efterfølgende til engelsk tv.
Læs også:BILLEDER Schmeichel og Leicester i tårer ved første kamp efter ejers dødDa der blev holdt et minuts stilhed, kunne Kasper Schmeichel da heller ikke holde tårerne tilbage.
Vichai Srivaddhanaprabha var nemlig ikke bare en klubejer for den danske landsholdsmålmand.
- I dit liv kommer du forbi virkelig få mennesker, der rammer en og virkelig får en indflydelse på dig.
Han har haft en kæmpe betydning i mit liv, og du kan se på reaktionen fra alle, at han har haft en indflydelse på så mange liv.
Det er en mand, som vi er stolte af og stolte af at have kendt, siger Kasper Schmeichel.
Læs også:Afdød Leicester-ejers søn vil videreføre arven- Vi tænker på hans familie nu.
Det gør virkelig ondt på os alle lige nu, men vi kan ikke forestille os, hvad de går igennem, så vi ville gøre det for ham og hans familie her til aften, forklarer han.
Læs også:Fans, familie og fodboldstjerner tager afsked med klubejerNu rejser Leicester-spillerne til Thailand for at deltage i begravelsen af Vichai Srivaddhanaprabha, selvom de har kamp igen allerede om en uge.
Men der var egentlig aldrig nogen tvivl om, hvorvidt de skulle afsted.
- Alle spillere ville virkelig gerne derud for at vise vores støtte.
Der var ikke noget pres for nogen, men chancen for at tage til Thailand og være en del af hans begravelse blev tilbudt til os, og alle ville med der, siger Kasper Schmeichel.
I helikopteren var der også fire andre passagerer udover Vichai Srivaddhanaprabha.
Alle mistede livet.
Thailands vicestatsminister Prawit Wongsuwan hælder royalt vand på Vichai Srivaddhanaprabhas urne.
(Foto: Handout .
© Scanpix) Munke og royale soldater markerer klubejerens død.
 Munke og royale soldater markerer klubejerens død.
 Templet, hvor begravelsen skal finde sted.
 Munke og royale soldater markerer klubejerens død.
1 / 5Thailands vicestatsminister Prawit Wongsuwan hælder royalt vand på Vichai Srivaddhanaprabhas urne.
(Foto: Handout .
© Scanpix)1 / 5Munke og royale soldater markerer klubejerens død.
2 / 5Munke og royale soldater markerer klubejerens død.
3 / 5Templet, hvor begravelsen skal finde sted.
4 / 5Munke og royale soldater markerer klubejerens død.
5 / 5FacebookTwitterKopier linkEmner:Kasper Schmeichel (fodboldspiller)|Twitter|England|Leicester City FC|Fodbold




https://www.dr.dk/sporten/fodbold/england/billeder-schmeichel-og-leicester-i-taarer-ved-foerste-kamp-efter-ejers-doed

EnglandBILLEDER Schmeichel og Leicester i tårer ved første kamp efter ejers dødDet har været en hård uge for Leicester, og det blev ikke nemmere lørdag, da der skulle holdes et minuts stilhed for deres afdøde ejer.
Af Frederik Palle03.
nov.
2018 kl.
18.
35 | opdateret 03.
nov.
2018 kl.
19.
27Bemærk: artiklen er mere end 30 dage gammelLæs opKasper Schmeichel kunne ikke holde tårerne tilbage, da der forud for Leicesters første kamp siden den tragiske ulykke i lørdags skulle holdes et minuts stilhed.
Sorgen har ramt den danske landsholdsmålmand og de øvrige omkring fodboldholdet Leicester, efter holdets ejer Vichai Srivaddhanaprabha i tirsdags styrtede ned min sin helikopter på parkeringspladsen uden for Leicesters King Power Stadium og mistede livet sammen med de fire andre i helikopteren.
Læs også:Afdød Leicester-ejers søn vil videreføre arvenSelvom det var på udebane i Wales mod Cardiff, så var der alligevel et massivt fremmøde fra Leicesters fans, der ville hylde den afdøde ejer.
Mange af dem var iført t-shirts med et billede af Vichai Srivaddhanaprabha, ligesom spillerne også var havde den på under opvarmningen.
Efter lørdagens opgør skal Leicester-spillerne direkte i flyet, da de alle flyver til Thailand for at deltage i begravelsen i Bangkok.
Den startede lørdag og vil angiveligt tage otte dage derfra.
Leicester har dog kamp igen om en uge.
Læs også:Ejer af fodboldklubben Leicester City er død i helikopterstyrtLeicester vandt i øvrigt kampen 1-0 over Cardiff på et mål af Demarai Gray efter 55 minutters spil.
Efter han havde scoret tog han trøjen af, og under den var en trøje med tekst ”For Khun Vichai”, hvilket var det, som ejeren blev kaldt mest ofte.
Vichai Srivaddhanaprabha blev mindet sammen med de fire andre, som mistede livet tirsdag, da de styrtede ned med en helikopter uden for Leicesters stadion.
1 / 11Leicesters fans var mødt talstærkt frem til udebanen i Cardiff for at hylde den afdøde ejer.
2 / 11Der var lavet bannere og t-shirts med billede af Vichai Srivaddhanaprabha.
3 / 11Også de thailandske flag var medbragt til stadion i Cardiff.
4 / 11Alle spillerne bar under opvarmningen en t-shirt med et billede af Vichai Srivaddhanaprabha, hvor der står "The boss".
5 / 11Også Kasper Schmeichel havde selvfølgelig den t-shirt på.
Den danske landsholdsmålmand var en af de første til at ankomme til ulykkesstedet tirsdag.
6 / 11I Newcastle på St.
James Park blev Vichai Srivaddhanaprabha også hyldet.
Det gjorde han på alle stadions i dagens Premier League-kampe.
7 / 11Også i London hos hjemmeholdet West Ham blev Vichai Srivaddhanaprabha mindet.
West Ham var modstanderen i tirsdagens kamp, hvor helikopteren altså styrtede ned efterfølgende.
8 / 11Demarai Gray jubler efter at have scoret sejrsmålet for Leicester ved at tage trøjen af.
Inde under havde han en trøje på, hvor der stor "For Khun Vichai", som Vichai Srivaddhanaprabha blev kaldt.
9 / 11Fans havde taget den lange tur til Wales for at mindes Vichai Srivaddhanaprabha.
10 / 11Efter kampen takkede Leicesters spillere deres fans for at tage med og give opbakning i den svære tid.
11 / 11FacebookTwitterKopier linkEmner:England|Kasper Schmeichel (fodboldspiller)|Leicester City FC|Cardiff|Fodbold




https://www.dr.dk/nyheder/viden/klima/delfiner-og-hvaler-maa-raabe-overdoeve-menneskeskabt-larm-i-havet

Lyden af Danmark Se temaKlimaDelfiner og hvaler må råbe for at overdøve menneskeskabt larm i havetStøjforurening er et voksende problem i naturen, hvor det påvirker både hvaler, fugle, østers og andre dyr.
Forskning tyder på, at den menneskeskabte støj er steget i havene siden 1950erne.
Og det har konsekvenser for dyrelivet.
Af Kim Rathcke Jensen03.
nov.
2018 kl.
19.
28Bemærk: artiklen er mere end 30 dage gammelLæs opHvis du troede, at fisk svømmer rundt i fred og ro under havoverfladen, så tager du fejl.
Alverdens oceaner, have og farvande er fyldt med støj.
Og det kommer fra mennesker.
Det er især skibstrafik, boreplatforme, minedrift på havbunden og geologiske undersøgelser, der larmer.
Det er lidt det samme, som hvis du går til en rockkoncert og forsøger at snakke med din kammerat ved siden af digThorsten Balsby, seniorforsker, Institut for Bioscience, AUStøjforureningen er så massiv, at det påvirker livet i havet.
For eksempel er delfiner tvunget til at råbe højere for at overdøve den menneskeskabte larm.
Det viser en ny forskningsartikel, der er offentliggjort i Biology Letters.
Delfiner vil overdøve larmForskere fra amerikanske University of Maryland har indsamlet 300 lydoptagelser med delfiner flere forskellige steder i Nordatlanten.
Og i de mest støjende havområder bruger delfinerne en langt højere, mere skinger og mindre kompleks fløjten til at kommunikere end i de områder, hvor der er mere fredfyldt.
Læs også:Lyseslukker: Selv en smule lys i soveværelset kan føre til depression- Det er lidt det samme, som hvis du går til en rockkoncert og forsøger at snakke med din kammerat ved siden af dig.
Så hæver du også lydtrykket, og stemmen bliver mere skinger, siger Thorsten Balsby, der er seniorforsker på Institut for Bioscience på Aarhus Universitet.
Balsby er dog ikke havbiolog som sine amerikanske kolleger, der har lyttet til de skingre delfiner.
Thorsten Balsby har blandt andet forsket i, hvordan fugle og især gulspurve reagerer på menneskeskabt støj.
Skinger solsortefløjt i byerFor de højlydte mennesker er et problem i hele naturen.
Ikke bare i vandet.
Og nogle gange er det nemt at høre, fortæller Thorsten Balsby.
- Jeg kan høre det, når jeg cykler gennem Aarhus, at solsortene er mere skingre end i den landsby, hvor jeg kommer fra, siger Thorsten Balsby.
Fugle fløjter for blandt andet for at markere deres territorium.
Og så skulle naboen jo gerne kunne høre, hvad der foregår.
Fuglene smuglytter også for at lytte og vurdere, om nogle af de andre fugle måtte være i dårlig form, så man kan møve sig ind på deres territorium.
Men hvis de ikke kan høre signalerne og vurdere dem, så er der kun en løsning tilbage, og det er at kaste sig ind i en kamp om pladsen.
- Hvis man ikke kan høre hinanden, så går de her fantastiske lyde, der er udviklet over hundreder af generationer, jo tabt.
Og så er der kun tilbage for fuglene at mødes til mere og mere aggressive møder, siger Thorsten Balsby.
Larm gør fugle ældreStøjen påvirker også fuglene fysisk.
Noget forskning tyder på, at trafikstøj kan påvirke fugles kromosoner og gener, så de ældes hurtigere.
Det viser blandt andet dette studie fra Journal of Experimental Biology.
Læs også:Tre truede dyrearter der har fået comebackDet samme ser man også andre steder på kloden.
For eksempel i Brasilien, hvor støjen fra minedrift påvirker lokale abers kommunikation.
Og så er der hvalerne.
- Der er optagelser med hvaler fra 1950erne, som man har sammenlignet med nye optagelser, og her kan man se på baggrundsstøj og frekvenser, at baggrundsstøjen er steget markant, og at frekvensen i deres kommunikation er blevet højere, siger Thorsten Balsby.
Ny forskning viser endda, at pukkelhvaler helt stopper med at synge og kommunikere, når de bliver forstyrret af skibstrafik.
Og selv østers, der ikke har ører, er påvirket af menneskestøjen og lukker sig sammen, når de bliver stressede af lyde på bestemte frekvenser.
Støj overalt på klodenEfterhånden er der meget få steder på Jorden, hvor der ikke er menneskeskabt støj, som kan påvirke dyrelivet.
Forskning viser, at der i for eksempel USA er mere end 60 procent af fredede områder med larm fra menneskelige aktiviteter.
Og mange af de amerikanske områder er tyndt befolkede.
- Der er slet ikke så tæt befolket som her i Europa og Danmark, hvor der er større befolkningstæthed.
Der er menneskeskabt støj over det hele, siger Thorsten Balsby.
FacebookTwitterKopier linkEmner:Dyr|Videnskab|USA|Aarhus Universitet|Aarhus




https://www.dr.dk/sporten/golf/dansk-golfspiller-gaar-i-fodsporene-paa-bjoern-vinder-samlet-sejr-paa-challenge-touren

GolfDansk golfspiller går i fodsporene på Bjørn: Vinder samlet sejr på Challenge TourenJoachim B.
Hansen har haft en rigtig god golfsæson, og det resulterede i sidste ende med en samlet sejr i Challenge Tour.
ARKIVBILLEDE Joachim B.
Hansen har haft et flot år på Challenge Touren.
Af Frederik Palle03.
nov.
2018 kl.
17.
23Bemærk: artiklen er mere end 30 dage gammelLæs opFor det meste er øjnene rettet mod de helt store golfturneringer og de deltagende golfstjerner, men er man dansker med en næse for sporten, hvor jern og græs går i et, så giver det god mening at rette fokus mod Europas næststørste golftour – Challenge Tour.
Det er nemlig her, at Joachim B.
Hansen i 2018 har vist sig frem på flotteste vis, og det har nu resulteret i en samlet sejr, efter alle resultater er blevet gjort op.
Det er den første danske samlede sejr på Challenge Tour, side Thomas Bjørn gjorde det i 1995.
Læs også:Thorbjørn Olesen tager syvendeplads i stor kinesisk golfturnering- Jeg havde ikke regnet med, at følelserne ville komme så meget uden på tøjet efter det hele.
Jeg er lettet.
Det er godt arbejde.
At det lykkedes er lidt “unreal”, siger Joachim B.
Hansen til den danske golfunions hjemmeside.
Sejren kom i hus efter der de eneste dage er blevet spillet turnering Ras Al Kahimah.
Her blev Joachim B.
Hansen nummer 13, men den nærmeste rival franskmanden Victor Perez formåede ikke at hente danskeren samlet.
Læs også:Thorbjørn Olesen rykker frem i KinaEn af grundstenene for førstepladsen i Challenge Tour blev sat, da Joachim B.
Hansen vandt turneringen Turkish Airlines Challenge i april.
Desuden er det også blevet til andre topresultater.
Den gode sæson har nu også givet ham en billet til Europeaen Tour, hvor han har spillet før.
FacebookTwitterKopier linkEmner:Golf|Turkish Airlines|Thomas Bjørn (golfspiller)




https://www.dr.dk/nyheder/indland/forste-kvinde-i-spidsen-stor-idraetsorganisation

IndlandFørste kvinde i spidsen for stor idrætsorganisationCharlotte Bach Thomassen afløser Søren Møller efter 17 års virke.
Ny formand Charlotte Bach Thomassen, afgående formand Søren Møller og formandskandidat Mogens Kirkeby til DGI's årsmøde i DGI-huset i Aarhus.
03.
nov.
2018 kl.
17.
56Bemærk: artiklen er mere end 30 dage gammelLæs opCharlotte Bach Thomassen vinder formandskabet i idrætsorganisationen DGI, der har 1,5 millioner medlemmer.
Det oplyser organisationen i en pressemeddelelse.
Charlotte Bach Thomassen vandt overbevisende med 215 af de fremmødte delegeredes stemmer imod modkandidat Mogens Kirkebys 92.
Den nyvalgte formand er begejstret over opbakningen og er ikke i tvivl om, hvad hendes første fokusområde skal være:Blå bog: Charlotte Bach ThomassenAlder: 42 årFødested: GrindstedUddannelse: Cand.
scient.
pol ved Københavns Universitet.
Karriere:2009-2013 Foreningskonsulent og projektchef i DGI2013-2018 Generalsekretær i Det Danske Spejderkorps2017-2018 Næstformand for DGIs hovedbestyrelse2018- Formand for DGICivilstand: Gift og mor til tre.
Bopæl: Islands Brygge, KøbenhavnFritidsinteresser: Løb og vinterbadning.
Har desuden dyrket gymnastik siden barndommen.
Kilder: Dansk Gymnastik- og Idrætsforening/ritzau/- Det første, der får min fulde opmærksomhed, er vores indsats for børn og unge.
Vi skal have udlignet de store kommunale forskelle, der er i børn og unges deltagelse i foreningslivet på tværs af landet, siger Thomassen.
På årsmødet blev det besluttet at afsætte 70 millioner kroner til indsatsen.
Det er ikke Thomassens første væsentlige formandspost.
Inden hun blev næstformand i DGI, var hun i en årrække generalsekretær i Det Danske Spejderkorps.
Til gengæld er det første gang nogensinde, at en kvinde står i spidsen for en af de store danske idrætsorganisationer, lyder det i pressemeddelelsen.
Hendes næstformandspost bliver overtaget af Nels Petersen fra Hillerød.
Dansk Gymnastik- og Idrætsforening har eksisteret i over 150 år.
Søren Møller stopper efter 17 årAfgående formand Søren Møllers 17 år som spydspids har præget DGI markant.
Blandt andet har han været bannerfører for i 2007 at sammenlægge 23 amtsforeninger til 15 såkaldte landsdelsforeninger samt et større samarbejde med Dansk Idræts-Forbund (DIF), som traditionelt har været opfattet som rival.
Samtidig er det ændringer, som eksperter har kritiseret over for Altinget og Ritzau, da det har øget professionaliseringen af den ellers folkelige organisation.
- På et tidspunkt tror jeg, at man er nødt til at lægge kursen radikalt om, eller også bliver man lige så stille opslugt, fordi man ikke længere har nogen folkelig basis tilbage, der vil kæmpe for organisationen, siger tidligere direktør i Idrættens Analyseinstitut Henrik Brandt til Altinget.
/ritzau/FacebookTwitterKopier linkEmner:Danske Gymnastik- og Idrætsforeninger|Danmarks Idrætsforbund|Idrætspolitik|Søren Møller (idrætsleder)|Hillerød




https://www.dr.dk/nyheder/udland/mindst-20-doede-i-italien-efter-stormvejr-og-oversvoemmelser

UdlandMindst 20 døde i Italien efter stormvejr og oversvømmelserØdelæggelserne er enorme efter en periode med dårligt vejr i hele landet.
Af Simon Vincensen03.
nov.
2018 kl.
16.
42Bemærk: artiklen er mere end 30 dage gammelLæs opMindst 20 har mistet livet efter en uge med stormvejr og oversvømmelser i Italien.
Det er blandt andet jordskred og væltede træer, der har forårsaget dødsulykkerne.
Uvejret har ifølge lokale medier forårsaget ødelæggelser for milliarder af euro, og nye dronebilleder viser omfanget af de livstruende oversvømmelser.
Læs også:Ekstremt vejr i Italien: Stormvejr og væltede træer koster ni mennesker livetI det nordlige Italien har uvejret ryddet store skovområder som for eksempel i Dolomitterne, hvor vinden nåede orkanstyrke på helt op til 42 meter i sekundet svarende til 150 kilometer i timen.
Samtidig er byer og veje blevet afskåret på grund af jordskred.
Venedig oversvømmetTidligere på ugen lå store dele af den italienske by Venedig under vand, efter at flere dage med stærke vinde fik vandstanden til at stige til 156 centimeter.
Ifølge nyhedsbureauet AFP har vandstanden kun oversteget 150 centimeter fem gange tidligere.
Uvejret ventes at fortsætte i hvert fald weekenden ud.
Læs også:Venedig oversvømmet: Vandstand på højeste niveau i 10 årFacebookTwitterKopier linkEmner:Italien|Vejret|Venedig|Oversvømmelser|Naturkatastrofer




https://www.dr.dk/nyheder/viden/teknologi/mere-censur-friheden-paa-internettet-falder-ottende-aar-i-streg

TeknologiMere censur: Friheden på internettet falder for ottende år i stregKampen mod fake news bliver brugt til at begrænse ytringsfriheden på nettet, skriver amerikansk tænketank.
Igen i år er Kina det land, som har mindst internet-frihed ifølge tænketanken Freedom House.
Af Allan Nisgaard og Pernille Kjeldgaard Kristensen03.
nov.
2018 kl.
17.
02Bemærk: artiklen er mere end 30 dage gammelLæs opDer var engang, hvor internettet var en platform for frihed og demokrati.
Sådan er det langt fra i dag.
For ottende år i streg er friheden på internettet faldet, viser en ny rapport fra den amerikanske tænketank Freedom House.
Folkene bag rapporten har undersøgt 65 lande, der dækker 87 procent af verdens internetbrugere (Danmark er ikke iblandt).
Tænketanken har kigget på forskellige problematikker i forhold til adgang og ytringsfrihed på internettet.
Læs også:Macron vil forbyde fake news i FrankrigAf alle de undersøgte lande, er der 26 lande, hvor friheden på internettet er blevet mere begrænset.
Demokratier kæmper hårdt i den digitale tidsalder, mens Kina eksporterer sin model for censur og overvågning.
Mike Abramowitz, formanden for tænketanken Freedom House.
Begrænsningen kan for eksempel vise sig ved, at nyhedsmedier, der er kritiske overfor staten, pludselig bliver ramt af nedbrud og cyber-angreb.
Det oplevede flere medier for eksempel i Filippinerne.
Det kan også være, at personer bliver straffet for at sprede falske informationer, der skader en persons ry eller skaber panik.
Det skete for eksempel i Kenya, skriver tænketanken i rapporten.
Vil “bekæmpe fake news”Mindst 17 ud af de 65 lande har vedtaget eller foreslået love, der begrænser onlinemedier med den begrundelse, at myndighederne vil bekæmpe fake news.
I år retsforfulgte 13 lande nogle af deres borgere, fordi, myndigheder mente, at borgerne havde spredt fake news.
Det var lande som Kenya, Rwanda og Kazakhstan.
Læs også:Kina censurerer 'forsiden på internettet'- Autoritære ledere og populister bruger kampen mod fake news som undskyldning for at fængsle journalister og sociale medier-kritikere.
Det sker ofte gennem love, der gør det ulovligt at sprede falske informationer, siger formanden for Freedom House Mike Abramowitz, skriver mediet the Verge.
Kina hjælper andre landeIgen i år har Kina førertrøjen på, når det kommer til at mindske friheden.
Men ikke nok med det, så hjælper kinesiske selskaber også andre lande med at censurere.
Ifølge tænketanken har selskaberne leveret højteknologiske overvågningsværktøjer til regeringer, der ikke respekterer friheden på internettet.
Læs også:Google bekræfter: Vil lave censureret søgemaskine for kineserne- Demokratier kæmper hårdt i den digitale tidsalder, mens Kina eksporterer sin model for censur og overvågning, så de kan kontrollere information både inden og uden for sine grænser, siger Mike Abramowitz.
Den største mindskelse af frihed skete, ifølge rapporten, i Sri Lanka og Egypten.
De blev efterfulgt af blandt andet Cambodia og Kenya.
FacebookTwitterKopier linkEmner:Kina|Kenya|Ytringsfrihed|Cambodja|Egypten




https://www.dr.dk/nyheder/viden/kroppen/dit-dna-kan-huske-du-arver-maaske-dine-foraeldres-smerter

KroppenDit DNA kan huske: Du arver måske dine forældres smerter DNA'et i vores celler lagrer 'minder', og det kan blandt andet få betydning for, om vi senere i livet udvikler kronisk smerte.
Spædbørn, der har været udsat for meget smerte, fx.
grundet operationer, ser ud til at udvikle mere smertefølsomhed senere i livet.
Af Emilie Aagaard03.
nov.
2018 kl.
15.
31Bemærk: artiklen er mere end 30 dage gammelLæs opHar du arvet din mors blå øjne og fået din fars kærlighed til den lokale fodboldklub?
Der er de ting, man arver, og så er der det, man får med fra det miljø, man vokser op i.
To adskilte størrelser - arv og miljø - der tilsammen gør dig til den, du er.
Men det er ikke hele sandheden.
For det viser sig, at vores arvemateriale, DNA’et i vores celler, på sin egen måde er i stand til at huske.
Og DNA’ets ’minder’ kan blandt andet få betydning for, om vi senere i livet udvikler kronisk smerte.
Ny dansk forskning viser for eksempel, at de patienter, der udvikler kronisk smerte efter en knæoperation for slidgigt, har nogle andre ’minder’ i deres arvemateriale end dem, der ikke udvikler kronisk smerte.
- Hvad det så er, der har påvirket de her patienter anderledes, det ved vi endnu ikke, siger Lars Arendt-Nielsen, professor i medicin og sundhedsteknologi på Aalborg Universitet.
På forskersprog kaldes de genetiske ’minder’ for epigenetik.
Og ny forskning tyder på, at vi i nogle tilfælde kan arve vores forældres og bedsteforældres genetiske ’minder’.
Kan smerte gå i arv?
Grænsen mellem arv og miljø er blevet mere udvisket efter opdagelsen af epigenetikken.
Og det gælder også i forhold til, hvad du egentlig sender videre til næste generation.
For måske kan de ’minder’, der sætter sig i DNA’et, og gør nogle mennesker mere påvirkelige overfor smerte, gå i arv.
- Som smerteforsker undrer det mig, at nogle familier er hårdere ramt af kroniske smerter.
Kan epigenetiske ændringer, der giver et anlæg til kroniske smerter, gå i arv?
, siger Lars Arendt-Nielsen.
Han fortæller, at der er en række dyreforsøg, der understøtter teorien.
- Man har for eksempel set, at rotter, der bliver fjernet fra deres mor som små, som voksne bliver mere følsomme overfor visse smertepåvirkninger.
Altså har en ydre påvirkning ændret deres smerteoplevelse.
Og endnu mere uhyggeligt er det, at får de så selv unger, har de også en større smertefølsomhed end normalt, siger Lars Arendt-Nielsen.
Spædbørn er særlig udsatteOg netop det, at ungerne bliver fjernet som helt små, ser ud til at have afgørende betydning.
- Det ser ud som om, at de ting, der sker tidligt i livet, har den største effekt.
Det ser vi i både dyreforsøg og observationer af mennesker, fortæller Lars Arendt-Nielsen.
Og engelske forsøg viser, hvor vigtig den første tid i vores liv er, også for vores smerteoplevelse senere i livet.
- Spædbørn, der har været udsat for meget smerte tidligt i livet, fx på grund af operationer, ser ud til at være mere følsomme overfor at udvikle kroniske smerter som voksne.
Det gør jo, at det giver rigtig god mening, at vi bliver mere opmærksomme på smerte og smertebehandling til nyfødte, siger Lars Arendt-Nielsen.
Han mener, at epigenetikken, som lige nu har flere spørgsmål end svar, kan komme til at revolutionere smerteforskningen.
Hør mere om epigenetik i P1’s sundhedsmagasin Recept her.
FacebookTwitterKopier linkEmner:Lars Arendt-Nielsen (professor)|Videnskab|Aalborg Universitet|Sundhedsvidenskab




https://www.dr.dk/nyheder/indland/politichef-undersoeges-brud-paa-tavshedspligten

IndlandPolitichef undersøges for brud på tavshedspligtenDen Uafhængige Politiklagemyndighed skal undersøge, om drabschef Jens Møller Jensen har brudt sin tavshedspligt i ny bog.
Den Uafhængige Politiklagemyndighed undersøger, om vicepolitiinspektør Jens Møller Jensen har brudt sin tavshedspligt i ny bog.
Af sandra Meinecke03.
nov.
2018 kl.
15.
43Bemærk: artiklen er mere end 30 dage gammelLæs opKøbenhavns Politi har bedt Den Uafhængige Politiklagemyndighed (DUP) undersøge, om den bogaktuelle drabschef Jens Møller Jensen har brudt sin tavshedspligt, skriver Politiken.
Det sker, efter at Jens Møller Jensen udkom med sin erindringsbog ’Opklaret - drabchefens erindringer’ i sidste uge.
Jens Møller Jensen er efter bogudgivelsen blevet flyttet fra sin lederstilling på afdelingen for personfarlig kriminalitet i Københavns Politi.
Det bekræfter Københavns Politi i en mail til Politiken.
- Mens undersøgelsen pågår, er Jens Møller blevet midlertidig omplaceret, så han ikke sidder med det fagområde, som vil kunne blive en del af undersøgelsen, skriver kommunikationschef hos Københavns Politi, Tasja Norre Parize i mailen til Politiken.
Han er i stedet blevet leder af afdelingen for berigelseskriminalitetPolitikens Forlag, som har udgivet bogen, har ikke hørt fra politiet, oplyser pressechef Camilla Høy til DR Nyheder.
Hun har på nuværende tidspunkt ikke yderligere kommentarer til sagen.
Jens Møller Jensen: Naturligt, at det undersøgesJens Møller Jensen forholder sig selv roligt i forhold til undersøgelsen, som han mener, er en hel normal procedure.
- Jeg mener ikke, at jeg har gjort noget forkert.
Men jeg synes, det er naturligt, at Københavns Politi skal undersøge det.
Det skal de i sagens natur gøre.
Jeg synes også, det er helt naturligt, at jeg bliver flyttet imens, siger Jens Møller Jensen til DR Nyheder.
Han ønsker i dag ikke at diskutere selve indholdet i bogen nærmere, og henviser til de mange interviews, han lavede i forbindelse med udgivelsen af bogen i sidste uge.
Jens Møller Jensen mener ikke, at hans ytringsfrihed på nogen måde er indskrænket.
- Nej, det synes jeg ikke.
Lige nu undersøger de, om jeg har overtrådt tavshedspligten og navneforbud.
Man har ikke anmeldt, at jeg har gjort det, man har bedt dem undersøge, om det er tilfældet, siger han og tilføjer,- Og det er helt naturligt i forhold til den omtale, der har været af bogen i medierne.
Forfatter Stine Bolther, som Jens Møller Jensen har skrevet sin bog i samarbejde med, oplyser i en sms til DR, at hun ikke er anmeldt, da sagen ligger hos Den Uafhængige Politianklagemyndighed.
Stine Bolther har ingen yderligere kommentarer.
Stod bag opklaringen af mordet på Kim WallPolitichefen er kendt som efterforskningslederen af drabet på den svenske journalist Kim Wall sidste år.
Men Jens Møller Jensen har i sine godt 35 år hos politiet - foruden efterforskningen af ubådssagen - haft ansvaret for efterforskningen af en række store sager som blandt andet terroranslaget på Krudttønden i København 2015, trippeldrabet på Frederiksberg, Amagermanden og attentatforsøget på Lars Hedegaard.
Drabschefens nye bog handler blandt andet om opklaringen af disse sager.
Læs også:Tidligere PET-chef sigtet i sag om omstridt bogJens Møller Jensen er den tredje ansatte hos politiet, der undersøges for at have brudt sin tavshedspligt.
Kriminalassistent Finn Månsson blev i sidste måned også meldt til Den Uafhængige Politiklagemyndighed for at have skrevet en længere artikel om efterforskningen af et terrorplot i 2010.
Og i byretten er den tidligere PET-chef Jakob Scharf tiltalt for at være gået for langt i sin bog ’Syv år for PET’.
FacebookTwitterKopier linkEmner:Den Uafhængige Politiklagemyndighed|Politi|Københavns Politi|København




https://www.dr.dk/sporten/haandbold/championsleague/video-nyt-koebenhavnsk-nederlag-i-champions-league

ChampionsleagueVIDEO Nyt københavnsk nederlag i Champions LeagueDet danske håndboldhold tabte lørdag 25-30 til russiske Rostov Don i kvindernes Champions League.
03.
nov.
2018 kl.
16.
04 | opdateret 03.
nov.
2018 kl.
16.
37Bemærk: artiklen er mere end 30 dage gammelLæs opDet blev ikke til revanche, da København Håndbold lørdag mødte russiske Rostov Don i kvindernes Champions League.
Efter at have tabt i Brøndby Hallen for to uger siden blev det også til et nederlag på udebane, da københavnerne tabte 25-30 i Rusland.
De forsvarende danske ligamestre ligger trods lørdagens resultat stadig til at gå videre i den europæiske turnering, hvor holdet efter fire af de seks gruppekampe indtager andenpladsen i gruppe B med fire point.
Læs også:Mors-Thy slår Kolding og får sæsonens første ligasejrDe to hold fulgtes ad i starten af lørdagens kamp, inden hjemmeholdet cirka midtvejs begyndte at trække fra.
På to minutter vendte Rostov 4-4 til 8-4.
Russernes firemålsføring var ved pausen blevet udvidet med et enkelt mål, og de to hold gik i omklædningsrummet ved stillingen 15-10 i Rostovs favør.
Trods en opløftende afslutningen på første halvleg af danskerne stod der Rostov på alt i starten af anden.
Læs også:Eggert slipper med skrækken: Satser på at spille mod tidligere klubKøbenhavnernes angreb haltede, og russerne havde efter ti minutter bragt sig foran med hele ni mål ved stillingen 22-13.
Danskerne fik dog hanket op i sig selv.
Johanna Bundsen i målet begyndte at tage fra, og i angrebet udnyttede man, at russernes stærke førstemålmand, brasilianske Mayssa Pessoa, fik en pause.
Læs også:Landsholdsmålmand før tysk storkamp: 'Der kommer smæk på'Rostovs forspring blev bragt ned på fem mål, men københavnerne havde svært ved at komme ret meget tættere på.
Til sidst syntes danskernes tro på at kunne vinde at være forduftet.
Tallene på måltavlen nærmede sig ikke hinanden, og Rostov kunne uden de store anstrengelser køre sejren i hus.
/ritzau/FacebookTwitterKopier linkEmner:Rusland|Brøndby Hallen|København Håndbold|Brøndby




https://www.dr.dk/sporten/badminton/dansk-badmintonspiller-brager-i-finalen-ved-para-em

BadmintonDansk badmintonspiller brager i finalen ved para-EMCathrine Rosengren afgjorde semifinalen på mindre end 20 minutter.
Cathrine Rosengren er forsvarende europamester.
Af Malte Nørgaard03.
nov.
2018 kl.
14.
08Bemærk: artiklen er mere end 30 dage gammelLæs opDanske Cathrine Rosengren satte lørdag en streg under, at hun er blandt Europas absolut bedste para-badmintonspillere i hendes kategori.
Med en komfortabel sejr på 21-15, 21-3 over Megan Hollander sikrede den førsteseedede dansker sig en plads i søndagens finale.
- Det er virkelig dejligt at være i finalen og vide, at jeg er blandt de bedste spillere i Europa, siger hun.
Læs også:Denmark Open byder para-atleter indenforDanskeren har endnu til gode at afgive et sæt ved europamesterskaberne.
Men alligevel har vejen til finalen været hård, fordi forventningerne allerede inden turneringens start har været store til den forsvarende europamester.
- Jeg kunne især mærke forventningens pres i semifinalen.
Det er som om, at alle folk forventer, at jeg vinder.
Derfor kan jeg godt komme til at forcere mit spil en smule.
Det skal jeg prøve at lade være med, hvis jeg skal vinde finalen, fortæller hun.
I finalen søndag bliver modstanderen Zehra Beglar fra Tyrkiet, der er seedet som nummer to til EM.
FacebookTwitterKopier link




https://www.dr.dk/nyheder/indland/kurt-beier-melder-sig-ud-af-store-brancheorganisationer

Kurt Beier-sagenSe temaIndlandKurt Beier melder sig ud af store brancheorganisationerBrancheorganisationer ventede på redegørelse om kummerlige forhold.
I stedet har direktør sendt udmeldelse.
Direktør Karsten Beier har lørdag sendt en skriftlig udmeldelse til ATL og DI.
03.
nov.
2018 kl.
15.
09Bemærk: artiklen er mere end 30 dage gammelLæs opKurt Beier Transport A/S har meldt sig ud af ATL og DI, oplyser Dansk Industri i en pressemeddelelse.
Transportfirmaets direktør Karsten Beier var blevet bedt om en redegørelse for vognmandens kummerlige indlogering af filippinske chauffører.
Oplysningerne skulle lørdag og søndag behandles, med henblik på om Kurt Beier Transport skulle smides ud af brancheorganisationerne.
Læs også:Transportfirma mistænkt for menneskehandel: Beier-familien er blevet rige på transport og ejendommeI stedet sendte direktør Karsten Beier lørdag en skriftlig udmeldelse til ATL og DI.
Udmeldelsen er med øjeblikkelig virkning.
Ser med alvor på sagenBrancheorganisationerne accepterer begge firmaets udmeldelser - men mener ikke, at Beier-sagens konsekvenser ender her.
- Vi ser med stor alvor på sagen, som har været skadelig ikke blot for branchen, men for erhvervslivet som helhed, siger viceadministrerende direktør Kim Graugaard fra Dansk Industri i pressemeddelelsen.
Læs også:Virksomheder dropper samarbejde med Kurt Beier TransportBestyrelsesformanden i ATL, Peter B.
Jepsen, stemmer i:- Der er ingen tvivl om, at sagen har skadet erhvervets omdømme, og den risikerer at få negative konsekvenser for resten af branchen.
/ritzau/FacebookTwitterKopier linkEmner:Erhverv|Dansk Industri|Kurt Beier Transport|Kim Graugaard (erhvervsleder)




https://www.dr.dk/sporten/fodbold/kvindeligaen/broendby-banker-fortuna-og-sender-mesterholdet-paa-tredjepladsen

KvindeligaenBrøndby banker Fortuna og sender mesterholdet på tredjepladsenBrøndby vandt i sikker stil med 4-0 over Fortuna Hjørring.
Brøndby IF er fortsat ubesejrede i toppen af rækken.
Af Malte Nørgaard03.
nov.
2018 kl.
14.
49 | opdateret 03.
nov.
2018 kl.
15.
17Bemærk: artiklen er mere end 30 dage gammelLæs opBrøndby IF udbyggede lørdag føringen i toppen af kvindernes bedste fodboldrække, da de vandt med 4-0 over Fortuna Hjørring.
Allerede efter seks minutter bragte Nanna Christiansen Brøndby foran, da hun scorede direkte på frispark fra en position på kanten af feltet.
Læs også:Europæiske topklubber satser på kvindefodboldRikke Sevecke gjorde det til 2-0 otte minutter inde i anden halvleg, før Mie Gejl udbyggede føringen yderligere.
Kort før tid blev kampen lukket til 4-0 ved Olga Ahtinen.
Det betyder, at Brøndby nu er fem point foran Fortuna Hjørring.
Læs også:Kvindekommission: Alle superligaklubber skal have elite-kvindeholdSamtidig vandt VSK Aarhus med 4-0 over B93.
Derfor overtager århusianerne nu andenpladsen i ligaen, da de har et point mere end sidste års mesterhold fra Fortuna Hjørring.
FacebookTwitterKopier linkEmner:Fortuna Hjørring|Brøndby|Aarhus|Fodbold|Brøndby IF




https://www.dr.dk/nyheder/kultur/film/lagde-gaderne-oede-i-storbritannien-derfor-er-nervepirrende-seriehit-uhyggeligt

BingeSe temaFilm og serierLagde gaderne øde i Storbritannien: Derfor er nervepirrende seriehit uhyggeligt vanedannende'Bodyguard', som netop er blevet tilgængelig i Danmark, er den mest sete dramaserie i England i syv år.
Her er 3 grunde til dens succes.
Gaderne lå øde hen i England uge efter uge, da 'Bodyguard' løb over skærmene.
Plottet er ikke ligefrem nyskabende, men hvad kan den så?
Af Frederik Dirks Gottlieb03.
nov.
2018 kl.
18.
00Bemærk: artiklen er mere end 30 dage gammelLæs opIkke siden finaleafsnittet af anden sæson af 'Downton Abbey' i 2001 har en serie formået at fange englændernes opmærksomhed som seermagneten 'Bodyguard'.
Med hele 11 millioner seere på finaleafsnittet tilbage i september er det Englands mest sete dramaserie i 7 år – kun overgået af sæsonfinalen på 'Doctor Who' i 2008.
Nu kan alle os, der ikke bor i England, endelig se serien, som er blevet tilgængelig på Netflix - og finde ud af, hvorfor den politiske thrillerserie var SÅ populær i England, hvor den samlede folk i tv-stuerne i en grad, man knapt troede muligt i 2018.
Som andre seermagneter gennem tiden, såsom 'Homeland' i USA og 'Fauda' i Israel, tager ’Bodyguard’ fat i en varm kartoffel i form af kampen mod terror og tilsætter en underholdende portion hæsblæsende action samt en række af mindeværdige seriefigurer.
I ’Bodyguard’ følger vi den tidligere soldat, David Budd, der, efter at have udmærket sig ved at standse et terrorangreb, får opgaven som personlig livvagt for Englands indenrigsminister, Julia Montague.
Det lyder næppe som årtiets mest nyskabende plot, og der er næppe mangel på politiske thrillerserier, så hvorfor er det netop 'Bodyguard', der fangede folks interesse i en tid, hvor tv-sening ikke længere er en kollektiv disciplin?
Her kommer tre bud på, hvorfor 'Bodyguard' er så uhyggeligt vanedannende, at de engelske gader lå øde hen uge efter uge.
OBS!
Hvis du stadig har serie til gode, så vær opmærksom på, at vi kommer til at afsløre dele af handlingen i det følgende.
Så nu er du advaret!
1Serieskaberen Mercurio går lige til sagenNoget af det første man bemærker, når man sætter 'Bodyguard' i gang, er, at der bliver malet med den helt store pensel.
Det er en serie, der går lige til sagerne, og fra første scene, hvori vores hovedperson, der spilles af Richard Madden, skal stoppe et terrorangreb i et tog, står det klart for enhver, at seriens hovedambition er at underholde – også selvom det er på bekostning af nuancer og nyskabelse.
I denne introscene er det et muslimsk par, som forsøger at sprænge et tog i luften, hvilket føles både fortærsket og fordomsfuldt.
Men det er ikke seriens ærinde at gøre os klogere.
Den vil bare have os til at bide neglene helt i bund.
Manden bag 'Bodyguard', Jed Mercurio, har skabt den ene nervepirrende serie efter den anden, som har hittet stort hos englænderne.
Heriblandt 'Line of Duty' (Under Mistanke), der ligeledes strikker krimi, politik og følelser sammen i en vanedannende cocktail.
Han er lidt af en dramaturgisk mester, som ved præcis, hvordan man kommunikerer til masserne med fængende tv, der ikke får os til at tænke mere end højst nødvendigt.
2Genkendelige politiske spændingerDet politiske billede, der bliver tegnet i 'Bodyguard', er langt fra kompliceret, og selvom seriens tematikker om terror, krig i Afghanistan og politisk spin ikke er irrelevante i dag, så føles de politiske omdrejningspunkter 5-10 år gamle.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Det er på sin vis dejligt trygt og velkendt i en tid, hvor det politiske klima på én og samme gang er komplet uigennemskueligt og samtidig hamrende banalt i sin grundtone.
'Bodyguard's politiske stemning føles nærmest nostalgisk og minder mere om serier som 'Homeland' og 'The West Wing' end noget i den virkelige verden anno 2018.
Mercurio er dog udmærket klar over, at vi befinder os i 2018, og seriens egentlige hovedkonflikt udspringer i udtalelser, indenrigsministeren kommer med, da hun forsvarer sin beslutning om at stemme 'ja' til krigen i Afghanistan tilbage i 2006.
Hendes bodyguard David Budd, der har som opgave at beskytte ministeren, har selv været soldat i Afghanistan og mener ikke, at krigen kan retfærdiggøres.
Efter en kryptisk bemærkning om hendes politiske fortid siger Julia Montague:- I don’t need you to vote for me, only to protect me.
(Jeg har ikke brug for, at du stemmer på mig, men for at du beskytter mig, red.
)Hertil svarer Budd:- I’ll do as required.
(Jeg gør, som det bliver krævet af mig, red.
)Men gør han nu det?
De modstridende synspunkter skaber en kløft imellem de to, og banen er kridtet op for det måske mest nervepirrende politiske opgør siden første sæson af 'Homeland'.
3Seksuelle undertoner er et sikkert hitMange husker nok de seksuelle spændinger mellem Kevin Costner og Whitney Housten i megahittet ’The Bodyguard’ fra 1992.
Der er noget underligt seksuelt ladet ved forholdet mellem en magtfuld kvinde og hendes stoiske, muskuløse bodyguard.
Og det ved manuskriptforfatteren Jed Mercurio selvfølgelig godt.
Vi ved efterhånden, at sex sælger, men underliggende seksuelle undertoner sælger endnu bedre.
Hele 'Twilight'-filmserien var bygget op omkring den uforløste seksuelle energi mellem vampyren Edward og pigen Bella, og lidt på samme måde fungerer forholdet mellem Budd og Montague.
Vi analyserer hvert enkelt blik mellem de to hovedpersoner, og Mercurio leger med vores forforståelse og det pirrende ved, at rollerne er byttet om, da det kun er hende, som kan initiere et forhold, på trods af hans fysiske overlegenhed.
Ligeledes er den ellers smukke Montague altid tilknappet, hvorimod det er den muskuløse David Budd (navnet alene er som taget ud af billig, erotisk litteratur), der i bar overkrop får kameraets opmærksomhed.
’Bodyguard’s succes er næppe begrænset til England, og seriens blanding af effektivt skrevet spænding, et politisk miljø, der er til at afkode, samt de seksuelle undertoner mellem en magtfuld kvinde og hendes boy toy af en bodyguard, vil formentlig være et hit på de fleste hjemmeskærme.
'Bodyguard' kan ses på Netflix.
RETTELSE: Vi skrev i en tidligere udgave af artiklen, at finaleafsnittet af 'Bodyguard' er det mest sete afsnit i 17 år.
Det er forkert, det er det mest sete afsnit i syv år.
Det er rettet.
FacebookTwitterKopier linkEmner:Kevin Costner (skuespiller)|England|Sikringsbranchen|Seksualitet|Storbritannien




https://www.dr.dk/nyheder/vejret/vejrbilleder-flot-loerdag

VejretVejrbilleder: Flot lørdagSolen skinner gavmildt på Danmark i dag.
Vejret var diset under dagens solopgang ved Brarup på Nordfalster.
 Arne Prip Hansen har sendt dette billede med en næsten blankpudset himmel over det Nordlige Als.
 I Hirtshals var der både sol og skyer.
 Vejret er super lækkert i Fyrkat Engsø ved Hobro, i følge Liselotte Kahns.
1 / 4Vejret var diset under dagens solopgang ved Brarup på Nordfalster.
1 / 4Arne Prip Hansen har sendt dette billede med en næsten blankpudset himmel over det Nordlige Als.
2 / 4I Hirtshals var der både sol og skyer.
3 / 4Vejret er super lækkert i Fyrkat Engsø ved Hobro, i følge Liselotte Kahns.
4 / 4Af Anja Karin Møller Fonseca03.
nov.
2018 kl.
13.
51Bemærk: artiklen er mere end 30 dage gammelLæs opVi er stået op til en solbeskinnet lørdag, med kun få skyer på himlen.
I det klare vejr stod vi op til en kold morgen, hvor temperaturen dykkede til ned omkring et par graders frost i det indre Jylland.
Udbredt var temperaturen lige over frysepunktet.
Vejret over Danmark i dag klokken 13.
De spættede skyer, som ligger over Nordsøen, er i øvrigt dem i ser på billedet fra Hirtshals af Birger Josephsen.
I dagens løb topper temperaturen på 10 til 12 grader og vinden vil være svag til jævn fra syd- og sydvestlige retninger.
Ude ved Vestkysten frisker vinden dog en kende op.
FacebookTwitterKopier link




https://www.dr.dk/nyheder/udland/telefonen-er-sundhedsskadelig-boern-britisk-minister-vil-begraense-skaermtid

UdlandTelefonen er sundhedsskadelig for børn: Britisk minister vil begrænse skærmtidUndersøgelser i Storbritannien viser, at mange daglige timer foran en skærm øger risiko for psykiske problemer.
Den britiske regering vil udarbejde klare regler for, hvor meget tid børn skal tilbringe på nettet og på deres skærme.
Af Kim Bildsøe Lassen03.
nov.
2018 kl.
15.
22Bemærk: artiklen er mere end 30 dage gammelLæs op9-årige Helen Adams minder om så mange andre piger på hendes alder.
Hun går naturligvis i skole, hun går til gymnastik, og så elsker hun at bruge tid med at kommunikere med veninder og venner på sin telefon.
- Jeg har også en del spil, som jeg rigtig godt kan lide.
Og som jeg kan spille sammen med mine veninder på nettet, fortæller hun til DR, da vi besøger hende i den lille London-forstad, Oxted.
Vi har besøgt Helen og hendes forældre, fordi myndighederne ønsker at begrænse børns adgang til telefoner og tablets.
Her i huset sætter hendes far og mor begrænsninger for, hvor meget tid hun må bruge på diverse skærme.
- En time om dagen er vore regel, men det er faktisk svært – og i weekenden, eller hvis vi har travlt, så forsvinder grænserne nemt, siger John Adams, der er far til Helen.
- Og jeg må bare sige, at uden regler, så bruger hun og andre børn helt utrolig meget tid med at kigge ind i en skærm.
Og som forældre famler vi måske lidt med at finde ud af, hvad der er det rigtige at gøre.
Vi er jo også en del af en moderne verden, hvor telefoner findes og bruges og hvor man også laver lektier på nettet.
Børnene skal jo også lære at begå sig teknisk.
9-årige Helen Adams bruger gerne 3 timer foran skærmen, hvis hendes forældre ikke er opmærksomme.
Minister: Børns sundhed forværresStorbritannien har de senere år oplevet en markant stigning i mentale sundhedsproblemer hos børn.
Antallet af børn med depression og angst er, som i mange andre lande, steget betragteligt.
Og undersøgelser i Storbritannien viser, at børn, der tilbringer mere end tre timer om dagen på nettet og på sociale netværk, har en dobbelt så høj risiko for at få psykiske problemer som børn, der bruger mindre tid på deres smartphones.
- Vi har en moralsk forpligtelse til at gøre noget.
Vi er nødt til at handle og ikke bare se til, er beskeden fra sundhedsminister Matt Hancock, der selv er far til tre mindre børn.
Og han mener, at han ligefrem kan mærke på sine børn, hvis de har tilbragt for meget tid med at sidde stille foran en af deres skærme.
- Teknologi er jo fremragende, men vi ser mere og mere bevis for, at børn og unges mentale sundhed bliver negativt påvirket, hvis de bruger time efter time på sociale medier, siger Matt Hancock.
John Adams erkender, at det kan være svært at holde styr på sin datters skærmforbrug.
Overvågning kan blive løsningenDen britiske regering vil derfor nu udarbejde meget klare regler for, hvor meget tid børn skal tilbringe på nettet og på deres skærme.
Som et værktøj til forældrene, der ofte har meget svært ved at finde ud af, hvad der er det rigtige.
Man vil også finde måder for forældrene til at holde fast i at overholde regler – og måske endda finde tekniske løsninger, så man kan overvåge tidsforbruget hos børnene.
For 9-årige Helen er det udmærket, det synes hun egentlig er ok.
Og da jeg spørger om den regel hun har, hvor hun må bruge en time om dagen, siger hun henkastet, at det ikke rigtigt fungerer.
- Langt de fleste dage kan jeg sagtens bruge tre timer.
Mine forældre har jo travlt med alt muligt andet.
Reglerne og de nye anbefalinger vil ligge klar i december.
FacebookTwitterKopier linkEmner:Storbritannien|Sundhed og velvære|Forbrugerelektronik|London|Psykiske lidelser




https://www.dr.dk/nyheder/viden/kroppen/tegneserie-saadan-reagerer-din-krop-naar-sorgen-rammer

KroppenTEGNESERIE Sådan reagerer din krop, når sorgen rammerNår du mister en, der står dig nær, påvirker det dig også fysisk.
Af Jeppe Kyhne Knudsen, Mathis Birkeholm Duus (grafik, animation og lyd) og Thomas Holmegaard Faarup (speak)03.
nov.
2018 kl.
11.
30Bemærk: artiklen er mere end 30 dage gammelLæs opKilder:Sundhed.
dkUS National Library of MedicinePsychcentral.
comFacebookTwitterKopier link




https://www.dr.dk/nyheder/indland/i-dag-bliver-den-dansksvenske-gaardhund-stemplet-som-dansk

IndlandI dag bliver den dansk/svenske gårdhund stemplet som 'dansk' I dag bliver dansk-svensk gårdhund en internationalt godkendt hunderace.
Den dansk-svenske gårdhun har været anerkendt i Danmark siden 1987, men nu får den også international anerkendelse som dansk (og svensk) race.
Af DR Midt og Vest03.
nov.
2018 kl.
13.
26Bemærk: artiklen er mere end 30 dage gammelLæs opDet sker meget sjældent, at Danmark får godkendt en hunderace som særligt dansk - men i eftermiddag sker det:Den dansk/svenske gårdhund får det officielle, internationale stempel efter 30 års forarbejde.
Dansk/svensk gårdhundOprindelseRacen har været kendt i Danmark, Sverige og Nordtyskland i over 1000 år, viser arkæologiske udgravninger.
BrugDen har igennem tiden været benyttet som vagthund, rottehund og selskabshund.
AnerkendelseDen blev anerkendt i Danmark og Sverige i 1987.
Kilde: www.
dkk.
dkJa, okay, hunden bliver også internationalt godkendt som SVENSK, men det er prisen for at bruge navnet dansk-svensk gårdhund.
Den lille rottehund er faktisk kun vores fjerde internationalt godkendte hunderace gennem tiden, så det er noget af en begivenhed.
Racen bliver godkendtOg formanden for Dansk Kennelklub, Jørgen Hindse, der også er dommer på bedømmelsen, er sikker på, at godkendelsen går igennem:- Ellers skal der gå meget galt.
Vi er to, der er udpeget til den endelige internationale godkendelse.
- Det er en svensk dommer, Karl Erik Johansen, og mig, og vi har kendt racen i mange år, og det ville være.
.
.
ja, det er rent teoretisk, at racen ikke bliver godkendt, for det bliver den, siger han til DR P4 Midt og Vest.
Et kæmpe privilegiumDet har taget 30 år at opnå en international godkendelse af den gamle danske race, fortæller Helene Riisgaard Pedersen, formand for avlsudvalget i Dansk-Svensk Gårdhundeklub.
- Det føles bare som et kæmpe privilegium at få lov til at være med til at bære den i hus, fordi jeg har kun være med i 17 år.
Der var jo nogle, der gjorde en masse arbejde, før jeg kom til, siger hun.
Den officielle udnævnelse sker på Dansk Kennelklubs årlige hundemesse i MCH Herning.
FacebookTwitterKopier linkEmner:Kæledyr|DR P4|Messecenter Herning|Herning




https://www.dr.dk/musik/danske-venner-skriver-hits-asiens-vildeste-popstjerner-nu-topper-de-vigtig-hitliste

MusikTo danske venner skriver hits for Asiens vildeste popstjerner: Nu topper de vigtig hitlisteSangskriverne Rudi Daouk og Jakob Mihoubi har sikret sig endnu en asiatisk succes.
Den kinesiske popstjerne Lay er et af de populære navne, som danske Jay & Rudy har skrevet sange til i år.
Af Marie Ravn Nielsen03.
nov.
2018 kl.
11.
30Bemærk: artiklen er mere end 30 dage gammelLæs opDe to venner Rudi Daouk og Jakob Mihoubi har det bedst, når de kan hygge sig med at skrive musik i deres fælles studie i Vanløse.
Langt væk fra spotlyset og uden at tiltrække sig nogen form for opmærksomhed.
Men i Asien er de lige nu toppen af poppen - bogstaveligt talt – og det får i den grad spotlyset til at pege på den danske sangskriverduo, der kalder sig Jay & Rudy.
Denne uge er den kinesiske popstjerne Lay nemlig gået nummer et på den amerikanske Billboards albumhitliste for verdensmusik, og de to danskere har været med til at skrive tre af sangene på hans album, ’Namanana’, der både er udkommet i en kinesisk og engelsk version.
- Jeg var lige vågnet og tjekkede Instagram, som man jo desværre altid gør, og der så jeg, at Lay havde delt sin førsteplads derinde.
Så står man der med morgenhår og tænker, at det var da meget fedt, og så skrev jeg til Rudi, fortæller Jakob Mihoubi og tilføjer:- Der var ingen af os, der rigtigt havde regnet med det.
Det er kæmpe stort.
Lyt til Lays 'Lay U Down', som Jay & Rudy har været med til at skrive, mens du læser videre:LayLay U DownDe seneste år har Jay & Rudy skrevet en masse sange sammen med andre sangskrivere i Sydkorea.
Det har kastet flere effektive hits af sig i Asien, og særligt deres bidrag inden for genren k-pop, koreansk pop, har været succesfuld.
Sådan en plakat har Jay & Rudy fået tilsendt af Billboard.
Den skal rammes ind og hænges op i studiet i Vanløse, fortæller de to sangskrivere.
(© Billboard)Har ikke brug for opmærksomhedenSelvom det er vildt, at de nu ligger nummer et på Billboard sammen med Lay, så er det faktisk slet ikke første gang, at de oplever sådan en topplacering i år.
I Asien er der kultur for, at det ikke kun er artisten, der bliver hyldet.
Man lægger også mærke til dem, der har skrevet og produceret sangene.
Rudi DaoukDet har de nemlig oplevet to gange før.
Først i februar med den nu afdøde k-pop-stjerne Jonghyuns sidste album, der lå nummer et samme sted, og dernæst med Jonghyuns tidligere boyband, koreanske Shinee, der i april gik nummer et i Japan.
Læs også:K-pop gruppen BTS er nr.
1 på hitlisten i USA- I Asien er der kultur for, at det ikke kun er artisten, der bliver hyldet.
Man lægger også mærke til dem, der har skrevet og produceret sangene.
Men vi har faktisk ikke brug for opmærksomheden, siger Rudi Daouk.
Han har lavet musik med vennen Jakob Mihoubi i mange år.
Som teenagere lagde de ud med selv at være optrædende, men med årene kom sangskrivningsdelen til at fylde mere og mere.
I dag skriver de kun sange til andre.
- Vi har været i branchen noget tid, men det er først i år, at det har taget rigtig fat.
Vi begyndte allerede at tage til Sydkorea i 2014, men det var først, da vi fik kontrakt med selskabet Ekko Music Rights, at der skete noget, siger Jakob Mihoubi.
Sange af Jay & RudySuper Junior Ft.
Reik: 'One More Time (Otra Vez)'NCT 127: 'Cherrybomb'Zhoumi: 'Rewind'Shinee: ‘From Now On'Jonghyun: ´Only One You Need´Lay: 'Save You', 'Flavor', 'Lay You Down'TVXQ: 'Broken'Vixx: 'Odd Sense'Rainz: 'Dilemma'Takket være en producer fik de plads på det store koreanske musikbureau SM Entertainments sangskriver-workshop, hvor rigtig mange af k-pop-genrens hits fødes.
- Man tager derover og bliver delt op i grupper med andre sangskrivere, og så får man at vide, hvem man skal arbejde sammen med den uge.
Og så laver man ellers én sang om dagen, fortæller Rudi Daouk.
Artiklen fortsætter under billedet.
Her ses de to sangskrivere foran SM Entertainment i Sydkorea, hvor de sammen med andre har skrevet hits til stjerner fra blandt andet koreansk K-pop og kinesisk M-pop.
(© PRIVATFOTO)Vil gerne sikre sig respekt i branchenIndtil videre har de – foruden de allerede nævnte – lavet sange til populære kunstnere som TVXQ!
, Zhoumi, Super Junior og NTC 127.
- TVXQ er legend!
De har solgt flere millioner album og har været med i 15 år.
Vi lavet en sang til dem, som er på deres seneste album, fortæller Rudi Daouk begejstret.
Det er dog de færreste herhjemme, der kender de popstjerner, som Rudi Daouk og Jakob Mihoubi skriver sange for.
Også deres venner her i Danmark kan indimellem have svært ved at følge med i, hvem Jay & Rudy hitter med lige nu.
Vi vil gerne have, at folk ser på os og siger: De er nogle gode gutter, de to.
Det vigtigste er, at der er respekt for vores sangskrivning.
Jakob MihoubiMen duoen er taknemmelig for alt det, som de har opnået indtil videre, og har umiddelbart ikke travlt med at bryde igennem i for eksempel USA.
- Hvis det sker, er det fint, men sker det ikke, er det også helt fint.
Vi vil bare gerne fortsætte med det, vi gør, og skabe os et godt navn i branchen.
Vi vil gerne have, at folk ser på os og siger: De er nogle gode gutter, de to.
Det vigtigste er, at der er respekt for vores sangskrivning, siger Jakob Mihoubi.
LaySave YouSå hvad byder fremtiden på?
- Forhåbentlig mere hygge i studiet, og at vi kan få flere og flere sange udgivet i Asien.
Vi vil gerne arbejde hårdt og møde en masse mennesker, så vi kan få taget fat om den her branche og karrierevej, siger Jakob Mihoubi.
Lige nu er de aktuelle med en ny single, 'One More Time', med k-pop-boybandet Super Junior, der synger sammen med den Grammy-vindende latingruppe Reik fra Mexico.
FacebookTwitterKopier linkEmner:Pop og rock|Sydkorea|Billboard|Erhverv|Instagram




https://www.dr.dk/nyheder/indland/minister-skaerper-kontrol-mange-svineproducenter-passer-ikke-ordentligt-paa-deres

DyretransporterSe temaIndlandMinister skærper kontrol: 'Mange svineproducenter passer ikke ordentligt på deres dyr'Over 40 procent af de kontrollerede svinebesætninger levede ikke op til reglerneMiljø og fødevareminister Jakob Ellemann-Jensen lover bedre kontrol med de danske svinebesætninger.
Af Christine Hyldal03.
nov.
2018 kl.
13.
57Bemærk: artiklen er mere end 30 dage gammelLæs opFor mange svineproducenter behandler deres grise dårligt.
Det fremgår af en rapport fra Fødevarestyrelsen, der konstaterer, at kravene til grises velfærd gang på gang bliver overtrådt.
Blandt andet bliver syge grise ikke behandlet, og for ofte har dyrene ikke adgang til halm.
Derfor skal der fra næste år være flere kontroller af svinebesætninger, lover miljø- og fødevareminister Jakob Ellemann-Jensen (V).
Fakta om kontrollenIfølge rapporten "Dyrevelfærd i Danmark 2018" blev 592 besætninger med svin kontrolleret af Velfærdskontrollen i 2017.
250 af kontrollerne førte til indskærpelse.
En indskærpelse er en præcisering af, at regler skal overholdes, men angiver ikke nærmere hvordan landmanden skal sikre dette.
Der følges op med gebyrbelagt kontrol.
13 af kontrollerne førte til politianmeldelse.
De områder, som har givet anledning til det højeste antal sanktioner hos svin, er:1.
Syge/tilskadekomne dyr får ikke fornøden pleje/behandling.
2.
Dyr har ikke permanent og tilstrækkelig adgang til beskæftigelses- og/eller rodemateriale.
3.
Manglende eller mangelfulde optegnelser over medicinsk behandling.
- Jeg er ærgerlig over, at så mange svineproducenter ikke passer ordentligt på deres dyr, siger han.
Læs også:Minister vil skærpe kontrollen med dyretransporter efter årevis med svigt- Vi skal sætte hårdere ind, og næste år vil markant flere svineproducenter blive kontrolleret på dyrevelfærden.
Det er uacceptabelt, at der har været så mange sanktioner og derfor nødvendigt, at vi sætter kontrollen op.
Cirka 42 procent af de kontrollerede svineproducenter overholder ikke reglerne.
Det er en stigning i forhold til 2016, hvor 33 procent ikke overholdt reglerne, oplyser Miljø- og Fødevareministeriet.
Mangelfuld kontrol med transporterMinisteren bebudede tidligere på året, at også kontrollen med dyretransporter skal skærpes.
Det sagde han efter, det kom frem, at Fødevarestyrelsen i årevis har ført en mangelfuld kontrol med dyretransporter og sløjfet flere hundrede sager uden at sanktionere overtrædelser.
- Ansvaret for at behandle dyrene professionelt, ligger hos landmænd og transportvirksomheder.
Branchen skal have et større fokus på dyrevelfærdsområdet, siger Jakob Ellemann-Jensen.
Og derfor skal kontrol af besætninger nu også skærpes.
Og flere kontroller er en god idé, synes Britta Riis.
Hun er direktør for Dyrenes Beskyttelse og mener, at det er ”dybt problematisk”, når 42 procent af de kontrollerede svineproducenter ikke overholder reglerne.
Britta Riis er direktør i Dyrenes Beskyttelse.
Foto: DR- Det er et voldsomt stort tal.
Producenterne har jo et ansvar for at passe deres dyr ordentligt, når vi har så stor en svineproduktion i Danmark.
Vi har et særligt ansvar, og det er en rigtig uheldig udvikling, at der bliver flere, som ikke overholder reglerne, siger Britta Riis.
Det er ikke godt nok, og vi skal gøre det bedre.
Christian Fink Hansen, sektordirektørDerfor er Dyrenes Beskyttelse også glad for ministerens udmelding.
Der er dog et aber dabei:- Ministeren har ikke sagt, at der følger flere penge med, så vi er lidt nervøse for, at det kan gå ud over andre kontroller.
Det er ikke godt nokHos Landbrug & Fødevarer indrømmer man, at man kan gøre det bedre.
- Der er områder, hvor vi kan og skal gøre det bedre.
For os er tallene ikke ny viden – vi kender dem fra vores egen kvalitetskontrol.
Derfor er vi også i gang med at informere vores svineproducenter om, hvor de skal sætte ind henne, siger Christian Fink Hansen, der er sektordirektør for Seges Svin om den strategi, branchen har sat i gang.
- Det er ikke godt nok, og vi skal gøre det bedre.
Producenterne skal være bedre til at udvise rettidig omhu, og vi skal forsyne dem med viden, så de handler mere korrekt.
Jakob Ellemann-Jensen oplyser at det stigende antal kontroller vil finde sted, uden at Fødevarestyrelsen får tilført flere penge.
FacebookTwitterKopier linkEmner:Jakob Ellemann-Jensen (politiker)|Miljø- og Fødevareministeriet|Venstre|Svineproduktion|Dyr




https://www.dr.dk/nyheder/udland/iran-beder-om-dansk-stotte-i-kampen-mod-usas-sanktioner

UdlandIran beder om dansk støtte i kampen mod USA's sanktionerIrans udenrigsminister ringer til ledere i EU - også udenrigsminister Anders Samuelsen - og beder om hjælp.
Iranere på gaden i protest mod Donald Trump og USA's beslutning om at trække sig fra atomaftalen.
03.
nov.
2018 kl.
11.
56Bemærk: artiklen er mere end 30 dage gammelLæs opIran opfordrer EU til at garantere, at det vil støtte landet over for USA og nye skrappe sanktioner.
Det sker i samtaler med europæiske ledere, heriblandt den danske udenrigsminister, Anders Samuelsen.
Baggrunden er, at USA vil genindføre hele pakken af sanktioner fra før atomaftalen i 2015.
USA har under præsident Donald Trump trukket sig ud af den internationale aftale.
Læs også:Iran ulmer af uro før sanktioner fra USAEuropæerne holder fast i den aftale, som er indgået med Iran.
Iranerne lovede dengang at rulle deres atomprogram tilbage, til gengæld for at sanktionerne mod Iran blev trukket tilbage.
Også USA var dengang med til at skrive under på aftalen.
Samtaler med europæiske ledereIrans udenrigsminister, Mohammad Javad Zarif, har lørdag talt i telefon med EU's udenrigspolitiske chef, Federica Mogherini.
Den iranske udenrigsminister Mohammad Javad Zarif har været i kontakt med EU's ledere.
Han har også talt med sine kolleger i Tyskland og Sverige samt den danske udenrigsminister, Anders Samuelsen, om måder til at modgå USA's sanktioner.
- Mogherini og de europæiske ministre fremhævede vigtigheden af finansministrenes vilje til at holde fast i Europas finansielle mekanisme for at redde atomaftalen med Iran.
Den mekanisme vil blive sat i værk i de kommende dage, skriver det iranske nyhedsbureau, Irna.
Læs også:Iran sender advarsel til EU - atomaftale kan være i fareDen såkaldte mekanisme er et afregningssystem, der skal gøre det muligt for Iran at eksportere.
Den vil være på plads mandag, siger EU-diplomater.
EU, Frankrig, Tyskland og Storbritannien er vrede over USA's drastiske skridt.
I en fælles erklæring fredag skriver de, at de beklager præsident Donald Trumps beslutning om at sætte fuld kraft på sanktionerne mod Irans olieindustri og banker.
/ritzau/ReutersFacebookTwitterKopier linkEmner:Anders Samuelsen (politiker)|Donald Trump (politiker)|Iran|EU|Sikkerhedspolitik




https://www.dr.dk/sporten/oevrig/gymnastikfaenomen-fra-usa-slaar-guldrekord-ved-vm

Øvrig sportGymnastikfænomen fra USA slår guldrekord ved VMAmerikaneren Simone Biles sikrede sig fredag karrierens 13.
guldmedalje ved VM i gymnastik.
Ingen anden gymnast har tidligere vundet 13 guldmedaljer ved VM.
03.
nov.
2018 kl.
10.
16Bemærk: artiklen er mere end 30 dage gammelLæs opFredag blev endnu en milepæl i amerikanske Simone Biles' imponerende karriere.
Det 21-årige gymnastikfænomen vandt sin guldmedalje nummer 13 ved VM i gymnastik og satte dermed rekord for flest medaljer af gyldent metal ved verdensmesterskaberne.
Simone Biles vandt overlegent guldmedaljen i øvelsen spring over hest, der er en disciplin inden for redskabsgymnastik.
Læs også:Det danske herrelandshold vandt EM i TeamGymCanadieren Shallon Olsen tog sølv, mens Alexa Moreno fra Mexico fik en tredjeplads og dermed bronze.
Det var samtidig Simone Biles' tredje guldmedalje ved årets mesterskab i Qatar, hvor hun torsdag blev den første nogensinde med fire VM-guldmedaljer i disciplinen mangekamp.
Hun sikrede sig også en sølvmedalje fredag, og lørdag kan hun føje mere metal til samlingen, når hun både deltager i disciplinerne balancebom og øvelser på gulv.
Læs også:Frederik blev spottet af Cirque du Soleil: Nu optræder han med artister i verdensklasseSkaffer hun medaljer i begge øvelser, tangerer hun rekorden for flest medaljer samlet set med i alt 20.
Biles er et stort navn i amerikansk sport.
Hun er mest kendt for sine meritter ved OL i Rio de Janeiro i 2016, hvor hun høstede hele fem medaljer, heraf fire af guld.
/ritzau/APFacebookTwitterKopier link




https://www.dr.dk/nyheder/udland/menes-have-draebt-13-tiger-skudt-efter-flere-aars-jagt

UdlandMenes at have dræbt 13: Tiger skudt efter flere års jagtEn seksårig huntiger blev skudt efter omfattende jagt med kameraer, lokkegeder og parfume.
En huntiger, som menes at have 13 menneskeliv på samvittigheden, er blevet skudt og dræbt i Indien.
Af Flemming Brandt03.
nov.
2018 kl.
10.
39Bemærk: artiklen er mere end 30 dage gammelLæs opBeboerne i et område i den indiske stat Maharashtra kan nu sende hyrderne ud med kvæget med lidt mere ro i sindet.
En seksårig huntiger, som menes at have dræbt 13 mennesker, er blevet skudt og dræbt efter en omfattende jagt, skriver BBC.
Gennem flere år har huntigeren skabt frygt og rædsel i området uden at blive fanget.
Aktivister har kæmpet for at redde tigerens liv, da der er er tale om en truet dyreart, men den indiske højesteret har meddelt, at man ikke ville blande sig, hvis skovbetjentene blev nødt til at skyde den.
Et hold betjente udstyret med både en bedøvelsesriffel og et skydevåben tog fredag aften ud i et område nær landsbyen Borati, hvor de lokale havde set tigeren, der har fået navnet T-1.
Læs også:Et forbillede for resten af verden: Nepal fordobler antallet af vilde tigreFørst ramte man dyret med en bedøvelsespil, men da den blev ramt af pilen, angreb den skovbetjentenes bil.
Herefter blev huntigeren skudt og dræbt med et enkelt skud på en afstand af otte til ti meter.
Tigeren bliver nu obduceret.
Dræbte tre mennesker i augustTilbage i august havde huntigeren sammen med sine to unger dræbt tre mennesker i området omkring byen Pandharkawada i Yavatmal-distriktet.
Drabene efterlod mere end 5000 mennesker i området i frygt for deres liv.
Landmændene var nødt til at gå tidligt hjem fra markerne og skovene, og de gik kun flere ad gangen sammen.
Samtidig var det af sikkerhedshensyn slut med at besørge ude i markerne, sådan som man ellers normalt gjorde i landsbyerne.
T-1, som den menneskedræbende huntiger blev kaldt, menes udover de tre drab i august at have slået yderligere 10 mennesker ihjel siden 2016.
En del af ligene blev fundet med hovedet revet af.
Mindst et offer havde desuden fået benet revet af.
Kamerafælder, lokkegeder og parfumeIfølge BBC har huntigeren muligvis slået sine ofre ihjel, når de som hyrder har ledt deres kvæg ind i skovene for at finde føde, fordi der ikke er andre muligheder for dem.
Der er blevet brugt mere end 100 kamerafælder for at lokalisere det livsfarlige dyr, ligesom man også har sat bevæbnede patruljer ind, som døgnet rundt har overvåget området fra platforme oppe i træerne.
Derudover har man sat levende geder og heste ud, bundet til træerne som lokkemad, for at få tigeren frem fra sit skjul.
Skovbetjentene har sågar forsøgt at besnære tigeren til at komme nærmere med Calvin Klein-parfumen Obsession for Men, som indeholder feromonet civetone, der i et amerikansk forsøg har vist sig muligvis at kunne tiltrække jaguarer.
Mere end 60 procent af verdens tilbageværende tigre har hjemme i Indien.
Heraf lever over 200 i delstaten Maharashtra, men kun en tredjedel af af dem findes i beskyttede områder som nationalparker og reservater.
FacebookTwitterKopier linkEmner:BBC|Calvin Klein|Skønheds- og sundhedsprodukter|Indien




https://www.dr.dk/sporten/fodbold/dokumenter-fodboldpraesident-hjalp-rige-klubber-med-snyde

FodboldDokumenter: Fodboldpræsident hjalp rige klubber med at snydeIfølge lækkede dokumenter var Gianni Infantino med til at forhindre udelukkelser til PSG og Manchester City.
Gianni Infantino har angiveligt spillet en nøglerolle i sagerne.
03.
nov.
2018 kl.
09.
21Bemærk: artiklen er mere end 30 dage gammelLæs opDen nuværende præsident for Det Internationale Fodboldforbund (Fifa), Gianni Infantino, spillede en central rolle, da Paris Saint-Germain og Manchester City i 2014 undgik udelukkelse fra europæiske klubturneringer for at bryde reglerne for Financial Fairplay.
Det viser dokumenter, der er kommet til overfladen via whistleblowerplatformen Football Leaks.
Flere end 70 millioner dokumenter er blevet undersøgt af 80 journalister i et samarbejde mellem en række europæiske medier.
Blandt andet Politiken har været med til at grave historien frem.
I 2014 var Infantino generalsekretær i Det Europæiske Fodboldforbund (Uefa).
Han hjalp ifølge dokumenterne PSG og Manchester City med at dække over brud på de finansielle regler.
Reglerne sætter en ramme om klubbernes forbrug for at sikre fairplay og undgå, at budgetter og forbrug eskalerer, så bundløs gæld og konkurser bliver en realitet.
Med andre ord må klubberne i store træk ikke bruge flere penge, end de tjener.
Og der er strenge grænser for, hvor stort et underskud må være over en flerårig periode.
Læs også:Lækkede dokumenter viser planer om europæisk superligaBag PSG og City er stenrige ejere fra henholdsvis Qatar og Abu Dhabi.
På trods af at klubberne ifølge de lækkede papirer har brugt uregelmæssige økonomiske midler til at puste budgetterne op, slap klubberne med bøder i 2014.
PSG og Manchester City skulle hver af med cirka 150 millioner kroner og undgik dermed udelukkelse fra store europæiske turneringer.
Andre klubber som Galatarasay og Røde Stjerne fra Beograd er derimod blevet ramt af udelukkelse for at bryde samme regelsæt.
Fodboldpræsident indblandetGianni Infantino skal have spillet en vigtig rolle i sagerne om PSG og Manchester City.
Han skulle nemlig personligt have forhandlet med begge klubber og være nået frem til delvist hemmelige aftaler.
Aftaler, der førte til, at klubberne ikke blev straffet yderligere.
Infantino skal desuden have forhandlet bag om ryggen på det organ, der skulle stå for forløbet om Financial Fairplay.
Siden dengang i 2014 har PSG, som har lukrative sponsoraftaler med Qatars nationalbank og landets turistagentur, blandt andet været i stand til at købe superstjernerne Neymar i Barcelona og Kylian Mbappé i Monaco for flere milliarder kroner.
Læs også:Politi ransager PSG-stjerners hjem: Mistænkt for skattefuskI en udtalelse siger PSG, at klubben "altid har forsøgt at følge gældende love og regler", og klubben benægter beskyldningerne.
Manchester City skriver, at "forsøget på at skade klubbens ry er organiseret og tydeligt".
/ritzau/NTBFacebookTwitterKopier link




https://www.dr.dk/nyheder/udland/erhvervstop-vil-have-afstemning-om-endelig-brexitaftale

BrexitSe temaUdlandErhvervstop vil have afstemning om endelig brexitaftaleIfølge Sky News frygter erhvervsledere, at brexitaftale kan skabe problemer på handelsområdet.
Ifølge mediet Sky News står der i brevet, at der bør være en ny offentlig afstemning på den endelige aftale om forholdene for briternes udtræden af EU.
03.
nov.
2018 kl.
20.
55Bemærk: artiklen er mere end 30 dage gammelLæs opFlere end 50 ledende erhvervsfolk har underskrevet et brev, der skal offentliggøres i The Sunday Times, skriver Reuters.
Ifølge mediet Sky News står der i brevet, at der bør være en ny offentlig afstemning på den endelige aftale om forholdene for briternes udtræden af EU.
Forretningslederne peger ikke på, at der skal være en ny afstemning om, hvorvidt Storbritannien skal forlade EU eller ej.
Men det "endelige valg" bør gå tilbage til vælgerne, mener lederne ifølge Sky News.
Læs også:100.
000 på gaden i London: Kræver ny brexit-afstemningAftale inden årets udgangBlandt de erhvervsfolk, der skal have sat sin underskrift på brevet, er den administrerende direktør for boghandlerkæden Waterstones, James Daunt.
Også den tidligere chef for supermarkedet Sainsbury's Justin King skal have skrevet under.
Erhvervslederne advarer om, at de forhandlinger, der kører på nuværende tidspunkt om aftalen for udtrædelsen af EU vil volde problemer på handelsfronten.
Læs også:Kim Bildsøe: Langtrukne Brexit-forhandlinger kan redde May fra 'politisk selvmord'Det vil ikke sikre en gnidningsfri aftale på handelsområdet for briterne efter skilsmissen til marts, mener lederne.
Det har en kilde fortalt Sky News.
Storbritannien og EU håber på at nå frem til en aftale inden årets udgang.
/ritzau/FacebookTwitterKopier linkEmner:Sky News|Storbritannien|EU|Sainsbury's Supermarkets|EU-forhold




https://www.dr.dk/nyheder/regionale/oestjylland/bilist-tester-supercykelsti-jeg-kunne-oenske-mig-en-elcykel

ØstjyllandBilist tester supercykelsti: Jeg kunne ønske mig en elcykel Fremtiden spår om mere trængsel på vejene, men det er ikke altid let at lade bilen stå.
53-årig pendler og bilejer Lars Davidsen fra Ebeltoft har sagt ja til, delvist, at skifte bilen ud med en cykel.
Af Tina Vestergaard Andersen og Sarah Friis Elkjær03.
nov.
2018 kl.
09.
30Bemærk: artiklen er mere end 30 dage gammelLæs opBlafferstoppesteder, supercykelstier og genoplivning af sporvognen.
Kommuner og regioner lokker med lidt af hvert for at få borgerne ud af bilerne til gavn for miljøet og mindre trængsel på vejene.
Trafikministeriets krystalkugle viser nemlig kun længere bilkøer på vejene i fremtiden.
53-årig pendler og bilejer Lars Davidsen fra Ebeltoft har sagt ja til, delvist, at skifte bilen ud med en cykel som et eksperiment.
Læs også:Opgraderede cykelstier skal få folk ud af bilerneHan kører normalt cirka 70 kilometer fra Ebeltoft til Viby J ved Aarhus, hvor han arbejder, men skal prøve at udfordre vanen i forbindelse med P4s temauge om trafik i uge 44.
Lars Davidsen skal derfor parkere uden for Aarhus på Aarhus Kommunes Parker og Rejs-anlæg og cykle gennem byen.
Lettere at sidde i bilenAnlægget har gratis parkering til hundrede biler og direkte adgang til letbanen og en supercykelsti, der fører ind til Aarhus.
Der er 12 kilometer hver vej på cykel, og Lars Davidsen er skeptisk.
- Der er noget med logistikken, når man skal sætte bilen og skifte til cykel.
Det er lidt lettere at sidde i bilen hele vejen, siger han.
Fordelene er gratis motion på cyklen, og så er der også penge at spare ved at lade bilen stå.
- Det koster vel mellem 2.
000 og 3.
000 kroner om måneden at have en bil, så rent økonomisk vil det være dejligt at slippe for bilen, men rent frihedsmæssigt er det dejligt med to biler, siger Lars Davidsen.
Han nærmer sig anlægget og konkluderer, at det er godt gemt, og at der er god plads.
- En af udfordringerne ved mit arbejde er, at der ikke er parkeringspladser, så det taler også for at komme derind på andre måder.
Hundrede parkeringspladser er ikke nokAnlægget i Aarhus Kommune har kostet 10 millioner kroner, men ifølge forskningen har et Parker og Rejs-anlæg isoleret set ikke de store effekter på trængsel i de større byer.
Det forklarer trafikforsker ved Aalborg Universitet Kristian Reinau.
- Hvis Aarhus er ligesom alle andre steder i verden, så betyder hundrede parkeringspladser måske 37 til 50 ture færre per dag.
Det gør, at man skal tænke over, om det er den bedste måde at bruge offentlige penge på, siger han.
Læs også:KORT: Her er trafikkaos, huse som ryster og biler, der havner i havenKommuner bliver derfor nødt til at både bygge ny infrastruktur og se på, hvordan de kan udnytte den infrastruktur, som allerede findes, mener han.
- Altså få flere ind i bilerne og få flere til at cykle i stedet for at vælge bilen, siger Kristian Reinau.
Ønsker sig en elcykelEfter en dag på kontoret svarer Lars på, om det er noget, han vil prøve igen.
- Ikke lige i morgen.
Måske kunne den motionsmæssige del være ok, men det er ikke noget, jeg kommer til at gøre flere gange om ugen, siger han.
Læs også:Danskerne har rekordmange bilerBakkerne i Aarhus kan nemlig kræve en hjælpende hånd.
- Især fra Viby til Brabrand synes jeg, at det trak tænder ud.
Der kunne jeg godt ønske mig en elcykel.
Hvis vi overvejer at kun have en bil, så kunne det måske være en bil og en elcykel.
FacebookTwitterKopier linkEmner:Aarhus|Aarhus Kommune|Vejtrafik|Cykeltrafik|Ebeltoft




https://www.dr.dk/nyheder/politik/nyt-politisk-opgoer-om-hvor-hurtigt-dit-brev-skal-naa-frem-2-eller-5-dage

PolitikNyt politisk opgør om hvor hurtigt dit brev skal nå frem: 2 eller 5 dageMed oprettelsen af et nyt dansk postselskab skal breve nå frem dobbelt så hurtigt som i dag, mener DF.
For dyrt, mener Venstre.
- Jeg har ikke lagt mig fast på, om det skal koste 5, 7, 9 eller 10 kroner at sende et brev.
Men hvis der er en ordentlig service, hvor brevene bliver omdelt hver anden eller tredje dag, så tror jeg godt, at folk vil give en rund 10er, siger DF-postordfører Henrik Brodersen.
Af Morten Henriksen03.
nov.
2018 kl.
10.
30Bemærk: artiklen er mere end 30 dage gammelLæs opI dag må Postnord i Danmark maksimalt have lov til at bruge op til fem dage på at levere et standardbrev til modtageren.
Men står det til Dansk Folkeparti skal et nyt selvstændig dansk postvæsen have pligt til at levere breve ud på den halve tid.
- I min optik burde det kunne gøres inden for 2-3 dage, siger postordfører Henrik Brodersen (DF).
- Og det er også noget, som folk efterspørger.
De synes, der går alt for lang tid i dag.
Det er dyrt.
Hvad koster det?
- Det har jeg ikke eksakte tal på.
Umiddelbart vil jeg tro, at det vil koste 250 millioner kroner om året.
Det er mange penge, men jeg synes også, at vi har en forpligtigelse over for de tusindvis af danskere, som uden postvæsenet ikke kan kommunikere med det offentlige, fordi de ikke har en computer, siger Henrik Brodersen.
Må det så godt blive dyrere at sende et brev end de nuværende 9 kroner?
- Jeg har ikke lagt mig fast på, om det skal koste 5, 7, 9 eller 10 kroner at sende et brev.
Men hvis der er en ordentlig service, hvor brevene bliver omdelt hver anden eller tredje dag, så tror jeg godt, at folk vil give en rund 10'er, siger Henrik Brodersen.
Læs også:Dansk Folkeparti vil skilles fra Sverige: Postvæsenet skal igen være rent danskVenstre siger nejDF-forslaget om hurtigere brevuddeling kommer samtidig med partiets forslag om at trække Danmark ud af det dansk-svenske selskab Postnord.
Men Venstres finansordfører Jacob Jensen hæfter sig ved, at der ikke er noget til hindrer for hurtigere brevuddeling i det nuværende Postnord.
- Derfor kan man ikke sige, at vi har en for dårlig service, fordi vi samarbejder med svenskerne, siger Jacob Jensen.
Med den stadigt faldende brevmængde mener Venstre, det er en dårlig idé at stille krav om, at et brev skal kunne nå frem på 2-3 dage mod de nuværende fem dage.
- Vi skal prioritere.
Og de penge skal så i givet fald tages fra andre områder.
Jeg mener simpelthen ikke, at den omkostning vil stå mål med værdien i at få et brev ud et par dage tidligere.
Vi vil hellere prioritere kerneværd som sygehuse og skoler, siger Jacob Jensen.
Læs også:Porto-stigninger vil gøre ondt på danske internetbutikkerSocialdemokratiets postordfører Christian Rabjerg Madsen afviser også at åbne statskassen for at danskerne kan få hurtigere post.
- Vi har allerede lavet et stor offentlig kapitaltilførsel til Postnord, og det er min forventning, at det vil føre til et mere effektivt postvæsen, som i fremtiden vil kunne levere bedre service til danskerne.
Jeg er enig i, at leveringstiden for breve i dag er meget lang, men det er for tidligt, at sige hvor meget vi kan komme ned, siger Christian Rabjerg Madsen.
Kræver flere postbudeIfølge økonomiprofessor Per Nikolaj Bukh fra Aalborg Universitet vil det koste langt mere end 250 millioner kroner årligt at levere breve ud på maksimalt 2-3 dage.
- Hvis man skal køre dobbelt så ofte ud med post, så skal man rundt regnet ansætte dobbelt så mange postbude, og det vil koste langt mere end de 250 millioner kroner, siger Per Nikolaj Bukh, og afviser, at en portostigning på én krone vil kunne finansiere den hurtigere brevuddeling.
Transportminister Ole Birk Olesen (LA) ønsker ikke at stille op til et interview om støttepartiets udmelding.
I et kort skriftligt svar udtaler han:- Jeg udtaler mig ikke om konkrete forhandlinger, men jeg noterer mig Dansk Folkepartis forslag, og jeg ser frem til at drøfte forslaget med dem ved de kommende forhandlinger.
Heller ikke Postnords danske ledelse ønsker at udtale sig om forslaget.
Med postforliget i 2016 besluttede et politiske flertal at lempe kravene til Postnord.
Hvor de hidtil skulle levere et brev ud fra dag til dag, kan de nu bruge op til fem dage.
De lempede krav skyldes den stærkt reducerede brevmængde som har presset postvæsenet økonomisk.
FacebookTwitterKopier linkEmner:Christian Rabjerg (politiker)|Dansk Folkeparti|Henrik Brodersen (politiker)|Postselskaber|Tølløse




https://www.dr.dk/nyheder/kultur/film/fik-sit-livs-opkald-i-matas-nu-siger-lars-mikkelsen-farvel-til-karrierens

Film og serierFik sit livs opkald i Matas: Nu siger Lars Mikkelsen farvel til karrierens største rolleLars Mikkelsen er igen aktuel som russisk præsident i Netflix' hitserie 'House of Cards', hvis sidste sæson netop har haft premiere.
Lars Mikkelsen i rollen som Ruslands fiktive præsident Viktor Petrov i 'House of Cards'.
Af Jens Grønbech03.
nov.
2018 kl.
09.
30Bemærk: artiklen er mere end 30 dage gammelLæs op- Er du tosset, mand?
Man bliver dødnervøs!
Det er umiddelbart svært at forestille sig, at en af Danmarks mest anerkendte skuespillere kan blive nervøs over en rolle.
Særligt som han sidder der tilbagelænet i stolen på et smart hotel i København og med den sædvanlige sixpence på hovedet.
Men det var nu alligevel, hvad Lars Mikkelsen blev for nogle år tilbage, da han for første gang stod foran kameraet til indspilningerne af Netflix' flagskibs-serie, 'House of Cards'.
Da jeg blev bedt om at komme tilbage igen sæsonen efter, tænkte jeg, at jeg da ikke havde været helt idiot.
Lars Mikkelsen- Jeg var ved at bide i gulvtæppet, da jeg skulle lave de første scener.
Og den allerførste overhovedet foregik på det ovale kontor, hvor jeg sad over for Kevin Spacey, som var et kæmpe ikon for mig, siger Lars Mikkelsen.
- Men det gik, og da jeg blev bedt om at komme tilbage igen sæsonen efter, tænkte jeg, at jeg da ikke havde været helt idiot.
Det blev ikke bare til to sæsoner, men faktisk til hele fire for Lars Mikkelsen og hans rolle som den russiske præsident Viktor Petrov.
Den danske skuespiller medvirker nemlig også i den sjette og sidste sæson af hitserien, som netop er blevet tilgængelig på Netflix.
Lidt af et skulderklap i en serie, hvor bikaraktererne ellers må lade livet i samme tempo, som Donald Trump råber 'fake news', og hvor Kevin Spaceys hovedkarakter blev skrevet ud inden den aktuelle sæson efter anklager om seksuelle overgreb.
Lars Mikkelsen gjorde sin entré i 'House of Cards'' tredje sæson og nåede at indspille en del scener med Kevin Spacey.
Spacey blev dog fyret fra serien inden den aktuelle sæson, og det er derfor Robin Wright, der nu spiller den altdominerende hovedrolle.
Fik rollen uden at kunne russiskLars Mikkelsens vej mod 'House of Cards' begyndte i hans stue hjemme i lejligheden på Vesterbro i København.
Efter at have slået det hen flere gange tog han sig endelig sammen til at lave en castingvideo til rollen som præsident – uden at kunne et ord på russisk.
Ugerne gik, og der kom intet svar.
Lige indtil en dag, hvor Lars Mikkelsen stod i en Matas-forretning.
Læs også:Lars Mikkelsen er nomineret til stor international tv-prisDet var hans engelske agent, der var i røret.
Og hun kunne fortælle, at rollen var hans.
- Jeg havde egentlig planlagt sommerferie.
Men den måtte jeg så droppe, siger Lars Mikkelsen med et grin.
- Og så måtte jeg ellers i gang med at lære russisk.
Arbejdet med at lære det russiske sprog og at tillægge sig en russisk accent foregik i samarbejde med en sproglærer, og Lars Mikkelsen øvede, øvede og øvede i sådan en grad, at sproget og accenten til sidst blev en del af ham.
I sjette og sidste sæson af 'House of Cards' har Lars Mikkelsens Viktor Petrov anlagt sig moderigtigt skæg.
Vild med at arbejde med WrightStørstedelen af Lars Mikkelsens replikker i 'House of Cards' er faldet til seriens altdominerende, kvindelige hovedrolle Robin Wright, som i den sidste sæson har overtaget det amerikanske præsidentembede efter sin mand.
Og selvom de to skuespillere gennem årene har indspillet adskillige scener sammen, så er Lars Mikkelsens yndlingsscene med den Golden Globe-vindende skuespiller en af de scener, man kan glæde sig til at se i den sidste sæson, afslører han og roser samtidig Robin Wright for hendes arbejde både som skuespiller og i de senere sæsoner også som producer og instruktør.
- Hun er sjov, hun er intelligent – og så er hun enormt kærlig og åben over for de input, man kommer med.
Som hovedfigur i en serie er det sindssygt væsentligt at besidde de kvaliteter, så de, der kommer på settet, føler sig trygge og tør byde ind.
Jeg er fuldstændig vild med at arbejde med hende, siger han.
Der er en helt særlig kemi mellem Lars Mikkelsens Viktor Petrov og Robin Wrights Claire Underwood i 'House of Cards'.
Også i den aktuelle, sjette sæson slår det gnister mellem de to.
Manuskripterne er smidt udNu er det dog slut med at spille over for Robin Wright.
For den sjette og aktuelle sæson af 'House of Cards' bliver den sidste, har Netflix annonceret.
Dermed må Lars Mikkelsen også sige farvel til Viktor Petrov, som er den karakter, han har arbejdet med i længst tid i hele sin karriere.
Jeg gemmer ikke et eneste af mine gamle manuskripter derhjemme – jeg kyler dem altid ud med det samme.
Så er det dét, færdig slut.
Lars MikkelsenFor nogen kunne det lyde sentimentalt at skulle lukke et så betydningsfuldt kapitel i sit liv.
Men ikke for Lars Mikkelsen.
- Jeg har godt nok en tendens til at være meget melankolsk og sentimentalt anlagt, og netop derfor er jeg faktisk meget kynisk med de her ting.
Jeg gemmer eksempelvis ikke et eneste af mine gamle manuskripter derhjemme – jeg kyler dem altid ud med det samme.
Så er det dét, færdig slut.
Men det er klart, at alting betyder noget, og at det bliver en del af ens rygsæk, og det gør denne rolle også, siger han.
Og han kan lige så godt gøre ekstra god plads i rygsækken med det samme.
For Netflix har nemlig allerede annonceret, at Lars Mikkelsen skal spille med i streamingtjenestens kommende, store satsning, fantasyserien 'The Witcher'.
Serien forventes at få premiere i løbet af næste år.
Men selvom Lars Mikkelsen altså er på vej til at blive lidt af en darling hos den internationale streaminggigant, så kommer han til at bevare fødderne solidt plantet på de vesterbroske brosten.
For som han selv siger:- Jeg har ingen grund til andet.
Jeg har jo ikke været på månen.
Sjette og sidste sæson af 'House of Cards' kan ses på Netflix nu.
Læs også:Neglebidende spænding: Hvad er Netflix-hit uden sin hovedperson?
- Do svidaniya, Lars!
Lars Mikkelsens tid som russisk præsident i 'House of Cards' er nu forbi.
FacebookTwitterKopier linkEmner:Kevin Spacey (skuespiller)|Netflix|København|Lars Mikkelsen (skuespiller)|Sprog




https://www.dr.dk/nyheder/regionale/nordjylland/13000-varebiler-med-pakker-koebt-paa-internettet-skaber-traengsel-og

Nordjylland13.
000 varebiler med pakker købt på internettet skaber trængsel og kø på vejene hver dagAntallet af varebiler, der fragter pakker, stiger markant i disse årEt stigende antal varetransporter med pakker købt på internettet skaber trængsel og kø på vejene.
Af Michael Eskebjerg og Martin Møller Geertsen03.
nov.
2018 kl.
09.
08Bemærk: artiklen er mere end 30 dage gammelLæs opInternethandlen er i stadig fremgang, og det samme er antallet af varebiler, der transporterer internetkøbene.
- I de senere år er internethandlen begyndt at fylde voldsomt meget i vores transport.
Det betyder også, at vi ser rigtig meget mere transport i form af varebiler, siger Michael Svane, branchedirektør i organisationen Dansk Industri.
Læs også:Se, hvor der er problemer med trafikkenDaglig leveres der i Danmark 430.
000 pakker, der er købt på internettet, og de pakker fragtes af cirka 13.
000 varebiler, oplyser Dansk Industri.
- Jeg tror, at alle, der kører i og omkring de store byer, vil opleve rigtig mange varebiler og mindre lastbiler, siger Michael Svane.
Og der er meget mere pakketrafik i vente, siger direktør Per Imer fra Coolrunner, Skandinaviens største fragtportal, der har hovedsæde i Aalborg.
Virksomheden hjælper 220.
000 privatpersoner og 10.
000 webshops med at få sendt pakker ud til kunderne.
Læs også:Politiet jagter spritbilister på J-dag- Jeg tror, vi kommer til at kigge ind i en fremtid, hvor en almindelig familie vil komme til at modtage 200 leveringer om året, siger Per Imer.
Dansk Industri anslår, at internethandlens andel af godstransporten vil stige fra to til fem procent inden for de kommende fem år.
FacebookTwitterKopier linkEmner:Dansk Industri|Erhverv|Industri|Aalborg




https://www.dr.dk/nyheder/regionale/trekanten/birtha-fik-hjaelp-af-boligguide-da-hun-flyttede-paa-plejehjem-jeg-er-jo

TrekantområdetBirtha fik hjælp af boligguide, da hun flyttede på plejehjem: Jeg er jo helt aleneDet er ekstra svært for ældre at flytte i plejebolig, hvis de ikke har pårørende eller venner.
I Vejle hjælper en socialrådgiver.
72-årige Birtha Jepsen havde ikke familie og venner til at hjælpe, da hun flyttede på plejecenter.
Hun fik hjælp af en kommunal boligguide.
Af Søren Rahbek og Annette Jespersen03.
nov.
2018 kl.
08.
48Bemærk: artiklen er mere end 30 dage gammelLæs opDer er meget at holde styr på, når ældre og udsatte borgere skal flytte fra egen bolig i en plejebolig.
Ikke mindst, hvis borgeren ikke har pårørende eller venner.
I Vejle har kommunen valgt at ansætte en socialrådgiver, der arbejder som boligguide.
Det har 72-årige Birtha Jepsen haft glæde af, da hun flyttede ud af sin lejlighed gennem 45 år og ind på Plejecenter Sandbjerg i Thyregod ved Give.
- Jeg er jo helt alene.
Jeg har slet ingen pårørende og ingen venner, siger hun.
Det hjælper både borgere og kommunenSocialrådgiver Klaus Leander Heeddegård sørgede for at sige Birtha Jepsens lejlighed op, få den ryddet og ordnet betalingen af regninger.
- Han har hjulpet mig helt fantastik.
Han har næsten gjort det hele, siger hun.
Det var et benbrud, der til sidst sendte Birtha Jepsen på plejehjem.
Hun ved ikke, hvad hun ville have gjort, hvis ikke Klaus Leander Heeddegård havde sørget for alt det praktiske.
- Så måtte jeg jo have fundet én eller anden til at gøre det for mig, siger hun.
Læs også:80-årige Lilly får forebyggende besøg af kommunen: Jeg ved, hvor jeg kan få hjælpI alt 39 borgere har indtil videre haft brug for hjælpen, som blev indført ved årsskiftet som et forsøg, men nu bliver ordningen forlænget, så den også kører i 2019.
Det fortæller udvalgsformand Kenneth Fredslund Petersen (DF) fra kommunens seniorudvalg.
- Vi oplever, at det er til stor glæde for især borgerne, men også for borgerservice.
Vi har en person, der har styr på det fra start til slut, forklarer han.
Plejecenter Sandbjerg har sten med små vers liggende rundt omkring.
- Jeg er alene, men ikke ensomPå Birtha Jepsens stue er der ingen fotografier, og det var der heller ikke i lejligheden.
Men hun føler sig ikke ensom.
- Heller ikke selv om jeg aldrig har haft bekendte og familie.
Jeg er godt tilfreds med mit eget selskab, og jeg har mit fjernsyn.
Nu har jeg jo fået venner herude, og de er flinke ved mig.
Jeg er glad for dem, siger Birthe Jepsen.
Pengene til boligguiden i Vejle kommer fra ubrugte midler fra en klippekortordning, der giver ældre adgang til ekstra kommunal service.
FacebookTwitterKopier linkEmner:Dansk Folkeparti|Kenneth Fredslund (politiker)|Vejle|Give|Plejeboliger




https://www.dr.dk/sporten/fodbold/kvindeligaen/fortuna-kaemper-tre-point-og-haaneretten-mod-broendby

KvindeligaenFortuna kæmper for tre point og håneretten mod BrøndbyLørdag eftermiddag er der topkamp i 3F Ligaen, når Brøndby og Fortuna Hjørring tørner sammen.
Af Michael Sten Jensen i Lyon og interview: Anne Hedegaard Petersen03.
nov.
2018 kl.
08.
02Bemærk: artiklen er mere end 30 dage gammelLæs opDet er ikke bare en kamp om tre point, når Fortuna Hjørring og Brøndby lørdag støder sammen på Brøndby Stadion.
Det er dansk kvindefodbolds rivalopgør nummer et, de evige duellanter, der mødes.
Inden kampen har de gule fra Vestegnen med 25 point slået et lille hul ned til de forsvarende mestre, Fortuna Hjørring, der har hentet 23 point i ni kampe.
Læs også:VIDEO Stor Brøndby-skuffelse efter CL-exit: 'Vi var ikke skarpe nok'Brøndby, der onsdag røg ud af Champions League til norske Lillestrøm, er dog muligvis ramt på selvtilliden.
Det håber Fortuna Hjørrings midtbanespiller Karen Holmgaard i hvert fald.
- Nu er de jo lidt nede, og jeg kan da selv huske, hvordan det var, da vi tabte.
Der går nogle dage, og selv om man siger, at man nok skal være klar til næste kamp, så sidder det altid lidt i kroppen, siger Karen Holmgaard.
Læs også:Norske fodboldkvinder sender igen Brøndby ud af CL- Det er helt klart en vind eller forsvind kamp i forhold til at nå førstepladsen inden slutspillet.
De er vores rivaler, og vi vil meget gerne have håneretten.
Kampen fløjtes i gang klokken 13.
00 på Brøndby Stadion.
FacebookTwitterKopier linkEmner:Fortuna Hjørring|Brøndby|Brøndby Stadion|Fodbold|Sjælland




https://www.dr.dk/sporten/fodbold/laekkede-dokumenter-viser-planer-om-europaeisk-superliga

FodboldLækkede dokumenter viser planer om europæisk superligaI oktober modtog Real Madrid et dokument med et udkast til en europæisk fodboldliga bestående af 16 storhold.
Bestyrelsesformand i Bayern München, Karl-Heinz Rummenigge (tv), afviser at have planer om at tilslutte den tyske storklub til ligaen.
03.
nov.
2018 kl.
07.
42 | opdateret 03.
nov.
2018 kl.
09.
11Bemærk: artiklen er mere end 30 dage gammelLæs opIdéen om at etablere en fodboldliga bestående af Europas absolutte topklubber ser ud til fortsat at leve i bedste velgående.
Det viser et dokument, som blev sendt til den spanske storklub Real Madrid den 22.
oktober i år.
Det skriver Politiken.
Dokumentet er en del af den enorme mængde data, som whistleblowerplatformen Football Leaks har gjort tilgængelig for tyske Der Spiegel og magasinets partnere i European Investigative Collaborations.
- Grundlæggerne er nået til enighed om at skabe en europæisk fodboldturnering under navnet "European Super League", som skal finde sted hver sæson i en indledende periode på 20 år - startende i 2021/22.
Sådan lyder et af de første punkter i det 13 sider lange dokument, som Real Madrid-præsidenten Florentino Pérez modtog i oktober.
'Udkast til en aftale for de 16'Dokumentet bærer navnet "udkast til en aftale for de 16".
Planen er, at 16 hold deltager i ligaen.
Heraf 11 klubber, der fremover skal omtales som grundlæggerne af turneringen.
De 11 klubber vil ikke kunne rykke ned fra ligaen.
Klubberne er Real Madrid, FC Barcelona, Manchester United, Bayern München, Juventus, Chelsea, Arsenal, Paris Saint-Germain, Manchester City, Liverpool og AC Milan.
Derudover skal fem klubber være "begyndede gæster".
Klubberne er Atlético Madrid, Borussia Dortmund, Marseille, Inter og AS Roma, viser lækket.
Dokumenterne afslører blandt andet, at fodboldflagskibene har brugt truslen om at gå egne veje til at presse flere penge ud af Det Europæiske Fodboldforbund (Uefa), skriver Politiken.
Fredag aften har det tyske mesterhold Bayern München udsendt en erklæring, hvor klubben afviser at have planer om at tilslutte sig ligaen.
- Bayern München står ved sit medlemskab i Bundesligaen, og så længe jeg er bestyrelsesformand, vil Bayern deltage i Uefas klubturneringer, siger bestyrelsesformand Karl-Heinz Rummenigge i en pressemeddelelse.
/ritzau/FacebookTwitterKopier linkEmner:Paris Saint-Germain|Real Madrid|Fodbold|Karl-Heinz Rummenigge (fodboldspiller)|Tyskland




https://www.dr.dk/nyheder/viden/klima/krager-holder-begravelse-og-tre-andre-dyr-der-soerger

KlimaKrager holder begravelse - og tre andre dyr, der sørger Det er måske med til at sikre artens overlevelse, når dyr og mennesker sørger.
Af Anders Worup og Mathis Birkeholm Duus (grafik)03.
nov.
2018 kl.
07.
03Læs opSorg kan sænke sig ned over én som en tung tåge, der kan føles umulig at finde ud af i igen.
Begrebet sorg bliver normalt brugt til at beskrive den følelse som vi mennesker, der sørger, føler ved tabet af for eksempel en partner, familiemedlem eller nær ven.
Læs også:Spækhuggermor skubber afdød unge i 17 dageMen sorg er ikke unik for mennesker, siger Mai-Britt Guldin, der er sorgforsker ved Aarhus Universitet og Aarhus Universitetshospital.
Hun har undersøgt sorg hos dyr i forbindelse med sin bog 'Tænkepauser – Sorg'.
- Der findes flere beskrivelser af dyr, der sørger, eller har en sørgende adfærd, siger hun.
I august gik der eksempelvis en historie verden rundt om en sørgende spækhugge-mor, der skubbede sin døde unge over en 1.
600 km lang sørgetur.
Vi plejer at sige, at de dyr, der er selvbevidste og kan genkende sig selv i et spejl, også tit er dem, som kan fornemme tab.
Frank Thomsen, dyrepasser ved Aalborg ZooNår det kommer til dyr og sorg, er det begrænset, hvad videnskaben kan sige.
For det meste er det observationer af dyr, som forskere og biologer tolker fra.
- Vi tolker det som sørgeadfærd fordi der er en tydelig adfærdsmæssig reaktion på at miste hos dyrene.
Og den reaktion kan vi også genkende hos mennesker, siger Mai-Britt Guldin.
Hun nævner bl.
a.
det at trække sig fra social kontakt og at spise og sove anderledes end normalt som ændringer i adfærd, der kan tyde på sorg.
Selvom sorg hos dyr ofte kan argumenteres for at være en tolkning af adfærd, så er der her fire eksempler på dyr, der udviser adfærd, som kan ligne og tolkes som sorg.
1.
Hvalmødre skubber afdøde ungerHvaler som delfiner, spækhuggere eller kaskelothvaler udviser ofte omsorgsfuld adfærd overfor afdøde kalve.
I en forskningsartikel i det videnskabelige tidskrift Journal of Mammalogy har forskere samlet observationer af syv forskellige hvalarter, som skubber livløse unger.
Ifølge forskerne bekræfter det antagelsen om, at voksne hvaler sørger over afdøde unger.
Et af de mere ekstreme tilfælde var i august, da spækhuggeren med det mindre mundrette navn J35 blev verdensberømt, fordi den i over 17 dage skubbede sin livløse kalv, der døde kort efter fødslen.
Herefter vendte J35 tilbage til sin flok, hvor hun atter deltog i jagt med resten af flokken.
Hvis man skal give dyrene menneskelige følelser, så er det nok det, vi kan betragte som sorg.
Frank Thomsen, dyrepasser ved Aalborg ZooI The Guardian argumenterer zoolog og forfatter Jules Howard for, at det er problematisk at sige, J35 sørger, da der endnu ikke er nogen videnskabelige måde at teste, om det er tilfældet.
Han anerkender, at spækhuggere er højtudviklede sociale dyr med et imponerende sprog, men hvis du mener, at J35's adfærd er et bevis på sorg, så er det, ifølge Jules Howard, bygget på din egen overbevisning - og ikke videnskabelige beviser.
Men det kan være svært ikke at lade sig påvirke af de intelligente havpattedyr.
I BBC's naturserie Blue Planet II (se video nedenunder) kan man se en grindehval bære rundt på en afdød unge.
2.
Chimpansers adfærd ligner sorgVi mennesker deler 98,8 procent af vores genetiske arvemasse med chimpanser.
Men betyder det, at vi også ser følelser som sorg med menneskeaberne?
Der har været flere observationer af netop chimpanser, der viser tegn sorg.
For eksempel ændrede tre chimpanser i en safari park deres adfærd i 2008, da en ældre hun ved navn Pansy døde.
Efter Pansys død var de tre chimpanser urolige i deres søvn, i dagevis undgik de steder og ting forbundet med den døde Pansy og i flere uger efter var de tre aber sløve, stille og spiste mindre.
I Aalborg Zoo fortæller dyrepasser Frank Thomsen til DR Viden om en chimpanse tilbage i 1980'erne, der gik i panik, da der blev bygget et nyt anlæg.
Hun-chimpansen forsøgte at komme over vandgraven, men tabte sin halvandet år gamle unge, der druknede.
- Hun var i psykisk ubalance i hver fald halvandet år efter ungens død.
Hun gik kun ud fra sin indvendige stald og satte sig oppe i det samme træ hver dag og var fuldstændig inaktiv - ligesom om hun sørgede, siger han.
Hunnen fik senere en ny unge, hvorefter hun fandt roen igen, fortæller Frank Thomsen.
Ligesom andre eksperter er han også forsigtig med at kalde det sorg, men understreger samtidig, at moderbindingen betyder meget for chimpanserne.
- Hvis man skal give dyrene menneskelige følelser, så er det nok det, vi kan betragte som sorg, siger han.
3.
Elefanter dvæler ved de dødeI en video på National Geographic kunne Shifra Goldenberg, der er ph.
d.
-studerende ved Colorado State University, følge med i, hvordan en flok af elefanter reagerede, da de kom forbi liget af en anden families matriark, der var død af naturlige årsager.
Ifølge Shifra Goldenberg var elefanterne ikke i familie med den afdøde matriark, men de kendte hende.
På billederne kan man se elefanterne stå omkring liget og undersøge det.
Shifra Goldenberg er overrasket over, at de bare står der, da elefanter normalt udnytter mest muligt af deres tid til at spise, fordi de skal spise op til 20 timer.
George Wittemyer er biolog ved Colorado State University og har studeret elefanter i det nordlige Kenya siden 1997.
Han forklarer til National Geographic, at elefanter har en form for respekt for de døde, men deres adfærd og opførsel med døde elefanter er noget, som vi ikke forstår fuldstændigt.
- Opførselen med deres døde kan ikke forklares i en nogen simpel, evolutionær sammenhæng, så det antyder, at elefanter har et dybere følelsesliv, som vi ikke kan forklare, siger han.
Han vil dog ikke kalde det sorg, fordi det ville betyde, at man ved, hvad dyrene tænker.
Babara King, der er professor i Antropologi ved universitet William & Mary og forfatter af 'How Animals Grieve', er ikke i tvivl om, at elefanter sørger.
- Vi ved, at det er kloge og følsomme dyr.
Vi behøver ikke at vide, hvad dyrene tænker.
Med sorg skal vi vide, om adfærden har ændret sig fra normalen - det kan være ændringer i appetit, søvn, kropsstilling og social tilbagetrækning, siger hun.
4.
Krager holder begravelser for deres dødeMarc Bekoff er professor i evolutionær biologi ved University of Colorado.
Han argumenterer i det videnskabelige tidskrift BioScience for, at nogle dyr har en bred vifte af følelser - herunder sorg.
Han har offentliggjort observationer af fire husskader der holder, hvad der kunne ligne en form for begravelse for femte husskade, der var blevet dræbt af en bil.
Eksempelvis beskriver han, hvordan de fire fugle stod omkring den dræbte skade, hvorefter en af fuglene fløj væk for kort efter at komme tilbage med lidt græs og lægge det ved liget.
Kort efter gjorde en anden af skaderne det samme.
Derefter stod de der i nogle få sekunder og fløj så væk en efter en.
Selvom vi ikke ved, hvad skaderne tænker eller føler, så er Marc Bekoff ikke i tvivl om, at de sagde farvel til en ven.
Husskader er kragefugle, og netop kragefugle er kendt for at være yderst intelligente.
Og noget forskning viser, at krager lærer, at steder forbundet med artsfællers død er forbundet med farer, og derfor undgår kragerne de steder.
Men hvorfor sørger dyr?
Det kan være svært at forstå, hvorfor dyr har et behov for at sørge, men Mai-Britt Guldin har en hypotese om, at sorg er en instinktiv reaktion som starter dybt nede i krybdyrshjernen, der populært sagt er den del af hjernen, der indeholder drifter og instinkter.
- Når vi har en stærk reaktion på at miste vores nærmeste, så er det, fordi vi er mere overlevelsesdygtige, når vi er sammen med dem, men det handler også om at sikre artens afkom, siger hun.
Læs også:Selvskade hos dyr: Fugle plukker fjer og elefanter banker hovedet i væggenGrunden til, sorg ser anderledes ud hos mennesker, er ifølge Mai-Britt, fordi vi har en større hjerne.
Og dyrepasser Frank Thomsen mener, at det er hos dyr med mere veludviklede hjerner, at man skal finde sorg.
- Vi plejer at sige, at de dyr, der er selvbevidste og kan genkende sig selv i et spejl, også tit er dem, som kan fornemme tab, siger han.
FacebookTwitterKopier link




https://www.dr.dk/nyheder/udland/islamister-stopper-protester-mod-losladelse-af-dodsdomt-kvinde

UdlandIslamister stopper protester mod løsladelse af dødsdømt kvinde Islamister og regeringen i Pakistan har aftalt at afslutte protesterne over frikendelsen af en kristen kvinde.
Fredag marcherede tusindvis af mennesker i protest mod onsdagens frikendelse af den kristne kvinde, der siden 2010 har siddet på dødsgangen.
03.
nov.
2018 kl.
06.
25Bemærk: artiklen er mere end 30 dage gammelLæs opHårdkogte islamister, som er vrede over, at en kristen kvinde er blevet frikendt for blasfemi, vil afslutte deres masseprotester efter at have indgået en aftale med regeringen.
Det oplyser en talsmand for det islamistiske parti Tehreek-i-Labaik Pakistan (TLP), der i vid udstrækning har stået bag demonstrationerne, fredag.
- Partilederne har meddelt, at de vil afslutte protesterne i landet, siger talsmand Pir Qadri.
Læs også:Kvinde benådet fra dødsgangen: Igen i dag går vrede pakistanere på gadenPakistans minister for religiøse anliggender, Noor-Ul-Haq Qadri, og informationsminister Fayazulhasan Chohan bekræfter fredag aften, at der er indgået en aftale.
Demonstrationerne brød ud blandt konservative muslimer, efter at Pakistans højesteret onsdag løslod den kristne kvinde Asia Bibi, der i 2010 blev dømt til døden for blasfemi.
Tilhængerne af flere forskellige partier var på gaden i de foregående dage for at protestere mod løsladelsen af den kristne kvinde, der blev løsladt efter at have siddet fængslet i otte år.
Årsagen var, at hun angiveligt kom med nedsættende kommentarer om islam, efter at en gruppe kvinder nægtede hende at drikke vand fra et af deres glas, fordi hun ikke er muslim.
UdrejseforbudKvinderne forlangte, at Bibi konverterede til islam for at frelse sig selv, men hun nægtede og spurgte: "Hvad har jeres profet nogensinde gjort for at redde menneskeheden?
"Fredagens aftale mellem TLP og regeringen indeholder blandt andet et punkt, der siger, at regeringen ikke vil gøre indsigelser, hvis højesterets beslutning om at frikende Asia Bibi bliver appelleret.
Læs også:Pakistansk kvinde slipper for dødsstraf: Nu går folk på gaden i protestIfølge aftalen skal der også arbejdes på at indføre et udrejseforbud for Asia Bibi, således at hun ikke kan forlade Pakistan.
Hendes advokat, Saif-ul-Mulook, fortæller, at han vil forsvare sin klient under en appelsag.
Advokaten tilføjer, at Asia Bibi endnu ikke er blevet løsladt fra fængslet.
Tidligere på ugen sagde Muhammad Afzal Qadri, leder og grundlægger af TLP, at højesteretsdommeren bag frikendelsen af Asia Bibi samt to andre dommere bør dræbes.
/ritzau/AFPFacebookTwitterKopier linkEmner:Pakistan|Islam|Religion|Højesteret|Terrorisme




https://www.dr.dk/nyheder/udland/ny-karavane-med-1500-salvadoranere-krydser-graense-til-mexico

UdlandNy karavane med 1500 salvadoranere krydser grænse til MexicoI alt er cirka 6000 migranter fra fattige lande i Mellemamerika nu på vej gennem Mexico mod grænsen til USA.
03.
nov.
2018 kl.
04.
45Bemærk: artiklen er mere end 30 dage gammelLæs opEn tredje karavane af migranter - denne gang fra El Salvador - har fredag krydset grænsen til Mexico via floden Suchiate.
Dermed er antallet af migranter på vej mod USA fra fattige lavindkomstlande i Mellemamerika steget med yderligere 1000-1500 mennesker.
I første omgang forsøgte de mange salvadoranere at komme ind i Mexico via en bro fra Guatemala, men mexicanske myndigheder fortalte dem, at de skulle vise pas og visumdokumenter for at komme ind.
Derpå vendte salvadoranerne om og krydsede i stedet grænsen over Suchiate-floden.
Selv om mexicansk politi var til stede, forsøgte betjentene ikke fysisk at stoppe migranterne, som senere gik langs en motorvej mod den nærmeste store by, Tapachula.
Mexico står nu i den hidtil usete situation at være transitland for tre karavaner af migranter fordelt ud på 500 kilometer motorveje i de sydlige stater Chiapas og Oaxaca.
De tre karavaner består af i alt cirka 6000 migranter.
Den første gruppe, der hovedsageligt består af honduranere, krydsede ind over grænsen til Mexico den 19.
oktober og er nu nået til Donaji, der ligger cirka 600 kilometer sydøst for Mexico City.
Gruppen talte i første omgang op mod 7000 migranter.
Fredag var den ifølge Mexicos indenrigsministerium nede på 3000.
Den anden karavane, der ligesom den tredje tæller omkring 1000-1500 mennesker, kom ind i Mexico tidligere på ugen og er nu i Mapastepec i staten Chiapas.
Den består af migranter fra Honduras, El Salvador og Guatemala.
USA's præsident, Donald Trump, har gentagne gange sagt, at migranterne ikke får lov at komme ind i USA.
- Disse ulovlige karavaner vil ikke blive lukket ind i USA.
De spilder deres tid, sagde præsidenten i en tale tidligere på ugen.
- De brød med vold gennem den mexicanske grænse for få dage siden.
Det er ikke en uskyldig gruppe mennesker.
Langt størstedelen af migranterne i karavanen er ifølge internationale medier mennesker fra blandt andet Honduras, som har forladt deres hjemland på grund af vold og fattigdom.
Ifølge den nuværende lovgivning kan enhver person, der rejser ind i USA, søge om asyl.
Det gælder, uanset om indrejsen er sket på lovlig eller ulovlig vis.
/ritzau/APFacebookTwitterKopier linkEmner:Donald Trump (politiker)|Mexico|USA|Flygtninge og asylansøgere|Vold




https://www.dr.dk/nyheder/politik/venstre-advarer-mod-dfs-postforslag-prisen-sende-et-brev-vil-stige-eksplosivt

Postnord-sagenSe temaPolitik Venstre advarer mod DFs postforslag: Prisen for at sende et brev vil stige eksplosivtDen almindelige dansker kommer til at betale, hvis DF kommer igennem med forslaget om at trække Danmark ud af Postnord, mener Venstre.
Senest 1.
januar 2020 skal Danmark oprette et helt nyt og selvstændigt dansk postvæsen, mener Dansk Folkeparti op til de kommende politiske forhandlinger om et nyt postforlig.
Af Morten Henriksen03.
nov.
2018 kl.
09.
00Bemærk: artiklen er mere end 30 dage gammelLæs opHvis Dansk Folkepartis forslag om at trække Danmark ud af det dansk-svenske postselskab Postnord bliver gennemført vil det betyde en markant forhøjelse af prisen for at sende et brev.
Sådan lyder advarslen fra det store regeringsparti Venstre.
- I gennem en årrække er brevmængden faldet meget – og det fald vil formentlig fortsætte – og hvis vi ikke kan dele de omkostninger med svenskerne i et fælles selskab, så mister vi nogle synergier og så vil udgifterne til brevomdeling stige markant.
Den pris, man skal betale for at sende et brev i Danmark, vil så stige eksplosivt.
Det vil jeg advare imod, siger finansordfører Jacob Jensen (V).
Står det til Dansk Folkeparti skal de politiske forhandlinger om det kommende postforlig føre til, at Danmark sender en skilsmisse-begæring til svenskerne – og senest til januar 2020 opretter et helt nyt og selvstændigt dansk postvæsen.
Læs også:Dansk Folkeparti vil skilles fra Sverige: Postvæsenet skal igen være rent dansk- Jeg føler at vi har mindre og mindre indflydelse på, hvordan man driver postvæsen i Danmark.
Vi er nødt til at se på det her med helt nye øjnene.
For at vi kan få et driftssikkert postvæsen igen, så må vi have det hjem.
Det kommer så til at koste nogle penge, og det må vi bare tage på vores kappe, siger DF-postordfører Henrik Brodersen.
S er også imod skilsmisseMen også Socialdemokratiet har svært ved at se fornuften i, at de danske skatteydere skal betale for igen af få et selvstændigt dansk postvæsen som før Postnord blev skabt ved en sammenlægning af det danske og svenske postvæsen i 2009.
- Der er en række synergieffekter, blandt andet i forhold til administration, som betyder at vi kan gøre tingene billigere, når vi er sammen med svenskerne.
Hvis man laver en opsplitning af Postnord, så frygter jeg, at det vil føre til stærkt stigende portopriser i Danmark, og det ønsker vi ikke, siger postordfører Christian Rabjerg Madsen (S).
Han er dog enig med DF-postordføreren i, at den danske indflydelse i Postnord er blevet svækket.
Ikke mindst efter at der ikke længere er danske medarbejderrepræsentanter i bestyrelsen af det fælles postselskab.
Læs også:Dansker smidt ud af Postnord-bestyrelse: Det er ærgerligt og forkert- Vi vil lægge pres på, så vi igen får danske medarbejderrepræsentanterne tilbage i Postnords bestyrelse, siger Christian Rabjerg Madsen.
Transportminister Ole Birk Olesen (LA) afviser at stille op til interview om støttepartiets udmelding.
I et kort skriftligt svar udtaler han:- Jeg udtaler mig ikke om konkrete forhandlinger, men jeg noterer mig Dansk Folkepartis forslag, og jeg ser frem til at drøfte forslaget med dem ved de kommende forhandlinger.
Heller ikke Postnords danske ledelse ønsker at udtale sig om forslaget.
De politiske forhandlinger om et nyt postforlig går i gang senere på måneden.
FacebookTwitterKopier linkEmner:Christian Rabjerg (politiker)|Jacob Jensen (politiker)|Liberal Alliance|Postselskaber|Tølløse




https://www.dr.dk/sporten/fodbold/superliga/video-lieders-gyldne-hael-sikrer-soenderjyske-tre-point

SuperligaVIDEO Lieders gyldne hæl sikrer Sønderjyske tre pointSønderjyske var nede 0-1 ved pausen, men to hurtige mål var med til at sikre en sejr over Vendsyssel FF.
02.
nov.
2018 kl.
22.
42Bemærk: artiklen er mere end 30 dage gammelLæs opSønderjyske var på vej mod et truende 0-1-nederlag, men to hurtige mål efter pausen grundlagde gæsternes 3-2 sejr fredag ude over Vendsyssel FF.
Hjemmeholdet indledte kampen i Superligaen med et højt pres, hvor Vendsyssel flere gange spillede sig fint igennem gæsternes forsvar.
Den friske start på kampen gav da også pote efter 14 minutter.
Læs også:VIDEO Sjælden Drachmann-scoring sender OB op i tabellenHer krøllede Jon Thorsteinsson på fornem vis på et frispark bolden ind bag keeper Sebastian Mielitz i Sønderjyskes mål.
Scoringen kom som resultatet af et stormløb mod gæsternes mål i kampens indledning.
Resten af første halvleg forløb mere afvekslende, og Vendsyssel gik til pause med en 1-0-føring.
Det skulle en pauseindskiftning fra Sønderjyske-træner Claus Nørgaard dog hurtigt ændre på.
Læs også:Vendsyssel-Tina og andre fodboldfans strømmer ind på stadionEfter en dårlig clearing i Vendsyssels forsvar kunne en netop indskiftet og helt fri Christian Jakobsen let bringe balance i regnskabet to minutter inde i anden halvleg med sin scoring til 1-1.
Målet satte for alvor gang i Sønderjyske.
Fem minutter senere fandt Mart Lieder flot Alexander Bah med hælen, og kantspilleren svigtede ikke på friløberen.
Derfor kunne gæsterne bringe sig foran 2-1, og efter fem gyldne minutter lige efter pausen havde Sønderjyske vendt kampen på hovedet.
Gæsterne var generelt som forvandlet i anden halvleg.
Det resulterede i endnu en scoring efter 71 minutter.
Læs også:Thomas Augustinussen dropper fodbold og AaBEndnu gang var Lieders hæl involveret, da hollænderen ekvilibristisk styrede bolden ind bag Nicolai Flø i Vendsyssel-målet.
Med fem minutter igen bragte Emmanuel Ogude spændingen tilbage i opgøret, da han reducerede til 2-3.
Dermed kan gæsterne tage en flot 3-2 sejr med fra Hjørring, hvilket efterlader sønderjyderne på Superligaens fjerdeplads.
Vendsyssel har efter nederlaget 15 point efter 15 ligakampe.
/ritzau/FacebookTwitterKopier linkEmner:SønderjyskE|Jylland|Vendsyssel FF|Fodbold|Hjørring




https://www.dr.dk/nyheder/regionale/hovedstadsomraadet/lempelse-af-regler-det-skal-vaere-nemmere-bygge-store-butikker

KøbenhavnLempelse af regler: Det skal være nemmere at bygge store butikker i KøbenhavnPolitikerne i København vil lempe reglerne, så der kan komme flere af de helt store butikker rundt om i byen.
Strøget i Indre By er et af de områder i hovedstaden, hvor de store kæder fremover får lettere ved at udvide butikkerne.
Af Marcel Mirzaei-Fard03.
nov.
2018 kl.
08.
00Bemærk: artiklen er mere end 30 dage gammelLæs opEr du typen, der bruger lørdagen på at slentre fra den ene lille tøjbutik til den anden?
Eller er du typen, der kan lide at gøre alle dine indkøb ét sted og få det overstået?
Hvis du er til sidstnævnte, så vil du i fremtiden få flere steder at vælge imellem, når du handler i København.
Et flertal i Borgerrepræsentationen i København har lempet de ellers skrappe regler for, hvor mange af de helt store butikker, der må være i København.
På den måde kan der oftere blive bygget meget store butikker, uden at der skal tages politisk stilling til det forinden.
Frygter de for de små butikkers livDet var dog ikke uden kamp, at forslaget blev stemt igennem.
Tre partier, SF, Enhedslisten og Alternativet, stemte imod forslaget.
Og samtidig har tre lokaludvalg afgivet høringssvar med store betænkeligheder.
Bent Lohmann, der er formand i Indre By Lokaludvalg, frygter, at folk vælger de små butikker fra til fordel for de store kædebutikker.
- Det presser de små handlende ud.
Vareudbuddet bliver snævrere og mere ensidigt.
Vi ser en stigning i det, vi kan kalde 'one stop-shopping', som er, at vi i en travl hverdag gerne vil handle ét sted, hvor vi faktisk kan få det hele.
Dorte Wimmer, direktør i Retail InstituteHvis man giver de store kædebutikker, eksempelvis H&M eller Zara, mulighed for at bygge endnu større end i dag, så vil det gå ud over de små tøjbutikker i København, mener Bent Lohmann.
- Så står der lige pludselig én eller anden tøjkædeforretning, og så kan det være lige meget, om du er i London, Stockholm, Oslo eller København, siger han.
Også SFs gruppeformand, Klaus Mygind, er imod forslaget:- Hvis der skal være særligt store butikker, så vil vi gerne have en politisk behandling af det først, siger han.
Store butikker skal tage kampen op mod nethandlenMen det giver god mening at give lov til at bygge større, mener Socialdemokratiet i København.
De store butikker er nemlig nødvendige, hvis man skal konkurrere med danskernes stigende e-handel:- Vi handler mere på nettet, og derfor etablerer de store udvalgsvarebutikker (butikker, der ikke handler med fødevarer, red.
) færre butikker, men de butikker, de etablerer, bliver større, siger Lars Weiss, Socialdemokratiets gruppeformand.
Og det krav bliver man nødt til at matche, mener han.
- Det er nødvendigt, at vi får en butiksstruktur, der lever op til de krav, som både københavnerne og detailhandlen har i dag.
Han understreger samtidig, at man kun lemper på reglerne i visse områder af byen.
Forbrugerekspert: Behov for både store og små butikkerSpørger man Retail Institute, der rådgiver detailbranchen om tendenser og forbrugsmønstre, så er der ingen grund til at frygte, at de store butikker vil udkonkurrere de små, lokale butikker.
I forhold til butikkernes størrelse i fremtiden ser direktør Dorte Wimmer to modstridende tendenser, der vil gå hånd i hånd:- Den gode specialhandel har det faktisk rigtig godt.
Den lokale butik, der er forankret i lokalmiljøet, har det godt, siger hun og nævner bageren, slagteren, ostehandleren og de små tøjbutikker som eksempler.
Men samtidig er der fremgang i det segment, der foretrækker at handle ét sted og få det hele overstået hurtigt:- Vi ser en stigning i det, vi kan kalde 'one stop-shopping', som er, at vi i en travl hverdag gerne vil handle ét sted, hvor vi faktisk kan få det hele.
Til gengæld får de mellemstore butikker det sværere fremover på grund af konkurrencen fra nethandlen.
- Risikoen er så, at man sætter sig mellem to stole, siger hun.
Læs også:Derfor kuldsejlede ’Københavns nye madmekka’Her er sportsbutikkerne et eksempel på et område, hvor de mellemstore butikker er udfordret.
Danskerne handler gerne i de helt store sportsbutikker, der har fokus på en lav pris, mens vi også gerne frekventerer de små nichebutikker, der kan yde rådgivning inden for eksempelvis golfudstyr eller løb.
Men, siger Dorte Wimmer:- De butikker, der er i midten, de har det faktisk rigtigt svært, siger hun.
Det er regeringens planlov, der har givet kommunerne frihed til at slække lidt på de krav, der er til butikkernes størrelse, samt til hvor mange store butikker, byen må have.
Læs mere her:Læs også:Ny planlov på plads: Flere frihedsgrader til kommunerneFacebookTwitterKopier linkEmner:Detailhandel|København|Lars Weiss (politiker)|Enhedslisten|Socialdemokraterne




https://www.dr.dk/sporten/tennis/gyldent-dansk-tennisaar-wozniacki-baner-vejen-sine-danske-afloesere

TennisGyldent dansk tennisår: Wozniacki baner vejen for sine danske afløsereDen danske tennisstjerne skrev historie med sejren i Australian Open.
Snart kan en ny generation stjæle rampelyset fra Wozniacki.
© ScanpixAf Per Colstrup Vinkel03.
nov.
2018 kl.
07.
00Læs opLørdag den 27.
januar faldt Caroline Wozniacki til jorden efter triumfen ved Australian Open efter en dramatisk finale mod rumæneren Simona Halep.
Sejren var produktet af mere end et årtis dedikeret arbejde, der kulminerede grand slam-sejren i Grand Slamoptræden nummer 44.
11 år er gået siden danskerens debut i en grand slam.
En tid der har gjort Wozniacki til en fast del af toppen i international dametennis.
Men også en tid, der har været med til at ændre tilgangen til det at satse professionelt på tennis i Danmark.
Læs også:Efter oprykning: Kæmpe forløsning for kvindelandsholdet i tennisFor selvom den store historie i år har være Wozniackis sejr ved Australian Open, så har 2018 budt på meget mere international succes for dansk tennis.
En succes af den kaliber, der peger ind i fremtiden.
I april måned stak 14-årige Holger Rune og 15-årige Clara Tauson for første gang hovederne frem på de danske seniorlandshold.
Mens det blev til samlet nederlag for det mandlige danske Davis Cup-hold mod Egypten, kunne den 14-årige debutant Holger Rune sole sig i opmærksomhed efter en imponerende debutantsejr mod en seks år ældre modstander.
Læs også:VIDEO Dansk stortalent træder i Wozniackis fodspor: 'Jeg vil vinde alle Grand Slams'Senere på måneden var den ét år ældre Clara Tauson med flere imponerende singlesejre en af hovedarkitekterne bag den danske oprykning i kvindernes landsholdsturnering, FED-Cup.
Begge præstationer blev fulgt fra sidelinjen af sportschefen i Dansk Tennis Forbund, Jens Anker.
- Det har været en imponerende sæson.
For mig at se har dansk juniortennis lige nu et kæmpe potentiale.
De her spillere er nogle, vi kan få glæde af i dansk tennis de næste mange år.
- Der er også en gruppe spillere lige under Clara og Holger, der kan blive løftet med op og gøre bredden af danskere i international tennis større, end vi længe har set, lyder det fra sportschef Jens Anker i Dansk Tennis Forbund.
Alt efter spillernes individuelle prioriteringer kan Australian Opens juniorudgave i slutningen af januar måned næste år have deltagelse af 3-4 danske spillere.
Så mange er ikke set siden årgangene med Kristian Pless og Eva Dyrberg.
To spillere, der i starten af 00´erne lykkedes med at etablere sig i verdens top-100.
Wozniacki som inspiratorSpillemæssigt har jeg udviklet mig så meget, at jeg føler mig i stand til at vinde alle de turneringer jeg træder ind iHolger Rune, tennistalent15-årige Holger Rune har allerede etableret et setup, der i høj grad minder om en professionel tilværelse.
Et agentfirma varetager hans kommercielle interesser, han er tilknyttet det anerkendte Mouratoglou akademi i Paris, og derudover er kalenderen fyldt op med rejser verden rundt.
På verdensranglisten for juniorer op til 18 år rangerer han som nummer 53, hvilket gør ham til den bedst placerede spiller i verden fra årgang 2003.
- Det har været et vildt år, debut på det danske landshold og mange turneringssejre.
Spillemæssigt har jeg udviklet mig så meget, at jeg føler mig i stand til at vinde alle de turneringer jeg træder ind i, lyder det fra Holger Rune.
Læs også:Satser alt: Tennistalents familie tager lån i husetDen store succes i årets løb betyder, at han er kvalificeret til næste sæsons juniorudgaver af de fire Grand Slamturneringer.
Holger Rune er et sjældent lyspunkt i en svær tid for dansk herretennis.
I mere end ti år har Danmark ikke haft en mandlig spiller etableret blandt verdens 100 bedste.
Derfor har Holger Rune ikke på samme måde som Clara Tauson friske fodspor at følge i.
Men selvom herre- og dametennis er to forskellige størrelser, så har han ladet sig inspirere af den dedikation, Caroline Wozniacki har udvist i jagten på international succes.
- Hun har arbejdet sindssygt hårdt for at bliver verdens bedste, hvilket i sig selv er inspirerende.
Det, at hun er dansk, gør selvfølgelig noget ekstra.
Men skal jeg opnå samme succes er det mig selv, der skal levere arbejdet.
Derfor handler min dagligdag ikke om andet end mit eget arbejde.
- At være dansk i en global sport gør, at du ofte rejser alene uden en stor gruppe landsmænd.
For mig er det bare fedt, jeg kan være Holger fra lille Danmark og fokusere på mig selv og ikke behøver indordne mig som en del af en gruppe, fortæller Holger Rune.
Læs også:Satser alt: Tennistalents familie tager lån i husetMens Clara Tauson har sin far helt tæt på dagligdagens arbejde med tennis er det for Holger Runes vedkommende mor Aneke Rune, der er med i alt fra træning og logistik til rejseplaner.
For selvom præmiepengene ikke ruller ind på familiernes bankkonti, har de allerede satset stort i jagten på international succes forklarer sportschef i Dansk Tennis Forbund Jens Anker.
- Holger og Clara ser ikke Danmark og janteloven som deres legeplads, det er verden de sammenligner sig med.
De sætter baren meget højt og tænker ikke over, hvad andre tænker om dem.
- Det hjælper dem i deres ambitiøse mål, hvor det ikke handler om ranglisteplaceringer, men i højere grad om udvikling og om at blive en bedre tennisspiller, forklarer Jens Anker.
Udover at yde økonomisk støtte til spillernes store rejseaktivitet forsøger Dansk Tennis Forbund at bidrage med rådgivning om turneringplanlægning, trænertilknytning og senest har Team Danmark genoptaget støtten til dansk tennis netop på grund af de ekstraordinære præstationer Clara Tauson og Holger Rune har leveret.
Tausons tålmodighed er formlen på succesClara har potentialet til at gå i Wozniackis fodspor, det er der ingen tvivl om.
Jens Anker, sportschef, DTFClara Tauson kvalificerede sig til sæsonfinalen for juniorer og opnåede her en tredjeplads, samme placering som hun slutter året på verdensranglisten for juniorer op til 18 år.
Den succesfulde sæson betyder, at den 15-årige KB-spiller i næsten sæson bliver belønnet med en række Wild Cards til de voksnes WTA-turneringer.
Der går dog lidt inden vi for alvor ser hende indlede jagten på Wozniacki.
- Clara har potentialet til at gå i Wozniackis fodspor, det er der ingen tvivl om.
Årsagen til det er, at hun og folkene omkring hende fra hun var otte år har truffet mange rigtige beslutninger.
- Beslutninger, der hele tiden har handlet om hendes udvikling som spiller, hvor resultaterne ikke har haft betydning for valgene.
Eksempelvis valgte hun at spille skumtennis længere tid end nødvendigt, fordi det gav ro til at udvikle teknik.
- På samme måde gælder det nu om ikke at kaste al fokus på voksentennis, men kombinere de ting hun udvikler i de store juniorturneringer med den erfaring, hun kan få i de voksenturneringer, hun næste år deltager i.
Med andre ord, gøre overgangen fra junior- til seniortennis glidende og ikke brat, forklarer Jens Anker.
Både Clara Tauson og Holger Runes næste store mål er Australian Open for juniorer.
En turnering der spilles i anden uge af de voksnes udgave af årets første Grand Slamturnering.
Det er her Caroline Wozniacki skal forsøge at forsvare titlen fra 2018.
Og måske det er her Holger Rune og Clara Tauson tager endnu et skridt i arbejdet på at blive Wozniackis afløser i toppen af international tennis.
FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Tennis|Australian Open|Australien




https://www.dr.dk/nyheder/politik/ordfoerer-hvorfor-kaster-vi-skattepenge-efter-saa-raadne-firmaer

Afsløring af skatteskandaleSe temaPolitikOrdfører: 'Hvorfor kaster vi skattepenge efter så rådne firmaer?
'Partier fra begge fløje er dybt rystede over Bech-Bruuns håndtering af udbytteskandale.
Vi kan ikke være sikker på, at de har leveret en ordentlig undersøgelse, når de selv har rådgivet nogle af de her udbyttesvindlere, siger SF om advokatfirmaet Bech-Bruun.
Af Maja Lærke Maach02.
nov.
2018 kl.
22.
38 | opdateret 12.
nov.
2018 kl.
14.
00Bemærk: artiklen er mere end 30 dage gammelLæs opEt af landets største advokatfirmaer Bech-Bruun fik 3,5 millioner kroner af Skatteministeriet for i 2017 at kulegrave, hvordan milliardskandalen med udbytteskat kunne ske.
Det er 'dybt alvorligt', at advokatfirmaet desuden i årene forinden gav rådgivning til en tysk bank, der i dag er kendt som en central aktør i sagen om formodet svindel med udbytteskat.
Det mener flere partier fra både rød og blå blok, efter advokatfirmaet her til aften har beklaget rådgivningen af aktørerne, som fandt sted i 2014, 2015 og så sent som i år.
- Hvorfor bliver vi ved med at kaste skatteydernes penge efter firmaer, der er så rådne både moralsk men også lovgivningsmæssigt, lyder det fra SF's skatteordfører, Lisbeth Bech Poulsen.
Læs også:Advokatfirma tager afstand fra egen rådgivning i udbytteskandalenPartiet vil nu kræve, at Bech-Bruun betaler millionlønnen fra staten tilbage, ligesom firmaet skal efterforskes for at se, om det eller nogle advokater kan retsforfølges.
- Vi kan ikke være sikker på, at de har leveret en ordentlig undersøgelse, når de selv har rådgivet nogle af de her udbyttesvindlere, siger hun.
Sådan kunne statskassen tømmesNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
Rådgav tysk bankI 2014 gav en topadvokat i Bech-Bruun en juridisk vurdering til den tyske bank North Channel Bank, der i dag er en kendt aktør i udbytteskandalen.
Rådgivningen fandt også sted året efter - faktisk bare få dage før, Skat opdagede hele svindelsagen og skandalen rullede.
Og her i 2018 har Bruun-Bech ydet assistance til canadiske pensionskasser, som har en mulig forbindelse til skattesvindlen.
Læs også:Skatteministeren: Topadvokater burde ikke have undersøgt udbytteskandale- Det kan ikke være rigtigt, at man rådgiver om, hvordan man kan snyde den danske statskasse og så derefter laver en advokatundersøgelse om udbytteskat.
Det er noget, vi kigger meget alvorligt på, lyder det fra Venstres skatteordfører, Louise Elholm.
Partiet vil vente på Skatteministeriets undersøgelse af hele Bruun-Bechs rolle, før man vil melde ud, hvad konsekvenserne bliver.
- Jeg er dybt rystet over, man har været så involveret i rådgivning omkring udbytteskat og udnyttelse af den danske stat, siger Louise Elholm.
- Det kan ikke være rigtigt, at man rådgiver om, hvordan man kan snyde den danske statskasse og så derefter laver en advokatundersøgelse om udbytteskat, siger Venstres skatteordfører, Louise Elholm.
(arkivfoto) Rådgivere skal straffesSocialdemokratiet skatteordfører, Jesper Petersen, er ligeså chokeret som sine politiske kollegaer.
- Det skriger til himlen og er helt absurd.
De burde aldrig have budt på denne her opgave, siger han.
- Nu må det undersøges, om man rent faktisk kan straffe Bech-Bruun og de personer, der har været involveret i rådgivningen.
Venstre og Socialdemokratiet er fortalere for, at rådgivere hos for eksempel advokatfirmaer og i banker nemmere skal kunne straffes, hvis de giver råd om finter til skattesvindel og bedrageri.
Jesper Petersen ser gerne, at rådgivere kan straffes både økonomisk og med fængsel.
- Rigtig mange af de her tilfælde af svindel og skatteunddragelse kan ikke lade sig gøre, hvis ikke der er professionelle revisorer og advokater involveret i at lave en rådgivning.
Derfor er vi nødt til at have en skærpet ansvarliggørelse af hele rådgiverbranchen, hvor moralen tilsyneladende også er rigtig flosset.
Bech-Bruun mener, at firmaets undersøgelse af udbytteskandalen er troværdig.
- De mennesker, der har lavet den, har ikke været vidende om et tidligere rådgivningsforhold.
Skatteministeren kan være helt tryg ved, at han har fået et grundigt og rigtigt arbejde, siger Bech-Bruuns næstformand, Steen Jensen.
Ikke bare ét råddent æbleLisbeth Bech Poulsen fra SF fremhæver, at sagen med Bech-Bruun blot er seneste eksempel på profilerede firmaer, som bliver kritiseret for deres rolle i store skandalesager.
- Vi får altid den samme historie med, at det skete for flere år siden, at nu har man ryddet op.
At det var et enkelt råddent æble, og nu har man rene hænder.
Jeg må bare konstatere, at så mange firmaer, rådgivere og banker har været involveret i det her, at det virker til at være et systematisk problem, at moralen og overholdelse af lov og ret er så rådden, siger hun.
Skatteminister Karsten Lauritzen (V) siger, at han afventer den endelige undersøgelse af Bech-Bruuns ageren i sagen, før han vil dømme firmaet.
Men advokatkontoret havde i dag aldrig fået opgaven med at undersøge udbyttesagen, hvis han kendte til firmaets dobbeltrolle, siger han.
Bech-Bruun tager afstand fra sin egen rådgivning i sagen og siger idag, at man ikke ville have påtaget sig opgaven fra Skatteministeriet, hvis man havde haft kendskab til rådgivningen, som fandt sted i 2014 og 2015.
Dog mener firmaet, at advokatundersøgelsen er troværdig, da den ifølge firmaet selv er lavet af nogle helt andre af firmaets advokater.
ARTIKLEN ER RETTET 12.
november.
Se tekst på Fejl & Fakta.
Forstå Bech-Bruuns rolle i sagen•Firmaet stod i 2017 bag en stor advokatundersøgelse for Skatteministeriet, som afdækkede, hvordan skandalesagen om udbytteskat kunne ske.
•I 2014 rådgav en topadvokat i Bech-Bruun den tyske bank North Channel Bank, som har spillet en central rolle i at få milliarder ud af den danske statskasse.
•Et år senere i 2015 bad North Channel Bank-Bech Bruun om at bekræfte, at den juridiske vurdering stadig var brugbar.
Den rådgivning udførte Bech-Bruun.
Det skete få dage før, Skat opdagede hele svindelsagen og skandalen rullede.
•Så sent som i 2018 har Bech-Bruun haft to canadiske pensionskasser som kunder.
De har begge en mulig forbindelse til skattesvindlen.
Bech-Bruun siger nu selv, at det var en fejl at arbejde med dem Og det har medført, at to skatteadvokater - den ene højt profileret i firmaet - i denne uge har forladt deres stillinger i Bech-Bruun.
•Den advokat, der rådgav North Channel Bank, er i dag ansat i et andet stort dansk advokatfirma.
•Bech-Bruun er en af Danmarks største advokatvirksomheder med 515 medarbejdere, hvoraf 263 er jurister og 40 er sagsbehandlere.
FacebookTwitterKopier linkEmner:Bech-Bruun|Karsten Lauritzen (politiker)|Lisbeth Bech Poulsen (politiker)|Venstre|Advokatvirksomhed




https://www.dr.dk/nyheder/politik/dansk-folkeparti-vil-skilles-fra-sverige-postvaesenet-skal-igen-vaere-rent-dansk

Postnord-sagenSe temaPolitikDansk Folkeparti vil skilles fra Sverige: Postvæsenet skal igen være rent danskDet vil ifølge en professor koste de danske skatteydere hundredevis af millioner kroner at trække Danmark ud af Postnord.
- Når vi ejer postvæsenet selv, kan vi sætte serviceniveauet, bestemme ledelsen og udstikke rammerne for, hvordan selskabet skal fungere.
Om det så bliver med en sort kastet og den røde jakke er nok mere ønsketænkning, siger DF-postordfører Henrik Brodersen.
Af Morten Henriksen03.
nov.
2018 kl.
07.
00 | opdateret 31.
okt.
2018 kl.
13.
42Bemærk: artiklen er mere end 30 dage gammelLæs opSenest 1.
januar 2020 skal Danmark oprette et helt nyt og selvstændigt dansk postvæsen.
Sådan lyder det nu fra Dansk Folkeparti op til de kommende politiske forhandlinger om et nyt postforlig.
- Vi skal indgive en skilsmissebegæring overfor svenskerne, så vi igen får postvæsenet hjem på danske hænder, siger Dansk Folkepartis postordfører Henrik Brodersen.
Siden det statslige selskab Postnord blev stiftet i 2009 som en fusion af det danske Post Danmark og det svenske Posten AB har den danske regering ejet 40 procent af Postnord, mens den svenske regering sidder på de resterende 60 procent af aktierne.
Ifølge Dansk Folkeparti har svenskerne alt for stort fokus på, hvad der er godt for Sverige.
Og samtidig er servicen for danskerne blevet gradvist dårligere, mener partiet.
- Jeg føler, at vi har mindre og mindre indflydelse på, hvordan man driver postvæsen i Danmark.
Vi er nødt til at se på det her med helt nye øjnene.
For at vi kan få et driftssikkert postvæsen igen, så må vi have det hjem.
Det kommer så til at koste nogle penge, og det må vi bare tage på vores kappe, siger Henrik Brodersen.
Professor forudser stor regning til danskerneMen ifølge professor i økonomistyring Per Nikolaj Bukh fra Aalborg Universitet, vil det være et samfundsøkonomisk selvmål at trække Danmark ud af Postnord.
Man kommer til at miste nogle af de synergier, som der er ved at have et fælles nordisk selskab, påpeger han.
Og tilføjer, at det også vil koste mange penge at skille Postnord ad.
- Det vil være en voldsom fordyrelse, som betyder spild af samfundsmæssige ressourcer.
De penge vil man enten skulle vælte over på brevpriserne eller også skal staten give tilskud.
Det vil være de danske skatteborgere, der kommer til at betale, siger Per Nikolaj Bukh.
Læs også:Postnord bløder millioner mens EU-redningsplan trækker udProfessoren vurderer at regningen for at trække Danmark ud af Postnord vil løbe op i flere hundrede millioner kroner.
- Og der vil også ske et stort værditab.
Danmark vil stå i en rigtig vanskelig forhandlingssituation i forhold til hvor mange penge svenskerne er villige til at give som betaling for, at de får lov at overtage de svenske ejendomme, siger Per Nikolaj Bukh, der har svært ved at se økonomiske fordele ved at have et rent danskejet postselskab.
Professoren mener heller ikke, at der er belæg for at mene, at danske interesser bliver tromlet i Postnord.
Har ikke regnet på forslagetDansk Folkeparti har ikke regnet på, hvad det vil koste at oprette et helt nyt postvæsen i Danmark - og om det vil fordyre postdriften at sige farvel til de stordriftsfordele, der er forbundet med at være en del af Postnord.
- Det må vi have regnet efter.
Når vi lavet et nyt postforlig skal vi jo blive enige om, hvad serviceniveauet skal være, og hvad det skal koste at sende for eksempel et brev.
Den margin, der så er tilbage, må vi på en eller anden måde finde penge til på finansloven.
Men når skilsmissen er gået igennem, så får vi 40 procent af værdien i Postnord, og det kan vi efter min overbevisning godt drive postvæsen for de første to-tre år, siger Henrik Brodersen.
Læs også:Postnord fyrer 2500 ansatteIfølge Dansk Folkeparti er postomdeling en så grundlæggende del af et lands infrastruktur, at det er afgørende, at Danmark selv bestemmer.
- Det er en infrastruktur, som vi uden held har haft deponeret i Sverige i snart 10 år.
Vi har kommunikeret gennem breve i 400 år i Danmark, og det skal vi fortsat kunne.
Derfor må vi betale for at have et postvæsen lige som vi betaler for veje, Forsvaret, togskinner og alt muligt andet i samfundet.
De penge må vi finde på finansloven, fastslår Henrik Brodersen.
Men hvor skal pengene præcis tages fra?
- Det er jo ikke flere penge, end der er, så de skal jo tages fra andre steder indenfor infrastrukturområdet.
Men skal pengene tages fra eksempelvis den kollektive trafik eller fra vejbyggeri?
- Det bliver jo en forhandling, siger DF-postordføreren.
Fåmælt ministerTransportminister Ole Birk Olesen (LA) afviser at stille op til interview om støttepartiets udmelding.
I et kort skriftligt svar udtaler han:- Jeg udtaler mig ikke om konkrete forhandlinger, men jeg noterer mig Dansk Folkepartis forslag, og jeg ser frem til at drøfte forslaget med dem ved de kommende forhandlinger.
Heller ikke Postnords danske ledelse ønsker at udtale sig om forslaget.
Hverken transportministeren eller Postnord ønsker at give et bud på, hvad det vil koste at trække Danmark ud af Postnord.
Læs også:Nethandel får presset PostNord til at åbne 100 nye poststederDet er ellers kun et år siden, at Dansk Folkeparti selv var med i en politisk aftale, hvor den danske stats spyttede 1,5 milliarder kroner ind i Postnord med en forventning om, at virksomheden skulle kunne klare sig selv på markedsvilkår.
Hvordan giver det så mening, at I allerede siger nu, at Danmark bør trække sig ud af Postnord?
- Vi har dengang nødt til at få styr på det med at tjenestemændene kunne få de aftrædelsesordninger, som vi nu engang havde lavet aftaler med dem om.
Men det ændrer ikke på, at ægteskabet med svenskerne ikke har været lykkeligt, fastslår Henrik Brodersen.
Siden årtusindeskiftet er brevmængden i Danmark faldet med over 80 procent.
FacebookTwitterKopier linkEmner:Dansk Folkeparti|Liberal Alliance|Ole Birk Olesen (politiker)|Postselskaber|Sverige




