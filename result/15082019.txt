https://www.dr.dk/nyheder/kultur/ungarsk-politiker-vil-boykotte-coca-cola-efter-homo-reklame

KulturUngarsk politiker vil boykotte Coca-Cola efter homo-reklame Angrebet skal ses i forlængelse af en stærk østeuropæisk højredrejning, mener dansk ekspert.
Coca-Cola har for første gang lanceret en reklame, hvor homoseksuelle par optræder på plakaten.
Af Den daglige dosis - redaktionen15.
aug.
2019 kl.
21.
51Bemærk: artiklen er mere end 30 dage gammelLæs opMens Copenhagen Pride week er skudt i gang herhjemme, er stemningen mere intens i Ungarn.
Milliardvirksomheden The Coca-Cola Company lancerede for nyligt en reklame med homoseksuelle par, og det fik det ungarsk parlamentsmedlem Istvan Boldog fra det konservative regeringsparti, Fidesz, til at opfordre befolkningen til boykotte af firmaet.
Men hvorfor kan en reklame som denne bringe sindene i kog i et land som Ungarn?
Det undersøger P3's nyhedspodcast Den daglige dosis.
Coca-Cola lancerer homo-reklame: Østeuropa raserDen Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
Stemmehøst hos konservative vælgereKritikken af Coca-Colas reklame skal ses i forlængelse af en stærk østeuropæisk højredrejning.
Det mener Tea Sindbæk, der er lektor i Østeuropastudier ved Københavns Universitet.
Ifølge hende forsøger politikerne at tale til nationalistiske vælgere.
- De er skeptiske over for Vesteuropas promovering af for meget frisind og for meget seksuel frigørelse af forskellig art, siger Tea Sindbæk.
Det ses også på andre værdispørgsmål, for eksempel abort.
- Men det er også et angreb på en god retsstat.
I Ungarn ligner det undertrykkelse af alternative meninger.
Der er en reel bekymring for at ytre sig i det offentlige rum.
Samtidig bliver den højreorienterede drejning mødt af massive protester i de fleste østeuropæiske lande.
- Vi ved, at der er ekstremt progressive og liberale grupper.
Eksempelvis har folk i Polen gjort, hvad de kunne for at undgå indskrænkelser af deres rettigheder, siger Tea Sindbæk.
Læs også:Birthe Kjær og Tina Dickow skældt ud for pride-optræden: Nu svarer de på kritikkenDen kommunistiske arvDerudover er kulturen i Østeuropa stærkt præget af, at de er tidligere kommunistiske lande.
Det har for det første betydet, at dén feministiske bølge, der ramte Vesteuropa i 1960´erne, ikke nåede Østeuropa med samme fart.
- Det kommunistiske styre var totalt statsstyret og formåede at undertrykke bølgen, mener Tea Sindbæk.
For det andet har kommunismen gjort det svært for progressive stemmer at komme til orde.
- Der er en skræk for venstreorienterede holdninger, fordi man jo har set det værste en venstreorienteret ideologi kan gøre.
Det gør samtidigt konservative holdninger endnu mere ekstreme, siger Tea Sindbæk.
Læs også:Kunstner kritiserede Copenhagen Pride - så blev hun taget af programmetOg husk det nu: Kampen for LGBT-rettigheder er ny - også i VestenTea Sindberg minder os også om, at pride og LGBT+-rettigheder er meget nyt.
Også i Vesten.
- Der er en grund til, at vi har en pride i Danmark.
Det er, fordi vi føler et behov for at markere den – og at vi gerne vil støtte den.
Trods den højreorienterede drejning er Tea Sindbæk optimistisk på østeuropæeres vegne.
- Jeg tror, det er nogle, der skal kæmpes for, men jeg tror bestemt, det går den rigtige vej.
Vi ser det i Det Internationale Melodi Grand Prix, hvor seksualitet er meget tydeligt.
For eksempel i et land som Montenegreo, der sendte en homoseksuel sanger til finalen i 2017.
Så det kommer jo til at ske ligeså stille.
FacebookTwitterKopier linkEmner:Coca-Cola|Københavns Universitet|Ungarn|Homoseksualitet|Seksualitet




https://www.dr.dk/sporten/fodbold/europaleague/broendby-og-fc-midtjylland-chanceloese-taber-begge-stort-i-ny

Europa LeagueBrøndby og FC Midtjylland chanceløse: Taber begge stort i ny europæisk skuffelseBåde Brøndby og FC Midtjylland røg torsdag ud af Europa League-kvalifikationen efter identiske nederlag på 3-7 sammenlagt.
Erik Sviatchenko var torsdag tilbage på skotsk jord, hvor han tidligere har repræsenteret Celtic.
Det blev dog ikke noget glædeligt gensyn, da FC Midtjylland tabte med 1-3 til Rangers.
15.
aug.
2019 kl.
22.
28Bemærk: artiklen er mere end 30 dage gammelLæs opBåde Brøndby IF og FC Midtjylland måtte torsdag sande, at niveauet i øjeblikket ikke er til et europæisk gruppespil.
På legendariske Ibrox Stadium blev midtjyderne klart besejret i returopgøret i tredje kvalifikationsrunde med 1-3.
FCM virkede underligt uengagerede i store dele af kampen og vågnede først i det sidste kvarter.
Det var efter, at Evander lige havde reduceret til slutresultatet, og det hele stort set var forbi.
Dermed kan FCM kigge langt efter gruppespillet i Europa League, efter at holdet ikke formåede at nå playoffrunden, hvor den samlede vinder når i gruppespillet.
Det bliver i stedet Steven Gerrards tropper, som i to kampe sikkert har slået FCM med hele 7-3 samlet.
Brøndby ligeledes nedlagt med 1-3 i PortugalLængere sydpå i Portugal blev torsdag aften ligeledes en til glemmebogen for Brøndby, der er færdig i Europa League efter ny nedtur mod Braga.
Portugiserne vandt på hjemmebane med 3-1 og er sikkert videre til fjerde og sidste kvalifikationsrunde til gruppespillet, hvor Spartak Moskva bliver sidste forhindring.
Brøndby og stortalentet Jesper Lindstrøm følger FC Midtjylland ud af Europa League-kvalifikationen - ligeledes med et nederlag på 1-3, da de torsdag besøgte Braga.
Værterne var foran 2-0 ved pausen, inden det i midten af anden halvleg også blev til 3-0.
Med et kvarter tilbage gav Brøndby-træner Niels Frederiksen førsteholdsdebut til 19-årige Peter Bjur - søn af Brøndby-legenden Ole Bjur, og fem minutter før slutfløjt lykkedes det debutanten at få reduceret for gæsterne.
Dermed har blot et enkelt dansk hold har fortsat chancen for at nå et gruppespil i Europa i denne sæson.
FC København kan nemlig stadig nå gruppespillet, hvor Riga FC står i vejen for en plads i Europa League.
/ritzau/FacebookTwitterKopier linkEmner:FC Midtjylland|Brøndby|Europa League|Portugal|Fodbold




https://www.dr.dk/nyheder/udland/pakistan-otte-soldater-draebt-under-kampe-i-kashmir

UdlandPakistan: Otte soldater dræbt under kampe i KashmirIndien bekræfter skudveksling, men benægter, at nogen af landets soldater har mistet livet.
Indisk militær er sat talstærkt ind i dele af Kashmir.
Nogle af dem har i dag været i kamp med pakistanske soldater i Kashmir.
Af Sean Coogan og Catharina Maria Skov Lassen15.
aug.
2019 kl.
20.
48Bemærk: artiklen er mere end 30 dage gammelLæs opKonflikten i delstaten Kashmir har udløst dødbringende skudvekslinger mellem indiske og pakistanske soldater.
Sådan lyder meldingen fra Pakistan.
Ifølge talsmanden for det pakistanske militær, Asif Ghafoor, har tre pakistanske og fem indiske soldater mistet livet.
- Sporadiske skudvekslinger fortsætter, skriver han endvidere på Twitter.
Over for mediet Al Jazeera siger han, at tre civile også er dræbt på den pakistanske side af grænsen.
Læs også:Indien sætter hårdt ind i Kashmir: Totalt udgangsforbud giver hamstring og frygt for sultIndien benægter ifølge Reuters, at nogen af landets soldater har mistet livet, men beskylder Pakistan for at have brudt våbenhvilen mellem landene i morges lokal tid.
Skudvekslingerne skulle have fundet sted ved kontrollinjen, som adskiller henholdsvis det indisk- og pakistansk-kontrollerede Kashmir.
Sprængfarlig regionKonfrontationen mellem de to landes soldater kommer i kølvandet på øgede spændinger mellem de to lande over Kashmir-regionen.
Både Indien og Pakistan gør krav på hele regionen, som de to atommagter altså kontrollerer hver sin del af.
Mens Indien i dag fejrede sin uafhængighedsdag, var der pakistanske protester.
Som her i Muzaffarabad, hovedbyen i pakistansk Kashmir.
 Der var også demonstranter på gaden i Pakistans hovedstad, Islamabad.
 I Peshawar markerede man, hvad man kalder den sorte dag.
Flere pakistanske politikere har udskiftet deres profilbilleder med sorte felter i dag.
 Der var også demonstrationer i London i dag, hvor politiet satte ind.
1 / 4Mens Indien i dag fejrede sin uafhængighedsdag, var der pakistanske protester.
Som her i Muzaffarabad, hovedbyen i pakistansk Kashmir.
1 / 4Der var også demonstranter på gaden i Pakistans hovedstad, Islamabad.
2 / 4I Peshawar markerede man, hvad man kalder den sorte dag.
Flere pakistanske politikere har udskiftet deres profilbilleder med sorte felter i dag.
3 / 4Der var også demonstrationer i London i dag, hvor politiet satte ind.
4 / 4I starten af måneden gjorde Indien op med syv årtiers politik og varslede, at landet vil afskaffe Kashmir-regionens særlige status.
Formålet er at integrere det urolige område, hvor der er muslimsk flertal, i det øvrige Indien, lød det fra Indiens regering, som har indført udgangsforbud, lukket internettet og udført masseanholdelser i den indiske del af Kashmir.
Læs også:OVERBLIK Derfor er Indiens indgreb i Kashmir så sprængfarligtDet har skabt vrede i Pakistan, hvor landets premierminister, Imran Khan, varsler radikalisering og bølger af vold på tværs af den muslimske verden, hvis verdenssamfundet ignorerer, hvad han betegner som indiske overgreb mod muslimerne i Kashmir, skriver The Telegraph.
Det var ligeledes et blodigt angreb på en indisk militærkonvoj i Kashmir, som i foråret førte til frygt for en krig mellem Pakistan og Indien i en konfliktoptrapning mellem ærkefjenderne.
FacebookTwitterKopier linkEmner:Indien|Pakistan|al-Jazeera|Twitter|Soldater




https://www.dr.dk/nyheder/udland/korruptionssag-hjemsoeger-canadas-premierminister-kort-foer-valg-trudeau-er-skadet

UdlandKorruptionssag hjemsøger Canadas premierminister kort før valg: 'Trudeau er skadet politisk'Ifølge ny rapport har Justin Trudeau brudt de etiske regler i en straffesag.
Justin Trudeau har igen brudt de etiske retningslinjer, konkluderer en ny kommissionsrapport.
Af Louise Brodthagen Jensen15.
aug.
2019 kl.
20.
36Bemærk: artiklen er mere end 30 dage gammelLæs opHan var lige til forsiden af det glitrede magasin Vogue.
Og da Justin Trudeau for fire år siden kom til magten i Canada, lignede han en mand, der kunne redde De Liberale efter flere års vandren i det politiske mørke.
Med klima højt på dagsordenen og løfter om progressiv politik lykkedes det den 47-årige Trudeau at begejstre, og med en klar strategi om et hårdt nøk mod venstre fik han partiet i regering.
Det var positive og optimistiske budskaber hele vejen rundt, og for mange liberale sagde og lovede han alt det rigtige.
Men i politik kan fire år være en menneskealder.
Siden er der blevet pillet og kradset i den ellers så polerede Trudeaus facade.
Og små to måneder før parlamentsvalget i Canada hænger skyggen fra den skandale, der brød ud i lys lue først på året og kastede populariteteskurven ud i dybt dyk, stadig over premierministeren.
I går udsendte Canadas etiske kommissær så en rapport, der konkluderer, at Trudeau brød de etiske retningslinjer, da han forsøgte at udøve pres mod sin daværende justitsminister, Jody Wilson-Rabould, i sagen om det korruptionsanklagede ingeniør- og byggefirma SNC-Lavalin.
Det er nemlig i strid med loven at misbruge sit offentlige embede til at forsøge at fremme andres private interesser, og SNC-Lavalin havde en stærk økonomisk interesse i at undgå en retssag, lyder det i den 63 sider lange rapport.
Hvad handler sagen helt præcis om?
Både den tidligere justitsminister, Jody Wilson-Raybould, og tidligere rådgiver Gerald Butts er trådt tilbage.
SNC-Lavalin er en stor bygge- og ingeniørvirksomhed, der i 2015 blev tiltalt for at have bestukket sig til byggekontrakter i Libyen under Muammar Gaddafis regime.
Selv om anklagemyndigheden havde truffet afgørelse om, at sagen skulle for retten, forsøgte premierministeren og hans stab at lægge pres på daværende justitsminister, Jody Wilson-Raybould, for at hun blandede sig i sagen og fandt en "løsning, der ville værne om SNC-Lavalins forretning i Canada".
Med andre ord: Holde virksomheden ude af en straffesag, der kunne forhindre dem i at arbejde for den canadiske regering.
- Firmaet har nære forbindelser til både Ottawa- og Quebec-delen af De Liberale og er tidligere blevet dømt for ulovligt at have doneret 100.
000 dollar til partiet, forklarer Robert Fife, der er redaktør på den canadiske avis The Globe and Mail.
Wilson-Raybould nægtede at lade sig indblande og blev i januar flyttet fra posten som justitsminister til en post i ministeriet for veteraner.
Efter The Globe and Mail rapporterede om sagen, valgte hun dog helt at træde tilbage.
Også Trudeaus toprådgiver, Gerald Butts, så sig nødsaget til at trække sig og gav begrundelsen, at sagen trak for meget fokus væk fra premierministerens arbejde.
Hvem er det nu lige, Justin Trudeau er?
Canadas premierminister, Justin Trudeau.
Efter en række valgnederlag vendte De Liberale sig i 2013 mod den unge Justin Trudeau og valgte ham som den partileder, der igen skulle sikre partiet regeringsmagten.
De Liberales gyldne redningskrans svigtede ikke, da han ved valget i efteråret 2015 sikrede partiet næsten 40 procent af stemmerne.
Den nydelige Trudeau, der er søn af tidligere premierminister Pierre Trudeau, blev hurtigt populær og fremhævet som modvægt til eksempelvis den mere protektionistiske kurs, som nabolandet USA var slået ind på.
Han tog til grænsen og bød syriske flygtninge velkommen med åbne arme, lovede at hælde millioner i flygtninge- og asylsystemet, klimaforandringer kom højt på den politiske dagsorden, og han har blandt andet fået gennemført en lov om aktiv dødshjælp og en handelsaftale med EU.
Men for mange canadiere er han også tæt forbundet med en vis favorisering af de økonomiske interesser i sin hjemlige region, Quebec.
Og siden han tiltrådte som premierminister, er der flere gange stillet spørgsmål ved hans dømmekraft.
Hans "ja tak" til en gratis juleferie på rigmanden Aga Khans private ø i Bahamas i 2017 førte blandt andet til, at han også tidligere er blevet dømt for at bryde de etiske retningslinjer for sit embede.
Hvad siger Trudeaus kritikere?
Det Konservative Partis leder, Andrew Scheer, har krævet, at premierministeren træder tilbage.
De Liberales politiske modstandere har brugt den seneste sag som ammunition før den nærtstående valgkamp.
Både Det Konservative Parti og Det Nye Demokratiske Parti har krævet, at premierministeren træder tilbage.
- Først sagde han, at historien ikke passede.
Så sagde han, at han aldrig havde lagt pres på Jody Wilson-Raybould, men vi ved, det er løgn, siger den konservative leder, Andrew Scheer og kalder sagen for “korruption med korruption på tilsat yderligere korruption.
”Leder af Det Nye Demokratiske Parti, Jagmeet Singh, kalder kommissionsrapporten for en "bombe".
Han henviser til, at det nu er anden gang, at Trudeau findes skyldig i at have overtrådt de etiske retningslinjer.
- Denne gang i særdeleshed.
Det er dybt bekymrende, at premierministeren arbejdede for at tilgodese en millionvirksomhed og for at fremme sin egne muligheder for at blive genvalgt, siger han.
Hvad siger Trudeau selv?
I en udtalelse understreger Justin Trudeau, at selvom han anerkender konklusionen af kommissionens rapport, er han ikke enig i den.
- Kommissærens position er, at al kontakt med justitsministeren i denne her sag har været upassende.
Det er jeg ikke enig i, særligt ikke når så mange jobs er på spil, siger han blandt andet.
Trudeaus argument er, at SNC-Lavalin fortjente en mulighed for en særlig aftale, fordi det har handlet om at beskytte de mange arbejdspladser, virksomheden ifølge ham leverer.
Hvad sker der så nu?
Der er parlamentsvalg i Canada til oktober.
Canadierne går til valg den 21.
oktober, og kommisionsrapporten bliver en del af den valgkamp, der bliver skudt i gang i næste måned, lyder det fra Robert Fife.
- Politisk er Trudeau blevet skadet.
Valgkampen begynder i september, og oppositionen har allerede sagt, at han skal straffes for det her, så det kan ende med en minoritetsregering for De Liberale, siger han til BBC Global News.
Efter at have taget et dyk i foråret efter skandalen blev offentligt kendt, har De Liberale igen fået fat i vælgerne og er nu ifølge meningsmålingerne helt tæt med Det Konservative Parti.
Kilder: The Globe and Mail, The National Post, Wall Street Journal, Vogue, New York Times, The EconomistFacebookTwitterKopier linkEmner:Canada|Justin Trudeau (politiker)|Muammar Gaddafi (politiker)|Valg og folkeafstemninger|Wall Street Journal




https://www.dr.dk/nyheder/regionale/midtvest/stafet-mod-plastik-i-havet-frivillige-padler-og-loeber-fra-sylt-til

Midt- og VestjyllandStafet mod plastik i havet: Frivillige padler og løber fra Sylt til SkagenMed en depeche i hånden sætter frivillige fokus på plastikforurening.
Af Allan Bo Poulsen og Maiken Friis Lange15.
aug.
2019 kl.
20.
29Bemærk: artiklen er mere end 30 dage gammelLæs opEn flok frivillige er i de her dage på vej op langs den jyske vestkyst fra Sylt til Skagen.
De samler plastik, mens de cykler og padler sig frem for at sætte fokus på plastikforurening.
Kummefrysere, fjernsyn og møbler.
Det er ikke usædvanlige fund.
Peter Michelsen, strandfoged på fanø- Vi skal have skabt en bølge af menneskehænder, som kan være med til at gøre en forskel i forhold til den stigende plastforurening, siger Signe Simonsen, der er initiativtager til begivenheden, der hedder Race For Oceans.
Hun cykler i dag langs stranden på Fanø med miljødepechen i hånden.
- Det er noget, jeg bekymrer mig om, for jeg vil gerne give noget videre til kommende generationer.
Deltagere i stafetten kan selv bestemme distancen, og om de vil tage den til lands eller til vands.
Mange tons plastik skyller op på strandenHvert år skyller 1.
000 tons plastisk op på vestkysten, skønner kommunernes internationale miljøorganisation Kimo.
Det skæmmer både vand og strand, kan Fanøs strandfoged Peter Michelsen skrive under på.
- Kummefrysere, fjernsyn og møbler.
Det er ikke usædvanlige fund, siger han og tager et kig på dagens fangst.
Plastik i haveneI dag indeholder oceanerne et ton plastik for hver fem ton fisk.
Hvert år udledes ca.
8 millioner tons plast i verdenshavene.
Det svarer til en lastbil fuld i minuttet.
Plastikforurening rammer mindst 700 af havets dyrearter, hvoraf mange af dem allerede er truede på grund af andre miljøpåvirkninger.
Hvis vores nuværende forbrug og håndtering af plastik fortsætter, vil der i 2050 være 12 milliarder tons plastik, der potentielt kan havne i naturen.
Kilde: VerdensnaturfondenPå ladet af Peter Michelsens bil ligger der både kemikaliedunke, reb og flasker.
- Det er bare samlet ind på få meter, siger han.
Derfor består Race For Oceans ikke kun af en kilometerlang stafet.
I løbet af begivenhedens ti dage er der arrangeret ni strandrensninger.
Det har Kamilla Bitmann fra Skive meldt sig til, når der i weekenden er strandrensning i Klitmøller.
- Alt det skrald, der svømmer rundt i havene, er usynligt for os i hverdagen, indtil det skyller op på stranden.
Og det er her, at vi kan være med til at gøre en forskel, siger hun.
Vigtigt signal at sendeVerdensnaturfonden anslår, at der hvert år dør 100.
000 havpattedyr og skildpadder - samt én million havfugle på grund af plastforurening.
Derfor er Kamilla Bitmann blevet opmærksom på altid at tage en pose med til affald, når hun går en tur på stranden.
- Det gælder om, at alle bliver bevidste om, at der ligger skrald herude.
Vi skal alle sammen være ansvarlige og tænke over, hvad vi gør med vores affald, siger hun.
Derfor opfordrer de frivillige bag begivenheden Race For Oceans også folk og politikere til oprydning.
- Der skal skrues op for hastigheden.
Det skal starte i dag og ikke i morgen, siger initiativtager Signe Simonsen.
Løbet varer indtil 22.
august.
FacebookTwitterKopier linkEmner:Jylland|Fanø|Affald|Forurening|WWF Verdensnaturfonden




https://www.dr.dk/nyheder/udland/tidligere-dansk-udenrigsminister-kommer-med-appel-eu-boer-komme-paa-banen-i-hongkong

Protester i HongkongSe temaUdlandTidligere dansk udenrigsminister kommer med appel: EU bør komme på banen i Hongkong-stridHvis EU blander sig, kan det forværre konflikten, vurderer Kina-ekspert.
Der er blandt andet blevet brugt tåregas under de sammenstød mellem politi og demonstranter, der i den seneste tid har præget Hongkong.
Af Per Bang Thomsen15.
aug.
2019 kl.
21.
31Bemærk: artiklen er mere end 30 dage gammelLæs opDet er i den grad på tide, at EU kommer ud af busken og begynder at lægge pres på kineserne, så den konflikt, der i de seneste 11 uger har ført til store demonstrationer og sammenstød i Hongkong, hurtigst muligt kan blive løst.
Det mener den radikale folketingspolitiker Martin Lidegaard, der fra 2014 til 2015 var Danmarks udenrigsminister.
- EU bør komme med en meget indtrængende opfordring til de kinesiske myndigheder – både dem i Hongkong og regeringen i Beijing – om at få løst konflikten, uden at det ender med en brutal anvendelse af rå magt.
Det burde alle have en interesse i.
Også kineserne, siger Martin Lidegaard, der i dag er udenrigsordfører for De Radikale.
- Hvis vi gerne vil hjælpe demonstranterne i Hongkong, der fortsat ønsker at kunne leve et nogenlunde frit liv, så er det EU-værktøjet, vi skal bruge.
Kina har ikke respekt for det, hvis vi står i hvert vores hjørne og råber.
Martin Lidegaard mener, at EU skal lægge pres på Kina for at få afsluttet konflikten i Hongkong.
EU-opfordring efter lufthavns-lukningDemonstrationerne begyndte i juni som følge at et lovforslag fra den lokale regering, der ville gøre det muligt at udlevere mistænkte hongkongborgere til retsforfølgelse i Kina.
Hvorfor er der uro i Hongkong?
Demonstrationerne i Hongkong begyndte i foråret, da byens regering foreslog at ændre lovgivningen, så mistænkte kriminelle kunne udleveres til retsforfølgelse i Kina.
Hongkongs regeringschef, Carrie Lam, opgav at gennemføre lovforslaget i juli, men demonstrationerne fortsatte og har undertiden udviklet sig voldeligt.
Situationen har ændret sig til at være en mere generel protest mod det kinesiske styres stigende indflydelse i Hongkong, som har haft særstatus, siden Storbritannien overgav området til Kina i 1997.
Siden dengang har Hongkong været en del af Kina under devisen 'et land, to systemer'Kilde: BBC og South China Morning Post.
Hongkong er en delvist selvstyret område under kinesisk kontrol.
Og Hongkong, der indtil 1997 var en britisk koloni, har i modsætning til resten af Kina både ytrings-, forsamlings- og foreningsfrihed og udprægede demokratiske rettigheder.
Derfor blev lovforslaget mødt med store protester fra hundredtusindvis af hongkongborgere, der blandt andet frygtede, at den kinesiske regering ville bruge lovforslaget til at forfølge politiske fjender og kritikere.
Selvom lovforslaget efterfølgende er blevet skrottet, har det ikke lagt en dæmper på hverken utilfredsheden eller de demonstrationer, der har ført til flere sammenstød mellem det lokale politi og demonstranter.
Tidligere på ugen valgte myndighederne at lukke byens internationale lufthavn som følge af protesterne.
Det fik Europa-Kommissionen til at opfordre parterne til hurtigst muligt at finde en diplomatisk løsning på striden - og at ”alle parter skal udvise tilbageholdenhed, afvise alle former for vold og tage hurtige skridt for at få nedtrappet krisen”.
Politistyrker er blevet sendt på gaden under demonstrationerne i Hongkong.
Danmark bør gå forrestMen det er langt fra nok, mener Martin Lidegaard.
- Kina har et helt andet syn på demokrati og menneskerettigheder, end vi har i Danmark eller Europa.
Kina er en meget stor magt, og derfor skal vi både tale med en principiel menneskerettigheds-røst, hvor vi tager afstand fra de overgreb, der har været, siger han og fortsætter:Demokrati i Hongkong og KinaHongkong er en del af Kina, men byen adskiller sig fra resten af landet på et helt centralt område:Hongkong har både ytrings-, forsamlings- og foreningsfrihed og udprægede demokratiske rettigheder.
Resten af Kina er derimod omfattet af censur i stortset alle dele af samfundet, og landets kommunistiske styre er kendt for at tage skrappe midler i brug for at lukke munden på kritikere.
Den større grad af frihed er en af årsagerne til, at hongkongere tager afstand til det øvrige Kina og dets system, som de anser som værende udemokratisk og uretfærdigt.
- Men vi skal også bringe det økonomiske på banen.
Kina har ingen interesse i, at Hongkong bliver lukket ned som et brohoved til det vestlige marked og den vestlige verden.
Derudover er EU verdens største handelsblok, når vi taler med én stemme, og Kina har ikke råd til at sanktionere EU, når alle landene taler sammen.
Han opfordrer derfor den danske udenrigsminister, Jeppe Kofod, til at tage teten i EU-regi.
- Jeg synes, Udenrigsministeriet har været lidt tavs om sagen.
Danmarks skulle prøve at få EU til at tale med en klarere røst, end man har gjort indtil videre.
Ekspert: EU-kritik vil ikke hjælpeUdenrigsministeren er enig med Martin Lidegaard i, at EU har en vigtig rolle at spille i konflitken.
Men han er ikke enig med den tidligere udenrigsminister i, at man fra dansk side har været tavs.
- EU er en vigtig stemme også i denne sag.
Derfor har vi også holdt tæt kontakt med EU’s fælles udenrigstjeneste og opfordret til klare budskaber om den fælles linje, skriver Jeppe Kofod i en skriftlig kommentar til DR Nyheder.
- EU har da også forleden været på banen med en ny erklæring og opfordret til en politisk proces og en inklusiv dialog med alle parter.
Jeg forventer, at det er en sag, vi kommer til at tale mere om i EU-kredsen.
Udenrigsministeren understreger, at det "er bekymrende scener, vi ser udfolde sig i Hongkong.
"- Jeg har opfordret til, at lokalregeringen engagerer sig i fredelig dialog med respekt for ytrings- og forsamlingsfrihed, og det gør jeg stadig, tilføjer han i det skriftlige citat.
Her ses Jeppe Kofod sammen med den spanske udenrigsminiser, Josep Borrell, der fremover skal være EU's nye udenrigschef.
Ekspert: EU-kritik vil ikke hjælpeEn anden, der følger konflikten i Hongkong tæt, er Clemens Stubbe Østergaard, som er lektor emeritus ved Institut for Statskundskab på Aarhus Universitet og ekspert i kinesiske forhold.
Han giver Martin Lidegaard ret i, at det er EU, der som samlet enhed skal på banen, hvis man ønsker at kritisere Kinas ageren.
Men han mener ikke, at det vil hjælpe på situationen, hvis EU kom med en samlet kritik af Kina.
Snarere tværtimod.
- Jo mere EU, USA og resten af verden begynder at blande sig i konflikten, des sværere bliver den at løse.
Hvis det sker, vil man fra kinesisk side kunne se det som ’en kulørt revolution’ a la dem, som udlandet eksempelvis opmuntrede til i tidligere dele af Sovjetunionen.
Det vil kun gøre problemerne værre, siger Clemens Stubbe Østergaard og understreger, at Hongkong heller ikke var demokratisk, da området var en britisk kronkoloni.
- Der blev det styret fra London.
Derfor opfatter det kinesiske styre kravet om demokrati som noget, der ligger helt uden for skiven, og som kan true landets suverænitet.
Sådan så det ud, da lufthavnen i Hongkong blev lukket tidligere på ugen:Behersket linje fra politietEt andet problem, hvad angår Martin Lidegaards ønske om en stærkere reaktion fra EU's side, er ifølge Clemens Stubbe Østergaard, at det vil blive noget nært umuligt at få alle 28 medlemslande til at blive enige om en fælles fordømmelse af Kina.
- Der vil være alt for mange forskellige synspunkter til, at EU-landene kan blive enige.
Derudover kan en sådan udtalelse blive udlagt som hyklerisk.
Politiet i Hongkong har egentlig opført sig en hel del bedre, end man så i Frankrig, da politiet skulle håndtere demonstrationerne med protestbevægelsen ’De Gule Veste’, siger han og fortsætter:- I betragtning af, at demonstranterne i Hongkong har benyttet sig af eksempelvis molotovcocktails og lasere til at stråle betjentene i øjnene, så har politiet faktisk holdt sig på måtten og ført en behersket linje.
Læs også:'De Gule Veste-demoer': FN vil have Frankrig til at undersøge politivoldDerudover mener Clemens Stubbe Østergaard, at Martin Lidegaard er en postgang for tidligt ude med sin kritik i forhold til de kinesiske myndigheder.
Indtil videre har det nemlig været Hongkongs egen politistyrke, som alene har stået for at håndtere demonstranterne.
Og han ser ikke for sig, at Kina vil skride militært ind i konflikten i den nærmeste fremtid.
- Man skal ikke skælde Kina ud for noget, de ikke har gjort.
FacebookTwitterKopier linkEmner:Hong Kong|Kina|Martin Lidegaard (politiker)|Radikale Venstre|EU-forhold




https://www.dr.dk/sporten/golf/dansk-golfspiller-skyder-sig-ind-i-topfeltet-i-prag

GolfDansk golfspiller skyder sig ind i topfeltet i PragJoachim B.
Hansen er placeret på fjerdepladsen efter stærk åbningsrunde i Czech Masters.
Golfspilleren Joachim B.
Hansen har fået en fremragende indledning på denne uges Czech Masters, hvor han efter førstedagen indtager en delt fjerdeplads.
.
15.
aug.
2019 kl.
19.
53Bemærk: artiklen er mere end 30 dage gammelLæs opGolfspilleren Joachim B.
Hansen har fået en fremragende indledning på denne uges Czech Masters på European Tour.
Den 28-årige dansker indtager en delt fjerdeplads i Prag efter en runde i seks slag under banens par på førstedagen.
Hansen brugte 66 slag på at komme banen rundt.
Det blev til hele syv birdies, mens en enkelt bogey trak ned på scorekortet.
Malaysieren Gavin Green brugte to slag færre og har lagt sig alene i spidsen for turneringen, der med en samlet præmiesum på en million euro (7,5 millioner kroner) hører til blandt de mindste på European Tour.
Joachim B.
Hansen havde i sidste sæson sin foreløbig bedste som professionel med en samlet indtjening på godt 200.
000 euro svarende til 1,5 millioner kroner.
Har aldrig vundet på European TourDet er aldrig lykkedes ham at vinde en turnering på European Tour, så en triumf i denne uge i Tjekkiet vil være hans første.
Landsmanden Jeff Winther fik også en fin åbning i Prag med en runde i 69 slag - tre under banens par.
Det rækker til en delt placering som nummer 22.
Veteranen Thomas Bjørn brugte 70 slag, mens Lasse Jensen gik rundt i 71 slag, hvilket betyder, at de befinder sig på hver side af den forventede cut-grænse.
Søren Kjeldsen er endnu længere tilbage.
/ritzau/FacebookTwitterKopier linkEmner:Golf|Prag|Tjekkiet|Økonomi|Søren Kjeldsen (golfspiller)




https://www.dr.dk/nyheder/kultur/stem-nu-skal-verdens-skoenneste-kormusik-findes-hvad-er-din-favorit

KulturSTEM Nu skal verdens skønneste kormusik findes - hvad er din favorit?
P2 har samlet danskernes Top 50 over den skønneste kormusik.
Nomineringen sluttede 8.
september.
Af Frederik Bjerre Andersen15.
aug.
2019 kl.
19.
00Bemærk: artiklen er mere end 30 dage gammelLæs opSiden tidernes morgen har mennesker sunget i kor: Vi har flettet stemmerne sammen og fået hjerterne til at slå i takt.
Så smukt at jeg bliver nødt til at trække vejret dybt og bare lytteJacob Bertelsen har nomineret 'Se, nu stiger solen'Nu hylder DRs radiokanal P2 kormusikken med Klassisk Top 50 - De skønneste kor.
Og du skal være med til at bestemme listen!
Nominer din favorit her på siden - og fortæl os, hvorfor lige netop det stykke kormusik er skønnest.
Måske har du mødt musikken på en cd, en playliste, i radioen, teateret, en film eller i kirken.
Måske har du selv sunget det i et kor engang.
Der er kormusik mange steder - men hvad er det skønneste værk, du kender?
Skriv din nominering her - og husk at trykke 'send' til sidst!
Nomineringen til Klassisk Top 50 - De skønneste kor sluttede søndag den 8.
september.
Følg med på P2 søndag den 15.
september kl.
9.
05, hvor nr.
50 -31 på årets Top 50 bliver afsløret.
Top 10 afsløres live ved koncertSøndag den 15.
september afslører værterne Laus Høybye og Stine Rosengren plads nr.
50 til 31 på Klassisk Top 50 Kor.
Derefter afslører P2 hver dag en ny placering på listen.
Til sidst bliver Top 10 afsløret ved koncerten 'Klassisk Top 50 - De skønneste kor' med DR VokalEnsemblet, DR KoncertKoret og DR SymfoniOrkestret.
Den kan du se og høre live i DR Koncerthuset, på P2 og DR K lørdag den 5.
oktober.
Læs mere om koncerten og find billetter her.
Men allerede nu har Randi Hansen valgt sin favorit: Verdis 'Requiem':- Alle følelser findes der.
Sorg og glæde, frygt, håb og trøst, skriver hun.
, og fortæller at hun selv engang skulle synge værket med sit kor i London:- Samme dag kom der besked hjemmefra, at min mor var død.
Den aften sang jeg for min mor!
De følelser fra dengang kommer stadig op i mig når jeg nu hører musikken i dag.
Et andet requiem, nem Mozarts, er i særlig høj kurs for Lisbeth Hald.
Som du kan se i videoen her, var en af korsatserne med til at afgøre hendes livsbane:FacebookTwitterKopier linkEmner:DR SymfoniOrkestret|Klassisk musik|DR KoncertKoret|London|Ørestad




https://www.dr.dk/nyheder/regionale/fyn/el-faergen-ellen-begejstrer-paa-jomfrurejse-den-er-smuk-som-en-svane

FynEl-færgen Ellen begejstrer på jomfrurejse: 'Den er smuk som en svane'Passagererne var glade for jomfruturen med færgen Ellen, der er drevet af 50 tons batterier.
Af Jonatan Grau Møller og William Sonne Kaalø15.
aug.
2019 kl.
19.
47Bemærk: artiklen er mere end 30 dage gammelLæs opSkroget blev leveret for sent.
El-færgen EllenEl-færgen Ellen er 59,20 meter i længden og 12,8 meter i breden.
Færgen har kostet 224 millioner kroner og er et samarbejde med blandt andet Søby Værft, Ærø Kommune og EU.
Ellen sejler mellem Fynshav og Ærø.
Skibet er lastet med 50 ton batterier, der lader op om natten.
I løbet af dagen vil batterierne ’slatlade’, men målet er, at færgen kun mister 30 procent strøm under sejladserne, så der altid vil være strøm ombord.
Der er plads til 31 personbiler.
Kilde: www.
el-færgeprojekt.
dkMotoren brændte sammen tre gange under prøvesejladserne.
Og som var det fra næbet på pelikanen Pelle i Rasmus Klump, har Ærø måttet fiske 30 millioner kroner ekstra op af kommunekassen.
Men alt det er fortid.
For nu sejler hun endelig: El-færgen Ellen.
Læs også:Skibet er ladet med strøm: El-færgen Ellen sejler sin jomfruturKl.
6.
20 torsdag morgen stævnede hun ud fra havnen i Søby på Ærø og satte kursen mod Fynshav på Als.
Ombord var ærøboen Claus Grube, og han var begejstret for den nye færge.
- Det er pragtfuldt.
Der er behagligt og roligt på færgen, og den går med en rigtig fin fart, siger han og fortsætter.
- Det er spændende at være med til, og jeg synes, det er dejligt, at Ærø kan være forrest, når det kommer til klimavenlige løsninger.
Ole Jensen tager turen fra Fynshav til Bøjden to gange om ugen og bemærkede, at Ellen sejler hurtigere end sine konkurrenter.
Også lastbilchaufføren Ole Jensen fra Sønderborg, der to gange om ugen er med færgen, bemærkede, at de store batterier formåede at skyde en fornuftig fart.
- Det går lidt hurtigere, og det er fint, hvis man kan få nogle flere afgange til Ærø.
Og så er det godt for miljøet, siger han.
Som en sejlbådDet var meningen, at færgen skulle have været taget i brug i juni 2017.
Men torsdag morgen virker det som om, at alle udfordringerne er pakket væk og glemt.
Ellen larmer mindre end en normal færge, mener Arne Hansen.
 DR Nyheder)- Vi er positivt overrasket, må jeg sige.
Den motorlyd, der normalt er der, er væk.
Selvfølgelig kan du stadigvæk høre en rumlen, men det er ikke det samme som motorlyd, siger Arne Hansen, der er lastbilschauffør fra Brørup.
Den opfattelse deler Knud Møller Paulsen, der bor ved Flensborg Fjord, men som har et hus på Ærø.
Lydniveauet gør, at det er som at sejle i en sejlbåd, mener Knud Møller Paulsen.
 DR Nyheder)- Det er fantastisk, at den sejler på el.
Det er fremtiden.
Der er ingen larm.
Det er nærmest som at sejle i sejlbåd, siger han.
Jomfrusejladsen var også længe ventet hos Ærøs borgmester, Ole Wej Petersen (S).
Også han var begejstret for den lille ny, der i lastrummet er ladet med 50 tons batterier.
- Den blev lidt dyrere, end vi har regnet med.
Men den er værd at vente på.
Det er som et eventyr med H.
C.
Andersen.
Den har været meget udskældt og været meget igennem, men nu er det en smuk svane, siger han.
Kom med ned i Ellens maskinrum:Lyt til motoren på El-færgen EllenFacebookTwitterKopier linkEmner:Ole Wej Petersen (politiker)|Socialdemokraterne|Ærø|Als|Lokalpolitik




https://www.dr.dk/nyheder/politik/folketingets-ledelse-skal-diskutere-statsministerens-nye-topradgiver

PolitikFolketingets ledelse skal diskutere statsministerens nye toprådgiverFlere medlemmer af Folketingets Præsidium vil diskutere Mette Frederiksens omtalte toprådgiver.
Den nye stabschef, Martin Rossen, er undtaget det lønloft, der ellers er en del af reglerne.
Her ses han sammen med Mette Frederiksen i forbindelse med regeringsseminaret i dag.
15.
aug.
2019 kl.
20.
28Bemærk: artiklen er mere end 30 dage gammelLæs opAnsættelsen af statsminister Mette Frederiksens (S) særlige rådgiver Martin Rossen som stabschef i Statsministeriet har vakt forundring, og den skal diskuteres i Folketingets Præsidium, som er den daglige ledelse.
Sådan lyder det fra flere af præsidiets medlemmer.
Både Karen Ellemann (V), Pia Kjærsgaard (DF) og Jens Rohde (R) vil tage emnet op.
Læs også:Frederiksen laver nye regler: Sikrer rekordløn til omstridt rådgiver- Det her kommer vi til at drøfte i præsidiet, siger Karen Ellemann og tilføjer:- Dels arbejdsområdet, men også en diskussion om, hvordan man skruer op for lønningerne.
Det er noget mærkeligt noget.
Rossen er undtaget lønloftSom DR Nyheder kunne afsløre, har statsminister Mette Frederiksen lavet nye regler for regeringens rådgivere, som sikrer, at Martin Rossen får en rekordløn.
Rossen er undtaget det lønloft, der ellers er en del af reglerne.
Martin Rossen blev i juli indsat som stabschef i et nyoprettet politisk sekretariat i Statsministeriet.
Rossens årsløn lyder på 1,23 millioner kroner eksklusive pension.
Medregnes pensionen, får han 1,44 millioner kroner.
Så høj en løn har en særlig rådgiver for en statsminister aldrig modtaget ifølge DR Nyheder.
Lønregler skal laves i FolketingetJens Rohde fortæller, at han vil tage det op i Folketingets ledelse for at få lønregler, der er lavet i Folketinget og ikke i Statsministeriet.
- Problemet er, at det hele er uklart.
Jeg er ikke i tvivl om, at statsministeren gør det, som er inden for de juridiske rammer.
Men det handler ikke om jura, det handler om politik.
Vi skal have en diskussion om, hvordan vi ønsker, at vores folkestyre og vores forvaltning af folkestyret skal indrettes, siger Jens Rohde til DR Nyheder.
De sidste to medlemmer af præsidiet er SF's Trine Torp og formand Henrik Dam Kristensen (S).
Trine Torp (SF) oplyser torsdag aften, at hun ikke er interesseret i at kommentere det "lige nu".
Helt ny rolleDet er ikke lykkedes at træffe Henrik Dam Kristensen torsdag aften, men Socialdemokratiets politiske ordfører, Jesper Petersen, forsvarer over for DR Nyheder beslutningen om den højere løn.
Han forklarer, at Martin Rossens undtagelse fra lønloftet skyldes den rolle, han er tiltænkt i et nyt politisk sekretariat.
Altså en rolle der er anderledes end den, de øvrige særlige rådgivere skal have, og som handler om "at skabe koordination i regeringens politik og følge op på de prioriterede mål for regeringen.
"/ritzau/FacebookTwitterKopier linkEmner:Dansk Folkeparti|Henrik Dam Kristensen (politiker)|Jens Rohde (politiker)|Radikale Venstre|Ledelse




https://www.dr.dk/nyheder/kultur/film/er-du-enig-her-er-tarantinos-ni-film-fra-vaerst-til-bedst

BingeSe temaFilm og serierEr du enig?
Her er Tarantinos ni film - fra værst til bedstTarantino har både dovne plots og deciderede mesterværker på cv'et.
Det vækker altid stor opsigt, når Tarantino udgiver en film, men hvor placerer den nye sig på ranglisten?
Se med her.
Af Frederik Dirks Gottlieb15.
aug.
2019 kl.
20.
00Bemærk: artiklen er mere end 30 dage gammelLæs opTag afstemingen i bunden - hvad er din favorit?
Hver gang Quentin Tarantino lancerer en ny film, holder hele verden vejret og venter i spænding på, hvilke vilde betragtninger, skuespilvalg og tematikker, den 56-årige instruktør nu kaster sig over.
Og det er faktisk ret unikt.
I en tid, hvor kun svimlende dyre film, der bygger på noget, vi allerede kender, det værende en tegneserie, computerspil, bog eller gammel film, er Tarantino en af de eneste mainstream-filmskabere, der, med en 100 procent original filmidé, kan få folk i biografen.
Faktisk var Tarantinos nye spillefilm ’Once Upon a Time… in Hollywood’ hans hidtil største åbningsweekend i USA.
Man forstår godt hvorfor.
Selvom instruktøren sjældent rammer helt rigtigt, så er der altid meget at tale om i forbindelse med en ny Tarantino-film.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Hvilke gamle B-liste-skuespillere har han nu castet?
Hvilken tidsperiode skildrer han, og hvilke gamle, støvede musiknumre har han fundet frem?
Og hvad har han at sige om filmbranchen generelt – ikke mindst efter hans tidligere producer, Harvey Weinstein, er blevet smidt på porten?
Det har ikke været nemt at rangliste hans film, og jeg indrømmer at være nostalgisk farvet af at være vokset op med hans 90’er-film i en tid, hvor alle, der var noget ved musikken, havde hans filmplakater hængende på deres kollegieværelse.
Ikke desto mindre er det altid en fornøjelse at gense Tarantinos film, og selvom der er stor kvalitetsforskel i top og bund, er de alle bemærkelsesværdigt underholdende og filmisk interessante.
Så sæt Tarantinos egen playliste på og genbesøg hans ikoniske filmkatalog.
9.
Death Proof (2007)Kurt Russel som 'Stuntman Mike' i Tarantinos hyldest til voldelige B-film fra 70'erne.
Det var i midten af 00’ernes verdens bedste nyhed, da de to filmnørdede mesterinstruktør-venner Quentin Tarantino og Robert Rodriguez med ’Grindhouse’ besluttede sig for at vise deres kærlighed for voldelige B-film, hovedsageligt fra 70’erne.
Tarantinos bidrag ’Death Proof’ er et sjovt eksperiment og handler kort fortalt om tre kvinder, som får Kurt Russel på nakken, i hvad der føles som én lang biljagt.
Som der med titlen ’Grindhouse’ – slang for en bestemt type biograf, der viser B-film - også blev lagt op til, er det her ikke Tarantinos mest seriøse stund.
På den ene side er et filmisk legebarn som Tarantino den helt rigtige til at ære en glemt kultfilmstradition og videreføre den til de brede masser.
På den anden side var resultatet hans mest useriøse filmbidrag, som bærer præg af et dovent plot og mindre interessante figurer.
8.
The Hateful Eight (2015)En af Tarantinos favoritter Samuel L.
Jackson som 	'Major Marquis Warren' i 'The Hateful Eight' På mange måder er ’The Hateful Eight’ Tarantino, når han er allerbedst.
Et relativt lille budget, ganske få locations og tonsvis af dialog udvekslet mellem fantastiske skuespillere.
På papiret burde det være en af mine yndlings-Tarantino-film, og selvom jeg bestemt finder den både uhyre velinstrueret og flot som ind i helvede – ikke mindst fordi den er skudt på film – så halter den både på et tonalt og historiemæssigt niveau.
Mest af alt er filmen bare småkedelig.
Mellem pludselige udbrud af vold – hovedsageligt mod filmens eneste kvindelige figur – får vi ikke meget andet end teatralske ordudvekslinger, som hele tiden føles lidt for forcerede og emotionelt distancerede, til at filmen udmærker sig som et mindeværdigt kammerspil.
7.
Django Unchained (2012)Jamie Foxx får sat slaveejerne på plads i 'Django Unchained'.
(© Face To Face / Zuma / Ritzau Scanpix)’Django Unchained’ er ikke bare Tarantinos dyreste film, det er også hans største hit til dato.
Kombinationen af Jamie Foxx, Leonardo DiCaprio og en kontroversiel tematik, hvor Tarantino forsøger at genskrive Amerikas slavehistorie, var et kommercielt homerun for Tarantino.
Tarantino blander nutidens braggadocio-rap med billeder af sorte slaver og forsøger at skabe kontrast i den afroamerikanske mands position i samfundet.
Tv-serier såsom ’Underground’ har senere forsøgt at gøre det samme, men Tarantino var først til at skildre den kulturelle kontrast og cementerede sin politiske stemme en gang for alle.
6.
Kill Bill 1+2 (2003, 2004)Uma Thurman svingede sit sværd i hele to film som 'The Bride'.
(© Constantin Film)Selvom Tarantino fra starten ikke har lagt skjul på, at han er en gigantisk filmnørd, og at hans tid som medarbejder i en videobutik omringet af gamle, bizarre film stadig sidder i ham, så repræsenterede ’Kill Bill’ i høj grad et skifte i Tarantinos stil.
Hans referencer til diverse kultfilm – i ’Kill Bill’ i særdeleshed westerns og kampsportsfilm – røg helt op i forgrunden, og han har ikke kigget sig tilbage siden.
Uma Thurmans gule dragt er en homage til Bruce Lees påklædning i ’Game of Death’, og brugen af Ennio Morricones musik emmer af spaghettiwestern.
For en filmnørd som mig er det mest af alt en fascinerende vej, Tarantino går ned af, men jeg har altid følt, at han på godt og ondt gav afkald på lidt af sit selvstændige filmudtryk i et forsøg på at agere hele verdens film-dJ, der remixer gamle favoritter med et moderne spin.
Ikke desto mindre er begge ’Kill Bill’-film mere end blot seværdige, de er skelsættende, kunstneriske actionfilm med en af nyere tids sejeste kvindelige hovedpersoner.
5.
Once Upon a Time… in Hollywood (2019)Tarantino har fået fat i to af de allerstørste stjerner til sin nye film - nemlig Brad Pitt og Leonardo DiCaprio.
Måske er den helt nye ’Once Upon a Time… in Hollywood’ den Tarantino-film, der har rørt mig mest.
Normalt ser vi et bredt cast af bryske figurer, men i ’Once Upon a Tima… in Hollywood’ er Leonardo Dicaprio ikke bare den klare hovedperson; Vi kommer rent faktisk ind under huden på ham på en måde, som jeg ikke er vant til i Tarantinos univers.
Det er ikke kun kærlighed til Hollywood og filmmediet, som hele Tarantino-universet dyrker, det er også kærlighed til venskabet mellem Cliff Booth og Rick Dalton og den tragiske Hollywood-skuespiller Sharon Tate.
Desuden er rollen som Rick Dalton et af Leonardo DiCaprios absolutte karrierehøjdepunkter.
For selvom han spiller et privilegeret Hollywood-røvhul, gør han det med så stor skrøbelighed, at man ikke kan andet end at falde pladask for ham.
4.
Jackie Brown (1997)Der var kæmpe forventningspres efter 'Pulp Fiction', og mange var skuffede over 'Jackie Brown', da den udkom.
(© Warren Clarke / Reuters / Ritzau Scanpix)Mange folk blev slemt skuffede over Jackie Brown, som kom i hælene på Tarantinos kommercielle gennembrud med ’Pulp Fiction’ - med et umådeligt stort forventningspres på skuldrene.
Filmen føltes mere moden, der var længere mellem de voldelige scener, og skuespilpræstationerne var måske mindre karikerede, end dem vi så i hans foregående film.
Set i bakspejlet var det ikke opskriften på en dårlig Tarantino-film.
Men det var derimod grobund for en film, som kun bliver bedre med tiden.
Komplet med et badass 70’er-soundtrack, ikonet Pam Grier som sjælden likable Tarantino-figur, og Robert De Niro og Samuel Jackson i genialt samspil, er Jackie Brown Quentin Tarantinos mest undervurderede og tidløse film.
3.
Inglourious Basterds (2009)Christoph Waltz spillede helt i 'Django Unchained' men før da gav han den som nazisten Hans Landa i 'Inglorious Basterds'.
Efter succesen med ’Kill Bill’ 1 og 2 fortsatte Tarantino i det kitschede spor, og på mange måder føltes det, som om filmreferencer næsten blev vigtigere end hans egne kreative ambitioner.
Heldigvis har Tarantinos meta-lag aldrig fungeret bedre, end det gør i ’Inglourious Basterds’, hvor han ikke bare låner fra filmhistorien, men også for første gang portrætterer virkelige, historiske begivenheder.
Det gør han selvfølgelig på sin helt egen måde, og det skulle vise sig at blive en ting, som efterfølgende også gjorde sig gældende i ’Django Unchained’ og nu i ’Once Upon a Time… in Hollywood’, hvor Tarantino giver sig selv lov til at genskrive historien ud fra sin egen fantasi og politiske overbevisning.
2.
Reservoir Dogs (1992)(© Ronald Grant Archive / Mary Evans Picture Library / Ritzau Scanpix)Tarantinos debutspillefilm viste hele verden, at hér var en instruktør, som ikke bare mestrede de filmiske aspekter; han kunne også skrive morsom og knivskarp dialog, som ville få selv den mest garvede teater-dramaturg til at klø sig i nakken.
Filmen, som kun udspiller sig på ganske få locations og med næsten lige så få skuespillere, var alt, hvad jeg som teenager kunne ønske mig: En håndfuld af den tids bedste skuespillere i sorte jakkesæt med eksplosive temperamenter og et humoristisk glimt i øjet.
Der skulle gå mange år, før Tarantino med ’The Hateful Eight’ igen skar ind til benet og skrællede al unødvendig pomp og pragt fra for at fremhæve sine unikke evner som manuskriptforfatter og personinstruktør.
Men modsat ’The Hateful Eight’, som aldrig lykkedes helt, hverken som mysterium eller med sine personportrætter, er ’Reservoir Dogs’ ('Håndlangerne' på dansk) lavet med så meget overskud, fortælleglæde og kærlighed til figurerne, at det er umuligt ikke at lade sig rive med.
1.
Pulp Fiction (1994)Pulp Fiction er siden premieren i 1994 blevet et decideret fænomen.
Få film har haft så stor kulturel påvirkning på filmbranchen i 90’erne som ’Pulp Fiction’.
Den affødte egenhændigt en uendelig række af Tarantino-kloner, der lavede rædselsfulde, kækt klippede og musikfyldte film.
Ingen nævnt, ingen glemt.
Host, ’The Boondock Saints’, host.
Ikke desto mindre er ’Pulp Fiction’ et mesterværk – og proppet til randen med en perlerække af både rørende, humoristisk og stilmæssigt udfordrende scener, som jeg aldrig nogensinde vil glemme.
Hvem husker ikke Vincent og Jules’ samtaler om stort og småt, Butchs sammenstød med sadisten Zed, Mia Wallaces nærdødsoplevelse, eller Pumpkin og Honey Bunnys mislykkede røveriforsøg?
Og få mig ikke engang startet, når det kommer til musikken… Al Greens ’Let’s Stay Together’ akkompagnerer perfekt Ving Rhames’ bøffede nakke, mens han forklarer Butch, hvordan han skal tabe sin boksekamp.
Chuck Berrys ’You Never Can Tell’ er perfekt til at highlighte John Travolta slidte dansetrin, og det oser af sex og stoffer, når Uma Thurman danser til ’Girl, You’ll be a Woman Soon’.
Filmen er let parodiere, og man kan nemt glemme, hvor fantastisk nyskabende den var for sin tid.
Ikke desto mindre holder den stadig den i dag og introducerede succesfuldt Quentin Tarantino for hele verden.
FacebookTwitterKopier linkEmner:Harvey Weinstein (producer)|John Travolta (skuespiller)|Teater|Vold|USA




https://www.dr.dk/nyheder/udland/israel-naegter-amerikanske-kongresmedlemmer-indrejse

UdlandIsrael nægter to amerikanske kongresmedlemmer indrejsePræsident Donald Trump opfordrede Israel til at forbyde to Israelkritiske politikere at besøge landet.
Ilhan Omar og Rashida Tlaib må ikke besøge Israel, fordi de opfordrer til boykot af landet.
15.
aug.
2019 kl.
18.
51 | opdateret 19.
aug.
2019 kl.
12.
26Bemærk: artiklen er mere end 30 dage gammelLæs opIsrael har meddelt, at det vil forhindre to kvindelige medlemmer af den amerikanske kongres i at foretage et planlagt besøg i landet, fordi de har støttet en boykot af israelerne på grund af deres politik over for palæstinenserne.
Israels meddelelse kom, efter at præsident Donald Trump havde opfordret Israel til at forbyde de to kvindelige politikeres besøg.
Trump skrev på Twitter, at det ville være "et udtryk for stor svaghed", hvis Israel tillod de to kvindelige kongresmedlemmer, Ilhan Omar og Rashida Tlaib, at besøge landet.
Læs også:Israel vil navngive Golan-bosættelse efter Donald TrumpBegge kvinder er kritikere af Israel.
Israelsk lov forbyder indrejse for personer, der opfordrer til boykot af landet.
Israel er åben for kritik, men ikke boykotDen israelske premierminister, Benjamin Netanyahu, siger i en kommentar, at Israel altid er åben for kritik, men ikke over for opfordringer til boykot, som skader staten.
Ilham Omar og Rashida Tlaib, som har henholdsvis somalisk og palæstinensisk baggrund, skulle have været til Israel i weekenden på et besøg, hvor de skulle ud i de palæstinensiske områder.
Beslutningen om at forbyde de to amerikanske politikeres besøg blev truffet af den israelske indenrigsminister, Arye Deri, rapporterer israelske medier.
Pelosi raserDen demokratiske formand for Repræsentanternes Hus, Nancy Pelosi, tager afstand fra den israelske regerings beslutning om at forbyde de to kvindelige kongresmedlemmers besøg.
Hun siger, at beslutningen er "dybt skuffende" og under Israels værdighed.
Pelosi, som er en markant støtte af Israel, siger også, at præsident Trumps udfald mod de to kvindelige politikere er "et tegn på uvidenhed og manglende respekt - og under præsidentembedets værdighed".
I sidste måned sagde den israelske ambassadør i USA, Ron Dermer, at de to demokrater ville få lov til at besøge landet på grund af Israels respekt for USA's kongres og den stærke alliance mellem Israel og USA.
Men udmeldingen fra Trump synes at have skabt en ny situation.
Palæstinensisk reaktion: Fjendtlig handlingEn højtstående palæstinensisk repræsentant, Hanan Ashrawi, kalder den israelske beslutning for "en uhyrlig fjendtlig handling mod den amerikanske befolkning og dens repræsentanter".
- Dette er en farlig udvikling, som er i strid med diplomatiske normer, og det er et overgreb på det palæstinensiske folks ret til at have relationer med resten af verden, siger hun i en erklæring.
/ritzau/ReutersRettelse: Det fremgik tidligere af artiklen, at begge kongresmedlemmer har palæstinensisk baggrund, hvilket er rettet, da Ilham Omar har somalisk baggrund.
FacebookTwitterKopier linkEmner:Benjamin Netanyahu (politiker)|Donald Trump (politiker)|Israel|USA|Repræsentanternes Hus




https://www.dr.dk/sporten/fodbold/europaleague/riga-fc-venter-fck-i-jagten-paa-europaeisk-gruppespil

Europa LeagueRiga FC venter FCK i jagten på europæisk gruppespilDe lettiske mestre fra Riga bliver FCK's modstander i playoffrunden, efter at holdet sendte HJK Helsinki ud.
FC København skal møde i Riga FC over to kampe i jagten på en plads i Europa League-gruppespillet.
15.
aug.
2019 kl.
20.
05Bemærk: artiklen er mere end 30 dage gammelLæs opFC København skal op mod Riga FC på vejen mod gruppespillet i Europa League.
Det blev afgjort torsdag aften, da letterne på udebane spillede 2-2 mod finske HJK Helsinki.
Dermed gik holdet fra Letlands hovedstad videre på reglen om udebanemål, efter at det første opgør på eget græs var endt 1-1.
Mødet mellem de to mesterhold blev en nervepirrende affære, hvor Helsinki i lange perioder havde kurs mod playoffrunden og et møde med FCK.
De finske værter bragte sig foran både 1-0 og 2-1, hvilket var stillingen med ti minutter tilbage af kampen.
Rigas ukrainske offensivspiller Roman Debelko sørgede dog til sidst for, at det hele tippede letternes vej.
Med sit andet mål i kampen gjorde Debelko det til 2-2.
Skuffelsen blandt FCK-spillerne var stor, efter at holdet tirsdag måtte se sig slået i straffesparkskonkurrence mod Røde Stjerne.
Nederlaget betyder, at FCK i stedet for Champions League-gruppespillet nu skal forsøge at spille sig i Europa League.
FC København starter på hjemmebaneRiga gæster København og Parken næste torsdag, mens der er returkamp i Letland en uge senere.
Den samlede vinder af duellen sikrer sig adgang til Europa Leagues gruppespil.
Både Riga og FCK var oprindeligt med i kvalifikationen til Champions League.
Tirsdag måtte FCK-spillerne i Parken bøje sig for serbiske Røde Stjerne, efter at de to hold for anden gang spillede 1-1.
Serberne vandt opgøret efter forlænget spilletid og straffesparkskonkurrence.
/ritzau/FacebookTwitterKopier linkEmner:FC København|Riga|Europa League|Helsinki|Fodbold




https://www.dr.dk/sporten/fodbold/championsleague/uefa-udsaetter-moede-om-store-aendringer-i-champions-league

Champions LeagueUefa udsætter møde om store ændringer i Champions LeagueEt fra dansk side forhadt forslag fra Uefa omkring en ny struktur i Champions League er udsat på ubestemt tid.
Uefa-præsident Aleksander Ceferin (th.
) mener, at det er for tidligt at holde et møde 11.
september.
15.
aug.
2019 kl.
18.
18Bemærk: artiklen er mere end 30 dage gammelLæs opDet Europæiske Fodboldforbund (Uefa) har udsat et møde omkring en ny struktur i Champions League.
Oprindeligt havde Uefa indkaldt klubberne i sammenslutningen European Club Association (ECA) samt de europæiske ligaforeninger til et møde 11.
september i Uefa-hovedkvarteret i Nyon.
På dagsordenen var en række større ændringer i Europas største klubturnering fra 2024.
Liverpool vandt sidste sæsons Champions League-turnering.
Uefa havde foreslået at gøre Champions League til en mere lukket turnering, hvor hele 24 af de 32 deltagende hold automatisk vil deltage i den efterfølgende sæson.
Der var lagt op til, at mestrene fra Europas 54 nationale ligaer blot skulle kæmpe om fire pladser, hvilket vil gøre det svært for eksempelvis et dansk mesterhold at kæmpe sig ind i Champions League.
Kritik fra små nationerDa Uefa i maj fremlagde sit forslag, mødte det straks kritik fra en lang række mindre nationer - blandt andre Danmark.
Direktør i Divisionsforeningen Claus Thomsen betegnede planen som en katastrofe.
Uefa-præsident Aleksander Ceferin fortæller, at Uefa fortsat er i gang med at indhente feedback fra forbundets medlemslande.
Derfor mener han, at det vil være for tidligt at holde et møde 11.
september.
Der er endnu ikke sat en dato for, hvornår mødet i stedet skal afholdes.
/ritzau/FacebookTwitterKopier linkEmner:Aleksander Ceferin (idrætsleder)|UEFA|Fodbold|Divisionsforeningen




https://www.dr.dk/mitliv/19-danskere-fortaeller-her-er-de-seksuelle-fantasier-vi-ikke-toer-udleve

Mit Liv19 danskere fortæller: Her er de seksuelle fantasier, vi ikke tør udleveSeksualiteten er et af de mest regulerede områder af vores kultur, siger ekspert.
Trekant, tis eller en finger i numsen?
Fantasierne er mange og blandede blandt brugerne af DR3's Instagram.
 DR)Af Sebastian Stokkebo Sørensen15.
aug.
2019 kl.
18.
00Bemærk: artiklen er mere end 30 dage gammelLæs opDe fleste af os har dem.
Men mange af os har måske også svært ved at tale åbent om dem og ligefrem udleve dem: De seksuelle fantasier.
På DR3's Instagram har vi spurgt brugerne, hvilke fantasier de har, og hvorfor de ikke udlever lysterne.
Følg med på DR3's sociale medier og lyt med i P3Er danske unge tro mod deres seksuelle lyster, og lever dem ud?
Og hvor gode er vi til at rumme hinandens seksualitet?
Lyt med på P3 hele ugen, følg med på DR3’s Facebook og Instagram.
- Det er klart min fornemmelse, at de fleste før eller siden vil have en tabuiseret seksuel fantasi, siger Christian Graugaard, læge og professor i sexologi ved Aalborg Universitet.
- Vi tror, vi lever i et super frisindet land, hvor sex er løsrevet fra restriktioner og censur.
Men seksualiteten er et af de mest regulerede områder af vores kultur.
Der er masser af usynlige normer, som vi slet ikke lægger mærke til.
De betyder, at en hel del seksuelle fantasier stadig er tabuiserede.
Hvad er din største seksuelle fantasi?
Og hvad afholder dig fra at udleve den?
1- Min største seksuelle fantasi, er, at blive tisset på.
Men min kæreste synes, det er klamt.
Anonym kvinde.
2- Min seksuelle fantasi er offentlige steder!
Men jeg gider virkelig ikke opdages.
Og i virkeligheden er toiletsex på diskoteket heller ikke særlig fedt.
Anonym mand, 18 år.
3- Min største seksuelle fantasi er at have sex på en flyver.
Det er bare utroligt svært at udføre, især hvis man ikke har en kæreste.
Anonym mand, 18 år.
4- Min største seksuelle fantasi er at blive taget af en transkønnet kvinde og en ciskønnet kvinde med en strap on.
Det, der afholder mig fra at gøre det, er nok, at jeg er bange for, hvad folk ville tænke om mig.
Anonym mand.
5- Jeg drømmer om at være sammen med en kvinde, som har behåring over alt.
Og at kunne lade fingrene glide igennem behåringen på hende.
Men kvinder er generelt ikke interesserede i at have behåring, så det er svært at finde en.
Anonym mand, 33 år.
6- Min seksuelle fantasi er simpel; jeg vil bare gerne føle mig sexet.
Det, der afholder mig, er, at jeg er helt vildt usikker i sengen.
Anonym kvinde, 22 år.
7- En trekant med en pige.
Men jeg har ikke lyst til, at min mand skal have sex med andre end mig.
Anonym kvinde, 29 år.
8- Trekant med to piger.
Hvad der afholder mig fra det er sgu nok, at det er de færreste piger, der vil sådan noget.
@luftensheltsince94.
9- At have sex mens andre ser på.
Tror bare ikke, at jeg ved, hvem jeg skal gå til.
Anonym kvinde.
10- Min seksuelle fantasi er at give en fyr en finger i numsen.
Det tænder mig utrolig meget at føle kontrol, men jeg er bange for, at fyre ikke kan lide det.
Anonym kvinde, 22 år.
11- Min seksuelle fantasi er at blive domineret af en partner under hed S&M-sex.
Jeg skal give afkald på magten og lade mig styre.
Det, der afholder mig fra det, er, at jeg ikke har en fast partner i øjeblikket.
Anonym kvinde, 19 år.
12- At være sammen med en mand.
Men jeg er gift med en kvinde og har to børn.
Måske en dag, når jeg er modig nok til at stå frem.
Anonym mand, 32 år.
13- En af mine seksuelle fantasier er, at min kæreste er mig utro, mens jeg ser på.
At han har sex med en anden pige.
Men jeg er bange for, at det vil ødelægge vores forhold.
Anonym kvinde, 16 år.
14- Min største fantasi er at være i et sundt forhold med en mand og udleve alle de mest freaky ting, jeg tænder på.
Jeg går og gemmer det bedste til ham.
At være single, monogamt anlagt og have en stor seksuel appetit er frustrerende.
Anonym kvinde, 27 år.
15- Jeg gad vildt godt i swingerklub.
Men jeg er bange for at møde nogen, jeg kender.
For eksempel min bankrådgiver eller et familiemedlem.
Anonym kvinde, 25 år.
16- At gå i swingerklub, men jeg ved ikke, hvordan det fungerer.
Anonym mand, 23 år.
17- Min største seksuelle fantasi er romantisk sex, hvor der er pyntet op med lys, lyskæder, rosenblade og så videre.
Men jeg synes, at det er mega kikset og kliche.
Anonym kvinde.
18- Min største seksuelle fantasi, er, at have en trekant med min kæreste og en anden pige.
Jeg er bare bange for, at jeg bliver for jaloux.
Anonym kvinde, 20 år.
19- At have sex som en pornostjerne.
Men jeg ligner ikke en, og jeg hviler heller ikke nok i mig selv til det.
Anonym kvinde.
20- Jeg har ikke rigtig nogen.
Det er som om, det er underligt, at jeg ikke har det.
Anonym kvinde, 23 år.
Alle DR3-brugerne ønsker at være anonyme - undtagen énNæsten alle de DR3-brugere, som her har delt deres tabuiserede fantasier, ønsker at være anonyme.
DR kender deres identiteter.
Kun en enkelt af respondenterne ønskede at træde frem; en mand, der fantaserer om en trekant med to kvinder.
Det kan ifølge Christian Graugaard være et eksempel på heteronormen i funktion.
- Det at have en trekant med personer af det andet køn er en meget lidt tabuiseret fantasi.
Særligt én mand med to kvinder; den fantasi er nærmest et antitabu, fordi den i bund og grund er både maskulinitets- og heteroseksualitetsbestyrkende.
- Men lige så snart man bryder heteronormen, bliver det mere farligt – specielt for mænd, fordi heteroseksualitet traditionelt er så tæt knyttet til maskulinitet.
Det er også derfor, vi stadig ligger under for den vrangforestilling, at alle homoseksuelle mænd er 'kvindelige'.
Eksperten: Det skal du tænke over, hvis du overvejer at udleve en fantasiIfølge Christian Graugaard kan vores seksualitet groft sagt inddeles i to kategorier; tanker og handlinger.
Han uddyber, at der for nogle mennesker er overensstemmelse mellem de ting, de fantaserer om, og de ting, de har lyst til at udleve.
Andre har det godt med, at fantasierne bliver i tankerne.
- Jeg tror, at mange mennesker i dag ligger under for en ærgerlig idé om, at alle fantasier pinedød skal udleves, ellers føler de sig ikke frække eller frisindede nok, siger Christian Graugaard, der her kommer med et gode råd til folk, der overvejer at udleve deres seksuelle fantasier.
•Jeg synes, det er vigtigt at spørge sig selv: 'Hvorfor ønsker jeg at udleve denne her fantasi?
Hvis behov er det?
'.
•Hvis svaret er noget i stil med: 'fordi det er mest normalt' eller 'fordi mine kammerater alle sammen har gjort det', skal man lade være eller tænke sig om en ekstra gang.
•Hvis svaret på den anden side er noget a la: 'jeg kan mærke, at det er et eksperiment, som vil gøre mig gladere', skal man bare give los (hvis ellers ens fantasi falder inden for lovens rammer, og man kan finde nogen, der har lyst til at være med)!
•Et af de største seksuelle tabuer i dag er nok slet ikke at have lyst eller kun at have lyst til noget meget gennemsnitligt og traditionelt.
Men man skal huske, at man kan være erotisk og intim på mange andre måder end det vilde, våde og voldsomme.
Det er faktisk helt okay at være ’kedelig’.
FacebookTwitterKopier linkEmner:DR3|Seksualitet|Aalborg Universitet|Instagram|Christian Graugaard (professor)




https://www.dr.dk/nyheder/udland/japan-forbereder-sig-paa-over-en-meter-nedboer-paa-et-doegn-vil-have-over-500000

UdlandJapan forbereder sig på over en meter nedbør på et døgn: Vil have over 500.
000 evakueret Dele af Japan risikerer mere regn på et døgn, end Danmark får på et år.
Stormen Krosa (til højre) kunne ses fra rummet, da den i sidste uge nærmede sig Japan.
Af Sean Coogan15.
aug.
2019 kl.
18.
52Bemærk: artiklen er mere end 30 dage gammelLæs opHundredvis af fly og tog er aflyst, mens de japanske myndigheder opfordrer 584.
100 mennesker til at lade sig evakuere.
- På grund af prognoserne om en rekordhøj mængde regn og voldsom vind, vil vi gerne bede folk i de ramte områder om ikke at gå udenfor og om at forberede sig på at blive evakueret, hvis det bliver nødvendigt, siger Yoshihide Suga, talsmand for den japanske regering, ifølge Ritzau.
Det vestlige Japan er nemlig ramt af den tropiske storm Krosa, som frem mod i morgen vil piske Japan med enorme mængder regn og voldsomme vindstød.
Det japanske meteorologiske institut fortæller, at stormen i dag gik i land med en vindstyrke på 108 kilometer i timen og med vindstød på op til 144 kilometer i timen.
Ifølge Reuters advarer de japanske myndigheder om over 1.
000 millimeter regn på under et døgn, hvilket er mere, end man oplever på et helt år herhjemme.
Voldsomme kræfter på spilKrosa har på nuværende tidspunkt status af at være en tropisk storm, men sådanne vejrsystemer kan udvikle sig til såkaldte tropiske orkaner, som er endnu voldsommere.
Tropiske orkaner er frygtede i områder som Japan, hvor de kan slå til med enorme vindstyrker, store regnmængder og risiko for store bølger, fortæller John Cappelen, seniormeteorolog i DMI.
- Man holder meget øje med de systemer, der bliver til tropiske orkaner, lige fra de dannes som nogle spredte tordenbyger, siger han.
De kan nemlig være op mod 500 kilometer i tværsnit og føre enorme mængder vand med sig de omkringliggende have, forklarer han.
Allerede i går var det en dum idé at tage paraplyen med sig.
 Den voldsomme vind medfører store bølger.
 Mere end 700 fly er indtil videre aflyst, mens vejret ikke kommer i vejen i andre dele af landet.
1 / 3Allerede i går var det en dum idé at tage paraplyen med sig.
1 / 3Den voldsomme vind medfører store bølger.
2 / 3Mere end 700 fly er indtil videre aflyst, mens vejret ikke kommer i vejen i andre dele af landet.
3 / 3Ifølge det japanske medie NHK er over 30 mennesker såret, mens en enkelt har mistet livet.
Reuters beretter, at det i går var ved at gå galt for 18 personer, som blev fanget, da en flod på meget kort tid gik over sine bredder.
Det lykkedes dog at komme dem til undsætning tidligere i dag.
Sidste år døde flere end 200 personer i det vestlige Japan, da voldsom regn var skyld i store oversvømmelser, der nu risikerer at gentage sig i området.
FacebookTwitterKopier linkEmner:Vejret|Japan|Danmarks Meteorologiske Institut|Orkaner




https://www.dr.dk/nyheder/indland/eksplosion-i-skattestyrelsen-alt-det-vi-ved-og-ikke-ved

Eksplosioner i KøbenhavnSe temaIndlandEksplosion i Skattestyrelsen: Alt det vi ved - og ikke vedEn 22-årig mand venter på at blive udleveret til Danmark - men der mangler fortsat meget, før sagen er løst.
Mange spørgsmål er fortsat ubesvarede i sagen om bombesprængningen ved Skattestyrelsen.
Af Mads Korsager Nielsen og Trine Maria Ilsøe15.
aug.
2019 kl.
18.
09Bemærk: artiklen er mere end 30 dage gammelLæs opTirsdag aften i sidste uge detonerede en ladning af professionelt sprængstof ved Skattestyrelsens facade i København.
Eksplosionen medførte omfattende materiel skade.
I går fortalte Københavns Politi, at man har anholdt en mand samt efterlyst en anden mistænkt, der begge er bosat i Sverige.
Men mange spørgsmål er fortsat ubesvarede.
Nogle af dem gør DR Nyheders retskorrespondent, Trine Maria Ilsøe, dig klogere på herunder.
1Har politiet fundet de skyldige?
Chefpolitiinspektør Jørgen Bergen Skov fra Københavns Politi orienterer om eksplosionen ved Skattestyrelsen.
- Det må en eventuel retssag afgøre.
Det vides kun, at politiet på nuværende tidspunkt har sigtet to personer.
Men vi ved endnu ikke, om politiet har nok beviser til også at rejse en tiltale.
Det er også uvist, om politiet har fundet alle gerningsmænd, der er involveret i eksplosionen ved Skattestyrelsen, siger retskorrespondent Trine Maria Ilsøe.
2Hvad sker der med de to mænd fra Sverige?
Københavns Byret, hvor den 22-årige mand fra Sverige sandsynligvis skal fremstilles i grundlovsforhør inden længe.
- Det seneste nye er, at den 22-årige ikke vil udleveres til Danmark.
Hvor lang tid det tager, ved man ikke.
Når først han er i Danmark, skal han inden for 24 timer fremstilles i grundlovsforhør.
Den anden person - den 23-årige - er internationalt efterlyst, og det betyder, at politiet leder efter ham i andre lande end Sverige.
Bliver han registreret i en lufthavn et sted, vil der være en anmærkning i systemet som gør, at han bliver tilbageholdt, siger Trine Maria Ilsøe.
3Hvorfor sprænger to svenske mænd Skattestyrelsens facade i luften?
Oprydningsarbejde ved Skattestyrelsen dagen efter eksplosionen.
- Det er endnu ikke sikkert, at de to svenske mænd står bag.
Indtil videre er de blot sigtet.
Politiet fortsætter efterforskningen, for der mangler fortsat meget.
Blandt andet et svar på, hvad motivet kunne være.
Lige nu er der et hav af teorier, som går på alt fra bestillingsarbejde til en målrettet aktion, siger Trine Maria Ilsøe.
- Så det helt store spørgsmål - 'hvorfor i alverden Skattestyrelsen i Danmark' - er fortsat ubesvaret.
Måske grundlovsforhøret kan gøre os klogere, men det er næppe sandsynligt, for politiet har oplyst, at man vil lukke dørene og derved minimere de oplysninger, der kommer ud til offentligheden, konstaterer retskorrespondenten.
Ifølge en svensk forsker, som DR Nyheder har talt med, ses denne slags episoder ofte efter længere tids pres på de kriminelle grupperinger.
4Hvem er de to svenskere?
Det er stadig for tidligt at konkludere, at eksplosionen har forbindelse til organiseret kriminalitet i Sverige.
- Den 22-årige anholdte er tilsyneladende ustraffet, og den efterlyste mand på 23 år har alene en mild voldsdom og trafikforseelser bag sig.
Vi kender stadig ikke deres netværk, og politiet forholder sig tavse.
Der har været en række andre eksplosioner i København - senest ved nærpolitistationen på Nørrebro i København.
De er alle fortsat uopklarede, men bliver efterforsket af en særlig gruppe.
På et pressemøde onsdag oplyste Københavns Politi, at man ikke mener, at der er en sammenhæng mellem eksplosionen ved Skattestyrelsen, som de to svenske mænd er sigtet for, og eksplosionen på Nørrebro, siger Trine Maria Ilsøe.
5Hvad arbejder det danske politi på nu?
Politiet på plads efter eksplosionen ved Skattestyrelsen i sidste uge.
- Efterforskningen fortsætter, for det er endnu uvist, om der er flere gerningsmænd, eller hvad motivet har været til at foretage sprængningen.
Der har tilsyneladende været nok beviser til at sigte to personer.
Nu skal den videre efterforskning kortlægge, om der er beviser nok til at tiltale dem og senere blive fremlagt i en eventuel retssag, lyder det fra DR Nyheders retskorrespondent.
6Hvorfor vil Danmark øge grænsekontrollen?
Statsminister Mette Frederiksen (S) vil styrke grænsekontrollen mellem Danmark og Sverige.
I går meddelte statsminister Mette Frederiksen (S), at regeringen vil afsøge mulighederne for at indføre bedre grænsekontrol mod Sverige.
- Det skal ikke være sådan, at man kan rejse fra Sverige til Danmark og placere dynamit i København.
Men vi har jo også problemer herhjemme.
Vi ønsker i den her regering, at politiet har adgang til de værktøjer, som de måtte efterspørge, siger statsminister Mette Frederiksen.
Grænsen til Sverige er allerede i dag sikret med tjek af id-papirer, men der skal også indføres kontrol fra Sverige til Danmark, lød det fra statsministeren.
- Målet er de kriminelle - det er ikke de mange pendlere eller folk, der rejser på kryds og tværs.
Desuden vil justitsminister Nick Hækkerup (S) nu give flere offentlige institutioner mulighed for at benytte tv-overvågning.
- Jeg synes, det er relevant at overveje, om alle relevante offentlige institutioner skal have mulighed for tv-overvågning, siger Nick Hækkerup, der begrunder det med, at der ‘andre steder i efterforskningsforløbet’ er blevet benyttet tv-overvågning.
7Hvad ved vi om sprængstoffet?
Chokbølgen efter sprængningen smadrede adskillige vinduer.
Sprængstoffet benyttet ved Skattestyrelsen er ifølge politiet såkaldt ‘industrielt sprængstof’.
DR Nyheder talte med ph.
d.
i kemi ved Aarhus Universitet, Peter Hald, der også er reserveofficer i Forsvaret.
Han beskriver det som et sprængstof, man normalt bruger til at knuse granit med i stenbrud.
- Når du detonerer det, omsætter du det til varme og til gas og en chokbølge, som rammer ind i tingene og slår dem i stykker eller knuser dem, og så løfter gastrykket dem væk.
Og den gasbølge kommer altså med en chokbølge på omkring fem kilometer i sekundet, forklarede Peter Hald.
Det benyttede sprængstof kræver derfor stor viden og øvelse, hvis man skal benytte det forsvarligt.
Det er meget farligt, når det detonerer på åben gade.
DR Nyheders retskorrespondent Trine Maria Ilsøe besøgte gerningsstedet og viser her, hvor stort et krater bombesprængningen foran Skattestyrelsen efterlod.
FacebookTwitterKopier linkEmner:København|Mette Frederiksen (politiker)|Nick Hækkerup (politiker)|Skattestyrelsen|Politi




https://www.dr.dk/nyheder/politik/carl-holst-venstre-ledelsen-har-faaet-mund-og-klovsyge-og-kuren-kan-blive-aflivning

Krise i VenstreSe temaPolitikCarl Holst: Venstre-ledelsen har fået mund-og klovsyge, og kuren kan blive aflivningSmitten fra formandsopgøret går i arv til de nye folketingsmedlemmer, fornemmer Carl Holst.
Af Thomas Klose Jensen15.
aug.
2019 kl.
18.
21Bemærk: artiklen er mere end 30 dage gammelLæs op- Det er rædselsfuldt at se på som Venstre-mand.
Det må jeg bare sige.
Sådan lyder det fra tidligere regionsrådsformand, forsvarsminister og medlem af Venstres folketingsgruppe Carl Holst, når han skal beskrive den uro, der igennem de sidste par uger har præget Venstre.
Han var her til formiddag i Slotsholmen på P1, hvor han diagnosticerede den nuværende ledelse med mund- og klovsyge.
FAKTA Sådan bekæmpes mund- og klovsygeSygdommen er anmeldepligtig.
Såfremt der opstår en mistanke om mund- og klovsyge, der ikke kan afvises, bliver den berørte besætning sat under offentligt tilsyn, og der udtages materiale til undersøgelse på DTU Veterinærinstituttet.
Fødevarestyrelsen foretager smitteopsporing til andre besætninger, der har modtaget dyr fra besætningen de sidste 30 dage.
Endvidere smitteopspores kontaktbesætninger i de seneste 30 dage.
Sådanne kontaktbesætninger sættes også under offentlig tilsyn.
Ved positiv diagnose skal den smittede besætning samt dyr i kontaktbesætninger aflives.
Der oprettes 3-kilometer beskyttelseszoner og 10-kilometers overvågningszoner omkring smittede besætninger.
I Danmark er det forbudt at vaccinere mod mund- og klovsyge.
Kilde: Fødevarestyrelsen- Det lyder voldsomt, men jeg mener det faktisk.
Hvis de ikke får stoppet de stridigheder, der er blandt ledelsen i Venstre, så bliver man nødt til at erkende, at den ene part ikke kan vinde over den anden, men at der skal ryddes op, som man gør med mund-og-klovsyge.
Og kuren ved mund-og-klovsyge er, at alle dør.
Betyder det, at hele det delte formandskab må gå af, før Venstre kan komme videre?
- De har en sidste chance, og hvis de ikke kan få det til at fungere, så er det, fordi de har smitten - fra hændelsen i en kælder i 2014 - og hvad værre er, smitten ikke er blevet mindre med årene, men værre, og jeg fornemmer faktisk, at den går i arv til næste kuld af nyvalgte folketingsmedlemmer.
Så ja, det er nødvendigt at sige, at enten finder I ud af det, eller også så skal der altså en ny besætning til - en ny ledelse.
Hændelsen i kælderen, som Carl Holst hentyder til, er det såkaldte formandsopgør, hvor Lars Løkke Rasmussen - efter en række sager om partikassens sponsorat af hans tøjforbrug og luksusrejser for klimaorganisationens GGGI's regning - af flere medier blev dømt færdig og Kristian Jensen tæt på formandsposten.
Efter en seance i kælderen under Odense Congress Center nåede de to dog til enighed om det såkaldt delte formandskab.
Det kan du læse mere om her.
Carl Holst erkender åbent, at han selv var fedtet ind i netop kælder-episoden i 2014 som en Løkke-støtte.
SlotsholmenDu kan høre hele interviewet i Slotsholmen på P1.
Indslaget begynder cirka 2:30 minutter inde i programmet.
Uenighed om formandskabCarl Holst har i sin bog, ”Carl – Prisen for et liv i politik”, beskrevet det nuværende Venstre, som en dysfunktionel familie, hvor medlemmerne ikke passer på hinanden og trækker på samme hammel.
Bogen udkom i april, og siden er det kun blevet værre, mener han.
- Nu vurderer man ikke alene, at man ikke skal passe på hinanden - nu skal man decideret være onde ved hinanden, siger han.
FAKTA Carl HolstCarl Holst startede for alvor sin politiske karriere i Venstre, da han i 1993 blev formand for Venstres Ungdom.
I 1994 blev han også valgt ind i Sønderjyllands Amtsråd, og var i 2000 til 2006 amtsborgmester.
Fra 2006 til 2015 var han regionsrådsformand i Region Syddanmark.
I 2015 blev han valgt til Folketinget for første gang, hvor han blev udnævnt til forsvarsminister og minister for nordisk samarbejde.
Den post bestred han dog kun i små tre månederFra 1992 til 2015 var han medlem af Venstres hovedbestyrelse.
I dag er han formand for Idrættens Analyseinstitut.
Kilde: FolketingetEt godt eksempel på, hvor syg kulturen er blevet i Venstre, er spørgsmålet om det delte formandskab mellem formand Lars Løkke Rasmussen og næstformand Kristian Jensen.
For på trods af, at det har eksisteret siden 2014, så har det i ugens løb vist sig, at der internt i Venstre var vidt forskellige udlægninger af, om det var i live, et overstået kapitel eller nogensinde været en realitet.
Det kan du læse mere om her.
Problemet ved den slags diskussioner - og generelt intern fnidder og slagsmål - er ifølge Carl Holst, at det forhindrer en politisk ideudvikling.
- Den ideudvikling kan ikke komme, hvis man bruger alle kræfterne på intern fnidder, ballade og slåskamp.
Et parti uden ideudvikling har ikke et politisk projekt, og et parti uden et politisk projekt har ingen eksistensberettigelse.
- Vi ved jo godt, hvad der skete med De Konservative i 90’erne og Socialdemokraterne i 00’erne – at alt politisk ideudvikling døde, fordi alle ressourcer blev brugt til at bekrige hinanden i stedet for at skabe intellektuelt overskud til ideudvikling.
Enighed nuSkal Venstre-ledelsen undgå et fatalt besøg hos den politiske dyrlæge, skal ledelsen altså til at trække i samme retning.
Nu, vurderer Carl Holst.
Og der skal mere til end bare udmeldinger om enighed som i dag, hvor partinestor Claus Hjort Frederiksen og Kristian Jensen - der de sidste par dage har været i infight over næstformandsposten - begge forsøger at dysse stridighederne ned, og Lars Løkke Rasmussen har sendt en mail ud til partiets medlemmer, hvor han gør det klart, at der nu skal kigges frem, og fokus skal tilbage på politik.
- Det er ikke et spørgsmål om, at de skal begynde at signalere det – for det har de jo gjort.
På pressemødet efter sommergruppemødet signalerede de det også, men intet tyder på, at det har været billedet efterfølgende, siger Carl Holst, der ikke vil udtale sig om, hvorvidt det er realistisk, at ledelsen nu begynder at stå sammen.
Ellemann-Jensen har ikke smitten inde under hudenHvis ledelsen alligevel må kureres for mund- og klovsygen, så skal der ifølge Carl Holst folk til, som ikke er fedtet ind i formandsopgøret fra 2014.
Som en fremtidig formand er Jakob Ellemann-Jensen flere gange i løbet af den seneste tid blevet nævnt som en mulighed.
Men Carl Holst vil ikke udtale sig om, hvorvidt Jakob Ellemann-Jensen kunne være en ny formand, der kunne få Venstre tilbage i form.
- Nu stiller jeg diagnosen, men hvis jeg så også kommer med medicinen, vil folk jo sige, at jeg er utroværdig.
Men jeg kan bekræfte, at Jakob Ellemann-Jensen er en af dem, der ikke har smitten inde under huden i samme omfang, som jeg for eksempel havde qua mit engagement i 2014.
Så kan han blive en god formand?
- Der er mange, der kunne blive en god formand for Venstre.
Jakob Ellemann-Jensen ville også blive en god formand.
FacebookTwitterKopier linkEmner:Carl Holst (politiker)|Jakob Ellemann-Jensen (politiker)|Venstre|Sygdomme og lidelser|København




https://www.dr.dk/nyheder/politik/regeringen-begynder-pa-klimalov-i-denne-maned

PolitikRegeringen begynder på klimalov i denne månedRegeringen inviterer i august de øvrige folketingspartier til samtaler om en bindende klimalov.
15.
aug.
2019 kl.
16.
24Bemærk: artiklen er mere end 30 dage gammelLæs opRegeringens klimamål er "ualmindeligt ambitiøse", og derfor går den i gang med at udarbejde en bindende klimalov i denne måned.
Sådan lyder det torsdag fra statsminister Mette Frederiksen (S) og finansminister Nicolai Wammen (S), der under overskriften "En ny og mere retfærdig retning for Danmark" har fremlagt retningen for regeringens efterår.
- Vi vil reducere udledningen af drivhusgasser med 70 procent inden 2030.
Det er et ualmindeligt ambitiøst mål.
Læs her, hvordan pressemødet gik- Det første, vi går i gang med, er at indlede forhandlingerne om en klimalov, som vi har inviteret til samtaler om allerede her i august, siger Mette Frederiksen.
Efter valget lavede regeringen et forståelsespapir på 18 sider med støttepartierne, De Radikale, SF og Enhedslisten.
Det blev underskrevet 26.
juni efter flere dages intense møder og definerer rammerne for regeringens retning.
Se Mette Frederiksen fortælle om regeringens planer for efteråret herover.
Vil indkalde partierne bredt i FolketingetKlimaloven er et af de emner, der fylder mest i papiret.
Statsministeren understreger også, at man vil læne sig op ad det, når klimaloven skal på plads med de resterende partier.
Regeringen har dog ikke lagt sig fast på, om den selv kommer med et udspil eller tager udgangspunkt i forståelsespapiret.
- Vi vil indkalde partierne bredt i Folketinget for at få klimaloven bredt funderet.
Vi har vores idéer som regering til, hvordan målsætningen skal indfris.
Men det er også noget, som andre partier er meget optaget af.
Så vi vil lytte til de andre partiers forslag, siger Mette Frederiksen.
Hun understreger, at regeringen endnu ikke ved, hvor pengene skal komme fra.
Det vil den forhandle med de øvrige partier om i de kommende måneder.
/ritzau/FacebookTwitterKopier linkEmner:Mette Frederiksen (politiker)|Nicolai Wammen (politiker)|Socialdemokraterne|Folketinget|Enhedslisten




https://www.dr.dk/sporten/cykling/udbrydertrio-koerer-sig-paa-podiet-i-binckbank-tour

CyklingUdbrydertrio kører sig på podiet i BinckBank TourTim Wellens skød cyklen frem og vandt tæt 4.
etape foran Marc Hirschi.
De deler podiet med Laurens De Plus.
Tim Wellens (tv.
) slår på stregen i Houffalize schweizeren Marc Hirschi og vinder dermed fjerde etape af BinckBank Tour.
15.
aug.
2019 kl.
16.
51Bemærk: artiklen er mere end 30 dage gammelLæs opTre udbrydere kørte sig torsdag op på podiet i det igangværende BinckBank Tour.
Det skete, da belgieren Tim Wellens (Lotto Soudal) tog sejren på 4.
etape i en tæt spurt mod schweizeren Marc Hirschi (Sunweb), mens Laurens De Plus (Jumbo-Visma) fra Belgien opgav at følge med.
Hirschi åbnede spurten og lignede en vinder, men Wellens kom bagfra og fik skudt cyklen frem i rette øjeblik.
Trioen havde fået så stort et forspring til forfølgergrupperne bagved, at det ændrede godt og grundigt på klassementet.
Den hidtil førende, ireren Sam Bennett (Bora), der havde vundet løbets tre første etaper, måtte afgive førstepladsen.
Den indehaves nu af Wellens fire sekunder foran Hirschi, der har yderligere ti sekunder ned til Laurens De Plus på tredjepladsen.
Sam Bennett er på fjerdepladsen med 19 sekunder op til Wellens.
To danskere i top-10Flere af de danske ryttere var fremtrædende på etapen.
Michael Valgren (Dimension Data) forsøgte at køre op til udbryderne, men blev fanget på mellemhånd.
Det resulterede i sidste ende i en sjetteplads til Valgren, der kørte over målstregen 26 sekunder efter vinderen.
Søren Kragh Andersen (Sunweb) havde også gode ben.
De sikrede ham en ottendeplads på etapen - 33 sekunder efter Tim Wellens.
BinckBank Tour, der køres i Holland og Belgien, består af syv etaper og slutter på søndag.
/ritzau/FacebookTwitterKopier linkEmner:Michael Valgren (cykelrytter)|Søren Kragh Andersen (cykelrytter)|Lotto Soudal|Cykelsport|Belgien




https://www.dr.dk/nyheder/regionale/oestjylland/samsoes-borgmester-overvejer-genindfoere-bopaelspligt

ØstjyllandSamsøs borgmester overvejer at genindføre bopælspligtSamsø debatterer, om bopælspligten vil give flere fastboende eller flere forfaldne huse.
Den socialdemokratiske borgmester på Samsø mener, at bopælspligt kan give flere huse til de unge familier, der gerne vil bo på øen.
Af Tina Vestergaard Andersen og Sarah Friis Elkjær15.
aug.
2019 kl.
18.
58Bemærk: artiklen er mere end 30 dage gammelLæs opBåde ejendomsmæglere, boligejere og boligkøbere er bekymrede på Samsø.
Jeg vil bringe bopælspligten op til diskussion.
Marcel Mejer (S), borgmester i samsø kommuneDen socialdemokratiske borgmester Marcel Mejer mener nemlig, det kan være en god idé at genindføre bopælspligt.
- Nogle familier, som gerne vil flytte til Samsø, har svært ved at finde et hus at leje eller det rigtige hus at købe.
Selv i de store byer Onsbjerg og Tranebjerg bliver husene købt op og brugt til sommerhus, siger han.
Forslaget kommer også i lyset af, at der næste år bliver en direkte forbindelse til Aarhus, og at der er unge familier, der gerne vil flytte til øen.
- Jeg vil bringe bopælspligten op til diskussion, da jeg frygter, at vi spænder ben for os selv, hvis vi ikke har den boligmasse til rådighed, som er krævet for, at de kan flytte herover, siger han.
Bopælspligt kan give faldefærdige huseBopælspligt vil sige, at man skal bo i huset hele året og ikke må bruge det som sommerhus.
Men det er altså en rigtig dårlig ide, borgmesteren er ude med, mener Per Urban Olsen fra Det Konservative Folkeparti og formand for Erhverv- og Bosætningsudvalget.
- Hvis man ejer et hus på Samsø og gerne vil af med det, og ens købermarked er begrænset til 3.
700 samsinger i stedet for 4,5 millioner danskere, så skaber det bekymring, siger han.
En selvstændig kommuneSamsø har altid været en selvstændig kommune.
Befolkningsudvikling:2014: 3.
7672015: 3.
7332016: 3.
7102017: 3.
724Gennemsnitsindtægt pr indbygger 171.
666 kr.
Dermed er Samsø nr 52 af 98 danske kommune, målt på beskatningsgrundlag pr indbygger.
Han mener, at bopælspligt er den helt forkerte vej at gå.
- Vi har haft bopælspligten tidligere, og vi oplevede, at man ikke kunne komme af med sit hus, så det stod og forfaldt.
Det er vi kommet af med og har i dag en flot boligstandard, og vi skulle meget nødig tilbage til de tider, hvor tingene forfaldt, og de ikke kunne sælges, siger Per Urban Olsen.
Fritidsturister opkøber områderMen det rokker ikke ved borgmester Marcel Mejers tro på, at en genindførelse er værd at overveje.
- Vi trænger til en diskussion om det.
Som ø er vi ikke interesserede i at få skyhøje boligpriser.
Sommerhusene på Samsø koster snart det samme som i Skagen.
Det fortrænger øboerne og vores muligheder for at være en del af samfundet på lige fod med turisterne, siger han.
Der er nemlig en tendens i boligmarkedet på Samsø lige nu, forklarer han.
- I dag er der fritidssamsinger, der køber hele veje eller områder.
Det kan vi ikke leve med som ø, da vi vil være et helårssamfund.
Ballen Havn er Samsøs største og mest besøgte havn og har cirka 8.
500 gæsteanløb om året.
Svært at tiltrække nye borgere uden lejeboligerI følge Midtjydsk Boligselskab står 150 personer på venteliste til en lejebolig på Samsø.
Manglen på lejeboliger er også et problem for drømmen om at få flere til at bo på øen, mener Per Urban Olsen.
- Man bor til leje først og finder ud af, om det overhovedet er noget for en, men hvis man ikke kan leje noget, så kommer man ikke, så jeg er fuldstændig overbevist om, at vi går glip af noget i øjeblikket, siger han.
Derfor har Erhverv- og Bosætningsudvalget nu sat gang i en analyse af, om det kan betale sig at opføre nye lejeboliger.
Her øjner Per Urban Olsen en mulighed i de såkaldt ressourcestærke seniorer.
- Der er mange fra byerne, der har solgt deres hus og ønsker at flytte et fredeligt sted hen, men ikke vil købe nyt.
Det nytter ikke, at de ikke kan leje noget, så det skulle vi gerne finde ud af.
Nordby blev i 1990 kåret til Danmarks bedst bevarede landsby.
FacebookTwitterKopier linkEmner:Per Urban Olsen (politiker)|Samsø|Bolig|Lokalpolitik|Socialdemokraterne




https://www.dr.dk/nyheder/penge/er-unaturlige-renter-et-krisetegn-derfor-skal-du-kende-til-boevlet-begreb

PengeEr unaturlige renter et krisetegn?
Derfor skal du kende til bøvlet begrebBedre afkast på korte investeringer end på lange skaber bekymring.
Men er der grund til det?
Seneste gang, at rentekurven lagde sig på skjoldet, var i december 2005, og fænomenet forvarslede dermed den globale økonomiske krise, som tag fart i december 2007.
Af Alexander Hecklen15.
aug.
2019 kl.
16.
53Bemærk: artiklen er mere end 30 dage gammelLæs opNormalt er det sådan, at jo længere tid du er klar til at binde dine penge, jo flere penge får du igen på en investering.
Men verdensmarkederne for investeringer er i øjeblikket langt fra normale, og det har skabt stor bekymring omkring den såkaldte 'omvendte rentekurve'.
Hvad er en recession?
Recession er en mild konjunkturafmatning, hvor væksten falder.
Mere præcist taler man om recession, når et lands bruttonationalprodukt har været direkte faldende i mindst to kvartaler i træk.
Bruttonationalprodukt er værdien af et lands samlede produktion med fradrag af værdien af de varer og tjenester, der er blevet brugt i produktionen.
Kilde: Den Store Danske, GyldendalDet er en tilstand, hvor man kan tjene flere penge på obligationer med kort løbetid end på dem med længere løbetid, forklarer DR Nyheders økonomikorrespondent Casper Schrøder.
- Det er en meget teknisk, økonomisk betragtning, men historisk har det vist sig, at den er vigtig at holde øje med, hvis man vil finde ud af, hvad der kommer til at ske i verdensøkonomien.
Renterne på 10-årige amerikanske statsobligationer faldt onsdag amerikansk tid til under afkastet på de to-årige amerikanske obligationer, skriver CNN.
Det er første gang siden 2007, at det er sket, og det har ført til bekymringer for, at den omvendte rentekurve er et tegn på en begyndende økonomisk krise.
Kan være et varsel om nedturNår rentekurven bliver vendt om, kan det være et varsel om en forestående recessionCasper Schrøder, økonomikorrespondent, DR NyhederNår der er tale om, at rentekurven vender på hovedet, så er det et udtryk for, at bekymrede investorer i øjeblikket skifter deres aktier ud med obligationer.
Obligationer anses nemlig for at være mere sikre, end hvis man sætter sine penge i aktier, og når efterspørgslen på obligationer stiger, falder renten på de mest efterspurgte.
- Når noget så teknisk som den omvendte rentekurve pludselig får stor opmærksomhed og trækker overskrifter, så viser det, hvor desperate mange er for at få et svar på, hvad den verdensøkonomiske uro ender med, siger Casper Schrøder.
Der er dog en grund til, at det kan være en god idé at tage det lidt bøvlede begreb med i en vurdering af tilstanden på verdensmarkederne, forklarer han.
- Når rentekurven bliver vendt om, kan det være et varsel om en forestående recession, altså en længere tilbagegang i økonomien, siger økonomikorrespondenten.
Amerikanske aktiemarkeder har i de seneste dage oplevet fald og udsving:Gået forud for seneste kriserNoget af forklaringen på frygten for den omvendte rentekurve er ifølge det amerikanske medie CNBC, at fænomenet har gået forud for hver eneste store amerikanske krise siden 1956.
Seneste gang, at rentekurven lagde sig på skjoldet, var i december 2005, og fænomenet forvarslede dermed den globale økonomiske krise, som tog fart i december 2007, skriver mediet.
Den krise er i dag bedre kendt som finanskrisen, men det betyder dog ikke, at der ikke også har været kortere perioder indimellem, hvor rentekurven har vendt sig, uden at det har ført til yderligere tumult på verdensmarkederne.
Man skal derfor være varsom med at drage for tidlige paralleller mellem fortidens kriser og de korte, midlertidige perioder, hvor fænomenet opstår og forsvinder igen, mener Casper Schrøder.
- Den omvendte rentekurve er selvfølgelig bedre til at spå om verdensøkonomien end tarotkort, men den er ikke noget stensikkert tegn på, at økonomien kommer i tilbagegang, siger han.
Du kan få svar på syv andre spørgsmål om lavere renter her.
Tidligere fremgik det af artiklen, at renten ved den omvendte rentekurve stiger på de meste efterspurgte obligationer.
Der skulle have stået, at renten falder.
Fejlen er rettet.
FacebookTwitterKopier linkEmner:Økonomi|Samfundsøkonomi|CNN




https://www.dr.dk/nyheder/politik/frederiksen-laver-nye-regler-sikrer-rekordloen-til-omstridt-raadgiver

PolitikFrederiksen laver nye regler: Sikrer rekordløn til omstridt rådgiverDe Radikale er forarget over, at statsministerens højre hånd er undtaget lønloft i nye regler.
Mette Frederiksen sammen med stabschef Martin Rossen.
Af Anders Byskov Svendsen15.
aug.
2019 kl.
16.
20Bemærk: artiklen er mere end 30 dage gammelLæs opStatsminister Mette Frederiksen har lavet nye regler for regeringens rådgivere, som sikrer, at hendes toprådgiver, Martin Rossen, får en rekordløn.
For Rossen er undtaget det lønloft, der ellers er en del af reglerne.
Det vækker forargelse hos Jens Rohde, der sidder i Folketingets Præsidium for De Radikale.
- Hvad skal vi med et regelsæt, hvis en statsminister bare kan ændre på det efter for godt befindende?
Det burde være åbenbart for enhver, at vi bliver nødt til at have nogle regler, der er forankret i Folketinget og ikke i Statsministeriet, siger Jens Rohde.
Hvad skal vi med et regelsæt, hvis en statsminiser bare kan ændre på det efter for godt befindende?
Jens Rohde.
Sprænger lønloftRossen blev ansat som særlig rådgiver og stabschef i Statsministeriet den 4.
juli.
Hans årsløn er 1,23 millioner kroner eksklusive pension.
Når pensionen bliver medregnet, får han 1,44 millioner kroner.
Så høj en løn har en særlig rådgiver for en statsminister aldrig tidligere modtaget.
Ved hans ansættelse var der ellers regler, som sagde, at særlige rådgivere maksimalt kunne få 1,07 millioner kroner i årsløn.
DR Nyheder spurgte efterfølgende Statsministeriet, hvilke lønregler han var ansat under, når hans løn var markant højere end maksimallønnen.
Svaret lød, at reglerne med lønloftet på 1,07 millioner kroner var den tidligere regerings, og der ville komme nye regler efter sommerferien, som ville gælde for den nye regering.
De regler er nu kommet.
Her er den højeste løn hævet til 1,143 mio.
kr.
eksl.
pension - men reglerne indeholder en væsentlig undtagelse: Der gælder særlige vilkår for statsministerens stabschef, som altså fortsat kan se frem til en hyre, der ligger et godt stykke over lønloftet.
Helt ny postMartin Rossen har været Mette Frederiksens personlige rådgiver, siden hun blev beskæftigelsesminister i 2011.
Han har fået en post i den nye regering, som aldrig er set.
Han har nemlig fået fast plads i regeringens centrale koordinations- og økonomiudvalg.
Hidtil har der udelukkende været ministre i de udvalg.
Det har udløst kritik, at en rådgiver, der ikke er underlagt samme kontrol som en minister, kan være den en del af de centrale udvalg.
Hans rolle som stabschef i Statsministeriet er heller aldrig tidligere set.
Hidtil har rådgiverne været ansat til at rådgive om politik og kommunikation.
Nu får han en stab under sig.
Det har også udløst debat, da det rokker ved den traditionelle opfattelse af neutrale embedsmænd.
Mette Frederiksen forsvarede i Berlingske i sidste uge de nye funktioner.
- Vi har ministerstyre og ikke teknokrati i Danmark.
Hvis ikke ministeren er stærk, så er der kun en anden part, der kan være det.
Og det er embedsmændene, sagde hun til avisen.
Men forløbet giver panderynker hos Jens Rohde.
- Problemet er, at det hele er uklart.
Jeg er ikke i tvivl om, at statsministeren gør det, som er inden for de juridiske rammer.
Men det handler ikke om jura, det handler om politik.
Vi skal have en diskussion om, hvordan vi ønsker, at vores folkestyre og vores forvaltning af folkestyret skal indrettes, siger Jens Rohde.
Han vil nu tage det op i Folketingets ledelse for at få regler, der er lavet i Folketinget og ikke i Statsministeriet.
- Reglerne skal være bredt forankret i Folketinget, for så går alle ind ad fordøren i stedet for ind ad bagdøren, siger Jens Rohde.
Rossen har et andet ansvarSocialdemokratiets politiske ordfører, Jesper Petersen, forklarer, at Martin Rossens undtagelse fra lønloftet skyldes den rolle, han er tiltænkt i et nyt politisk sekretariat.
Altså en rolle, der er anderledes end den, de øvrige særlige rådgivere skal have, og som handler om "at skabe koordination i regeringens politik og følge op på de prioriterede mål for regeringen".
- I det, det er en anden funktion og er en særlig rolle at være stabschef, gælder der så også nogle andre vilkår, forklarer han.
Jesper Petersen deler ikke Jens Rohdes vurdering af, at Folketinget skal fastsætte reglerne for, hvordan særlige rådgivere skal aflønnes.
- Regeringen har selvfølgelig intet imod at redegøre for den proces, der har været, og hvad det er for en rolle, man vil give Martin Rossen, når man har besluttet præcis, hvordan det skal organiseres det her sekretariat – så redegør vi selvfølgelig også for det, siger han og fastslår:- Men det ville være et nybrud, og ikke noget, som vi umiddelbart er tilhængere af, hvis Folketinget skal til at lave detaljeret lovgivning om lønnen i ministerierne for bestemte medarbejdere.
Sådan har det ikke været hidtil – heller ikke når De Radikale har siddet i regeringen.
FacebookTwitterKopier linkEmner:Folketinget|Jens Rohde (politiker)|Radikale Venstre|Mette Frederiksen (politiker)|Offentlig forvaltning




https://www.dr.dk/nyheder/indland/daggammelt-franskbroed-staar-paa-menuen-i-svinestalden-vi-kan-godt-lide-goere

IndlandDaggammelt franskbrød står på menuen i svinestalden: 'Vi kan godt lide at gøre tingene anderledes'To lastbilchauffører kører Jylland tyndt efter gammelt brød til Bo og Frans Nyrups svin.
- Det eneste, vi ikke tager med, er flødekager.
Det vil vi ikke have, for det bliver harsk.
Ellers tager vi alt: rugbrød, franskbrød, rundstykker og kager, siger chauffør Torben Strøm.
Hver uge henter han og en kollega 80 tons brød fra bagerier og supermarkeder - fra Frederikshavn og Hjørring i nord til Middelfart i syd.
Af Anna Elisabeth Østergaard Hjortdal og Tanya Fick15.
aug.
2019 kl.
18.
01Bemærk: artiklen er mere end 30 dage gammelLæs opDen blå skraldebil bakker ind gennem ladeporten, åbner bagsmækken og tipper ladet.
Ud vælter rundstykker og rugbrød, franskbrød og baguetter.
Nogle brød er nøgne, andre stadig iført gennemsigtig plastik.
Brødene har ligget i supermarkedskølediske og bageriernes glasmontrer fra Frederikshavn i nord til Middelfart i syd - men er blevet for gamle til at sælge.
Chauffør Torben Strøm har været forbi 32 forskellige steder alene i dag.
Kristian Nyrup A/S har 400 containere til gammelt brød stående rundt omkring i landet.
Her ses chauffør Torben Strøm foran en af brødcontainerne bag Føtex i Hobro.
Sidste stop er laden i Aars, hvor Bo Nyrup og broren, Frans, driver svineproduktionen Kristian Nyrup A/S.
Her er 850 søer, og der bliver avlet 25.
000 grise om året – det er dem, der får brødet at spise.
- Det er lidt sjovt, at tiden vender tilbage til os.
I de her tider er der meget fokus på bæredygtighed og madspild og sådan noget, men vi har gjort det i mange år, siger Bo Nyrup til Public Service på P1.
MadspildHvert år smider vi 700.
000 ton mad ud i Danmark.
Heraf kommer 163.
000 tons fra detailhandlen.
Det svarer til 23 procent af det samlede madspild.
Kilde: Miljøministeriet, 2015Bo Nyrup driver svineproduktionsvirksomheden Kristian Nyrup A/S med sin bror, Frans.
Siden 1992 har gammelt bagerbrød stået på menuen i staldene.
80 ton jysk bagerbrødIdeen om at fodre svinene med gammelt bagerbrød opstod faktisk allerede i 1992, da brødrene begyndte at hente gammelt bagerbrød i nogle små varebiler.
- Vi brugte meget tid bag skrivebordet på at ringe rundt til bagerier og spørge, om de havde noget affaldsbrød, vi måtte hente.
Mange af dem kørte det på forbrændingen tidligere, og der skal de give penge for at komme af med det.
De syntes, det var lige så godt, at vi kunne bruge det til vores svin.
De sparer penge, og vi sparer korn, så det er en winwin for alle parter, siger han.
I dag bliver der hentet og forarbejdet 80 ton brød om ugen fra supermarkeder over det meste af Midt- og Nordjylland.
Et arbejde, der holder tre fuldtidsansatte beskæftigede med at hente brødet i store skraldebiler og gøre det klar til at fodre med.
I laden bliver foliebakker og andre større ting sorteret fra brødene, hvorefter de bliver puttet i en opriver, hvor små snegle river plastikken op og rasper den af.
 Plastikken bliver suget fra af en slags gigantisk emhætte og pustet ud i en stor container.
Bo Nyrup drømmer om, at plastikken bliver så fri af brødkrummer, at den kan sendes til genbrug.
- Så sparer vi også lidt der, siger han.
 Metalklips af den slags, der bliver brugt til at lukke poser, bliver sorteret fra med en magnet.
 Derefter ryger brødet, der nu har karakter af krummer, op i en tank, hvor det bliver blandet med valle eller vand og ender i maverne på svinene.
1 / 4I laden bliver foliebakker og andre større ting sorteret fra brødene, hvorefter de bliver puttet i en opriver, hvor små snegle river plastikken op og rasper den af.
1 / 4Plastikken bliver suget fra af en slags gigantisk emhætte og pustet ud i en stor container.
Bo Nyrup drømmer om, at plastikken bliver så fri af brødkrummer, at den kan sendes til genbrug.
- Så sparer vi også lidt der, siger han.
2 / 4Metalklips af den slags, der bliver brugt til at lukke poser, bliver sorteret fra med en magnet.
3 / 4Derefter ryger brødet, der nu har karakter af krummer, op i en tank, hvor det bliver blandet med valle eller vand og ender i maverne på svinene.
4 / 4En del af brødet kommer fra bagerier i Føtex og Bilka.
Og den ordning er Salling Group, der driver butikkerne, glad for, siger pressechef Kasper Reggelsen.
- Det er ikke en god forretning for os, når det ikke lykkes at sælge det brød, vi har på hylderne.
Men så giver det mening med den her slags samarbejder, hvor mad, vi ellers bare ville smide ud, kan gøre gavn andre steder, siger han til Public Service på P1.
Omkring 100 af Salling Groups 1.
500 butikker afleverer brød til svin rundt omkring i landet.
Ifølge Kasper Reggelsen er stort set alle Føtex- og Bilka-butikker med i ordningen, som ud over brødrene Nyrup også omfatter tre-fire andre landbrug.
Chauffør Torben Strøm henter brød hos Føtex i Hobro.
Udover brød får svinene mineraler, vitaminer og soyaskrå – og lidt korn, for brød kan ikke erstatte korn fuldstændig.
- Desværre putter bageren en frygtelig masse salt i brødet – og det er for meget salt for grisene.
Så man kan kun give dem en vis mængde, siger Bo Nyrup.
Gården har tre fuldtidsansatte til at hente brødet og gøre det klar til at fodre grise med.
Brødet får de for det meste gratis.
Ifølge Bo Nyrup er brødløsningen indimellem en god forretning, men det afhænger af kornpriserne.
- Det kan betale sig, når kornpriserne er høje, som de er i øjeblikket.
Men der har også været år med lave kornpriser, hvor vi har tænkt, at vi var godt tossede.
Men nu er vores system bygget op på, at vi skal have de brød, siger han.
FacebookTwitterKopier linkEmner:Salling Group|Bilka|Prisforhold|Bagerforretninger|Jylland




https://www.dr.dk/nyheder/kultur/det-meste-gik-galt-da-en-lille-gruppe-mennesker-ville-skabe-en-festival-i-1969

KulturDet meste gik galt, da en lille gruppe mennesker ville skabe en festival i 1969Legendariske Woodstock skabte den moderne festivalkultur for 50 år sidenJimi Hendrix var et af hovednavnene på Woodstock.
Af Emil Eller15.
aug.
2019 kl.
17.
45Bemærk: artiklen er mere end 30 dage gammelLæs opFor præcis 50 år siden - fra 15.
til 17.
august 1969 - foldede en af de mest skelsættende begivenheder i den moderne musikhistorie sig ud: Woodstock.
På en kæmpe mark et par timers kørsel nord for New York brugte op mod 500.
000 mennesker tre dage på det, der oprindeligt var tænkt som en mindre festival for musik, kunst og kærlighed.
450.
000-500.
000 mennesker mødtes for 50 år siden til den måske mest legendariske musikfestival nogensinde: Woodstock.
Men det blev meget mere - og meget større - end det.
Og så har festivalen endda stadig en stor betydning i dag, 50 år senere.
Det siger musikredaktør på Information Ralf Christensen til P1 Morgen.
- Woodstock inkarnerer den festivalkultur, vi ser nu om dage.
Roskilde Festival er på mange måder født ud af Woodstock.
- Det er hele kulturen med det hedonistiske og for nogle det spirituelle og transcendentale i at stå til koncerter og tabe sig selv til noget større som et kollektiv eller musikken eller noget kosmisk.
Sådan så det ud, da festivalgængerne indtog Woodstock:Legendariske bands og kaosLegendariske navne som The Who, Jimi Hendrix, Janis Joplin, Joe Cocker og Santana var blandt de musikalske omdrejningspunkter, der fik de tusindvis af festivalgængere til at danse fra tidlig morgen til ud på natten.
Scenen, der skulle rumme de store bands, blev bygget færdig i al hast, kort inden festivalen startede.
Men det hele kunne også været gået grueligt galt.
For i bund og grund var der ikke styr på ret meget på Woodstock - og slet ikke i et omfang, hvor det virkede forsvarligt at samle en halv million mennesker.
- Det virker som et mirakel, at der ikke var flere end to, der døde.
Der var ikke styr på noget som helst, og der var en kamp i ledelsen med en tjekket fraktion og en mere løssluppen fraktion, der mente, at det hele nok skulle gå.
- Det gjorde det også, men det var da helt klart farligt.
Det var også bagsiden af den generations drømme.
Der var mange farlige eksperimenter, og mange kom aldrig tilbage fra de eksperimenter, siger Ralf Christensen.
'Hvad skal jeg gøre færdigt - scenen eller hegnet?
'For det var slet ikke meningen, at festivalen skulle have så mange gæster.
Slet ikke.
Op til åbningen var der solgt lidt flere end 180.
000 billetter, hvilket i forvejen var langt mere, and arrangørerne havde regnet med.
Men da de tusindvis af gæster begyndte at dukke op flere dage inden, var arrangørerne ikke i nærheden af at være klar.
Se dokumentarenSe dokumentaren 'Woodstock - Tre dage der forandrede en generation' På DR TV.
Det fortæller Joel Rosenman, der var en af arrangørerne, i dokumentaren 'Woodstock - tre dage der forandrede en generation'.
- I ugen op til festivalen (der skulle starte fredag den 15.
august, red.
) blev det tydeligt, at vi ikke kunne nå at blive klar.
Mandag var forberedelserne nået så langt, at festivalen kunne blive afholdt i november, ikke fire dage senere.
- Tirsdag siger formanden for byggeriet: 'Jeg kan ikke nå at bygge det hele.
Så hvad skal jeg gøre færdigt – scenen eller hegnet?
Jeg har ikke materiale nok til det hele'.
De valgte scenen.
For hvad er en musikfestival uden scene?
Festivalen var på ingen måde gearet til at rumme de op mod 500.
000 mennesker, der endte med at slutte sig til festivalen.
Det havde selvfølgelig bare den betydning, at festivalen nu blev afholdt på en mark ude i det fri uden at være hegnet ind.
Der var med andre ord fuldstændig fri adgang for alle, der havde lyst til at dukke op.
Og det var der pludselig mange, der havde.
- Jeg sagde mit job i en restaurant op fra den ene dag til den anden.
Jeg sagde bare til dem, at nu kom jeg ikke mere, for jeg skulle til Woodstock, fortæller en af de mange festivalgæster Paul George i dokumentaren.
Måtte opgive billetsalgFestivalen blev et kæmpe tilløbsstykke, og flere kilometer fra festivalpladsen døde trafikken i et sandt kaos af biler, der bare blev parkeret og efterladt, mens de personer, de havde transporteret til festivalen, steg ud og gik resten af vejen.
Det gik hurtigt op for arrangørerne, at de ikke kunne kontrollere, hvem der kom ind på festivalpladsen og ikke længere kunne sælge billetter.
Forretningen var død.
- Det er nu en gratis koncert.
Men det betyder ikke, at I kan høre musik gratis.
Det betyder bare, at dem, der har arrangeret det her, taber en masse penge.
Sådan er det.
Men det eneste, de tænker på, er, at jeres sikkerhed og musikken er vigtigere end pengene, lød det over højttalerne til vilde klapsalver fra festivalgæsterne.
Søen på Woodstock blev brugt flittigt - og det var ikke så vigtigt, om man havde tøj på eller ej.
Det hele var frit.
Op mod en halv million mennesker endte med at deltage og nyde musikken, friheden, fællesskabet og stofferne.
- Der var mange mennesker, der tog mange stoffer under svære forhold.
Og de var ikke i stand til at håndtere det, siger Stan Goldstein, der også var en af arrangørerne, i dokumentaren om Woodstock.
To dødsfaldSamtidig løb festivalen ind i voldsomme problemer med underbemanding, og man løb tidligt tør for både lægeudstyr og mad - en ret voldsom udfordring, når en halv million mennesker er samlet.
Militæret måtte støde til og hjælpe med de medicinske problemer, og lokalområdet kom gæsterne til nøds med donationer af mad.
Det hele gik alligevel op.
Men to personer mistede livet på festivalen.
En 17-årig blev kørt over af en traktor, mens han lå og sov i en sovepose, og en 18-årig døde formentlig af en overdosis.
Alligevel blev festivalen set som et udpræget symbol på fred og fællesskab - uden voldsepisoder og sammenstød.
- Alle passede på hinanden.
Alle holdt af hinanden.
Da jeg først havde oplevet det, besluttede jeg at leve sådan resten af mit liv, siger Katherine Daye, en anden festivalgæst.
Også vejret drillede Woodstock-gæsterne.
Et voldsomt uvejr afbrød koncerterne og omdannede marken til en mudderpøl - men det hele fortsatte ufortrødent igen bagefter.
Ny Woodstock blev aflystSom festival og som musikhistorie står Woodsstock tilbage som en historisk bedrift, der ikke nødvendigvis burde kunne lade sig gøre, og hvor de optrædende musikere ifølge Informations Ralf Christensen overpræsterede.
- Det, man kan fornemme fra dengang, er, at der var noget særligt på spil.
'Nu bliver vi katapulteret ud i en ny tid gennem det her øjeblik i historien'.
Det skal man ikke underkende.
- Den kollektive energi har været massiv og skabt en vild feedback mellem musikere og publikum.
Mange spillede deres livs koncerter lige der, og det har måske været det bedste publikum nogensinde, siger han.
Og faktisk skulle en stor jubilæumsfestival - Woodstock 50 - være løbet af stablen i den kommende weekend med kæmpe navne som Miley Cyrus, Jay-Z, The Killers, Chance the Rapper og Santana på plakaten.
På mange måder ligner pladsen på Woodstock i 1969 billeder fra en moderne Roskilde Festival.
Men festivalen blev - ligesom den oprindelige Woodstock-festival - ramt af enorme planlægningsproblemer, hvor man flere gange måtte skifte lokation, og bands begyndte at aflyse.
Læs også:Aflyst eller ej?
Total forvirring om historisk musikfestival efter store problemerMen hvor arrangørerne i 1969 overkom problemerne og endte med en enorm, ukontrolleret og legendarisk festival, har problemerne i 2019 ført til, at festivalen for bare to uger siden blev aflyst endegyldigt.
FacebookTwitterKopier linkEmner:Janis Joplin (musiker)|Jay Z (musiker)|USA|Pop og rock|Roskilde Festival




https://www.dr.dk/nyheder/udland/synlige-knogler-og-slasket-hud-elefant-fjernet-fra-parade-efter-billeder-paa-facebook

UdlandSynlige knogler og slasket hud: Elefant fjernet fra parade efter billeder på FacebookElefanten gik med kostume og lænker hver dag under festival i Sri Lanka.
Tikiiri er en af 60 elefanter, der arbejdede hver dag under den buddistiske festival, skriver Save Elephant Foundation.
Af Sophie Bavnhøj15.
aug.
2019 kl.
15.
57Bemærk: artiklen er mere end 30 dage gammelLæs op"Hun går flere kilometer hver aften, så folk kan føle sig velsignet under ceremonien".
Sådan skrev organisationen Save Elephant Foundation i et længere opslag på deres Facebook-profil.
Med i opslaget var billeder af den 70-årige elefant Tikiiri.
Hun er en af flere elefanter, der gik parade i byen Kendy i Sri Lanka under den buddhistiske festival Esala Perahera.
På billedet kan man se hendes ribben vise sig bag huden.
Men det er et syn, festivalgæsterne ikke så.
Under paraderne er det tradition, at elefanterne går med kostumer, og i Tikiiris tilfælde var det et, der dækkede stort set hele hendes krop.
Men synet af elefanten fik Facebook-opslaget til at gå viralt.
Fokus på elefanters velværeSave Elephant Foundation skriver i deres opslag, at der er 60 elefanter, der har arbejdet 10 dage i træk under festivalen.
Tikiiri selv mødte ind tidligt om aftenen hver dag og vandrede til de sene nattetimer:- Alle har ret til at tro, så længe den tro ikke forstyrrer eller skader andre.
Hvordan kan vi kalde dette en velsignelse eller noget helligt, hvis vi får andre til at lide.
Ifølge organisationen lever hun til hverdag i et tempel i byen Kendy.
En talsperson fra templet har sagt til mediet Metro, at de altid tager sig godt af deres dyr.
Templets talsperson bekræfter også til mediet, at Tikiiri har været forbi en læge.
Behandlingen af elefanter er kommet under eftersyn af dyrevelfærdsorganisationer som det amerikanske PETA, People af the Ethical Treayment of Animals.
Og det er i lande som Sri Lanka, hvor elefanter er en populær turistattraktion, at organisationen holder øje, skriver People.
com.
Fotografi fra årets Esala Perahera festival, hvor Tikiiri var en af elefanterne, der gik flere kilometer hver dag i kostume og lænker.
Sociale medier kom Tikiiri til undsætningEfter Save Elephant Foundation's opslag kom op tirsdag, er det blevet delt 1.
100 gange, og 2.
600 har reageret.
I kommentarsporet har flere skrevet, hvor ærgerlige de er blevet over at se billederne.
En bruger skriver 'hjerteskærende' og en anden skriver:- Jeg hader, hvad vi bliver ved med at gøre mod disse majestætiske skabninger.
Efter kritiken fjernede festivalen Tikiiri fra vagtplanen til den store finale, skriver AFP.
FacebookTwitterKopier linkEmner:Dyr|Facebook|Sri Lanka




https://www.dr.dk/nyheder/indland/svensk-forsker-om-eksplosioner-de-kommer-typisk-efter-lang-tids-pres-paa-banderne

Eksplosioner i KøbenhavnSe temaIndlandSvensk forsker om eksplosioner: 'De kommer typisk efter lang tids pres på banderne' Malmø er rig på erfaringer med eksplosioner rettet mod offentlige myndigheder.
Her ses indgangspartiet foran Skattestyrelsen på Østerbro i København, der 6.
august blev forsøgt sprængt i stykker.
Af Theis Lange Olsen15.
aug.
2019 kl.
16.
59Bemærk: artiklen er mere end 30 dage gammelLæs opSverige - og særligt Malmø - har i de seneste år været hjemsøgt af utallige eksplosioner rettet mod offentlige bygninger.
Alene i 2019 har der indtil nu været omkring 20 af slagsen.
Nu er turen så tilsyneladende kommet til Danmark, hvor Skattestyrelsen og en nærpolitistation i København inden for kort er tid er blevet ramt af voldsomme eksplosioner: I alt ni eksplosioner har ramt hovedstadsområdet siden årsskiftet.
Tirsdag aften blev en 22-årig mand anholdt i Malmø, mistænkt for bombesprængningen mod Skattestyrelsen, men han nægter at blive udleveret til Danmark.
I Sverige har skatteforvaltningen også været målet for eksplosionerne, og her er de ofte kommet, efter at myndighederne i lang tid har presset banderne med målrettede operationer.
Ni eksplosionerSiden februar har København været ramt af ni eksplosioner.
Tirsdag 6.
august blev Skattestyrelsen på Østerbro i København ramt af en eksplosion.
En 22-årig mand blev efterfølgende anholdt i Malmø, mistænkt for bombesprængningen.
Dansk politi mistænker ham for at være gerningsmand ved angrebet mod Skattestyrelsen sammen med en 23-årig svensk mand.
Natten til lørdag 10.
august gik det ud over Københavns Politis nærpolitistation på Hermodsgade på Nørrebro.
Ingen kom til skade.
Politiet har endnu ikke anholdt nogen i sagen.
Tidligere har der været to eksplosioner på Christiania, og tre bileksplosioner forskellige steder i København.
Desuden har der været en eksplosion i Valby og en i Vallensbæk.
- Så er der kommet en reaktion fra miljøet, hvor de forsøger at sende et signal om, at de er utilfredse med myndighedernes indsats, der påvirker deres aktiviteter, siger Amir Rostami, der er kriminolog ved Stockholm Universitet og tidligere har været ansat i svensk politi i en enhed for bandekriminalitet.
Han er ikke bekendt med detaljer i sagerne om eksplosionerne i København den seneste tid og udtaler sig i generelle vendinger.
Over sundetI Sverige er angrebene på offentlige bygninger altså blevet opfattet som en slags hævn for, at politiet og andre offentlige myndigheder går benhårdt efter at stække de kriminelle.
Endnu er ingen omkommet i forbindelse med angrebene i Sverige, og det er da også indtrykket her, lige som med de seneste episoder i København, at eksplosionerne ikke har som mål at dræbe mennesker, men at sende et signal til myndighederne.
Motivet bag de eksplosioner i København er fortsat ukendt, lige som det heller ikke står klart, hvad der ligger bag, at en svensk mand er sigtet for at bringe en bombe til sprængning ved Skattestyrelsen.
Det er endnu uvist, om eksplosionerne kan kobles til bandemiljøet.
Bandeaktiviteter på tværs af Øresundsregionen er dog ikke noget nyt fænomen, lyder det fra Amir Rostami.
- Historisk har der været tætte bånd mellem bandegrupperinger i Danmark og Skåne-regionen i Sverige.
Hvor det tidligere har været danske grupperinger, der også har opereret i Sverige, går det nu også den modsatte retning, siger han.
Ét eksempel er den kriminelle bande Loyal to Familia med base i København, der i 2017 slog sig ned i Malmø og Helsingborg.
Et andet eksempel er den danske bande Black Cobras, der etablerede sig i Sverige i 2005 og havde over 200 medlemmer i Skåne.
Banden lukkede dog ned i Sverige syv år senere, blandt andet fordi ledende medlemmer havde fået lange fængselsstraffe.
Desuden tyder meget på, at et dobbeltdrab i Herlev ved København for nylig udspringer af en bandekonflikt i Sverige.
Fire svenskere sidder lige nu varetægtsfængslet.
Magtforhold ikke så tydeligt længereIfølge Nils Norling, der er pressetalsmand i Malmø Politi, er der ingen tvivl om, at de grænseoverskridende bandeaktiviteter er kommet for at blive.
- De kriminelle tager ikke hensyn til nationale grænser.
Er der muligheder for at tjene penge i et andet land, bliver det også attraktivt at flytte sine aktiviteter derhen, siger han til SVT.
Tidligere var det nemmere for politiet at komme til at kende magtforholdet mellem de forskellige grupperinger, og det var relativt simpelt at finde ud af, hvem der kontrollerede hvad på det kriminelle marked.
Men ifølge Amir Rostami organiserer banderne sig i dag på helt nye måder, og det besværliggør politiets arbejde.
- I Malmø forsætter kampen om at tage magten mellem forskellige mindre grupperinger.
Før var magtforholdet meget tydeligere, men nu opstår nye alliancer på kort tid, og der findes ingen tydelige magtpoler, siger han.
- Og det er med vold, herunder eksplosioner, at de forsøger at bygge deres nye imperier, siger han.
Justitsminister Nick Hækkerup (S) siger, at der er en 'stensikker' forbindelse mellem Sverige og eksplosionen ved Skattestyrelsen.
Regeringen vil nu afsøge mulighederne for at indføre bedre grænsekontrol mod Sverige.
Se en video, hvor DR's retskorrespondent viser sprængningshullet ved Skattestyrelsen frem:FacebookTwitterKopier linkEmner:København|Socialdemokraterne|Sverige|Skattestyrelsen|Kriminalitet




https://www.dr.dk/nyheder/udland/gibraltar-frigiver-iransk-olietanker

UdlandGibraltar frigiver iransk olietankerBeslaglæggelsen af den iranske olietanker har skabt spændinger mellem Storbritannien og Iran.
Det iranske skib Grace 1 har været tilbageholdt ved Gibraltar i over en måned.
Af Sean Coogan15.
aug.
2019 kl.
16.
38Bemærk: artiklen er mere end 30 dage gammelLæs opDet iranske tankskib Grace 1 er blevet frigivet af myndighederne i Gibraltar.
Det bekræfter Gibraltars førsteminister, Fabien Picardo.
Tankskibet blev opbragt ved Gibraltar af britiske styrker den 4.
juli på grund af mistanker om, at skibet brød EU's sanktioner ved at levere olie til Syrien.
Ifølge BBC blev 30 britiske marinesoldater fløjet til Gibraltar efter ønske fra enklavens regering for at assistere med aktionen.
Læs også:Kaptajn på iransk olietanker i Gibraltar er anholdtSiden har det britiske udenrigsministerium sagt, at skibets videre skæbne afhænger af myndighederne i enklaven, som er et britisk oversøisk territorium ved Spaniens sydkyst.
Fabien Picardo siger ifølge The Guardian, at skibet er blevet frigivet, efter man har modtaget skriftlige forsikringer fra Iran om, at skibet ikke sejler til Syrien.
USA ville stoppe frigivelseDet 330 meter lange tankskib skulle efter sigende have været frigivet i forbindelse med et retsmøde tidligere i dag, men det satte en amerikansk anmodning en midlertidig stopper for, oplyser Gibraltars regering i en udtalelse, skriver Ritzau.
- Det amerikanske justitsministerium har ansøgt om at beslaglægge Grace på baggrund af en række beskyldninger, som nu bliver taget i betragtning, lød det i udtalelsen.
Britiske marinesoldater deltog i aktionen mod det iranske olietankskib i sidste måned.
Havde det ikke været for amerikanerne, så "var skibet sejlet", lød meldingen fra højesteretsdommeren Anthony Dudley i Gibraltar tidligere i dag, beretter lokalavisen Gibraltar Chronicle.
Ligeledes blev skibets kaptajn og tre officerer tidligere i dag frigivet fra detentionen i Gibraltar, skriver AP.
Dagens træk fra amerikanerne "modarbejder" de britiske myndigheders og Gibraltars forsøg på at nedtrappe spændingerne med Tehran, lyder det fra nyhedsbureauet.
Men det amerikanske forsøg på at blokere frigivelsen ser ud til kun at resultere i et par timers forsinkelse.
Ifølge Fabien Picardo er der dog stadig mulighed for, at amerikanerne kan få held med deres protest, skriver The Guardian.
Irans udenrigsminister, Javad Zarif, langer ud efter amerikanerne og betegner det som et forsøg på pirateri.
Øgede spændingerBriternes beslutning om at tilbageholde det iranske skib har forværret forholdet mellem de to lande.
Iran har beskyldt briterne for pirateri og har svaret igen ved efterfølgende at opbringe et britisk skib i Hormuz-strædet.
Læs også:Her indtager maskerede iranske soldater britisk skib: ’Det er en provokation mod Vesten’Strædet er en snæver havstrækning ud for Irans kyst, hvor en stor del af verdens olie sejles i gennem.
Briterne har efterfølgende sendt et krigsskib til området for at deltage i en flådemission med USA for at sikre skibsfarten i Hormuz-strædet.
Læs også:Ekspert: En gnist kan starte krig mellem Iran og USAForholdet mellem Iran og amerikanerne har været meget spændt under Trump-regeringen, der sidste år trak USA ud af den historiske atomaftale med præstestyret, som Obama-regeringen indgik med landet i 2015.
De seneste måneder har ført til øgede spændinger mellem Iran og USA samt flere af amerikanernes arabiske allierede.
Det er blandt andet kommet til udtryk ved øget amerikansk militær tilstedeværelse i området, iranernes nedskydning af en amerikansk drone samt præsident Trumps melding om, at han var minutter fra at angribe Iran.
Konflikten i Hormuzstrædet•8.
maj: Irans præsident Hassan Rouhani siger på iransk stats-tv, at landet vil genoptage berigelsen af uran på højt niveau, hvis ikke EU-landene skærmer Iran mod USA's sanktioner.
•10.
maj: USA meddeler, at landet har sendt B52-bombefly til Qatar, ligesom hangarskibet "Abraham Lincoln" er på vej til regionen på grund af en trussel fra Iran.
•13.
maj: Fire tankskibe bliver udsat for sabotage nær havnebyen Fujairah i De Forenede Arabiske Emirater.
To af skibene er saudiske.
Iran anklages for at stå bag sabotagen, men det afviser iranerne•13.
juni: To olietankskibe bliver angrebet med sprængladninger i Omanbugten.
USA anklager Iran for at stå bag, men det afviser landet.
Ingen kom til skade ved angrebene.
•20.
juni: Iran skyder en amerikansk drone ned i Hormuzstrædet.
Iran hævder, at dronen befandt sig over iransk farvand, men det afviser USA.
•4.
juli: Den iranske olietanker "Grace 1" bliver bslaglagt ved Gibraltar med hjælp fra britiske marinesoldater.
Det sker på mistanke om, at skibet er på vej med råolie til Syrien i strid med EU's sanktioner.
Iran afviser, at det er tilfældet og kræver skibet frigivet.
•18.
juli: Donald Trump hævder, at det amerikanske krigsskib "USS Boxer" har nedskudt en iransk drone, efter den kom inden for en kilometer af skibet.
Iran afviser dagen efter, at USA har nedskudt en af landets droner.
•19.
juli: Gibraltar forlænger beslaglæggelsen af "Grace 1" med yderligere 30 dage.
•19.
juli: Iran beslaglægger den svenskejede olietanker "Stena Impero", der er indregistreret i London, Storbritannien.
Ifølge de svenske ejere befandt skibet sig i internationalt farvand på vej gennem Hormuzstrædet.
•20.
juli: En talsmand fra Vogternes Råd i Iran oplyser, at beslaglæggelsen af den svenskejede olietanker skete som gengæld for tilbageholdelsen af "Grace 1" i Gibraltar.
•Kilder: Reuters, AP, AFP, RitzauFacebookTwitterKopier linkEmner:Gibraltar|Iran|Skibstrafik|Rederier|The Guardian




https://www.dr.dk/nyheder/regionale/oestjylland/fik-du-roede-oejne-da-dit-barn-flyttede-hjemmefra-5-raad-til-leve-med

ØstjyllandFik du røde øjne, da dit barn flyttede hjemmefra?
5 råd til at leve med den tomme redeMange skammer sig over, at de reagerer stærkt på, at deres børn flytter hjemmefra.
Af Sanne Nyland Christensen og Sarah Friis Elkjær15.
aug.
2019 kl.
16.
16Bemærk: artiklen er mere end 30 dage gammelLæs opTårerne ligger lige under overfladen, og måske triller flere ned ad kinderne hos forældre til børn, der er på vej ud i verden på egen hånd i disse dage.
Når barnet, som nok nærmere er voksen end barn, er ved at flytte hjemmefra eller skal på efterskole, så er det langt fra unormalt, at forældrene får en reaktion, som overrasker dem selv og kan tage måneder at komme over.
Det fortæller Heidi Agerkvist, der er psykolog med speciale i børnefamiliehverdagen og forældreskabet.
- Vi afleverer ikke bare et barn på efterskole, og så kører vi hjem og fortsætter med vores liv, for vi har jo vidst hele tiden, at han blev stor og skulle flytte væk fra hjemmet, forklarer hun.
Oftere mødre end fædreDet er primært mødre, der bliver ramt af syndromet, mens fædrene primært bliver ramt på, at det gør noget ved parforholdet, især når det sidste barn flytter.
- Fædrene står tilbage med en kone, der er ramt hårdt og et parforhold, man måske ikke har plejet så godt undervejs, hvor man var rigtig meget forældre og har glemt at være par.
Så står man der og ved ikke rigtig, hvad vi skal med hinanden nu.
Kilde: Psykolog Heidi AgerkvistMen trods de fornuftige tanker, så er der mange, der alligevel bliver kede af det.
De er ikke kede af, at barnet er blevet stort, eller at der er noget galt, men der kommer en reaktion, som mange ikke havde ventet.
- Derfor er der heller ikke ret mange, der snakker højt om det, og samtidig bliver de skamfulde og forvirrede over det.
Vores barn er glad, og det er den vej, det går, så hvorfor har jeg det sådan her?
Begrebet for tilstanden er empty nest syndrome eller direkte oversat ”den tomme rede syndrom”.
- Det er ikke nogen diagnose eller sygdom, men en reaktion som kan betegnes som en livskrise.
Alt er for så vidt godt, men det fylder og tager noget tid, siger Heidi Agerkvist.
Hun oplever ikke, at folk kommer og vil tale om, at de har empty nest syndrome, men de siger, at de er forvirrede, skammer sig og ikke kan forstå, at hver celle i kroppen skriger, at der ikke er noget, der er, som det skal være.
- Når vi får det trævlet lidt op, er den udløsende faktor, at et barn er taget på efterskole eller flyttet hjemmefra.
Når de kommer til mig, er det ofte fordi, det har hængt fast i noget tid, og det kan ske, når vi lander i en krise, at det vækker gamle rødder til tidligere tab og traumer i vores liv, som ikke er faldet helt på plads, men ligger og gnaver lidt.
1Lad tårerne trilleDer kan blive brugt meget snotpapir, når børnene flytter hjemmefra.
Stop med at slå dig selv oven i hovedet, hvis du har det sådan de næste måneder.
Det er kærlighed, som ikke kan komme af sted af de samme kanaler, som det plejer.
Det er ophobet kærlighed, man bliver lidt forvirret over.
2Giv det lidt pladsGiv tankerne tid.
Lad det være okay, at der er en reaktion.
Det vil på en måde være et endnu værre alternativ, hvis du var helt ligeglad.
3Find ud af, hvad du gør herfraNogle forældre får meget kontakt til den frie fugl gennem Mobilepay.
Du skal til at have en anden relation til det meget store barn, som er næsten voksen.
Nogle kan blive skræmte af, at kapitlet er slut.
Hvad er næste kapitel, når man står midt i livet eller lidt over?
Vi er et skridt tættere på døden på et eksistentiel plan.
4Kram hinanden og drik vinI har fortjent en flaske vin og en high five, mener psykolog Heidi Agerkvist.
Prøv at tænke: 'Hold nu kæft, vi har gjort det godt.
Vi har opfostret det her lillebitte væsen, som lærte at løbe og gå i skole.
Nu har vi lige plumpet hende ned på en efterskole, hvor hun skal have det helt vildt godt det næste år.
Tænk, at vi har gjort det sammen.
'Åbn en flaske vin og se en tåreperser og letfordøjeligt tv.
Anerkend, at I har løftet en opgave i mål, og I har gjort det godt, og I stadig er her.
5Et ekstra tip til singlerFå en til at sidde sammen med dig, hvis du er single.
Den enlige mor kan ringe til en veninde og sige, kommer du ikke over, for det river og flår i mig, og jeg kunne godt bruge, at du sad i sofaen, og vi så en film sammen.
FacebookTwitterKopier linkEmner:Efterskoler




https://www.dr.dk/sporten/fodbold/europaleague/andreas-kraul-danske-klubber-er-ikke-kloge-nok-til-europa

Af DR Sportens fodboldkommentatorAndreas KraulEuropa LeagueAndreas Kraul: Danske klubber er ikke kloge nok til EuropaHvorfor kan de danske klubhold ikke klare sig i Europa?
DR Sportens fodboldkommentator Andreas Kraul går på jagt efter svaret blandt nederlag, naivitet og nordmænd.
FC Midtjyllands målmand Jesper Hansen reagerer efter scoringen mod ham til 4-2 i Europa League kvalifikationskampen FC Midtjylland mod Rangers FC.
15.
aug.
2019 kl.
15.
16Bemærk: artiklen er mere end 30 dage gammelLæs opBilledet af dansk klubfodbolds status på den europæiske scene er ikke et kønt syn lige nu.
FC Midtjylland og Brøndby lever godt nok i aften stadig i fodboldens helt særlige intense, men også flygtige håb om et par store udebanesejre i den middelsvære sensationskategori, når begge klubber skal forsøge at vende nederlag på 2-4 hjemme til samlet sejr i henholdsvis skotske Glasgow og portugisiske Braga.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mereVi kan så håbe med dem, men sandsynligheden taler for, at vi i morgen fredag vågner op til en konstatering af, at dansk fodbolds europæiske klubsucces igen i denne sæson står og falder med FC København.
’Ståle alene i Europa’ kan man også døbe tendensen med behørig respekt for, at netop det nuværende danske mesterhold 13 ud af de seneste 14 sæsoner har hentet point til ranglisten gennem europæiske gruppespil – de fleste med norske Solbakken som trænerhjernen bag.
Selv FC København kæmper imidlertid også.
Det samlede nederlag efter tirsdagens bizarre straffesparkskonkurrence til Røde Stjerne gør, at endnu et gruppespil heller ikke i Parken nødvendigvis bliver en realitet dette efterår.
Samlet set har de fire danske klubber i Europa (Esbjerg var fjerde danske deltager) i denne sæson spillet indtil videre 12 kampe mod hold fra Finland, Wales, Hviderusland, Polen, Portugal, Serbien og Skotland.
Det har givet fire sejre, tre uafgjorte og fem nederlag.
Tager man FC København ud af ligningen, hedder totalen endda otte kampe med fem nederlag, en uafgjort og to sejre.
To sejre!
Ståle Solbakken under Champions League kvalifikationskampen mod Røde Stjerne i Parken.
Koster på ranglistenDet er nedslående, for selv om lodtrækningen denne sæson ikke just har været decideret heldig, så har indsatsen været dårligere end lodtrækningen.
Finsk, hviderussisk, polsk, skotsk og portugisisk (uden for top tre) fodbold er altså ikke så markant bedre end dansk.
Eller bør ikke være det, kan man sige.
Og de manglende sejre koster på den europæiske rangliste, hvilket kun gør opgaverne sværere de kommende sæsoner.
Jeg har i den forgange uge talt med en del personer i og omkring den danske fodboldverden for at søge lidt svar på den bekymrende tendens, hvor vi efterhånden skal tilbage til FC Midtjyllands fine præstationer i efteråret 2015 for at finde en anden dansk klub end FCK i et europæisk gruppespil.
- I sidste ende har det noget med niveau at gøre, og man er nødt til at spille klogt, når man spiller i Europa, og den her kloghed får man bedst med erfaringen, siger Niels Frederiksen.
Men det er immervæk fire år siden.
Ja, og Brøndby har ikke været der siden 2005.
Nuværende Brøndby-træner Niels Frederiksen er en af de danske trænere, som senest har haft succes med et andet hold end FC København, da han i sæsonen 2013/2014 førte Esbjerg ikke bare til gruppespillet i Europa League, men også videre fra puljen og til en 1/32-finale mod italienske Fiorentina.
Han tager et lille forbehold for en svær lodtrækning i denne sæson, men siger derudover:- En hård lodtrækning er jo heller ikke hele forklaringen, for det er sket nu år efter år, og man er formentlig ikke uheldig år efter år.
- Så i sidste ende har det noget med niveau at gøre, og man er nødt til at spille klogt, når man spiller i Europa, og den her kloghed får man bedst med erfaringen.
Det gælder både trænere og spillere.
Jo flere gange, man prøver det, desto bedre bliver man til at håndtere udfordringen.
Og der har vi bare ikke været dygtige nok i Danmark, siger Niels Frederiksen.
Er danske klubber for naive?
Analysen fra Niels Frederiksen er interessant.
Hans Brøndby-hold håndterede selv hjemmekampen mod Braga dårligt, da holdet begik fejl og kom bagud, men kæmpede sig tilbage på tålelige 2-2, hvorefter der blev satset alt for voldsomt og naivt i tillægstiden med to indkasserede portugisiske udebanemål til følge.
Spillerne jagtede sejren – og troede på den.
Men satsningen blev for voldsom, for risikabel.
I underholdningens og sportens reneste navn og ånd er det selvfølgelig prisværdigt hele tiden at jagte og angribe og spille fremad, men det kloge her havde været noget andet.
Det får mig til at tænke på Peter Sørensen, der i optakten til Hobros hjemmekamp mod Brøndby i seneste spillerunde i Superligaen blev interviewet i Viasats studie.
Sørensen blev spurgt til, om ikke det var dejligt, at hans hold denne søndag ikke var forpligtet til at gå ud og angribe, når det nu var Brøndby, som var på besøg.
Hobros cheftræner, Peter Sørensen.
 Danmarks landstræner, Åge Hareide, takker de danske fans efter EM-kvalifikationkampen mellem Danmark - Irland i juni.
1 / 2Hobros cheftræner, Peter Sørensen.
1 / 2Danmarks landstræner, Åge Hareide, takker de danske fans efter EM-kvalifikationkampen mellem Danmark - Irland i juni.
2 / 2Peter Sørensen benyttede lejligheden til at angribe den – i hans øjne - meget danske præmis om, at det nærmest er et fy-ord at være velorganiserede og kompakte.
At arbejde ud fra en defensiv basis, at kende sine begrænsninger.
Horsens er et eksempel på det.
I Sverige og Norge ville de blive hyldet.
I Danmark mest hånet.
Ja, selv på landsholdsplan kan man drage en parallel, for mon ikke Åge Hareide hen over sommeren har siddet hjemme ved de norske fjorde og tænkt over det lidt mærkelige lille land, hvis herrelandshold han er træner for.
Han har ført holdet til en VM-ottendedelsfinale, vundet sin Nations League pulje og ikke tabt en kamp i tre år, men alligevel vil de fremadrettet hellere noget andet end ham.
Noget bedre.
Noget mere sprudlende.
Sådan havde de næppe tænkt eller handlet i samme situation i Norge.
Spørgsmålet er, om dansk fodbold stadigvæk har lidt for meget snert af den vidunderligt charmerende, men også lidt naive indstilling til, hvordan fodboldkampe skal spilles og vindes.
Ikke nødvendigvis hos den enkelte spiller eller træner, men som et usynligt dogme.
Lige nu spiller de danske klubber i hvert fald tydeligvis ikke klogt nok i Europa.
Og de to mest succesfulde trænere i Danmark de seneste ti år er:Nordmænd.
FacebookTwitterKopier linkEmner:Fodbold|Brøndby|Portugal|Esbjerg|Parken (stadion)




https://www.dr.dk/nyheder/viden/klima/forsker-i-chok-mikroplast-sviner-jordens-uberoerte-steder

KlimaForsker i chok: Mikroplast sviner Jordens uberørte stederSmå fragmenter fra gummidæk, maling og lak er dukket op på Svalbard.
Forskerne har samlet sne i små beholdere, og fragtet det til deres laboratorie i Tyskland, hvor de har undersøgt prøverne.
Af Pernille Kjeldgaard Kristensen15.
aug.
2019 kl.
15.
39Bemærk: artiklen er mere end 30 dage gammelLæs opDe seneste år har mikroplastik ofte fyldt i spalterne hos nyhedsmedierne og i undersøgelser hos forskerne.
Spredningen af mikroplast bliver set som en konsekvens af vores overforbrug af Jordens ressourcer.
Mikroplastik er nemlig fundet i havets dyb, i maverne på dyr - og nu også i sne i Arktis, der ellers betragtes som det sidste uberørte sted i verden.
Det skriver flere internationale medier som BBC News og The Guardian.
Den nye forskning viser, at selvom niveauet af mikroplastik er højere i sne indsamlet i Tyskland, så er niveauet ‘betydeligt’ for et område som Svalbard, hvor forskerne har indsamlet og analyseret prøver af sneen.
Chok for forskerneDet er tyske og schweiziske forskere, der står bag undersøgelsen, der er udgivet i det videnskabelige tidsskrift ‘Science’.
Og fundet kom bag på forskerne.
Hvad er mikroplastik?
Mikroplastik er egentlig bare små stykker plastik.
Det er typisk i størrelsesordenen fra mikrometer op til 5 millimeter.
Meget af det kan altså ikke ses med det blotte øje.
Der er endnu ikke klarhed over betydningen af mikroplast for levende organismer.
Undersøgelser viser dog, at det kan ophobes i dyr op gennem fødekæden og at visse plastikprodukter bl.
a.
indeholder hormonforstyrrende stoffer og andre giftstoffer.
- Vi forventede at finde noget forurening, men at finde så meget mikroplastik var et stort chok, siger Melanie Bergmann, der er en af forskerne bag undersøgelsen, til BBC News.
Størstedelen af partiklerne fundet i Svalbard så ud til at være fra naturlige materialer som pels fra dyr.
Men 12 procent var plastikpartikler, og forskerne fandt også små fragmenter af gummidæk, lak og maling, skriver BBC News.
Lignende tilfælde af mikroplastik i nedbør er også fundet i Rocky Mountains i USA og i atmosfæren i bjergkæden Pyrenærerne.
Men hvordan mikroplastik er endt på Arktis, er svært at sige præcist.
Mikroplastik tager på lang rejseForskerne mener, at vind blæser mikroplastik op i atmosfæren.
Hvordan det præcist sker, ved man endnu ikke, men det gør, at mikroplastik kan ‘rejse’ helt til Arktis.
Det ender i sneen, fordi det bliver skyllet ned med sne og nedbør, og på den måde ender det et ellers uberørt sted.
Det skriver BBC News.
Til The Guardian forklarer Sherri Mason, der forsker i mikroplastik på universitetet Penn State Behrend, at mere end 90 procent af plastikaffald ikke bliver genbrugt.
Og netop plastikaffald danner meget mikroplastik.
Plastik, der kan komme fra alt fra møbler til tøj, nedbrydes langsomt til mindre og mindre stykker - og det kan blive til mikroplastik, der ender i vores atmosfære.
- Og så kan disse partikler blive inkorporeret i vanddråber, når det regner, siger hun til The Guardian.
Og så ender det i vores natur.
Forskere ved stadig ikke, hvordan mikroplastik kan påvirke vores helbred, når det indåndes, drikkes eller spises gennem vores vand og mad.
- Vi ved ikke, om plastikken skader menneskets sundhed eller ej.
Men vi skal tage os meget bedre af vores miljø, siger Melanie Bergmann til BBC News.
FacebookTwitterKopier linkEmner:BBC|Videnskab|The Guardian|Arktis|Svalbard




https://www.dr.dk/nyheder/regionale/midtvest/baeredygtig-protein-fra-graes-er-klar-til-produktion-det-er-en-noegle-til

Midt- og VestjyllandBæredygtig protein fra græs er klar til produktion: 'Det er en nøgle til at brødføde hele verden'Nu sætter den første virksomhed planteprotein fra græs i produktion.
Mange års forskning resulterer nu i stor produktion af bæredygtigt protein.
Af Mia Vognstoft Vad og Maiken Friis Lange15.
aug.
2019 kl.
15.
17Bemærk: artiklen er mere end 30 dage gammelLæs opMange års forskning har nu endelig fået sit gennembrud: Bæredygtig protein fra græs kan nu produceres i stor skala.
Når kløvergræs bliver presset, giver det en saft, som virksomheden BiomassProtein i Salling ved Skive ser som det rene guld.
- Her har vi en af nøglerne til at brødføde verdens befolkning fremadrettet, siger direktør i BiomassProtein Ole Rom Andersen.
- I mange år har man ledt efter en billig kilde til protein.
Sådan noget der rigtig batter.
Ole Rom Andersen, direktør BiomassProteinSaften kan laves til bæredygtig græsprotein med konsistens som en pasta.
Det kan bruges både i dyrefoder og på sigt menneskeføde.
Med det for øje bygger BiomassProtein nu en fabrik, der kan producere saften til kommercielt brug.
- I mange år har man ledt efter en billig kilde til protein.
Sådan noget der rigtig batter.
Vi ved alle sammen, at græsmarker er der umådelige mængder af, siger Ole Rom Andersen.
Græsset kommer op på transportbåndet hvorefter det bliver presset.
Mange års forskning bærer frugtAarhus Universitet i Foulum har forsket i græsprotein i mange år, fordi det er en bæredygtig måde at få protein.
Danske landmænd importerer store mængder proteinrigt foder lavet af soya fra Sydamerika, og den import kan mindskes, hvis produktionen af foder med protein fra græs kan foregå herhjemme.
Det fortæller Morten Ambye-Jensen, der er forsker og projektleder ved Aarhus Universitet i Foulum.
- Hele Europa importerer fra Sydamerika, og her vil der blive ryddet store naturområder med skov, hvis vi bliver ved med at bruge soya, siger han.
Skal det nye græsprotein konkurere med soya, så er det vigtigt, at det er økonomisk rentabelt.
- Vi har vist, at proteinindholdet i pastaen er højt nok, så det understøtter en kommerciel produktion.
Vi har også fundet ud af, hvordan vi udnytter restproduktet, når pastaen er taget fra, siger Morten Ambye-Jensen.
Restproduktet er fibre og en væske, der kan laves til biogas.
Produktion der kan give arbejdspladserHvis landmændene vil være med til at omlægge deres marker til græsmarker, har det store perspektiver, spår Landbrugets vidensorganisation, SEGES.
- Hvis vi får vist, at vi også kommercielt kan sætte strøm til det her, så kan vi få en erhvervsudvikling på området og måske eksport af knowhow til andre lande, siger Erik Fog, der er landskonsulent for økologi ved SEGES.
BiomassProtein håber at starte produktionen til maj næste år.
- Det er en millionforretning det her.
Også milliardforretning.
Det har det potentialet til, siger direktør i BiomassProtein Ole Rom Andersen.
FacebookTwitterKopier linkEmner:Miljø og natur|SEGES|Aarhus Universitet|Landbrug|Foulum




https://www.dr.dk/nyheder/politik/jens-ringberg-uro-og-diskussioner-i-venstre-vil-fortsaette

PolitikJens Ringberg: Uro og diskussioner i Venstre vil fortsætteBalladen i Venstre vil foregå på et lavere blus og i det skjulte, lyder Jens Ringsbergs vurdering.
Stemningen var ikke den bedste, da Venstres i sidste uge holdt pressemøde i forbindelse med partiets sommergruppemøde.
Af Anders Byskov Svendsen15.
aug.
2019 kl.
14.
00Bemærk: artiklen er mere end 30 dage gammelLæs opEr balladen i Venstre slut, efter at både Claus Hjort Frederiksen og Kristian Jensen her til formiddag kom på banen med forsonende meldinger efter en uges åben magtkamp?
Nej, lyder svaret fra DR's politiske analytiker Jens Ringberg.
© drDR's politiske analytiker Jens RingbergJens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Læs mere- Venstre prøver at lægge låg på den interne uro i partiet, og dermed på uenigheden om, hvem der skal stå i spidsen for Danmarks største borgerlige parti.
Jeg tvivler på, at det vil lykkes, for holdningerne i partiet er stadig de samme.
Nogle vil af med Løkke, nogle vil af med Jensen – og nogle vil af med dem begge to, så Venstre kan komme videre.
- Min vurdering er, at uroen og diskussionerne vil fortsætte, men den næste tid på et lavere blus og mere i det skjulte, siger Jens Ringberg.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
Kristian Jensen er svækketForretningsudvalget i Venstre var samlet onsdag aften.
Her til formiddag lød det så fra Claus Hjort, at der ikke var behov for ændringer i Venstres ledelse.
Det var ellers Hjort, der fik balladen til at nå nye højder, da han i sidste uge krævede, at Jensen skulle gå af som næstformand.
Fra Kristian Jensen lød det, at der nu var luftet ud og skabt klarhed og opbakning til formand og næstformand.
- Helt umiddelbart sker der en nedtrapning af en helt opkørt situation, fordi Claus Hjort Frederiksen ikke længere kræver, at Kristian Jensen stopper som næstformand, siger Jens Ringberg.
Angrebet har dog sat sine spor.
- Tilbage står, at Kristian Jensen er svækket, men han er stadig så vigtig en faktor i Venstre, at det udgør et problem for Lars Løkke Rasmussen, at hans næstformand har ambitioner om at overtage posten.
Derfor kan det stadig ende med, at de begge må forlade partitoppen, lyder analysen.
Tilbage står, at Kristian Jensen er svækket.
Jens Ringberg.
Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
Temmelig usædvanligt tiltagIfølge Jens Ringberg har de åbenlyse slagsmål i Venstres folketingsgruppe skabt så stor frustration i partiets bagland, at der skulle ske noget.
- Mit indtryk er, at det er Venstres organisatoriske bagland, der har bedt politikerne i toppen af partiet om at stoppe med deres magtkamp i fuld offentlighed.
Det prøver man så på nu, siger Jens Ringberg.
Centralt i stridighederne har stået opfattelsen af det delte formandsskab mellem Kristian Jensen og Lars Løkke Rasmussen.
Det blev indført i 2014, da Kristian Jensen først forsøgte at vælte Lars Løkke, men i stedet endte med at indgå en fredsaftale med ham.
Aftalen betød, at Lars Løkke fortsatte som formand for Venstre.
Lars Løkke Rasmussen har sendt en mail rundt til partiets medlemmer.
Her fortæller han, at det nu er lavet et notat, der klarlægger arbejdsfordelingen i Venstres politiske ledelse.
- Det er et temmelig usædvanligt tiltag – og selvfølgelig et billede på, at der er problemer i partiet, som man forsøger at gøre mindre, siger Jens Ringberg.
I videoen herunder kan du se Lars Løkke Rasmussen forholde til balladen på Venstres sommergruppemøde i fredags.
FacebookTwitterKopier linkEmner:Lars Løkke Rasmussen (politiker)|Venstre|Claus Hjort Frederiksen (politiker)|Kristian Jensen (politiker)




https://www.dr.dk/nyheder/indland/otte-personer-anholdt-telefonbedrageri

IndlandOtte personer anholdt for telefonbedrageriIsær ældre mennesker er blevet lokket til at udlevere NemID og andre personlige oplysninger.
Politiet har sigtet de otte for at have svindlet sig ved at udgive sig for at være fra Nets eller banker, når de ringede ud til de godtroende ofre.
15.
aug.
2019 kl.
13.
44Bemærk: artiklen er mere end 30 dage gammelLæs opOtte personer er blevet anholdt i en sag, der drejer sig om omfattende telefonbedrageri mod især midaldrende og ældre kvinder.
Det oplyser politiets efterforskningsgruppe Særlig Efterforskning Øst i en pressemeddelelse.
Politiet har sigtet de otte for at have svindlet ved at udgive sig for at være fra Nets eller banker, når de ringede til godtroende ofre.
På den måde har de fået udleveret NemID og andre personlige oplysninger, som blev brugt til at tømme forskellige konti.
Læs også:80-årige Bodil blev franarret NemID og 42.
000 kroner: 'Han var så venlig og tiltalende'Politiet oplyser, at gerningsmændene har forsøgt at skabe en stresset situation.
De hævder, at de hurtigst muligt skal bruge oplysningerne til at stoppe uautoriserede hævninger.
Hverken Nets eller bankerne ville nogensinde bruge den fremgangsmåde, understreger politiet.
Politiet tilføjer, at man aldrig skal udlevere sit NemID til andre.
De otte personer bliver fredag fremstillet i et grundlovsforhør i København.
Det er uvist, hvordan de forholder sig til sigtelsen.
/ritzau/FacebookTwitterKopier linkEmner:Nets|Kriminalitet|København|Politi|Særlig Efterforskning Øst




https://www.dr.dk/nyheder/politik/fakta-saadan-har-venstre-fordelt-ansvaret-mellem-formand-og-naestformand

Krise i VenstreSe temaPolitikFAKTA Sådan har Venstre fordelt ansvaret mellem formand og næstformandDet er Venstres formand, der tegner partiet i alle dagligdags anliggender, lyder det i notatLars Løkke Rasmussen og Kristian Jensen under et pressemøde i forbindelse med Venstres sommergruppemøde på Kragerup Gods ved Ruds Vedby, fredag den 9.
august 2019.
15.
aug.
2019 kl.
14.
51Bemærk: artiklen er mere end 30 dage gammelLæs opVenstre-formand Lars Løkke Rasmussen har her til formiddag sendt en mail ud til partiets medlemmer, hvori han gør det klart, at den seneste uge ikke har været god for Venstre.
- Der har været for alt for meget fnidder og medietumult i forbindelse med folketingsgruppens konstituering og det efterfølgende sommergruppemøde.
Det skal vi nu have lagt bag os!
, skriver Løkke.
Læs også:Efter kaotisk uge i Venstre: Parter forsøger at lægge låg på balladenHan håber på, at partiet nu kan bruge kræfter på politik frem for interne slagsmål.
Af mailen fremgår det også, at Venstre nu har klarlagt arbejdsdelingen i partiets politiske ledelse, hvorefter der linkes til et notat.
Læs hele notatets ordlyd her:Venstres Forretningsudvalg har på gårsdagens møde set på de formelle forhold omkring Venstres ledelsesstruktur.
Venstres Landsmøde vælger partiets formand, som tegner partiet i alle dagligdags anliggender såvel organisatorisk som politisk.
Formanden indleder de politiske forhandlinger på landsmødet og søger opbakning fra Landsmødet til den politiske linje for partiet.
Mellem landsmøderne er det Venstres Hovedbestyrelse, som er den øverste myndighed for partiet.
Her er det formanden, som indkalder og fastlægger dagsorden og leder mødet - herunder de politiske forhandlinger.
Formanden kan også på møderne i Hovedbestyrelsen optage forhandlinger med Folketingsgruppen og gruppen i Europa-Parlamentet om partiets politisk linje.
I tilfælde af formandens forfald leder næstformanden forhandlingerne i Hovedbestyrelsen.
I Venstre er der formelt set ikke andre besluttende organer end Landsmødet, Hovedbestyrelsen og Forretningsudvalget.
Der er således ikke i vores vedtægter et formelt formandskab, men samspillet mellem formand og næstformand fordrer et tæt samarbejde baseret på gensidig respekt, dialog og tillid.
Udover at være stedfortræder, hvis formanden får forfald, tildeles næstformanden opgaver i partiet ved at opnå valg til poster eller ved delegation fra formanden.
For at formanden og næstformanden kan udføre deres opgaver i Venstre, forudsætter dette et tillidsfuldt samarbejde mellem formanden og næstformanden i forhold til opgaverne med at samle Venstres vælgere, at udforme en politik, der opfylder Venstres målsætninger, at få størst mulig indflydelse på samfundsudviklingen, at oplyse om politiske og samfundsmæssige forhold, at opstille kandidater til valg samt at gennemføre kampagner forud for valg og folkeafstemninger.
/DR Nyheder/FacebookTwitterKopier linkEmner:Lars Løkke Rasmussen (politiker)|Venstre|Europa-Parlamentet|Valg og folkeafstemninger




https://www.dr.dk/nyheder/politik/live-tv-regeringen-holder-pressemoede






https://www.dr.dk/nyheder/vejret/kraftig-regn-rammer-jylland-og-fyn

VejretKraftig regn rammer Jylland og FynDMI melder om risiko for regn op til 35 millimeter på seks timer.
Ved kraftig regn falder der mere end 24 millimeter på seks timer, skriver DMI.
Af Sophie Bavnhøj15.
aug.
2019 kl.
13.
09Bemærk: artiklen er mere end 30 dage gammelLæs opEr du kommet afsted uden regnjakke, skal du være forberedt på en våd tur hjem.
Specielt hvis du bor i den sydvestlige del af Jylland eller på Fyns vestkyst.
DMI melder nemlig om risiko for lokalt kraftig regn med mulighed for torden og udelukker ikke risiko for lokale skybrud.
Kraftig regn er et skyl på mere end 24 millimeter regn i løbet af seks timer.
Og et skybrud er mere end 15 millimeter på 30 minutter, skriver DMI.
Ifølge vært på Vores Vejr Søren Vallentin Jacobsen er risikoen for kraftig regn blevet den nye normal for august.
- De seneste 10 til 15 år har august været den vådeste måned, fordi der er kommet så meget fugt i luftmasserne, siger han.
Lys for enden af regnvejretDMI skriver også, at bygerne i løbet af aftenen bevæger sig mod øst og nordøst, men til den tid, har de tabt en del af deres kraft.
Vi skal dog ikke regne med, at det lysner op de kommende dage.
Ifølge Søren Vallentin Jacobsen ser det ud til, at vejret forsætter med at være fugtigt og ustadigt frem til slutningen af næste uge.
Men så skulle det blive mere stabilt.
- Der er en tendens til, at vejret begynder at stabilisere sig i slutningen af næste uge, konstaterer han.
FacebookTwitterKopier linkEmner:Vejret|Danmarks Meteorologiske Institut|Fyn|Jylland




https://www.dr.dk/nyheder/regionale/sjaelland/borgere-traette-af-grimt-og-planloest-byggeri

SjællandBorgere trætte af grimt og planløst byggeriFlere kommuner ansætter en stadsarkitekt eller laver en arkitekturpolitik.
Af Trine Warrer Juul og Julie Würtz15.
aug.
2019 kl.
14.
47Bemærk: artiklen er mere end 30 dage gammelLæs op- Her er fire forskellige byggestile indenfor 200 meter.
Det hænger ikke sammen.
Stadsarkitekt En stadsarkitekt fungerer ofte som en ansvarlig arkitekt for kommunens egne byggerier og som rådgiver i æstetiske spørgsmål, når det gælder bygninger, udbygning og vedligeholdelse.
Disse kommuner har en stadsarkitekt:AalborgAarhusFrederiksbergKøbenhavnRødovreVejleKoldingDerudover er Esbjerg ved at etablere en stadsarkitekt.
Kilde: Arkitektforeningen.
Solvej Pedersen viser rundt på havnen i Holbæk, hvor nye og gamle bygninger ligger i en pærevælling.
Grimt og planløst byggeri præger byen, mener flere beboere i Holbæk, og nu har Radikale Venstre i byrådet fået nok.
De foreslår nu, at der ansættes en stadsarkitekt og bliver lavet en arkitekturpolitik.
- Når jeg møder borgerne på gaden, får vi mange kritiske kommentarer, om vi politikere har sovet i timen, fordi vi ikke har været opmærksomme på den udvikling, vores bygningskultur har været igennem.
Det må jeg kun give dem ret i, siger Solvej Pedersen, der er medlem af kommunalbestyrelsen for Radikale Venstre.
Der er kun otte kommuner i landet, der har en stadsarkitekt, og under halvdelen af landets kommuner har en arkitekturpolitik, men meget tyder på, det er ved at ændre sig.
- Der er en meget stigende interesse for emnet, og vi har ikke før oplevet, at så mange kommuner henvender sig, hvor de skal lave eller revidere deres arkitekturpolitik, siger Lars Autrup, direktør i Arkitektforeningen.
Solvej Pedersen fra Radikale Venstre viser, at taget til en parkeringsplads skæmmer de øvrige bygninger ved havnen i Holbæk Kommune.
Hun mener, at en stadsarkitekt er løsningen.
Arkitektur har indflydelse på borgernes hverdagEn af de kommuner, der netop har besluttet at ansætte en stadsarkitekt, er Esbjerg Kommune.
Ansættelsen af den nye stadsarkitekt startede i maj, og planen er, at stadsarkitekten skal sparre sammen med private byggeprojekter, så de eksisterende bygninger i kommunen vil gå hånd i hånd med de nye projekter.
- I Esbjerg Kommune ønsker man at have et stærkt og øget fokus på, at kvaliteten af arkitekturen også følger med resten af byen, siger den nytiltrådte stadsarkitekt i Esbjerg Kommune, Morten Harder.
Udover at få ældre og nye bygninger til at spille sammen i kommunen, så har arkitekturen også en større betydning for borgerne i Esbjerg, mener stadsarkitekten.
- Arkitekturen har en betydning for vores hverdagsliv og for at tiltrække nye borgere til kommunen, siger Morten Harder.
’Vi ser på sammenhængen’Det er oftest kommuner med store byer, der ansætter en stadsarkitekt.
Stevns Kommune, som består af en samling af mindre byer, er en af de 37 kommuner, der i stedet har valgt en arkitekturpolitik.
Politikken skal fungere som rettesnor, når der bygges nyt i det private og offentlige.
- Man kan enten vælge at bygge løs uden at se på omgivelserne, eller man kan vælge at tilpasse og indbygge de nye ting i området.
Det kan sagtens lade sig gøre, siger Flemming Petersen fra Venstre, der er formand for Plan-, Teknik- og Miljøudvalget i Stevns Kommune.
Kommunen vedtog arkitekturpolitikken i 2012, og politikken har hjulpet byerne i Stevns Kommune med at have en balance mellem de ældre og de nye områder, mener Birgitte Nielsen, der er centerchef i Teknik og Miljø.
En arkitekturpolitik skal blandt andet beskytte huset her på billedet, som er et nyrenoveret bibliotek, men som er beholdt i den gamle byggestil.
- Der er ikke noget, der er forbudt at bygge, men vi kigger på sammenhængen.
Hvad er det for en helhed, man skal indgå i.
Arkitekturpolitikken beskriver forhistorien og identiteten i et område, og det er den, vi tager fat i, når vi sagsbehandler en byggesag eller laver en lokalplan for et område, siger hun.
Et af de ældre områder, der er fokus på i Store Heddinge i Stevns Kommune, er det nyrenoverede bibliotek, hvor man stadig har beholdt den gamle byggestil.
- Man er flyttet til landsbyen for idyllens skyld.
Det er det, som arkitekturpolitikken beskriver i form af eksempelvis vinduer og tage.
Det er sådan nogle ting, vi er opmærksomme på, når vi giver byggetilladelse til at bygge noget nyt, siger Birgitte Nielsen.
Stadsarkitekt skal hjælpe med at harmonisereTilbage på havnen i Holbæk vil Solvej Pedersen fremover lytte til borgerne, når det drejer sig om nyt byggeri, men hun håber også, at efterårets budgetforhandlinger rummer penge til at ansætte en stadsarkitekt.
- Vi skal have den dygtige arkitekt, som kan sige, at denne her helhed ikke harmoniserer med de øvrige bygninger.
Der bliver vi nødt til at lytte som politikere, for vi er ikke dygtige nok, understreger hun.
FacebookTwitterKopier linkEmner:Arkitektur|Radikale Venstre|Stevns Kommune|Holbæk|Solvej Pedersen (politiker)




https://www.dr.dk/nyheder/regionale/hovedstadsomraadet/ekspertraad-der-er-brug-markante-forbedringer-af

SundhedsplatformenSe temaKøbenhavnEkspertråd: Der er brug for markante forbedringer af SundhedsplatformenDer har manglet klar ledelse og styring af it-systemet, lyder konklusion fra ekspertråd.
Ifølge Region Hovedstaden har man allerede taget fat på ekspertrådets anbefalinger.
Af Christian Møller Rasmussen15.
aug.
2019 kl.
14.
31Bemærk: artiklen er mere end 30 dage gammelLæs op- Der er en række mangler i Region Hovedstadens arbejde med at forbedre Sundhedsplatformen.
Sådan lyder konklusionen fra et råd af uafhængige eksperter, som i dag er klar til at fremlægge deres vurdering af Region Hovedstadens arbejde med at forbedre det sjællandske it-system.
SUNDHEDSPLATFORMENSundhedsplatformen er en elektronisk patientjournal, hvor læger og sygeplejersker skal dokumentere deres arbejde.
Patienter kan logge på systemet med NemID via internettet og følge deres egen behandling.
Systemet blev for første gang indført på Herlev og Gentofte Hospital den 21.
maj 2016.
Platformen blev mellem 2016-2017 indført på alle hospitaler i Region Hovedstaden og Region Sjælland.
Kilde: www.
sundhedsplatform.
dkDet skriver Politiken.
Læs også:Eksternt ekspertråd må ikke fraråde SundhedsplatformenRådet blev nedsat af Region Hovedstaden i november sidste år efter kritik fra Rigsrevisionen og Statsrevisorerne.
Formålet har været at vurdere regionens arbejde med at forbedre det udskældte it-system.
I ekspertrådets rapport konkluderes det blandt andet, at der har manglet en klar plan og klare meldinger fra ledelsen - ligesom det er også uklart, hvem der bestemmer.
Vi er ikke i mål, når vi har større medarbejdergrupper, som ikke er tilfreds.
Jens Gordon Clausen, koncerndirektør i Region HovedstadenIfølge rådets formand, Lilian Mogensen, kan Sundhedsplatformen godt komme til at fungere, som det var hensigten.
Men det kræver, at man i højere grad tilpasser den til sundhedspersonalets arbejdsprocesser.
- Det kan gøres ved, at man tager lidt mere fælles ansvar, og lægger det kliniske personale i front for, hvad er det, der skal forbedres, for at Sundhedsplatformen kommer til at fungere endnu bedre, siger Lilian Mogensen.
Region: Vi er i gangHos Region Hovedstaden kalder koncerndirektør, Jens Gordon Clausen, ekspertrådets konklusioner for berettiget.
- Vi er ikke i mål, når vi har større medarbejdergrupper, som ikke er tilfreds.
Og det har vi været opmærksomme på i et godt stykke tid, siger han.
- Det er et hovedfokus for os, at det her bliver et godt værktøj, som understøtter de arbejdsgange, der er på vores hospitaler, så vores medarbejdere i sidste ende bliver tilfredse med det, siger han.
Jeg så gerne, at vi fik ét nationalt it-system, men det er der desværre ikke flertal for i Region Hovedstaden.
Christoffer Buster Reinhardt, formand for Sundhedsudvalget (K)Ifølge koncerndirektøren har regionen allerede taget fat på ekspertrådets anbefalinger.
- Nogle af dem er vi i gang med, andre er vi i startblokken med, siger Jens Gordon Clausen.
Følg anbefalinger én til énI Region Hovedstadens sundhedsudvalg mener formanden, Christoffer Buster Reinhardt (K), at ekspertrådets rapport er en kras kritik, der skal tages alvoligt.
- Vi skal implementere ekspertrådets anbefalinger én til én.
Jeg så gerne, at vi fik ét nationalt it-system, men det er der desværre ikke flertal for i Region Hovedstaden.
Derfor vil jeg gøre alt, hvad jeg kan for, at vi gør, hvad ekspertrådet siger.
For de har ret, siger Christoffer Buster Reinhardt.
SFs medlem af Sundhedsudvalget, Karoline Vind, glæder sig over, at ekspertrådet mener, at Sundhedsplatformen godt kan komme til at fungere efter hensigten.
Men hun erkender også, at der skal forbedringer til.
- Vi må som politikere sætte hårdere ind og kræve, at vi rent faktisk får rettet op på nogle af de her ting, så patienter og det sundhedsfaglige personale kan koncentrere sig om noget andet end et it-system, som bør fungere, siger Karoline Vind.
FacebookTwitterKopier linkEmner:Christoffer Buster Reinhardt (politiker)|Region Hovedstaden|Rigsrevisionen|Sundhedsvæsen|Sundhedspolitik




https://www.dr.dk/nyheder/penge/tysk-oekonomisk-nedtur-saadan-bliver-vi-ramt-mod-nord

PengeTysk økonomisk nedtur: Sådan bliver vi ramt mod nordDanmark er den lille trailer der sidder bag på den store, tyske økonomi, forklarer korrespondent.
- Tyskland er det land, som vi sælger allerflest varer til, forklarer DR Nyheders økonomikorrespondent, Casper Schrøder.
Af Alexander Hecklen15.
aug.
2019 kl.
13.
30Bemærk: artiklen er mere end 30 dage gammelLæs opDer er bakkende vækst hos Danmarks nærmeste nabo mod syd.
Økonomer advarer nu ligefrem mod muligheden for en forestående recession i Tyskland.
Hvad er en recession?
Recession er en mild konjunkturafmatning, hvor væksten falder.
Mere præcist taler man om recession, når et lands bruttonationalprodukt har været direkte faldende i mindst to kvartaler i træk.
Bruttonationalprodukt er værdien af et lands samlede produktion med fradrag af værdien af de varer og tjenester, der er blevet brugt i produktionen.
Kilde: Den Store Danske, Gyldendal- Grundlæggende vakler den tyske økonomi på grænsen til recession, siger Andrew Kenningham, ledende Europa-økonom ved konsultentfirmaet Capital Economics i London, ifølge CNN Business.
Sidst, den tyske økonomi skrumpede, var i tredje kvartal af 2018, og den efterfølgende fremgang var ikke markant.
Men hvad betyder en afmatning af den økonomiske kæmpe, Tyskland, for den mindre nabo mod nord, Danmark?
Økonomikorrespondent Casper Schrøder giver dig svaret.
1Hvad er det, der sker, med økonomien i Tyskland lige nu?
Dalende eksport har ramt store tyske bilproducenter BMW og Volkswagen, der svigtes særligt i Kina - Tysklands vigtigste eksportmarked.
Her har salget af nye biler har været støt faldende over det seneste år.
- Tysk økonomi har gennem længere tid slingret bekymrende.
Nu går det så ligefrem baglæns med faldende vækst, viser de seneste væksttal fra andet kvartal af 2019.
Økonomien bakker godt nok kun med 0,1 procent, men retningen gør økonomerne bekymrede.
2Hvad skyldes det?
Den økonomiske armlægning mellem USA og Kina er med til at presse tyskerne.
- Det er især landets handel med andre lande – udenrigshandlen – der får den samlede økonomi til at slå bak, så det er i høj grad et problem, der kommer udefra.
Det er der ikke én, men flere forklaringer på.
Det handler først og fremmest om den usikkerhed, som den eskalerende handelskrig mellem USA og Kina og den stigende risiko for et hårdt brexit i Storbritannien her i efteråret har medført.
3Er der en recession på vej i Tyskland?
Lavere vækst vil på sigt føre til færre arbejdspladser.
- Det frygter flere og flere, fordi der ikke er de store tegn på, at uroen i verden vil gå væk lige med det samme.
For at man kan kalde det en recession, så kræver det at landets økonomi kører baglæns i to kvartaler i træk.
Den store diskussion i Tyskland er nu, om politikerne skal gøre noget for at sætte fart i økonomien igen ved at bruge flere penge, når nu virksomhederne er under pres ude fra og derfor holder igen på hjemmefronten.
4Hvad er konsekvensen for os herhjemme, hvis den tyske økonomi lammes?
Store, danske virksomheder, som eksporterer til Tyskland kan blive ramt.
- I Danmark lever vi i den grad af at sælge vores varer ud over landets grænser, og Tyskland er det land, som vi sælger allerflest varer til.
Vi er på en måde den lille trailer, der sidder bag den store, tyske, økonomiske motor.
Derfor vil det kunne mærkes i rigtig mange danske virksomheder, at den tyske økonomi sættes i bakgear.
Men det er nu ikke sikkert, at vi ligefrem går i recession herhjemme sammen med Tyskland, fordi vi også har andre økonomiske motorer, der måske kan sikre os fremdrift.
FacebookTwitterKopier linkEmner:Tyskland|Økonomi|Samfundsøkonomi|Storbritannien|CNN




https://www.dr.dk/nyheder/indland/den-vrede-digter-ornsbo-er-dod-86-ar

IndlandDen vrede digter Ørnsbo er død - 86 årØrnsbo var kendt for sin vrede og samfundsrevsende stemme, der kombineret med et stort talent gav genlyd.
Jess Ørnsbo her med hustruen Dorrit Kirsten Willumsen i 1966.
15.
aug.
2019 kl.
14.
17Bemærk: artiklen er mere end 30 dage gammelLæs opForfatteren Jess Ørnsbo er afgået ved døden efter længere tids sygdom - 86 år.
Det oplyser forlaget Gyldendal.
Han var landets mest spillede dramatiker i 90'erne og revsede stadig danskerne med sit aggressive ordlokomotiv trods sin fremskredne alder.
Den vrede digter, forsmået modernist og gammel gnaven mand.
Den danske forfatter og digter Jess Ørnsbo er blevet kaldt mangt og meget gennem sin litterære karriere.
Han har været kendt for sin groteske og samfundsrevsende absurdisme, som er uden modstykke i moderne dansk litteratur.
At blive beskrevet som den vrede mand generede ikke Ørnsbo, fortalte han Jyllands-Posten i 2017.
- Jeg er født satiriker, og satirikere får aldrig nogen venner.
Alle - lige fra det yderste højre til det yderste venstre - hader satirikeren, indviede han journalisten i iført lædervest og et glas rosévin i hånden fra sit hjem i Viby Sjælland.
Udgav digtsamling for nyligI 2016 var han aktuel med bogen "Sidste udkald".
Her fortæller han i digte og i prosatekster om, hvordan det var at vokse op med en tavs kartoffelhandler på Vesterbro og om sin studietid i Polen i 1950'erne.
Kort før nytår sidste år udgav han digtsamlingen "33 digte" og skrev sig dermed ind i historien som Danmarks måske ældste digter.
Jess Ørnsbo debuterede som 28-årig i 1960 med "Digte" og satte sig straks fast på den danske kulturnethinde med et sjældent set sarkastisk sortsyn.
Dér sad han lige siden.
Hans lyrik har længe haft plads i det danske gymnasiepensum, ligesom hans dramatik er blevet opført på Det Kgl.
Teater.
Stykket "Majonæse" fra 1988 er sågar indlemmet i den store Kulturkanon fra 2006.
Han har modtaget adskillige priser, blandt andet Danske Dramatikeres Hæderspris i 1989 og err desuden tildelt Statens Kunstfonds livsvarige ydelse.
Han efterlader sig sin kone, forfatteren Dorrit Willumsen, og deres fælles søn, Tore Ørnsbo.
/ritzau/FacebookTwitterKopier linkEmner:Litteratur|Gyldendal|Danske Dramatikere|Polen|Dorrit Willumsen (forfatter)




https://www.dr.dk/sporten/badminton/badmintonforbund-nedjusterer-vm-maalsaetning-efter-turbulent-aar

BadmintonBadmintonforbund nedjusterer VM-målsætning efter turbulent årEn medalje er målet, mens en top 8-placering er acceptabelt ved VM, oplyser Badminton Danmark.
Anders Antonsen er det bedste bud på en medalje til Danmark i herresingle.
15.
aug.
2019 kl.
12.
34Bemærk: artiklen er mere end 30 dage gammelLæs opBadminton Danmark nedjusterer målsætningen ved VM.
Målet er nu en medalje, mens en placering i top-8 også er acceptabelt.
Det oplyser forbundet i en pressemeddelelse.
Før var målet to medaljer, mens et acceptabelt resultat var en medalje samt to placeringer i top-8.
Siden Badminton Danmark og Team Danmark opstillede VM-målsætningen 2019 tilbage i sensommeren sidste år, har der været en række uforudsete hændelser i form af karrierestop, makkerrokader og skader, som har påvirket mulighederne for medaljer.
Viktor Axelsen deltager ikke ved VM.
Derfor ændrer de to organisationer nu VM-målsætningen, forklarer Badminton Danmark.
- Siden vi i samarbejde med Team Danmark opstillede VM-målsætningen i september sidste år, er der sket en del markante ændringer i spillertruppen.
- Der er blevet dannet nye herredoublekonstellationer, der ikke kan deltage i VM, Christinna Pedersen stoppede karrieren i foråret, og senest har Viktor Axelsen måttet trække sig fra VM på grund af sin rygskade.
- Alle er det hændelser, som påvirker vores resultatpotentiale til dette VM negativt, siger Jens Meibom i meddelelsen.
VM i badminton starter på mandag i Basel i Schweiz.
/ritzau/FacebookTwitterKopier linkEmner:Viktor Axelsen (badmintonspiller)|Team Danmark|Badminton Danmark|Badminton|Schweiz




https://www.dr.dk/sporten/fodbold/pokalturneringen/nordjysk-lokalopgoer-og-aarhusiansk-visit-paa-aeroe-i

PokalturneringenNordjysk lokalopgør og aarhusiansk visit på Ærø i pokalturneringenOtte klubber fra Superligaen var med i dagens lodtrækning til anden runde i pokalturneringen.
Casper Højer og AGF skal en tur til Ærø i pokalturneringen.
15.
aug.
2019 kl.
14.
37Bemærk: artiklen er mere end 30 dage gammelLæs opDer venter AGF en fodboldkamp på Ærø, når det kriseramte superligahold skal forsøge at gå videre fra anden runde i den danske pokalturnering.
AGF, som ikke har fået en god sæsonstart, sad over i første runde og skal nu møde Marstal/Rise i en kamp, der spilles mellem 3.
og 5.
september.
Marstal/Rise gik videre til anden runde ved at vinde 5-3 hjemme over Kolding Boldklub, der spiller i Danmarksserien.
Selv spiller Marstal/Rise i Fynsserien og er en fusion mellem fodboldafdelingerne i klubberne Marstal IF og Rise Skytte- & Idrætsforening (RSI).
AaB og Lucas Andersen skal op mod Nørresundby.
Der var 52 hold med i lodtrækningen til anden runde, som også byder på et spændende nordjysk lokalopgør.
Superligaholdet AaB trak nemlig Nørresundby, som til dagligt spiller i Danmarksserien.
BK Viktoria er det lavest rangerede hold, der stadig er med.
Holdet spiller i Serie 1 og skal i pokalen møde Sønderjyske fra den bedste række.
BK Union, der i første runde vandt 1-0 hjemme over B93, skal møde superligaholdet AC Horsens i den kommende runde.
Randers FC fra Superligaen skal på udebane møde Kolding IF, som i øjeblikket er tophold i den næstbedste række.
Derudover skal Silkeborg en tur til Herlev, Hobro gæster Vejgaard, mens Fremad Amager tager imod Lyngby i Sundby Idrætspark i nogle af de øvrige opgør i anden runde.
/ritzau/FacebookTwitterKopier linkEmner:Marstal|Fodbold|AGF|Ærø|Randers FC




https://www.dr.dk/nyheder/regionale/bornholm/bornholmernes-sidste-sommerfest-begynder-i-dag

Bornholm’Bornholmernes sidste sommerfest’ begynder i dagEn af Danmarks østligste musikfestivaler er et værdifuldt samlingspunkt for bornholmerne, lyder det fra en festivalkender.
Anders Korvald (tv.
) og Marius Andersen (th.
) har ligget i kø siden klokken 5 i morges for at få den bedste teltplads til deres camp "Unz Unz".
For dem er er fællesskabet ligeså vigtigt som musikken på festivalen.
 privatfoto)Af Sofie Ejdrup Larsen og Morten Søgård Volff15.
aug.
2019 kl.
14.
20Bemærk: artiklen er mere end 30 dage gammelLæs opI dag fyldes luften i Slotslyngen ved Hammershus på Bornholm med musik, når den 11.
udgave af musikfestivalen ”Wonderfestiwall” løber af stablen.
Her ventes tusindvis af gæster at skråle med på sangteksterne, svaje med lighterne og danse til tonerne, når Nik & Jay, Suspekt og The Minds of 99 og 21 andre kunstnere indtager scenen over de fire dage, festivalen varer.
Men det er ikke alene kunstnerne og deres musik, som er omdrejningspunktet for festen på Bornholms Nordland.
For festivalen er i høj grad et samlingspunkt for bornholmerne.
Flere unge festivalgæster havde sat sig i kø foran indgangen til festivalen tidligere i dag, og hvor ventetiden blandt andet blev brugt på at få promillen i vejret.
 DR Bornholm)Det vurderer musikjournalist ved kulturmagasinet Soundvenue Kristian Karl, som selv besøgte festivalen, da han skulle skrive en artikel om den bornholmske musikgruppe Nonsens i 2015.
Mange af de unge her på Bornholm kommer til Wonder for at samles med andre unge for at få nye vennerAnders Korvald, festivalgænger- Det virkede som et fint samlingspunkt og et værdifuldt og betydningsfuldt sted for bornholmerne, siger musikjournalisten, som fulgtes med Nonsens både før og under Wonderfestiwall.
Festivalen er også på mange måder et punktum for sommerens festivaler, og som den sidste fest under åben himmel, inden sommeren pakker de varme temperaturer og de kraftige, varme solstråler sammen.
- Det er selvfølgelig en musikfestival først og fremmest, men det føles også som mere end det, fordi den ligger sent på sommeren, som et punktum for et vildt festivalår og et sted, hvor folk finder sammen for at have en sidste sensommerfest, siger Kristian Karl.
Journalistens ord bakkes op af Anders Korvald, som havde siddet i kø sammen med sin ven Marius Andersen siden klokken fem i morges for at få den bedste teltplads på Nordlandet.
Han mener, at der er en hel del unge, som ikke kun opsøger en liveudgave af de nyeste hits fra de mest populære kunstnere, men også fællesskabet.
- Mange af de unge her på Bornholm kommer til Wonder for at samles med andre unge for at få nye venner, siger Anders Korvald, der dog mest af alt glæder sig til at tage en lur efterfulgt af en ordentlig håndfuld bajere.
Også kunstnernes festOg Wonderfestiwall er ikke alene bornholmernes fest, men også kunstnernes.
For når de har stemt guitaren, sunget og festet til et væld af festivaler i løbet af sommeren, så er det kærkomment med et bornholmsk punktum på festivalsæsonen, lyder det fra Kristian Karl.
- Mange af dem har spillet på mange festivaler i løbet af sommeren, og derfor er det fedt for dem at mødes på et sted som Wonderfestiwall, hvor der er den her sindssyg smukke kulisse foran Hammershus og spille på sommerens sidste festival.
Årets program på Wonderfestiwall - The William Blakes - Ea Kaya - Lightwave Empire - Shaka Loveless x Wafande - The Entrepreneurs - Oh Land!
- The Minds of 99 - SVEA (Sverige) - Nico & Vinz (Norge) - L.
O.
C - HumørEkspressen - Katinka - TV:2 - Karl William - Bounderies - Phlake - Dagny (Norge) - NIK & JAY - Emil Lange - Suspekt - Magtens Korridorer - Folkeklubben - Nicklas Sahl - De Danske HyrderHvis man kaster blikket på årets program, så er det i høj grad en broget flok, som ventes at give den gas på festivalens tre scener.
Her er der plads til alt fra Steffen Brandt og Co.
fra gruppen TV:2 og den beskidte rapgruppe Suspekt.
- Jeg synes, at det er en ekstrem stærk musikprofil, Wonderfestiwall har.
Der er både plads til de store navne, som kan samle en hel del mennesker, men der er også plads til mindre kunstnere såsom Artigeardit og Emil Kruse, som er rigtig stærke og vidner om, at Wonder har fingeren på pulsen.
Wonderfestiwall varer fra i dag og frem til søndag.
FacebookTwitterKopier linkEmner:Wonderfestiwall|Bornholm|Musikfestivaler|Allinge-Sandvig|Soundvenue




https://www.dr.dk/nyheder/udland/indiens-premierminister-forsvarer-ophaevelsen-af-kashmirs-saerstatus

UdlandIndiens premierminister forsvarer ophævelsen af Kashmirs særstatusPremierministeren vil med ophævelsen samle hele nationen.
Den indiske premierminister, Narendra Modi, taler til nationen på landets uafhængigheddag.
Af Catharina Maria Skov Lassen15.
aug.
2019 kl.
12.
33Bemærk: artiklen er mere end 30 dage gammelLæs opI hvide klæder træder den indiske premierminister, Narandra Modi, op på talerstolen på landets uafhængighedsdag.
Dagen er en festdag, og med autentisk musik og blomster i alle palettens farver fejres dagen.
Jubel lyder dog ikke overalt i landet.
I Kashmir-regionen raser konflikten på tiendedagen, her udkæmpes dagligt kampe mellem demonstranter og millitæret.
Konflikten om KashmirKashmir-regionen ligger i Himalaya og var frem til 1947 et fyrstendømme, der ligesom det nuværende Indien og Pakistan var en del af Det Britiske Imperium.
I 1947 sluttede britisk koloniherredømme på det indiske subkontinent, og Indien og Pakistan opstod som selvstændige stater.
Efter angreb fra pakistanske styrker, underskrev lederen af Kashmir en aftale, der knyttede området til Indien.
Herefter gik Pakistan og Indien i krig over regionen for første gang.
Året efter blev området delt af praktiske årsager.
I 1965 gik landene igen i krig over Kashmir.
Det sluttede med en våbenhvile og en tilbagevenden til status quo.
Oprørskamp i regionen begyndte for alvor i 1989, og oprørere har utallige gange angrebet indiske civile og militære mål.
Indiens militære modstand har undervejs kostet mere end 70.
000 mennesker livet.
I den indisk-kontrollerede del af Kashmir er 60 procent af befolkningen muslimer.
Det er den eneste stat i Indien, hvor muslimer udgør flertallet.
Den 5.
august meddelte Indiens regering, at den ville ophæve paragraf 370 i landets forfatning, der sikrer en udstrakt grad af selvstyre i den indiske del af Kashmir.
Modi forsvarer ophævelsenKonflikten i Kashmir gik for alvor i gang den 5.
august 2019, da Narendra Modi besluttede sig for at ville ophæve regionens særstatus.
Regionen har i årtier været scene for en konflikt mellem Pakistan og Indien, men en aftale mellem de to lande har givet Kashmir særstatus og uafhængighed fra Indien blandt andet på grund af den høje andel af muslimer i regionen, der står i stor kontrast til det hinduistiske Indien.
Tusinder af soldater er sendt ind i Kashmir.
De opretholder Narendra Modis udgangsforbud i regionen, samtidig er alle kommunikationsformer over internettet og telefonen ude af drift.
Læs også:OVERBLIK Derfor er Indiens indgreb i Kashmir så sprængfarligtNu forsvarer Narendra Modi sit valg om at ophæve Kashmirs særstatus.
På landets 73.
uafhængighedsdag har Narendra Modi ikke ændret holdning om valget af at ophæve den særlige paragraf 370, der er en paragraf, som giver Kashmir særstatus og uafhængighed fra resten af Indien.
Fra talerstolen udtaler Narendra Modi, at han vil have Indien til at være "en nation og en konstruktion".
Dette, mener han, vil afføde vækst i Kashmirregionen.
Med udsagnet mener Narendra Modi, at Kashmirregionene skal integreres i Indien, så Indien bliver en samlet stat.
-Vi tror ikke på at forsinke løsningen af problemet, og vi vil ikke lade problemet nage, skriver Modi i et tweet.
Her henviser han til, at han mener, at de løser problemerne, der har været i regionen ved at ophæve paragraffen.
Protest fra AmnestyMenneskerettighedsorganisationen Amnesty er stærkt bekymret over befolkningen i Kashmirs manglende frihed.
Det kritiserer Indien på landet uafhængighedsdag for at frihedsberøve Kashmir.
- Imens Indien fejrer deres uafhængighedsdag, er Jamma og Kashmir stadig under et kommunikationsblackout.
Regionerne har været det siden 5.
august, skriver Amnesty på Twitter.
FacebookTwitterKopier linkEmner:Indien|Narendra Modi (politiker)|al-Jazeera|Twitter|Pakistan




https://www.dr.dk/nyheder/penge/nationalbanken-advarer-om-oeget-risiko-recession

PengeNationalbanken advarer om øget risiko for recessionLige nu er risikoen for nedtur en ud af tre, men den kan stige, lyder advarslen.
- Erfaringerne viser, at dansk økonomi ofte går i recession samtidig med USA og euroområdet, skriver Nationalbanken.
Af Alexander Hecklen15.
aug.
2019 kl.
13.
01Bemærk: artiklen er mere end 30 dage gammelLæs opDet er ikke kun risikoen for nedtur i Tyskland, som giver økonomer dybe panderynker.
Hvad er en recession?
Recession er en mild konjunkturafmatning, hvor væksten falder.
Mere præcist taler man om recession, når et lands bruttonationalprodukt har været direkte faldende i mindst to kvartaler i træk.
Bruttonationalprodukt er værdien af et lands samlede produktion med fradrag af værdien af de varer og tjenester, der er blevet brugt i produktionen.
Kilde: Den Store Danske, GyldendalGenerelt er risikoen for global recession steget, og hvis den indtræder, vil den også ramme dansk økonomi, skriver Nationalbanken i en ny analyse.
Historien viser, at en længere periode med optimisme ofte giver anledning til en vis fartblindhed, der sår frøene til et tilbageslag.
Nationalbanken- Statistiske modeller peger på øgede risici i USA og euroområdet, lyder det fra banken.
Lille, åben spillerSærligt fordi Danmark er en mindre og forholdsvis åben spiller på det globale marked, vil et globalt tilbageslag ramme økonomier som den danske, skriver banken.
Selvom den amerikanske økonomi er inde i det længste opsving nogensinde, at der paradoksalt nok grund til bekymring, mener Nationalbankens økonomer.
- Erfaringerne viser, at dansk økonomi ofte går i recession samtidig med USA og euroområdet.
Nationalbanken- Historien viser, at en længere periode med optimisme ofte giver anledning til en vis fartblindhed, der sår frøene til et tilbageslag, skriver Nationalbanken.
I ti år har den amerikanske økonomi banket afsted med uafbrudt fremgang, men det er i sig selv ikke nødvendigvis et godt tegn.
- I en verden, hvor mange landes økonomier er forbundne, er der en høj grad af påvirkning på tværs af økonomierne.
En recession i USA øger for eksempel også risikoen for svagere vækst i andre lande, lyder det i analysen.
Risikoen er én ud af treI en model for de europæiske landes økonomi analyserer Nationalbanken sig frem til, at risikoen for europæisk nedtur kan være tæt på en ud af tre.
- Konkret skønnes sandsynligheden for en recession at være knap 35 procent inden for det næste år og knap 65 procent på to års sigt.
Det ligger over den neutrale sandsynlighed for, at en recession begynder, skriver Nationalbanken.
Banken understreger dermed, at der på sigt er en væsentlig højere risiko for, at Europa bliver ramt.
Og i tidligere økonomiske kriser har dansk økonomi også knækket halsen i tæt parløb med de større spillere, lyder det videre i analysen.
- Erfaringerne viser, at dansk økonomi ofte går i recession samtidig med USA og euroområdet, skriver Nationalbanken.
Mindre tæt på herhjemmeEn temperaturtagning på Danmarks økonomi alene giver på den korte bane næsten samme resultat.
Herhjemme vurderer Nationalbanken sandsynligheden for en recession til knap 30 procent inden for et år, men risikoen kan stige til cirka 50 procent på to års sigt.
- Det er kun lige over den neutrale risiko, hvilket betyder, at recessionsrisikoen i Danmark kun er en smule forhøjet, lyder det i analysen.
Omvendt peger Nationalbankens analyse også på, at dansk økonomi er godt rustet til at modstå økonomisk uvejr på verdensmarkederne.
- Økonomien er inde i et balanceret opsving på sjette år, og selvom der er tegn på mangel på arbejdskraft i nogle sektorer, er der ikke opbygget væsentlige ubalancer, skriver banken.
Modellen, som Nationalbanken bruger, har dog to gange været falsk alarm.
Både i 1998 og 2016 viste analyser tegn på en forhøjet recessionsrisiko, uden at der efterfølgende kom en økonomisk nedgang, skriver banken.
FacebookTwitterKopier linkEmner:Danmarks Nationalbank|Samfundsøkonomi|Økonomi|USA|Tyskland




https://www.dr.dk/nyheder/penge/amerikansk-avis-jyske-bank-laan-med-negativ-rente-er-daarligt-nyt

BidragssatserSe temaPengeAmerikansk avis: Jyske Bank-lån med negativ rente er dårligt nytNår banker betaler dig for at tage lån, er der noget galt, skriver Washington Post.
Jyske Bank meldte i sidste uge ud, at banken er klar med et fastforrentet lån med ti års løbetid, hvor renten er minus 0,5 procent.
På den måde får man penge for at låne pengene af banken.
Af Alexander Hecklen15.
aug.
2019 kl.
11.
45Bemærk: artiklen er mere end 30 dage gammelLæs opDer er intet, der er så godt, at det ikke er skidt for noget andet.
Det her er den ultimative indikator for, at noget er fundamentalt galt med verdensøkonomienAdam Posen, Peterson Institute for International EconomicFor selvom boligejere nu kan glæde sig over en lånerente, der er så lav, at Jyske Bank har valgt at sætte et minus foran renten på et af deres fastforrentede lån, så er det samtidig en stor, rød advarselslampe, der blinker for verdensøkonomien.
Sådan skriver den amerikanske avis Washington Post.
'Noget er galt'Jyske Bank meldte i sidste uge ud, at banken er klar med et fastforrentet lån med ti års løbetid, hvor renten er minus 0,5 procent.
Selvom der stadig er bidragssatser og andre udgifter ved at tage lånet, så betyder den negative rente reelt set, at man får penge for at låne pengene af banken.
Men det er ikke en god nyhed for de globale markeder, når renten går i minus, siger Adam Posen, der er leder af den amerikanske tænketank Peterson Institute for International Economics til avisen.
- Det her er den ultimative indikator for, at noget er fundamentalt galt med verdensøkonomien, siger han til Washington Post.
Amerikanske aktiemarkeder har i de seneste dage oplevet fald og udsving:Investorer er bangeInternationale medier flokkes i disse dage om Danmark for at rapportere om lån med negative renter til almindelige boligejere.
Ud over Washington Post har også den britiske avis The Guardian beskrevet fænomenet og i går aflagde et fransk tv-hold visit hos Jyske Realkredit.
I Jyske Realkredit giver man kunderne pengene tilbage ved at øge afdraget på deres lån, og Realkredit Danmark kunne for nylig fortælle om en kunde, der fik et kontantbeløb indbetalt på sin konto, og dermed - helt bogstaveligt - fik penge for at låne penge.
Ifølge Adam Posen er det den eskalerende handelskrig, hvor USA's præsident, Donald Trump, har lagt ekstra told på kinesiske varer, der er med til at sætte gryden yderligere i kog.
1.
august skrev Trump på Twitter, at varer til en værdi af 300 milliarder dollar vil blive pålagt en told på ti procent.
Kina skød tilbage med yderligere told på landbrugsvarer fra USA.
For første gang siden finanskrisen i 2008 har den amerikanske centralbank, The Federal Reserve, også sænket renten i USA.
Og det er tilsyneladende den økonomiske armlægning, der nu har gjort, at investorer frygter de fremtidige udsigter ved at investere deres penge, så de hellere vil tabe nogle af dem ved at låne dem ud til negative renter.
En 'absurd verden'I en sund økonomi vil investorer sætte penge i aktier eller andre investeringer, der giver det højeste afkast.
Men som situationen er lige nu, er der så stor tøven og frygt for miste aktiernes værdi, at der er et marked for at forære penge væk for at have dem investeret hos forholdsvis sikre låntagere, skriver Washington Post.
Det er en "absurd verden", vi lige nu lever i, mener Daniel Alpert, der er partner i investeringsfirmaet Westwood Capital.
Han siger til avisen, at der lige nu ikke findes sikre havne, hvor investorer kan placere deres penge, så længe aktiemarkedet er ramt frygten for handelskrigen.
- Der er en åbenlys, vedvarende og kontinuerlig strøm af underudnyttet kapital, siger han til Washington Post.
Du kan få svar på syv andre spørgsmål om lavere renter her.
FacebookTwitterKopier linkEmner:Donald Trump (politiker)|Washington Post|Økonomi|USA|Federal Reserve




https://www.dr.dk/nyheder/politik/efter-kaotisk-uge-i-venstre-parter-forsoeger-laegge-laag-paa-balladen

Krise i VenstreSe temaPolitikEfter kaotisk uge i Venstre: Parter forsøger at lægge låg på balladenKristian Jensen og Claus Hjort forsøger at tale den interne Venstre-strid ned.
Claus Hjort er på tilbagetog.
Nu skal Kristian Jensen alligevel ikke fjernes som næstformand.
Af Anders Byskov Svendsen15.
aug.
2019 kl.
10.
07Bemærk: artiklen er mere end 30 dage gammelLæs opEfter en uge med åben magtkamp i Venstre forsøger opgørets to hovedpersoner at dysse stridighederne ned.
På stort set samme tid sendte Claus Hjort Frederiksen og Kristian Jensen i formiddag beskeder ud på deres sociale medier.
Claus Hjort Frederiksen slår nu fast, at der ikke er brug for ændringer i Venstres ledelse.
I sidste uge krævede han ellers, at næstformand Kristian Jensen trak sig tilbage.
Claus Hjort FrederiksenEfter folketingsvalget 2001 blev Claus Hjort Frederiksen beskæftigelsesminister i Anders Fogh Rasmussens forskellige regeringer.
Den post bestred han helt frem til 2009.
Da Lars Løkke Rasmussen blev statsminister i 2009, udpegede han Claus Hjort Frederiksen til finansminister.
Det var han frem til 2011, og blev det igen, da Venstre generobrede regeringsmagten i 2015.
Fra 2016 og indtil magtskiftet i forsommeren var Claus Hjort Frederiksen forsvarsminister.
I et opslag på Facebook skriver han her til formiddag, at han nu har en anden mening.
"Venstres forretningsudvalg havde onsdag aften en lang og grundig drøftelse af opgavefordelingen og ledelsesforholdene i Venstre.
Det blev klart slået fast at formanden har ansvaret for det organisatoriske og politiske.
Næstformandens opgaver aftales med formanden.
I det lys ser jeg intet behov for ændringer i Venstres ledelse.
Vi kan nu se fremad og kaste os ud i opgaven som opposition.
"Kristian Jensen har også været til tasterne efter mødet.
Han skriver også, at der nu er opbakning til ledelsen.
"Venstre har de seneste 2 dage holdt 2 gode møder i hhv.
forretningsudvalg og folketingsgruppe.
Det har luftet ud, skabt klarhed og opbakning til formand og næstformand i Venstre", skriver han på Twitter.
Peter Gæmelke er medlem af Venstres forretningsudvalg.
Han siger, at mødet har slået arbejdsdelingen mellem Løkke og Kristian Jensen fast.
- Vi bakker 100 procent op om det formandsksab, vi har med Lars Løkke som formand og Kristian Jensen som næstformand.
Lars Løkke er vores politiske leder, og Kristian Jensen hjælper ham i et og alt med den opgave, siger Peter Gæmelke.
Gik imod SV-regeringDen tidligere finansminister anses som en magtfuld person i Venstre.
Det vakte det opsigt, da han i sidste uge sagde åbent, at Kristian Jensen burde træde tilbage som næstformand.
Det skete efter et interview i Berlingske, hvor Kristian Jensen gik imod tankerne om en SV-regering.
Planerne om en SV-regering lancerede Venstres formand Lars Løkke under valgkampen, så næstformandens synspunkter var i direkte modstrid med formandens.
Det fik Claus Hjort på banen.
- Jeg synes, det er uholdbart, at vi har en næstformand, der underløber partiets formand med politiske udmeldinger, sagde han i forbindelse med Venstres sommergruppemøde fredag.
I videoen herunder kan du se, Lars Løkke blive spurgt ind til Claus Hjorts krav om, at Kristian Jensen burde trække sig.
Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
Løkke: For meget fnidderFormand Lars Løkke Rasmussen har her til formiddag sendt en mail ud til partiets medlemmer.
Her gør han det klart, at den seneste uge ikke har været god for Venstre.
"Der har været for alt for meget fnidder og medietumult i forbindelse med folketingsgruppens konstituering og det efterfølgende sommergruppemøde.
Det skal vi nu have lagt bag os!
", skriver Løkke.
Han håber på, at partiet nu kan bruge kræfter på politik frem for interne slagsmål.
"I aftes holdt vi møde i Venstres Forretningsudvalg for at 'få luftet ud' og lægge trædestenen til at komme videre i det politiske arbejde.
Og her til morgen har vi så haft endnu et møde i folketingsgruppen.
Både Forretningsudvalget og folketingsgruppen er enige om, at vi nu skal koncentrere os om det politiske arbejde," skriver Lars Løkke.
FacebookTwitterKopier linkEmner:Lars Løkke Rasmussen (politiker)|Peter Gæmelke (erhvervsleder)|Venstre|Twitter|Ledelse




https://www.dr.dk/nyheder/indland/radio24syv-vil-vaere-dab-kanal

MedieforhandlingerSe temaIndlandRadio24syv vil være DAB-kanalRadio24syv har besluttet at søge licens til at lave stationen om til en DAB-kanal.
Radio24syv har besluttet at søge licens til at lave stationen om til en DAB-kanal.
15.
aug.
2019 kl.
10.
13Bemærk: artiklen er mere end 30 dage gammelLæs opEjerne af Radio24syv vil forsøge at vinde udbuddet om en ny digitalkanal, en såkaldt DAB-kanal, oplyser kanalens ejere torsdag.
I en pressemeddelelse skriver Berlingske Media, at "øvelsen bliver vanskelig", men at ejerne vil forsøge at sikre kanalens overlevelse ved at blive en DAB-kanal.
- Vi holder simpelthen for meget af Radio24syv til at lukke den.
Det er blevet en vigtig stemme i offentligheden, og derfor har vi kæmpet og vil fortsat kæmpe for dens overlevelse, siger Jakob Kvist, der sidder med i bestyrelsen for det selskab, der ejer Radio24syv.
Selskabet repræsenterer People Group og Berlingske Media, der står bag kanalen.
Den digitale kanal er tiltænkt at gå i luften 1.
november.
Det bliver afgjort, hvem der får licensen 22.
oktober.
Det er samtidig ni dage, før den nuværende Radio24syvs radiolicens udløber.
Radio24syv sender for nuværende på det, der hedder FM4-båndet.
Men med den medieaftale, der blev indgået i juni sidste år, blev der indført krav om, at 70 procent af de redaktionelle medarbejdere skal befinde sig mindst 110 kilometer fra København.
Læs også:Regeringen og DF enige: Radio24syv kan overleve som DAB-kanal70 millioner kroner årligt i fire årDe vilkår ville Radio24syv ikke søge en ny licens under.
I stedet vil Radio4 begynde at sende på FM4-båndet fra 1.
november.
Derimod vil kanalen gå efter at få den DAB-kanal, der blev åbnet for i medieforliget.
Her kan den få 70 millioner kroner årligt i fire år - men kanalen får også lov at sende reklamer.
I første omgang vil der ifølge pressemeddelelsen fra Berlingske Media være nogle praktiske udfordringer, hvis radiokanalen skal videreføres.
Dels er personalet opsagt, og lokalerne fraflyttes.
Derudover har kanalens direktør, Jørgen Ramskov, fundet nyt job fra 1.
november.
I første omgang bliver Jakob Kvist, der udover at være med i bestyrelsen i selskabet bag Radio24syv også er kreativ direktør i ArtPeople, ansvarlig for vinde kampen om den nye licens.
/ritzau/FacebookTwitterKopier linkEmner:Berlingske Media|Jørgen Ramskov (journalist)|Radio24syv|København|ArtPeople




https://www.dr.dk/nyheder/udland/russisk-fly-nodlander-pa-kornmark-efter-kollision-med-mager

UdlandRussisk fly nødlander på kornmark efter kollision med mågerIngen personer omkom, da et fly med 233 personer om bord torsdag måtte nødlande på en kornmark i Rusland.
15.
aug.
2019 kl.
11.
27Bemærk: artiklen er mere end 30 dage gammelLæs opEt fly i Rusland er nødlandet på en kornmark uden for Moskva, efter at det kolliderede med en flok måger kort efter afgang.
Det oplyser embedsmænd.
Ingen personer er omkommet, og der er torsdag formiddag ingen meldinger om alvorlige skader.
23 personer er dog blevet kørt til hospitalet med mindre kvæstelser, oplyser sundhedsministeriet.
Blandt dem er ni børn.
Ural Airlines A321 havde 233 personer om bord - 226 passagerer og syv personer fra besætningen.
Flyet var på vej fra Moskvas internationale Zjukovskij-lufthavn mod Simferopol-lufthavnen på Krim-halvøen.
Sammenstødet med fuglene skete, umiddelbart efter at flyet var lettet.
Det skabte problemer med flyets motorer.
Motorerne var slukket, og landingshjulene var ikke ude, da nødlandingen fandt sted.
Det oplyser en talsmand for de russiske luftfartsmyndigheder.
Piloten udråbt til heltDen tabloide russiske avis Komsomolskaya Pravda har døbt flyets pilot en "helt", efter at han "på mesterlig vis landede flyet på en kornmark uden landingsudstyr og med svigtende motorer".
Hændelsen sammenlignes med en spektakulær nødlanding på Hudson-floden i New York i 2009.
Her var det en kollision med en flok gæs, der skabte problemer med flyets motorer.
En unavngiven passager siger til russisk stats-tv, at flyet begyndte at ryste voldsomt kort efter afgang.
- Fem sekunder senere begyndte lyset i højre side af flyet at blinke, og der var en brændt lugt.
Så landede vi, og alle løb, siger passageren ifølge nyhedsbureauet Reuters.
/ritzau/ReutersFacebookTwitterKopier linkEmner:Rusland|Moskva|Ulykker|Planteavl|Sundheds- og Ældreministeriet




https://www.dr.dk/sporten/fodbold/superliga/fc-koebenhavn-giver-graestaeppet-i-parken-et-ansigtsloeft

SuperligaFC København giver græstæppet i Parken et ansigtsløftSpillerne havde problemer med banen, da FCK og Røde Stjerne mødtes i tirsdags.
Nu bliver græsset udskiftet.
FC Københavns Karlo Bartolec brænder sit straffespark mod Røde Stjerne.
15.
aug.
2019 kl.
10.
03Bemærk: artiklen er mere end 30 dage gammelLæs opFC København udskifter græstæppet i Parken efter hjemmekampen mod FC Nordsjælland 25.
august.
Det sker efter anbefaling fra FCK's såkaldte Grounds Team, der står for at passe og pleje banen.
- Efter tirsdagens kamp mod Røde Stjerne er det blevet vurderet, at banens tilstand ikke kan komme op på et tilfredsstillende niveau selv med måske fire ugers hvile efter FCN-kampen.
- Den nye bane får dermed også op til fire uger til at sætte sig, skriver FCK på klubbens hjemmeside.
I tirsdagens kamp mod Røde Stjerne i Champions League-kvalifikationen var banen ikke god, og i straffesparkskonkurrencen brændte skytterne 9 ud af 22 spark fra pletten, som var omdannet til en mudderpøl.
Jonas Wind ærgrer sig efter sit brændte forsøg under tirsdagens opgør mod Røde Stjerne.
Flere af sparkene røg højt over mål, og FCK endte med at tabe samlet til serberne.
Det står endnu ikke helt klart, hvornår FCK skal spille sin næste fodboldkamp på hjemmebane.
Det afhænger af, om FCK kvalificerer sig til Europa League-gruppespillet.
Det kræver en samlet FCK-sejr over enten finske HJK Helsinki eller Riga FC fra Letland.
Der er pause på grund af landskampe i begyndelsen af september, og FCK's næste hjemmekamp i Superligaen spilles 22.
september mod FC Midtjylland - en kamp hvis dato ikke er endeligt fastlagt.
Hvis FCK kommer i Europa League-gruppespillet, kan københavnerne også få en hjemmekamp torsdag 19.
september.
/ritzau/FacebookTwitterKopier linkEmner:FC København|Fodbold|Europa League|Letland|Østerbro




https://www.dr.dk/sporten/tennis/video-australsk-tennisspiller-smadrer-ketchere-i-raserianfald

TennisVIDEO Australsk tennisspiller smadrer to ketchere i raserianfaldDen australske tennisspiller Nick Kyrgios fik smadret hele to ketchere under opgøret mod Karen Khachanov i Cincinnati Masters.
Af Michael Sten Jensen15.
aug.
2019 kl.
11.
16Bemærk: artiklen er mere end 30 dage gammelLæs opSkulle der uddeles en pris for årets mest kontrollerede vredesudbrud, så er Nick Kyrgios en værdig vinder af titlen.
Ikke for den første del af akten, som var rettet mod Fergus Murphy, dommeren i kampen mellem Kyrgios og russiske Karen Khachanov, der natten til torsdag mødtes i ATP-turneringen Cincinnati Masters.
Fergus Murphy fik Kyrgios kærlighed at føle efter andet sæt, hvor den 24-årige australier blandt andet fik kaldt Murphy for 'den værste dommer nogensinde'.
Den udmelding blev takseret til en pointstraf, men Kyrgios var ikke færdig.
Pointstraffen fik Kyrgios til i ro og mag at forlade banen uden at sige et ord.
Til gengæld fik ketcherne så en tur, da Kyrgios kom ind i gangen under tribunen.
To gange smash, to ødelagte stykker værktøj, og så trissede Kyrgios ellers tilbage på banen, hvor han tabte det tredje og afgørende sæt.
Du kan se episoden øverst i artiklen.
Cincinnati Masters slutter søndag.
FacebookTwitterKopier linkEmner:Ohio|Tennis|Nick Kyrgios (tennisspiller)




https://www.dr.dk/nyheder/penge/maersk-vender-underskud-til-overskud

PengeMærsk vender underskud til overskudMærsk har flere containere på sine skibe og bedre styring af sine omkostninger, hvilket øger indtjeningen.
Mærsk fik i andet kvartal et overskud på 1020 millioner kroner.
15.
aug.
2019 kl.
08.
19Bemærk: artiklen er mere end 30 dage gammelLæs opTransportkoncernen Mærsk har leveret bedre resultater i 2019, hvor sidste års underskud er vendt til et plus.
Resultatet er forbedret, da Mærsk har haft lidt flere containere på sine skibe at fragte rundt på verdenshavene og samtidig har fået lidt højere priser for det.
Samtidig har Mærsk været bedre til at følge tidsplanerne og haft et lavere forbrug af brændstof.
Det har sænket omkostningerne.
Samlet viste Mærsks resultat i andet kvartal et overskud på 1020 millioner kroner.
Det er en forbedring fra et underskud på 213 millioner kroner i samme periode sidste år.
Det viser selskabets regnskab, der er offentliggjort torsdag.
Godt styr på forretningenIfølge aktieanalytiker Mikkel Emil Jensen fra Sydbank har Mærsk haft godt styr på sin forretning.
- Mærsk er ude at bruge færre penge per container.
Der er ganske enkelt bedre kontrol over omkostningerne, og det gør, at selskabet leverer bedre end forventet indtjening, siger han.
Mærsks omsætning ligger til gengæld stort set uændret i andet kvartal på 64,2 milliarder kroner.
Den flade udvikling skyldes blandt andet, at selskabet har solgt nogle tørlast- og tankskibe, som det fik med i handlen, da det i 2017 købte det store tyske rederi Hamburg Süd.
Mærsk har i andet kvartal fragtet 3,45 millioner 40-fods-containere på verdenshavene, hvilket er 1,4 procent flere end i samme periode året før.
Dermed har Mærsk tabt terræn til konkurrenterne, der i snit flyttede 2,0 procent flere.
- Mærsk mister lidt markedsandele i øjeblikket, men selskabet har også givet udtryk for, at det ikke længere har som hovedprioritet at vokse mere end konkurrenterne, men har fokus på indtjeningen, siger Mikkel Emil Jensen.
Læs også:Mærsk efter skuffende regnskab: Ramt af modvind på flere fronterUsikkert marked i venteSelv om Mærsk melder om bedre resultater i andet kvartal, varsler selskabet dog et mere usikkert marked fremover.
Koncernen nævner en afmatning i den globale økonomi og handelskrigen mellem USA og Kina.
Det kan betyde, at der er færre varer at fragte rundt i verden for Mærsk.
Indtil videre får det dog ikke Mærsk til at ændre sine forventninger til 2019.
Koncernen sigter fortsat efter et driftsoverskud på omkring fem milliarder dollar.
Det svarer til 33,3 milliarder kroner.
Efter de første seks måneder af 2019 er Mærsk lidt over halvvejs til at indfri det mål.
- Vi fastholder forventningerne for helåret, alt imens makroøkonomien i verden fortsætter med at være forbundet med store usikkerheder, siger administrerende direktør Søren Skou i en kommentar til regnskabet.
Handelskrigen kan ifølge Mærsk potentielt reducere den samlede containerfragt i verden med 0,5 procent i år og 1,0 procent næste år.
/ritzau/FacebookTwitterKopier linkEmner:A.
P.
Møller-Mærsk|Økonomi|Rederier|Søren Skou (erhvervsleder)|Hamborg




https://www.dr.dk/nyheder/indland/rigspolitiet-udvider-undersoegelse-om-teledata-der-kan-ogsaa-vaere-fejl-fra-foer

TeledatasagenSe temaIndlandRigspolitiet udvider undersøgelse om teledata: Der kan også være fejl fra før 2012I et folketingssvar kommer justitsministeren med nye oplysninger i teledata-sagen.
Endnu flere sager end først antaget kan være fejlbehæftede i skandalen om fejl i politiets it-system, der håndterer teledata.
Det fremgår af et brev, som justitsminister Nick Hækkerup (S) har sendt til Folketingets Retsudvalg.
Af Mette Mayli Albæk15.
aug.
2019 kl.
12.
18Bemærk: artiklen er mere end 30 dage gammelLæs opEndnu flere sager end først antaget kan være fejlbehæftede i skandalen om fejl i politiets it-system, der håndterer teledata.
Det fremgår af et brev, som justitsminister Nick Hækkerup (S) har sendt til Folketingets Retsudvalg.
- Det er Rigspolitiets vurdering, at det er nødvendigt at undersøge, om der vil være behov for at fremfinde sager fra før 2012.
Det skyldes ifølge Rigspolitiet, at der er fundet uoverensstemmelser mellem rådata og konverterede data, skriver justitsministeren.
Rådata er de typisk store mængder information, som politiet får om personers telefonbrug fra teleselskaberne.
Konverterede data er et fælles format, som politiet ofte bruger i deres efterforskning af en straffesag.
Det fremgår ikke af brevet, hvor langt tilbage Rigspolitiet nu undersøger sager.
Det fremgår heller ikke, hvor mange sager der skal undersøges.
Hidtil har Rigspolitiets Telecenter arbejdet ud fra en hypotese om, at systemfejlen kunne være opstået i 2013.
Derfor udvalgte man i Rigspolitiet 10.
700 sager fra perioden 1.
januar 2012 til 8.
marts 2019, som potentielt kunne være berørt af systemfejlen.
Men den tidsgrænse kan altså det blive nødvendigt at pille ved.
- Der er således tale om en anden vurdering af den tidsmæssige afgrænsning end den, som Rigspolitiet anlagde i forbindelse med mit brev af 2.
juli 2019, skriver Nick Hækkerup til Folketinget.
Læs også:It-fejl hos politiet blev opdaget i 2018: Efterforskere manglede data og råbte opFejl kan have haft stor betydningRigspolitiet opdagede i de første måneder af 2019, at der var en systemfejl i det it-program, som politiet bruger til at konvertere rådata fra teleselskabernei forbindelse med indhetning af teleoplysninger i straffesager.
Fejlene hos Rigspolitiet kan potentielt have ført til, at uskyldige er blevet dømt, og at skyldige er gået fri for straf.
Regeringen nedsatte i starten af juli en uafhængig kontrolgruppe i teledata-sagen, som skal føre kontrol med og styre myndighedernes gennemgang af de pågældende straffesager.
Også kontrolgruppen har fået besked fra justitsministeren om, at der kan være sager fra før 2012.
De nye oplysninger er kommet frem i forbindelse med et folketingssvar til Enhedslistens retsordfører, Rosa Lund.
Hun stillede i juli et skriftligt spørgsmål til justitsministeren, hvor hun spurgte, hvordan Rigspolitiet er kommet frem til de 10.
700 sager, som altså kan vise sig at blive flere.
- Det er vigtigt for mig, at vi kommer til bunds i det her.
Vores retssytem kan ikke holde til, at der er uskyldige, der er blevet dømt.
Derfor synes jeg bestemt, det er godt, at rammen nu udvides, siger Rosa Lund.
Hos Socialdemokratiet siger retsordfører Jeppe Bruus, at han ser med stor alvor på sagen, men at han afventer den samlede redegørelse, som rigspolitichefen og rigsadvokaten er blevet bedt om at aflevere til Justitsministeriet senest 6.
september.
- Ligesom alle andre venter jeg lige nu på, at den redegørelse bliver færdig, siger Jeppe Bruus.
I forlængelse af de nye oplysninger fra Rigspolitiet har justitsministeren bedt rigspolitichefen om i sin redegørelse at komme med sin vurdering af, hvad en ny relevant tidsmæssig afgrænsning bør være.
Også retsordfører hos De Radikale Kristian Hegaard ser frem til at se redegørelsen:- Der bliver ved med at komme nye ting frem, så jeg håber, at redegørelsen kan give svar på alle de spørgsmål, vi har.
FacebookTwitterKopier linkEmner:Jeppe Bruus (politiker)|Kristian Hegaard (politiker)|Rigspolitiet|Socialdemokraterne|Politi




https://www.dr.dk/nyheder/politik/elbaek-dropper-facebook-efter-netflix-dokumentar

PolitikElbæk dropper Facebook efter Netflix-dokumentarEkspert mener, at han blot flytter problemet og kalder forsøget for et pseudoeksperiment.
Af Anders Byskov Svendsen15.
aug.
2019 kl.
08.
24Bemærk: artiklen er mere end 30 dage gammelLæs opFarvel til direkte kontakt med 57.
000 følgere og potentielle vælgere.
Det er det valg, som Alternativets leder, Uffe Elbæk, har taget for det næste halve år.
Beslutningen kommer i kølvandet på Netflix-dokumentaren The Great Hack.
- Da jeg så The Great Hack, var det dråben, der fik bægeret til at løbe over, fortalte partilederen i aftes, da han var gæst i Aftenshowet.
Dokumentaren dykker ned i Facebook-skandalen om analysefirmaet Cambridge Analytica fra sidste år.
Det britiske selskab havde uden samtykke indsamlet data om millioner af brugere og brugte informationerne til at påvirke vælgere.
Det kan have haft betydning for både Donald Trumps valgsejr i 2016 og briternes beslutning om at forlade EU.
Og selv om Cambridge Analytica-siden er lukket, og Facebooks chef Mark Zuckerberg har stået skoleret i både Kongressen i USA og i EU og lovet bod og bedring, tager Uffe Elbæk nu en pause fra det sociale medie.
- Jeg er nødt til at handle på det.
Jeg kan ikke bare få det præsenteret uden at gøre noget.
Jeg ved godt, at problemet er meget større end Facebook, men jeg tænkte, hvad jeg kunne gøre, siger han.
Forstå sagen om Cambridge AnalyticaKonsulentfirmaet Cambridge Analytica blev verdenskendt i marts 2018, da det kom frem, at 87 millioner Facebook-brugere uretmæssigt fik høstet deres personlige data.
Det var psykologen Aleksandr Kogan, der stod for dataindsamlingen.
Det skete via en personlighedstest-app på Facebook, hvor testpersonerne også gav tilladelse til, at appen måtte videregive data om samtlige af deres venner.
270.
000 Facebook-brugere brugte appen og deltog i quizzen.
Aleksandr Kogan er tilknyttet universitet i Cambridge, og som akademiker måtte man gerne indsamle data på den måde.
Men ifølge Facebooks regler man må ikke sælge den viden videre, hvilket Aleksandr Kogan gjorde til Cambridge Analytica.
Her blev de brugt til at lave psykologiske profiler på de pågældende Facebook-brugere, og de blev blandt andet tilsendt målrettet materiale om Donald Trump under den amerikanske præsidentvalgkamp i 2016.
Cambridge Analytica indgav i maj 2018 en konkursbegæring, og firmaet er nu lukket.
Flytter til blogUffe Elbæk forsøger nu at få sine følgere til at flytte med over på en blog.
- Først tænkte jeg, at jeg lukker skidtet.
Så sagde mine medarbejdere: "Det gør du i hvert fald ikke.
Er du klar over, at det er 57.
000, du ikke længere kan kommunikere med?
"- Og det er også rigtigt.
Facebook er et fantastisk kommunikationsredskab.
Det er dilemmaet.
Så kom forslaget om i stedet at holde en pause.
Jeg vil gå ud af Facebook og forsøge at få mine følgere med over på en blog, som jeg selv styrer, siger Uffe Elbæk.
Digital rådgiver i Elberth Kommunikation Benjamin Rud Elberth er ikke umiddelbart imponeret over forsøget.
- Det er et pseudoeksperiment.
Når han åbner en blog på nettet, lægger han sig ind under Google.
Når vi googler Uffes blog, lægger vi også spor og data på nettet.
Og det er det, som Elbæk vil beskytte sig selv og sine følgere mod.
Så han tager bare og flytter os fra en slem kasse til en anden, siger Elberth til Aftenshowet.
Det erkender Uffe Elbæk.
- Han har ret, og det er et dilemma.
Ja, der vil blive dannet spor, hvis jeg laver en blog.
Men nu bliver jeg nødt til at reagere på Facebook.
Det er vigtig at understrege, at det er et politisk problem.
Vi skal lave lovgivning, der gør, at vores personlige oplysninger bliver beskyttet, siger han.
Hvem ejer dine data på Facebook?
Dig selv?
Facebook?
Eller måske kan dine venner ligefrem snuppe dine personlige data og stikke dig til andre?
Se Nikolaj Sonnes, vært på DRs teknologiprogram So ein Ding, video fra foråret 2018, hvor Facebook-skandalen var på sit højeste:FacebookTwitterKopier linkEmner:Donald Trump (politiker)|Facebook|Mark Zuckerberg (erhvervsleder)|Valg og folkeafstemninger|Storbritannien




https://www.dr.dk/nyheder/regionale/nordjylland/universitet-bruger-850000-kroner-paa-obama-besoeg-efter-stor

NordjyllandUniversitet bruger 850.
000 kroner på Obama-besøg efter stor sparerundePrioriteringen af penge på Aalborg Universitet møder kritik fra Enhedslisten.
Barack Obama taler i Aalborg ved udgangen af september.
Han har tidligere besøgt Kolding.
Af Klaus Videbæk15.
aug.
2019 kl.
11.
06Bemærk: artiklen er mere end 30 dage gammelLæs opNår Barack Obama den 28.
september besøger Danmark og Aalborg, er det kun få uger efter studiestart, og på Aalborg Universitet kan 200 studerende se frem til et møde med den tidligere præsident.
Barack Obamas besøg og oplæg er ellers først og fremmest tiltænkt erhvervsledere, men på universitetet har man valgt at investere 850.
000 kroner i billetter til både studerende og en mindre gruppe af ansatte.
På den måde kan de på første hånd få mulighed at høre hans refleksioner om lederskab og entreprenørskab, lyder det fra universitetet.
Men det er ikke alle, der mener, at det er sådan, pengene skal bruges.
Det må opleves meget mærkeligt for medarbejdere, som bliver fyret.
Per Clausen (Ø), byrådsmedlem i Aalborg KommuneSå sent som i april meldte universitetet ud, at det skulle spare 36,5 millioner kroner.
Derfor er det uheldigt, at man nu bruger penge på et præsidentbesøg.
Det siger medlem af byrådet i Aalborg for Enhedslisten Per Clausen.
- Der er en modsætning mellem, at de sparer på stort og småt og gennemfører meget omfattende forringelser og fyringsrunder, og at de bruger penge på det her.
Jeg synes ikke, det er en fornuftig måde at gøre det på.
- Det må opleves meget mærkeligt for de medarbejdere, som bliver fyret, fordi universitetet ikke har råd til at have dem ansat.
Og så er der tilsyneladende råd til det her, fortsætter han.
En enestående mulighedDe 850.
000 kroner for i alt 260 billetter betyder, at universitetet bruger 3.
269 kroner pr.
studerende på arrangementet.
Jeg mener, at det er en enestående mulighed for vores studerende og forskningstalenter.
Per Michael Johansen, Aalborg UniversitetDet er mindre end den billetpris, som erhvervsledere betaler, idet priserne her ligger på 3.
500 kroner for de billigste billetter og 8.
500 kroner for de dyreste.
Dertil får de studerende lov til at komme tættere på den tidligere præsident end de fleste andre, da der er tale om særlige VIP-billetter.
Det oplyser Musikkens Hus, der er vært for arrangementet.
Læs også:Lasse har fået Obama til Danmark: 'Jeg glæder mig utrolig meget'Aalborg Universitet har ikke ønsket at kommentere kritikken over for DR.
Men i et skriftlig svar på universitetets hjemmeside forsvarer rektor Per Michael Johansen beslutningen.
- Naturligvis har jeg gjort mig overvejelser om, hvorvidt universitetet oven på en sparerunde skal bruge penge på at give studerende og forskere den her mulighed.
Men jeg mener, at det er en enestående mulighed for vores studerende og forskningstalenter til at få relevant læring og unik førstehånds erfaring fra en af de store ledere i verden, citeres han.
Fagforbund forstår universitetetHos fagforbundet HK, der repræsenterer dele af medarbejderflokken på universitetet, kan de godt forstå universitetets argumenter for at engagere sig i Obama-besøget trods besparelserne.
Det siger Mette Lyndgaard Pedersen, der er fællesformand for HK Nordjylland.
- Vi har selvfølgelig stort fokus på de medarbejdere, der er blevet afskediget, men vi har også fokus på de medarbejdere, der bliver tilbage og skal fortsætte udviklingen.
- Jeg ville være ked af det, hvis universitetet hver gang, de havde været ude i en sparerunde, sagde, at nu ville de spare på alt, hvad der hed drift, udvikling af medarbejdere og uddannelser til de unge.
Læs også:Aalborg Universitet skal spare igenHun er dog enig i, at timingen kunne være bedre.
- Men vi bestemmer ikke, hvornår Barack Obama besøger Aalborg, og jeg er sikker på, at hvis han var kommet om et års tid, så var der ikke nogen, der havde stillet spørgsmålstegn ved, at Barack Obama blev sat i forbindelse med nogle studerende på Aalborg Universitet, siger Mette Lyndgaard Pedersen.
Modsat Aalborg Universitet bruger Aalborg Kommune ikke direkte penge på besøget.
De støtter dog aktiviteterne i Musikkens Hus med ti millioner kroner årligt, oplyser Netavisen Pio.
Obamas besøg vil blive overværet af i alt 1.
300 gæster.
FacebookTwitterKopier linkEmner:Barack Obama (politiker)|Videregående uddannelser|Uddannelse|Aalborg|Enhedslisten




https://www.dr.dk/nyheder/indland/svineeksportoerer-holder-krisemoede-i-dag-skaerpet-kontrol-med-danmarks-147

IndlandSvineeksportører holder krisemøde i dag: Skærpet kontrol med Danmarks 14,7 millioner eksportgriseSiden juli har fødevarestyrelsen ændret deres kontrol af dansk svineeksportThomas Fugl føler sig ramt af Fødevarestyrelsens regler.
Af Casper Lykkegaard Pedersen og Niels Anton Heilskov15.
aug.
2019 kl.
06.
50Bemærk: artiklen er mere end 30 dage gammelLæs opI dag mødes svineeksportører fra hele landet til krisemøde i Fredericia.
De er så utilfredse med Fødevarestyrelsens øgede kontrol, at de nu må reagere.
Det fortæller Lisbeth Hommelhoff, der er formand i den fælles organisation for husdyrhandlere, Sammark.
- Gryden er så meget i kog, at vi ikke kan styre det.
Det er trist at opleve, at Fødevarestyrelsen ikke har en forståelse for, at vi ikke kan planlægge transporterne så lang tid før, siger Lisbeth Hommelhoff.
De er frustrerende over, at ændringer i Fødevarestyrelsens indsats blandt andet betyder, at de må lade grise stå og vente i stalde, før de kan sendes til slagtning i udlandet.
Læs også:Svineavler kan miste 400.
000 kroner grundet bureaukrati: 'Det er fuldstændig groteske regler'En af dem, der bliver ramt af reglerne, er Thomas Fugl, der i år regner med at eksportere 1,2 millioner smågrise til udlandet.
Før sommerferien kunne han sende grisene mod sydligere himmelstrøg med det samme, men siden juli er Fødevarestyrelsen begyndt at håndhæve eksisterende EU-regler, der kræver, at han oplyser transporten i den såkaldte logbog to hele arbejdsdage før afgang.
- Det, der fra politikernes side var et initiativ for bedre dyrevelfærd, er på ingen måde blevet det.
Vi håber, at Fødevarestyrelsen og ministeren vil tage hånd om det her, siger Thomas Fugl.
Eksportørerne mener, at Fødevarestyrelsen overfortolker reglerne, hvilket gør, at de ofte må vente mere end 48 timer, før de kan sende dyretransporter afsted til udlandet.
Grisene opholder sig i eksportstalden på Lolland, inden de sendes til Polen.
Små ændringer kan få store konsekvenserUd over reglen om, at transporten skal oplyses i bedre tid, så foretager Fødevarestyrelsen nu 250 kontroller af svinetransporter til udlandet om måneden.
Før foretog man kun 100 om året.
Men det er især reglen om, at transporten skal oplyses to dage før afgang, der frustrerer eksportørerne.
Derfor er det tid til at drøfte situationen på et krisemøde i eftermiddag.
- Der kan jo nemt ske en lille ændring i, hvem der kører transporten, hvis for eksempel en transportør bliver syg.
Den ændring skal noteres i vores logbog, og derfor skal vi vente 48 timer på at kunne sende grisene afsted, selvom både den bil og den vikarierende eksportør, der skal køre, allerede er godkendt, siger Thomas Fugl.
Den ekstra planlægning har allerede haft konsekvenser for Thomas Fugl, der fortæller, at han i juli har haft mellem 15 og 20 procent større omkostninger til Fødevarestyrelsen.
Samtidig er kontortiden ifølge Thomas Fugl steget med 30-40 procent på grund af logbøgerne.
Derfor har de været nødt til at ansætte en medarbejder mere.
SanktionerSiden 1.
juli har Fødevarestyrelsen foretaget 257 kontroller.
Det resulterede i følgende sanktioner:Tre forbud vedrørende transportdokumenterEn indskærpelse vedrørende transportegnethedSeks indskærpelser, to påbud og syv forbud vedrørende transportmidletEn indskærpelse og fem forbud vedrørende vand, foder og transporttidKilde: Aktindsigt ved Fødevarestyrelsens digitale kontrolsystemOg Thomas Fugl er ikke den eneste, der står med de udfordringer.
Det fortæller Lisbeth Hommelhoff.
- De her regler har skabt et enormt dårligt arbejdsmiljø ude i de enkelte virksomheder.
Havde vi nu kunnet se, at det gav bedre dyrevelfærd, var det fint med kontrollen, men det her er kun en hindring af eksporten, siger Lisbeth Hommelhoff.
Derfor er der behov for et møde, hvor man kan drøfte, hvad der skal ske.
- Vi skal se på de problemer, reglerne har medført.
Vi vil gå dialogens vej, men der skal ske noget nu, siger hun.
Læs også:Skærpet tilsyn: Fejl hos hver tiende svinetransporter er 'bedre end frygtet'Mange sanktioner i juliEn aktindsigt givet til DR Nyheder viser, at 25 ud af 257 kontroller i juli førte til sanktioner.
Kun tre af dem handlede om transportdukumenter.
Det er ifølge Per Henriksen, der er veterinærdirektør i Fødevarestyrelsen, beviset på, at kontrollen sikrer bedre dyrevelfærd.
- Branchen har kritiseret os for, at de sanktioner, vi har givet, primært handler om bureaukratiske forhold, men det er ikke rigtigt.
De forbud og påbud, som vi har givet, er sager, der relaterer sig til dyrenes velfærd.
Svineeksportørerne mødes i dag klokken 13.
30 i Fredericia.
FacebookTwitterKopier linkEmner:Fødevarestyrelsen|Fredericia|EU|EU-forhold|Dyr




https://www.dr.dk/nyheder/politik/rystet-over-millioner-til-partier-paa-christiansborg-vi-kan-slet-ikke-bruge-alle

PolitikRystet over millioner til partier på Christiansborg: Vi kan slet ikke bruge alle pengeneNye Borgerlige foreslår at skære en tredjedel af gruppestøtten.
Lars Boje Mathiesen sammen med formanden for Nye Borgerlige, Pernille Vermund.
Af Anders Byskov Svendsen og Rikke Gjøl Mansø15.
aug.
2019 kl.
06.
02Bemærk: artiklen er mere end 30 dage gammelLæs opNye Borgerlige kravlede lige over spærregrænsen og fik fire mandater, da danskerne den 5.
juni sammensatte et nyt folketing.
Derfor var overraskelsen stor i den lille folketingsgruppe, da de fik at vide, hvor mange penge, de ville få i gruppestøtte i Folketinget.
- Vi får 695.
000 kr.
hver måned.
Det kommer vi ikke til at bruge, fortæller partiets finans- og frihedsordfører, Lars Boje Mathiesen.
Gruppestøtte er penge, som partierne på Christiansborg får til at ansætte medarbejdere, der kan hjælpe dem.
Det kan være sekretærer, politiske konsulenter eller pressefolk.
Deres egen løn kommer fra en anden kasse.
Lars Boje Mathiesen foreslår en betydelig beskæring af støtten og vil fremsætte et beslutningsforslag om det i Folketinget.
- Vi mener grundlæggende, at man godt kan spare en tredjedel.
Vi mener godt, det kan drives billigere og bedre.
Når politikerne mener, at samfundet skal effektivisere, så skal politikerne også selv gøre det, siger Lars Boje Mathiesen.
Gruppestøtte på ChristiansborgHver folketingsgruppe modtager gruppestøtte.
Denne støtte går især til gruppernes lønudgifter til medlemssekretærer, rådgivere, pressemedarbejdere m.
fl.
Støtten gives på denne måde i 2019:Basisbeløb til folketingsgrupper på fire eller flere mandater: 305.
848 kr.
Eksperttilskud (basis) til folketingsgrupper på fire eller flere mandater: 121.
727 kr.
Basisbeløb pr.
mandat til folketingsgrupper på tre eller færre mandater: 76.
462 kr.
Mandatbeløb pr.
alm.
folketingsmedlem: 47.
952 kr.
Mandatbeløb pr.
folketingsmedlem, som også er minister eller formand for Folketinget: 15.
984 kr.
Eksperttilskud pr.
folketingsmedlem: 19.
066 kr.
Partierne skal søge om at få eksperttilskuddet.
Kilde: Folketinget.
En del af støtten kaldes for et eksperttilskud.
Det skal partierne selv søge for at få fat i.
Og det har Nye Borgerlige også gjort.
I taler om fråds med skatteborgernes penge.
Er det så ikke hyklerisk, at I ikke bare siger, at I ikke vil søge det eksperttilskud?
- Vi lever også under de vilkår, at vi skal konkurrere med de andre partier.
Men det kan også sagtens være, at vi ikke søger igen, siger Lars Boje Mathiesen.
Han uddyber sine synspunkter i Slotsholmen på P1 kl.
9.
05 i dag.
De nyeste tal for gruppestøtte er fra 2017.
Her fik partiernes folketingsgrupper til sammen 179 millioner kroner.
Det var et gevaldig løft fra året før, hvor der blev givet 127 millioner kroner, men det var ikke nok for et bredt flertal i Folketinget.
Derfor blev der indgået en politisk aftale, som kun Dansk Folkeparti og Enhedslisten stod udenfor, der gav de ekstra penge.
Et stigende mediepres og et behov for højt kvalificerede medarbejdere var den begrundelse, aftalepartierne gav for at tildele sig selv de 52 millioner kroner ekstra hvert år.
I dag står partierne ikke ligefrem i kø for at forsvare aftalen eller forholde sig til forslaget for Nye Borgerlige.
Hverken Socialdemokraterne, Venstre, Konservative eller SF har ønsket at stille op til interview.
Fra Enhedslisten og Liberal Alliance lyder det, at man godt vil være med til at se på at skære i gruppestøtten, men partierne har ikke kunnet stille op til interview.
Å og R: Folkestyret koster pengeDerfor er det op til Alternativet og Radikale at forsvare den gruppestøtte, der nu er under beskydning fra klassens nye dreng.
Det gør Rasmus Nordqvist, politisk ordfører for Alternativet, gerne:- Jeg synes ikke, vi får for meget.
Vi skal kontrollere regeringens arbejde.
Det er en vigtig opgave i et parlament, og det kræver sekretariatsbistand og opbakning til de folketingsmedlemmer, man har.
Han mener, at det største problem, når det kommer til penge og partier, ligger et helt andet sted - nemlig i reglerne for partistøtte.
- Den vigtigste diskussion handler om private penge i politik.
Det skal ikke være private bidragsydere, der gennem penge får indflydelse på vores samfund.
Her er der gennemsigtighed og lighed, svarer han.
Og Jens Rohde, der sidder i Folketingets ledelse, Præsidiet, for Radikale, er på samme linje.
Det handler om investere i folkestyret, betoner han.
- Vi har et grundlæggende behov for at styrke Folketingets arbejde over for den udøvende magt, altså regeringen, siger han.
Jens Rohde vil dog gerne være med til at se på, om pengene bliver brugt på den rigtige måde.
- Det skal gavne det enkelte folketingsmedlem og ikke kun komme partiledelsen til gode.
Jeg vil gerne diskutere den måde, vi bruger pengene på, men demokrati koster penge, siger han.
DF: Nej til aftale - ja til pengeDansk Folkeparti er derimod med på idéen om at skære i gruppestøtten.
For det er ikke bare spild af penge, det ryster også den vaklende tillid mellem politikere og befolkningen, mener man.
- Det er ikke befordrende for tilliden til politikerne, at partierne har så mange penge at gøre godt med, siger gruppeformand Peter Skaarup.
Har I for mange penge?
- Ja, det synes jeg.
Det sender et forkert signal, at partierne har mange penge og ikke behøver at spare samtidig med, at borgerne skal holde for.
Det kan medvirke til, at vi får mere politikerlede, siger Peter Skaarup.
Dansk Folkeparti var imod aftalen om at øge tilskuddet i 2016.
Alligevel har partiet søgt om og fået del i de ekstra millioner, der fulgte med.
- Når der bliver lavet en aftale, hvor partierne får tilført væsentligt flere penge fra det offentlige, så betyder det ikke, at de partier, der var modstandere, ikke kan få dem og konkurrere på lige vilkår.
Men kan det ikke virke dobbeltmoralsk, at man er imod, når det skal vedtages, men gerne vil være med, når pengene skal deles ud?
- Jeg tror, at de fleste godt kan forstå, at man kan have en holdning til, om der skal flere penge til partierne.
Her siger vi, det skal der ikke.
Men så samtidig have en situation, hvor der er lige vilkår, siger Peter Skaarup.
FacebookTwitterKopier linkEmner:Folketinget|Jens Rohde (politiker)|Lars Boje Mathiesen (politiker)|Arbejdsmarked|København




https://www.dr.dk/nyheder/udland/seks-betjente-ramt-af-skud-i-narkoaktion-i-philadelphia

UdlandSeks betjente ramt af skud i narkoaktion i PhiladelphiaBevæbnet mand er efter et flere timer langt skuddrama i den amerikanske storby Philadelphia blevet anholdt.
Gerningsmanden er natten til torsdag dansk tid ikke pågrebet eller uskadeliggjort.
15.
aug.
2019 kl.
05.
42Bemærk: artiklen er mere end 30 dage gammelLæs opSeks politibetjente i Philadelphia i den amerikanske delstat Pennsylvania er blevet ramt af skud under en narkorazzia onsdag i en ejendom i den nordlige del af byen.
Ingen af betjentene er kommet alvorligt til skade, og deres tilstand beskrives som stabil af byens politi ifølge flere medier.
Den formodede gerningsmand er torsdag morgen dansk tid blevet anholdt, skriver NBC News.
Der er ikke frigivet oplysninger om hans alder eller hans motiv til at skyde mod politiet.
Da betjentene, som havde en ransagningskendelse, stormede op ad en trappe i huset, kom de under beskydning fra en mand, der var udstyret med blandt andet en AK-47 militærriffel.
Ifølge NBC News var manden "tungt bevæbnet".
Politiet besvarede ilden.
Adskillige betjente flygtede ud af huset gennem vinduer og døre.
To betjente, som ikke nåede at slippe ud af ejendommen, da skyderiet begyndte omkring klokken 16.
30 lokal tid, blev reddet ud af en specialenhed.
De havde været fanget på stedet i fem timer sammen med den mistænkte gerningsmand.
Forsøgte at overtale mistænkt til overgivelseForhandlere fra politiet forsøgte i flere timer at overtale den mistænkte person til at overgive sig.
- Vi har en meget ustabil situation, der udspiller sig, sagde politikommissær Richard Ross, da manden stadig havde barrikaderet sig inde i huset.
Han tilføjede, at der "ikke er tegn på", at den bevæbnede mand frivilligt vil lægge våbnene fra sig.
Philadelphias borgmester, Jim Kenney, roser byens politi, men kritiserer politikere for at lade stå til, når det drejer sig om våbenvold.
- Denne regering, både på føderalt og delstatsniveau, ønsker ikke at gøre noget som helst for at få våben fjernet fra gaderne, siger Jim Kenney ifølge nyhedsbureauet AFP.
Tv-optagelser fra stedet viste betjente, der søgte dækning bag biler i et boligkvarter, hvor flere gader var blevet afspærret.
På Twitter og andre sociale medier advarede politiet folk om at holde sig væk fra området.
/ritzau/FacebookTwitterKopier linkEmner:Kriminalitet|Politi|Twitter|USA




https://www.dr.dk/nyheder/viden/kroppen/graviditet-nedsaetter-risikoen-livmoderkraeft-om-du-foeder-eller-ej

KroppenGraviditet nedsætter risikoen for livmoderkræft - om du føder eller ej Forskningen kan hjælpe med at udvikle en forebyggende behandling, siger læge.
Forskerne mener, at graviditetshormonet muligvis ændrer cellerne i livmoderens slimhinde.
Og det kan være forklaringen på, at graviditet nedsætter risikoen for livmoderkræft.
Af Pernille Kjeldgaard Kristensen15.
aug.
2019 kl.
06.
30Bemærk: artiklen er mere end 30 dage gammelLæs opGraviditet hjælper kvindekroppen på flere måder.
Tidligere forskning viser, at risikoen for brystkræft, æggestokkræft og livmoderkræft falder, når man har født et barn.
Og nu tyder ny forskning fra Statens Serum Institut på, at kvinders risiko for livmoderkræft falder med cirka 15-20 procent ved en graviditet.
Uanset om graviditeten gennemføres eller ej.
Hvad er livmoderkræft?
Hvert år får cirka 800 kvinder konstateret livmoderkræft.
Af dem dør cirka 10-15 procent af sygdommen.
Livmoderkræft er kræft i selve livmoderen - det skal ikke forveksles med livmoderhalskræft.
Kilde: Statens Serum Institut og læge, ph.
d.
Anders Husby.
- Vores tal tyder på, at faldet i risikoen for livmoderkræft var den samme, om du gennemførte graviditeten til uge 40 eller fik en provokeret abort i uge fire.
Den beskyttende effekt er altså lige stor, uanset hvor længe graviditeten varer, siger Anders Husby.
Han er læge og en af forskerne bag undersøgelsen.
Tidligere forskning tyder på, at risikoen for brystkræft først falder i slutningen af graviditeten.
Det er derfor ikke sikkert, at det er de samme mekanismer, der nedsætter risikoen ved de forskellige kræftformer.
- Vores nye resultater er et skridt i retning af at forstå, hvilke mekanismer ved graviditet der beskytter mod livmoderkræft.
Vores undersøgelse er ubestridt den største undersøgelse på området, der er lavet indtil videre, siger Anders Husby.
Graviditetshormon er måske heltenForskerne ved endnu ikke, hvorfor risikoen for livmoderkræft falder allerede tidligt i graviditeten, men Anders Husby har et bud.
Hvad gjorde forskerne?
Det er svært at sige præcist, hvor stor den beskyttende effekt er af en graviditet.
Det afhænger nemlig blandt andet også af alder, og hvor mange graviditeter man har haft.
Tallet kan dog anslås til 15-20 procent per graviditet.
Dog er effekten ofte størst ved den første graviditet.
Undersøgelsen viser, at risikoen nedsættes de første ti år efter graviditeten, men det tyder også på, at effekten kan være der endnu længere.
Undersøgelsen er et registerstudie.
Det betyder, at forskerne har sammenholdt data fra forskellige danske sundhedsregistrer som Abortregisteret, Medicinsk Fødselsregister og Cancerregisteret.
Forskerne har kigget på data fra lidt over 2,3 millioner kvinder.
De blev i gennemsnit fulgt i 25 år.
I alt var der 3,9 millioner graviditeter i undersøgelsen.
Af dem endte cirka 670.
000 med en provokeret abort.
Næsten 3,3 millioner endte med en fødsel.
I alt udviklede 6.
743 af kvinderne i undersøgelsen livmoderkræft.
Kilde: Forskningsartiklen og Anders Husby.
- Ud fra vores data mener vi, at effekten opstår lige i starten af graviditeten.
Det tyder på en biologisk mekanisme, der ændrer livmoderen, så den har en lavere risiko for at udvikle kræft senere i livet, siger han.
Og her kan man fristes til at tro, at graviditetshormonet progesteron spiller en rolle.
- Progesteron-niveauet stiger nemlig hurtigt i starten af graviditeten.
Og så har forskning vist, at kvinder, som har benyttet en spiral med progesteron, har meget lav risiko for livmoderkræft, siger Anders Husby og fortsætter:- Vores hypotese er, at progesteron formentlig ændrer på cellernes opførsel i livmoderens slimhinde.
Og muligvis også påvirker, hvordan cellerne opfører sig mange år efter graviditeten.
Han forklarer, at progesteron derfor muligvis kan tænkes som en forebyggende behandling mod livmoderkræft i fremtiden.
- Vi kan bruge resultaterne til at isolere, hvordan de beskyttende effekter opstår.
Herefter skal det undersøges, om det kan efterlignes i kvinder, der for eksempel har en forøget risiko for livmoderkræft, siger han.
FacebookTwitterKopier linkEmner:Kræft|Graviditet og fødsel|Videnskab|Statens Serum Institut|Sygdomme og lidelser




https://www.dr.dk/sporten/cykling/postnord-danmark-rundt/selvtillidsfuld-mads-wurtz-skal-koere-danmark-rundt-jeg

PostNord Danmark RundtSelvtillidsfuld Mads Würtz skal køre Danmark Rundt: ’Jeg kommer for at vinde hele løbet’Mads Würtz Schmidt skal være holdkaptajn på det nationale danske mandskab.
Mads Würtz Schmidt har en samlet tredjeplads som bedste placering i PostNord Danmark Rundt.
Af Peter Kobbersmed15.
aug.
2019 kl.
07.
00Bemærk: artiklen er mere end 30 dage gammelLæs opUnder årets Tour de France debuterede Mads Würtz Schmidt med aggressiv kørsel og en iver efter at række ud efter etapesejre.
Og oplevelserne under verdens største cykelløb skal bæres med over i PostNord Danmark Rundt, hvor den blonde randrusianer bliver holdkaptajn på Team PostNord Danmark.
- Jeg kommer for at vinde hele løbet.
Jeg har været på podiet før og har siden øget mit niveau og er blevet en bedre cykelrytter.
De seneste 5 års vindere af Danmark Rundt2014 - Michael Valgren2015 - Christopher Juul-Jensen2016 - Michael Valgren2017 - Mads Pedersen2018 - Wout van AertDet var i 2016, at Mads Würtz Schmidt sluttede på den samlede tredjeplads i Danmarks største cykelløb, og skal den placering forbedres, bliver særligt én af løbets etaper afgørende.
- Det betyder meget, at jeg kørte en god enkeltstart under Tour de France.
Den disciplin er altafgørende i Danmark Rundt.
- Jeg går ind til løbet med stor selvtillid efter mine præstationer under Tour de France.
Jeg håber på, at der bliver kørt et hårdt og aggressivt løb.
Så kan jeg og de øvrige ryttere, som har kørt Tour de France, godt have en fordel, fordi vi har 21 knaldhårde etaper i benene.
Mads Würtz Schmidt kører til hverdag på det schweiziske hold Team-Alpecin, som ikke skal køre PostNord Danmark Rundt.
Derfor har danskeren spurgt om lov til at være en del af det til lejligheden sammensatte nationalmandskab Team PostNord Danmark.
Ryttere på Team PostNord DanmarkMads Würtz Schmidt (Katusha-Alpecin)Louis Bendixen (Team Coop)Frederik Muff (Team AURA Energi)Matias Malmberg (Team IBT-Ridley-Sydkysten)Frederik Irgens Jensen (Team O B Wiik - Dan Stillads)Mads Østergaard Kristensen (Team Herning CK Elite)- Jeg spurgte om lov til at køre løbet under Tour de France, og efter Katusha-Alpecin så gav mig lov, er det blevet mit store sæsonmål i efteråret.
Det er et fedt løb – ikke mindst når man er fra Danmark, og jeg glæder mig rigtig meget til at komme hjem og køre.
Foruden Mads Würtz Schmidt består Team PostNord Danmark af fem danske ryttere fra et lavere niveau.
PostNord Danmark Rundt starter onsdag den 21.
august i Silkeborg og slutter traditionen tro på Frederiksberg, når sidste etape køres den 25.
august.
Alle etaper kan følges direkte på DR1.
FacebookTwitterKopier linkEmner:PostNord|Frankrig|Cykelsport|DR1|Frederiksberg




https://www.dr.dk/nyheder/udland/trump-opfordrer-kina-til-finde-human-losning-i-hongkong

Protester i HongkongSe temaUdlandTrump opfordrer Kina til at finde human løsning i HongkongDonald Trump opfordrer i en serie af tweets til, at man samarbejder om en løsning på krisen i Hongkong.
Politiet affyrer tåregas mod demonstranter.
15.
aug.
2019 kl.
07.
11Bemærk: artiklen er mere end 30 dage gammelLæs opUSA's præsident, Donald Trump, opfordrer til, at Kina finder en "human" løsning på konflikten i Hongkong.
Det skriver han i et opslag på Twitter natten til torsdag.
Samtidig synes præsidenten at koble en afslutning på stridighederne i den delvist selvstyrende storby med den verserende handelsstrid mellem USA og Kina.
- Millioner af job bliver tabt i Kina til andre lande, der ikke er ramt af told.
Tusindvis af virksomheder er på vej ud.
Selvfølgelig vil Kina slå en handel af.
Lad dem finde en human løsning i Hongkong, står der i opslaget.
USA har i flere omgange øget toldsatserne på kinesiske varer markant.
Kina har svaret igen med lignende toldstigninger.
Et efterfølgende opslag fulgte op med yderligere kommentarer til krisen i Hongkong, hvor millioner af borgere over de seneste ti uger er gået på gaden i protest mod kinesisk indblanding i storbyens foretagender.
- Jeg har ingen tvivl om, at hvis præsident Xi (Jinping, red.
) vil have en hurtig og human løsning på problemet i Hongkong, så kan han få det, skrev Trump.
Samtidig skriver han spørgende, om de to statschefer ikke bør mødes ansigt til ansigt.
Læs også:Demonstrationer forbydes i Hongkongs lufthavnLufthavn måtte lukke nedI ugens løb har demonstrationerne primært været centreret omkring byens internationale lufthavn, hvilket både mandag og tirsdag førte til, at lufthavnen i timevis lukkede ned for alle flyvninger.
Siden onsdag har der dog været åben for lufttrafikken.
De amerikanske myndigheder har gentagne gange sagt, at man er "dybt bekymret" over den oprustning af soldater og uropoliti på den kinesiske grænse til Hongkong, der har fundet sted over de seneste par dage.
USA har samtidig opfordret til, at Beijing respekterer Hongkongs autonomi fra Kina.
Hongkong er formelt en del af Kina, men har udpræget selvstyre og en mere demokratisk styreform.
Kina overtog kontrollen med Hongkong i 1997.
Før det var storbyen en britisk kronkoloni.
/ritzau/FacebookTwitterKopier linkEmner:Donald Trump (politiker)|Hong Kong|Kina|Lufthavne|Twitter




https://www.dr.dk/nyheder/indland/22-aarig-anholdt-svensker-naegter-udlevering-det-kan-tage-uger

Eksplosioner i KøbenhavnSe temaIndland22-årig anholdt svensker nægter udlevering: 'Det kan tage uger'Den 22-åriges advokat ønsker ikke at kommentere sagen.
Indgangspartiet foran Skattestyrelsen på Østerbro i København, onsdag den 7.
august 2019.
 Af Louise Dalsgaard15.
aug.
2019 kl.
12.
04Bemærk: artiklen er mere end 30 dage gammelLæs opDen 22-årige mand, der tirsdag aften blev anholdt i Malmø mistænkt for bombesprængning mod Skattestyrelsen, vil ikke udleveres til Danmark.
Det bekræfter anklager i svensk politis afdeling for international og organiseret kriminalitet, Måns Björklund.
- Den 22-årige har modsat sig udlevering til Danmark, siger han.
Derfor er det nu op til byretten i Malmø at afgøre, om dansk politis ønske om at få den anholdte stillet for en dommer i Danmark, skal efterkommes.
Og det kan godt tage lidt tid, lyder det fra anklager Måns Björklund.
- Det kan i første omgang tage indtil i morgen, hvor anklageren her så først skal begære ham varetægtsfængslet i Sverige.
Dernæst skal der så findes et tidspunkt for, hvornår domstolen kan træffe beslutning om udlevering, siger han.
Den 22-åriges advokat, Anders Malm, ønsker ikke at fortælle, hvorfor hans klient nægter at lade sig udlevere.
- Det har jeg ingen kommentarer til.
Du må snakke med anklageren eller dansk politi.
Jeg har ingen kommentarer til sagen, siger Anders Malm.
Anholdt kan få sag prøvet ved landsretMen selv hvis byretten i Malmø beslutter, at den 22-årige skal udleveres til Danmark, så kan der gå endnu længere tid, før han rent faktisk sætter fod på dansk jord.
Oprydningsarbejdet efter eksplosion ved Skattestyrelsen i København, onsdag den 7.
august 2019.
Foto: Philip Davali/Ritzau Scanpix - Han har muligheden for at klage over byrettens beslutning, ligesom man kan i Danmark.
Hvis han gør det, er det så det, der svarer til landsretten, der tager sagen, siger anklager Måns Björklund.
- Det kan godt tage flere uger.
Den 22-årige er ifølge DR's oplysninger ikke tidligere straffet.
Han bor hos sine forældre i det nordøstlige Malmø og arbejder også i familiens pizzeria.
Dansk politi mistænker ham for at være gerningsmand ved angrebet mod Skattestyrelsen sammen med en 23-årig svensk mand.
Den 23-årige er endnu ikke anholdt, men er internationalt efterlyst.
Hos Københavns Politi afventer man nu processen i Sverige.
Eksplosionen ved Skattestyrelsen•Eksplosionen blev anmeldt tirsdag den 6.
august klokken 22.
15.
•Ukendte gerningsmænd havde ifølge politiet angrebet Skattestyrelsen og forårsaget en kraftig eksplosion.
•Ruder i bygningen var smadret, og facaden voldsomt beskadiget.
•Ifølge politiet blev der brugt industrielt sprængstof ved eksplosionen.
•Det er kraftigt sprængstof, der for eksempel bruges til at sprænge granit eller bygninger væk.
•Én person kom til skade ved ekplosionen, da vedkommende blev ramt af fragmenter.
•Skattestyrelsens medarbejdere måtte blive hjemme fra arbejde to dage på grund af bombesprængningen.
FacebookTwitterKopier linkEmner:Skattestyrelsen|Malmø|Sverige|Kriminalitet|Politi




https://www.dr.dk/nyheder/udland/handelskonflikt-brexit-og-faldende-eksport-det-gyldne-aarti-tysk-oekonomi-er-slut

UdlandHandelskonflikt, brexit og faldende eksport: 'Det gyldne årti' for tysk økonomi er slutDårlige tal for den tyske økonomi øger frygten for en forestående mulig recession.
Det er blandt andet faldende tysk eksport, som bidrager til, at den tyske økonomi er skrumpet i andet kvartal fra april til juni.
Af Louise Brodthagen Jensen15.
aug.
2019 kl.
09.
43Bemærk: artiklen er mere end 30 dage gammelLæs opDet gyldne årti for tysk økonomi er nået til ende.
Sådan lyder i hvert fald vurderingen fra Carsten Brzeski, der er cheføkonom i den hollandske bank ING.
- Handelskonflikter, global usikkerhed og en udfordret autoindustri har tvunget den tyske økonomi i knæ, slår han fast i et indlæg.
Det er blandt andet skvulp fra bølgerne af handelskrigen mellem USA og Kina, som nu har ramt Europas største økonomi, der i andet kvartal af 2019 er skrumpet med 0.
1 procentpoint sammenlignet med årets første kvartal.
Dalende eksport har ramt store tyske bilproducenter BMW og Volkswagen, der svigtes særligt i Kina - Tysklands vigtigste eksportmarked.
Her har salget af nye biler har været støt faldende over det seneste år.
- Kina er overordnet blevet bedre til selv at producere mange af de varer, man hidtil har efterspurgt fra Tyskland, fortæller DR's tysklandskorrespondent, Michael Reiter.
Til dem hører blandt andre biler, frem for alt elektriske, hvor kineserne ligefrem har overhalet tyskerne på teknologi.
- Den tyske eksport til Kina lider også under en afmatning i kinesisk økonomi.
Og af den tiltagende handelskrig mellem Kina og USA helt generelt.
Det skyldes ikke mindst, at tyske producenter har store fabrikker i begge lande.
Varsler mindre omsætningDe nye tal for andet kvartal har skabt dybe panderynker i den tyske industri, fortæller DR's Tysklandskorrespondent, Michael Reiter.
- Det, vi ser lige nu, er store virksomheder i den vigtige bil- og maskinindustri, som varsler mindre omsætning og overvejer massefyringer.
Nogle er faktisk ved at dreje nøglen om, og det vi ikke vant til, siger han.
For det er ikke kun USA og Kinas handelskrig, der giver Tyskland alvorlige udfordringer.
Også usikkerheden omkring brexit og den faldende værdi af pundet påvirker et marked, der er vigtigt for tysk økonomi.
Advarer mod mulig recessionSidst den tyske økonomi skrumpede, var i tredje kvartal af 2018, og den efterfølgende fremgang var ikke markant.
Økonomer advarer nu mod muligheden for en forestående recession, der defineres ved to sammenhængende kvartaler med negativ vækst.
- Grundlæggende vakler den tyske økonomi på grænsen til recession, siger Andrew Kenningham, ledende Europa-økonom ved konsultentfirmaet Capital Economics i London, ifølge CNN Business.
Men selvom det måske kalder på politisk handling, lader der til at være en noget afventende stemning blandt tyske politikere, fortæller Michael Reiter:- Tysk politik virker en smule handlingslammet, siger han og uddyber:- Den kristenkonservative kansler, Angela Merkel, talte i går om eventuelt at iværksætte en konjunkturpakke, der kan sparke den økonomiske motor i gang igen.
Socialdemokraterne i regeringen overvejer endda fravige at den berømt-berygtede tyske sparekurs og stifte gæld for at få gang i hjulene igen.
Men lige nu afventer man altså, hvordan det her udvikler sig videre, siger han.
Ifølge lederen af det nationale økonomiske institut, Michael Hüther, er de tyske politikere dog nødt til at tage affære.
Men han advarer samtidig mod, at det bliver en overreaktion.
- Vi er nødt til at håndtere nogle langsigtede udfordringer og handle rationelt, siger han til AP.
Han råder til langsigtede fælles politiske planer for at håndtere udfordringer som eksempelvis klimaudfordringer, konkurrencedygtighed og ændringer i demografien, som ifølge ham udtrykkes ved virksomhedernes mangel på specialister.
FacebookTwitterKopier linkEmner:Angela Merkel (politiker)|Tyskland|Kina|Samfundsøkonomi|Økonomi




https://www.dr.dk/nyheder/kultur/film/han-goer-det-igen-stjernespaekket-tarantino-film-scorer-6-stjerner-fra-ellevild

FilmlandSe temaAf Filmanmelder og vært på FilmlandPer Juul CarlsenFilm og serierHan gør det igen!
Stjernespækket Tarantino-film scorer 6 stjerner fra ellevild anmelderFilmanmelder har genset 'Once Upon A Time in.
.
.
Hollywood' i anledning af den danske premiere.
Her er hans dom efter andet gennemsyn.
Leonardo DiCaprio spås allerede nu gode chancer for at indkassere en Oscar-statuette for sin hovedrolle som den fallerede skuespiller Rick Dalton.
15.
aug.
2019 kl.
06.
33Bemærk: artiklen er mere end 30 dage gammelLæs opJeg har spekuleret en del over det.
Gik jeg for vidt, da jeg gav topkarakter til Quentin Tarantinos 'Once Upon a Time in Hollywood' og frejdigt erklærede, at det var hans bedste film - selv i sammenligning med ikoniske klassikere som 'Håndlangerne' og 'Pulp Fiction'?
Blev jeg smittet af forårssolen og stemningen på verdens største filmfestival, Cannes, i maj måned?
Det var især den ene hovedperson Rick Dalton, der greb mig, husker jeg - ikke mindst fordi en af verdens mest beundrede skuespillere i de her år Leonardo DiCaprio er fabelagtig som en helt igennem middelmådig skuespiller, der er nervøs for, at karrieren er døende.
Once Upon a Time in.
.
.
HollywoodInstruktør: Quentin TarantinoMedvirkende: Leonardo DiCaprio, Brad Pitt, Margot RobbiePremiere: 15.
august.
Uden overhovedet at give Dalton al sin opmærksomhed serverer Tarantino et rørende menneske, der pines ved tanken om ikke længere at slå til - og at blive glemt.
Rørende og nuancerede mennesker er bestemt ikke Tarantinos kernekompetence.
Han elsker at give typer et vrid i sin velsmurte filmmaskine - og mere end ofte lykkes det ham at få en kliché til at fremstå funklende original, som med Samuel L.
Jacksons og John Travoltas velkendte og alligevel uforglemmelige gangstere i 'Pulp Fiction'.
Men netop takket være hyperfølsomme Rick Dalton og samspillet med hans modstykke og allerbedste ven, den iskolde stuntdouble Cliff Booth (Brad Pitt), er der noget på spil den her gang.
Quentin Tarantino har tidligere arbejdet sammen med Brad Pitt i filmen 'Inglourious Basterds' fra 2009.
Nu forenes de to Hollywood-darlings igen.
Tydelig kærlighed til mordofre'Once Upon a Time in Hollywood' handler om mennesker, og ikke - som det plejer at være tilfældet med Tarantino - om at møblere rundt på instruktørens yndlingsgenrer med tonsvis af 'ha-ha-fangede-i-den?
'-filmreferencer og ironiske hyldester.
Det er der også rigeligt af i 'Hollywood'.
Men det særlige er, at det går hånd i hånd med portrætter af interessante mennesker, og at 'Hollywood' ikke bare refererer til en filmgenre, men til hele filmens verden og til dens sprog samt til en ganske særlig periode i amerikansk film, som Tarantino selv er født af, og som han gang på gang er vendt tilbage til; brydningen mellem 50'erne og 60'ernes underholdningsfilm og den kunstneriske nybølge, der opstod i slutningen af 60'erne og udklækkede instruktører som Roman Polanski, Sam Peckinpah og senere Martin Scorsese, Steven Spielberg og Francis Ford Coppola.
Når Tarantinos 'Hollywood' bliver helt fantastisk, ja, faktisk genial i sit intertekstuelle opkog af filmhistorien, er det, fordi dens omdrejningspunkt er et af de store traumer i amerikansk kulturhistorie, Charles Manson-hippieklanens brutale mord på blandt andet den højgravide skuespiller Sharon Tate, gift med instruktøren Roman Polanski, i hjertet af Hollywood, blandt filmfolk og andre mediestjerner i den mondæne ende af Los Angeles for præcis 50 år siden - natten mellem den 8.
og 9.
august 1969.
De groteske mord på fem uskyldige mennesker tager Tarantino under vanlig virtuos og især kærlig behandling.
Der er helt tydeligt en kærlighed til mordofrene i luften.
Margot Robbie, der blev Oscar-nomineret for sin hovedrolle i filmen 'I, Tonya', spiller i 'Once Upon A Time in Hollywood' rollen som Roman Polanskis hustru Sharon Tate, der i 1969 blev myrdet af medlemmer af Charles Mansons kult.
Et rent slaraffenland for kendereMen var jeg for flink dengang i maj, for opsat på at bidrage til det store nyhedscirkus, da jeg gav 'Hollywood' topkarakter og hyldede den som den bedste film af en af de store betydningsfulde originaler i moderne amerikansk film?
Det måtte jeg granske ved at se filmen igen i en dansk biograf.
Og jovist, der er så mange referencer til filmhistorie og virkelige hændelser i 'Hollywood', at filmen sandsynligvis er en rebus for et publikum, der ikke fanger dem.
Men hvis man forstår dem, er 'Hollywood' et rent slaraffenland, en næsten ubegribeligt rig og overdådig oplevelse, der i sine billeder og sin stil ikke bare hylder filmene fra den periode, men også ligner dem.
Bare på Tarantinos særlige måde, stor og virtuost, så det lugter af filmkunst, selvom Tarantino grundlæggende går efter den samme følelse, som han selv hungrede efter, da han sad i biografmørket som knægt - at blive underholdt helt ind i knoglerne.
Det bliver man.
Jeg holder fast i topkarakteren til Quentin Tarantinos niende og hidtil bedste film.
Læs også:Ny film om forbudt forelskelse bliver siddende i kroppen: Derfor er den noget helt særligt(© SF Studios)FacebookTwitterKopier linkEmner:Brad Pitt (skuespiller)|Francis Ford Coppola (filminstruktør)|Polen|Teater|Cannes




https://www.dr.dk/nyheder/regionale/fyn/skibet-er-ladet-med-stroem-el-faergen-ellen-sejler-sin-jomfrutur

FynSkibet er ladet med strøm: El-færgen Ellen sejler sin jomfrutur El-Færgen Ellen sejler i dag sin første tur fra Ærø til Als.
El-færgen Ellen har været flere år undervejs.
Skibet er bygget på Søby Værft i et samarbejde med blandt andet Ærø Kommune og EU.
Af Ida-Sofie Sellerup, Simon Brix og Mai von Guionneau Jessen15.
aug.
2019 kl.
05.
59Bemærk: artiklen er mere end 30 dage gammelLæs opEn stille brusen i bølgerne.
Ingen os.
Ingen røg.
Ingen støjende færgemotorer, der lægger fra kajen i Søby her til morgen.
I dag har El-færgen Ellen sin jomfrutur i Fynshav.
En fin model på knap 60 meter i længden, 12,8 meter i bredden, 747 ton på vægten, og en færge, som er den allerførste af sin slags.
For selvom flere danske færger sejler ved hjælp af el, herunder Scandlines mellem Gedser – Rostock og færgerne Aurora og Tycho Brahe, der sejler mellem Helsingør og Helsingborg, så er Færgen Ellen den første færge i Danmark, der udelukkende har batterier i lastrummet.
50 tons for at være helt præcis.
El-færger er fremtidenEl-færgen er bygget i et samarbejde med Ærø Kommune, Søby Værft og EU.
Det har taget to år at nå til jomfrurejsen, og derfor er Ærøs trafikdirektør, Keld M.
Møller tilfreds med, at Ellen nu har sin første sejlads med passagerer.
El-færgen EllenEl-færgen Ellen er 59,20 meter i længden og 12,8 meter i breden.
Færgen har kostet 224 millioner kroner, og er et samarbejde med blandt andet Søby Værft, Ærø Kommune og EU.
Ellen skal sejle mellem Fynshav og Ærø.
Skibet er lastet med 50 ton batterier, der lader op om natten.
I løbet af dagen vil batterierne ’slatlade’, men målet er, at færgen kun mister 30 procent strøm under sejladserne, så der altid vil være strøm ombord.
Der er plads til 31 personbiler.
Kilde: https://www.
el-færgeprojekt.
dk- Det er yderst tilfredsstillende, at vi nu er klar til at idriftsætte Ellen, og det glæder mig at kunne tilbyde passagerne en ekstraordinært behagelig overfart fri for støj, vibrationer og os, siger han.
Men sejladsen frem til i dag har været præget af bølgegang og problemer.
For flere kortsluttede propelmotorer og tekniske problemer har forsinket sejladsen.
Men nu, efter flere prøveture, er man klar til at sejle med passagerer, lover Roar C.
Falkenberg, der er adminstrerende direktør på Søby Værft.
Kom og kig os over skulderenHan håber på, at elfærgen kan give flere ordrer i bogen i fremtiden.
Både globalt, men også i forhold til regeringens klimamål om at nedbringe CO2-udledningen med 70 procent i 2030.
- Vi tror på, at el-færger er fremtiden, og vi har en enorm viden nu.
Så vi føler os godt rustet til de kommende år og udviklingen af batteridrift på færger, siger han.
Tidligere i juni fik El-færgen Ellen sine batterier.
I den forbindelse gav Roar C.
Falkenberg denne rundvisning.
Det var håbet, at færgen skulle sejle i maj 2019, men på grund af tekniske problemer blev det udskudt til den 15.
august.
Hop med ombord på Ellen her:Samtidig deler man glædeligt ud af erfaringerne, lyder det fra Ærøs borgmester Ole Wej Petersen (S).
- Alle vores resultater er tilgængelige, så alle kan se dem.
Så kan man ved selvsyn se, om det er en løsning, der kan hænge sammen i andre kommuner og lande, siger han.
Halverer C02-udledningEllen sejler indtil videre kun indenrigs på de 10,7 sømil, der er mellem Ærø og Fynshav.
Men det er et stort skridt for fremtidens grønnere færgedrift, når der nu findes en dansk færge, der udelukkende sejler på el.
Sådan lyder vurderingen fra skibsingeniør Hans Otto Kristensen, der har 40 års erfaring i færgedrift.
- Alene på CO2 halverer man udledningen til sammenligning med en konventionel færge, og svovludledningen med en 10.
delHans Otto Kristensen, rådgivende skibsingeniør- Alene på CO2 halverer vi udledningen til sammenligning med en konventionel færge, og svovludledningen med en 10.
del.
Det her er et vigtigt skridt for at nedbringe miljøbelastningen, siger han.
Hans Otto Kristensen nævner også, at partikeludledningen, der er særligt giftig, bliver nedbragt til en 30.
del.
Derudover vil elfærgen også give et mere behageligt miljø på havnekajen, hvilket kan give plusser for lokalområdet og turismen, siger han.
Flere el-færger på kort sigtHos Danske Rederier er direktøren for erhvervspolitik og analyse, Jacob Clasen, også begejstret.
Han kalder det et bud på en grønnere fremtid på den blå landevej.
- Vi ønsker så miljøvenlige færgefarter som muligt, og nu ser vi en færge som rent faktisk fungerer.
Det inspirerer andre og kan sørge for, at flere følger efter, siger han.
Flere elfærger sætter dog krav.
For der skal være strøm, når batterierne skal lades op.
Men Jacob Clasen ser gode takter.
Alene indenfor de næste fem år vil vi se flere elfærger, vurderer han.
- Jeg er ikke i tvivl om, at vi vil se flere elfærger.
Både når ældre færger skal udskiftes, men også når man vil investere i nyt.
Så vil man se mod eldrevne løsninger, siger han.
El-færgen Ellens første sejlads er klokken 06.
20 fra Søby.
Planen er, at man i september vil have 5-7 afgange om dagen.
FacebookTwitterKopier linkEmner:Ole Wej Petersen (politiker)|Ærø|Søby Værft AS|Rederier|Fynshav




