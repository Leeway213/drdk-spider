https://www.dr.dk/sporten/fodbold/championsleague/manchester-united-chokerer-til-sidst-og-vinder-i-torino

Champions LeagueManchester United chokerer til sidst og vinder i TorinoJuventus var i fuld kontrol og førte 1-0 over Manchester United, som scorede to gange i slutfasen og vandt.
Jose Mourinho nyder sejren over Juventus.
07.
nov.
2018 kl.
23.
12Bemærk: artiklen er mere end 30 dage gammelLæs opManchester United leverede en af de større overraskelser i Champions League onsdag aften.
Den engelske storklub var fuldstændig i knæ i udekampen mod Juventus, som førte 1-0 og vadede i målchancer, men på to sene scoringer endte Manchester United med at vinde kampen 2-1.
Den portugisiske fodboldstjerne Cristiano Ronaldo havde ellers straffet sin eksklub med et mål i verdensklasse, men en scoring direkte på frispark af Juan Mata og et selvmål af Leonardo Bonucci vendte kampen i de sidste fem minutter.
Læs også:Fifa-boss vil udelukke spillere fra udbryderliga ved VMJuventus kan i allerhøjeste grad takke sig selv for, at holdet ikke vandt opgøret, hvilket også havde været lig med en gruppesejr.
I slutfasen af første halvleg og i begyndelsen af anden halvleg havde italienerne mange nærgående forsøg, men enten kom målmand David de Gea eller i flere tilfælde målrammen i vejen for en scoring.
Derfor var det helt fortjent, at Juventus i det 65.
minut tog føringen, da Manchester United og målmand David de Gea måtte bukke under for verdensklasse.
En lang bold fra forsvarsspilleren Leonardo Bonucci havnede hos en dybdeløbende Ronaldo, som helflugtede bolden videre i mål med en klar kandidat til efterårets mål i turneringen.
Åben gruppePå bænken kunne United-manager José Mourinho formentlig ikke være helt uforstående over for, at hans hold var kommet bagud efter at have været under stort pres.
Efter Ronaldos føringsmål lugtede det meget mere af flere Juventus-scoringer end en udligning.
Miralem Pjanic og Juan Cuadrado var blandt synderne foran mål, og det endte med at koste dyrt.
Fem minutter før udløbet af den ordinære spilletid fik United frispark på kanten af feltet, og med nærmest overlegen selvsikkerhed udlignede spanieren Juan Mata.
Læs også:Napoli og PSG deler i storkamp efter Liverpools gaveDet rystede tilsyneladende det ellers meget rutinerede Juventus-forsvar.
I det sidste ordinære minut endte Bonucci med at sende bolden i eget mål efter panik i feltet.
Det medførte ekstatiske jubelscener hos Manchester United-spillerne, som nu fortsat kan vinde gruppe H.
Efter fire af seks spillerunder topper Juventus gruppen med ni point, Manchester United har syv, Valencia har fem og Young Boys et enkelt point.
/ritzau/FacebookTwitterKopier link




https://www.dr.dk/nyheder/politik/ministerie-advarer-om-muligt-lovbrud-i-ny-dagpengelov

Valg til Europa-ParlamentetSe temaPolitikMinisterie advarer om muligt lovbrud i ny dagpengelovRegeringen vil tage retten til barsels- og sygedagpenge fra flere, men det er måske forskelsbehandling.
- Justitsministeriet er nået frem til, at det sandsynligvis er lovligt, siger Beskæftigelsesminister Troels Lund Poulsen (V).
07.
nov.
2018 kl.
22.
36Bemærk: artiklen er mere end 30 dage gammelLæs opDer er "risiko" for, at domstolene dømmer staten for konventionsbrud på baggrund af et nyt opholdskrav.
Sådan lyder konklusionen fra regeringens egne jurister, der to gange i lovteksten fremhæver "tvivl" og "risiko" for konventionsbrud.
Det skriver Politiken torsdag.
Med kravet, som regeringen og DF vil indføre, vil flere syge danskere og barselsgående mødre og fædre miste den dagpengeret, som de selv har opsparet.
Ved at fratage syge personer og unge forældre deres ret til dagpenge risikerer man at forskelsbehandle disse grupper, skriver avisen.
Læs også:Nyt opholdskrav vil ramme 1.
750 danskeres ret til dagpengeDet kan være i strid med menneskerettighedskonventionen.
- Der er derfor en risiko for, at domstolene i en konkret sag vil anse forskelsbehandlingen af disse grupper for at være i strid med artikel 14 sammenholdt med artikel 1 i 1.
tillægsprotokol i Den Europæiske Menneskerettighedskonvention, skriver ministeriet blandt andet ifølge Politiken.
Loven er en udløber af regeringens skatteaftale med DF og bidrager med 50 millioner kroner om året.
Værd at løbe risikoenDet såkaldte opholdskrav, som indføres med loven, betyder, at danske statsborgere ikke skal have ret til dagpenge, hvis de ikke har boet i Danmark eller et andet EU-land i syv ud af de seneste otte år.
Mandag skrev Politiken, at 1400 personer, der i dag ville få sygedagpenge eller barselsdagpenge, vil blive ramt hen over de kommende fem år.
Læs også:S forsøger at bløde omstridt dagpengeforslag opBeskæftigelsesminister Troels Lund Poulsen (V) mener, at det er værd at løbe risikoen.
- Nu har vi jo lagt det åbent frem, at der er en procesrisiko.
Vi mener, at det er god politik at lave optjeningsprincipper i forhold til dagpenge, selv om der kan være forskellige juridiske tolkninger.
Justitsministeriet er nået frem til, at det sandsynligvis er lovligt, siger han til Politiken.
I Dansk Folkeparti, som ellers står bag aftalen sammen med regeringen, er beskæftigelsesordfører Bent Bøgsted skeptisk.
- Hvis der kan være problemer med dem på sygedagpenge, så er det selvfølgelig noget, vi skal tage op i beskæftigelsesudvalget og tage en snak med ministeren om, siger han til Politiken.
/ritzau/FacebookTwitterKopier linkEmner:Bent Bøgsted (politiker)|Dagpenge|Dansk Folkeparti|EU|EU-forhold




https://www.dr.dk/sporten/fodbold/pokalturneringen/esbjerg-vinder-forlaenget-pokaldyst-over-soenderjyske

PokalturneringenEsbjerg vinder forlænget pokaldyst over SønderjyskeEn tåget fodboldkamp på Sydbank Park blev vundet af Esbjerg efter forlænget spilletid.
Esbjerg var bedst i tågen mod Sønderjyske.
07.
nov.
2018 kl.
21.
55Bemærk: artiklen er mere end 30 dage gammelLæs opEsbjerg er blandt de sidste otte hold i landspokalturneringen.
Vestjyderne vandt onsdag aften 2-1 ude mod Sønderjyske og bookede en billet til kvartfinalen efter forlænget spilletid.
Sønderjyskes Kees Luijckx og Esbjergs Adrian Petre havde sørget for, at pokaldysten blev længere end de 90 minutter, som den regulære spilletid varer.
Agus Garcia blev matchvinder.
Læs også:OB vinder pokalmålfest i HobroDet vides endnu ikke, hvem Esbjerg møder i kvartfinalen.
Sønderjyske havde vundet sine to seneste hjemmekampe mod Esbjerg, men vestjyderne kom til opgøret med selvtillid fra gode præstationer i Superligaen.
Her ligger Esbjerg nummer tre, og senest blev det 2-2 mod de forsvarende mestre fra FC Midtjylland.
Reserver fik chancenI onsdagens opgør, der blev spillet i en tæt tåge på Sydbank Park, fik en række reserver chancen fra start for begge hold.
Men hverken reserver eller sædvanlige startere fandt vej til netmaskerne i første halvleg, som forblev målløs.
Først i det 57.
minut kom der hul på målbylden, da den målfarlige forsvarsspiller Kees Luijckx åbnede ballet.
Hollænderen tog et frispark i højre side, som snød målmand Jeppe Højbjerg i målet, og så var de sønderjyske værter på 1-0.
Endnu et frisparksmål blev sat ind syv minutter senere.
Denne gang var det Esbjergs Adrian Petre, som hamrede til bolden et par meter uden for feltet og udlignede.
Der skulle findes en vinder, og efter 90 minutter plus det løse måtte spillerne forberede sig på to gange 15 minutter.
Dem trak Esbjerg sig bedst ud af.
Agus Garcia pandede et hjørnespark i nettet og fejrede sammen med holdkammerater og medrejsende fans, at holdet rider videre på den imponerende bølge efter oprykningen.
Oven i Sønderjyskes nederlag blev Kees Luijckx præsenteret for sit andet gule kort med ti minutter igen.
/ritzau/FacebookTwitterKopier link




https://www.dr.dk/nyheder/politik/bord-reoler-og-en-ribbe-samuelsen-nyindretter-kontor-340000-kroner

PolitikBord, reoler og en ribbe: Samuelsen nyindretter kontor for 340.
000 kronerMinisteren forklarer det med, at der var behov for at skabe et mere moderne udtryk på kontoret.
Ifølge udenrigsminister Anders Samuelsen (LA) trængte kontoret til en renovering med 'et mere moderne udtryk'.
Af Christina Nordvang Jensen07.
nov.
2018 kl.
22.
26Bemærk: artiklen er mere end 30 dage gammelLæs opLandets udenrigsminister Anders Samuelsen (LA) har nyindrettet sit kontor med både Montana-reoler, lamper og en ribbe.
I alt er der blevet brugt 340.
000 kroner på indretning af kontoret i Udenrigsministeriet.
Det skriver Politiken, der har fået aktindsigt i udgifterne.
Udenrigsministeren har ifølge aktindsigten købt et bord, 12 stole, et spejl, lamper og en ribbe for tilsammen 115.
250 kroner.
15 Montana-reoler med låger til har kostet 42.
343,50 kroner.
Og derudover et tæppe til 32.
185,50 kroner.
Alt sammen inklusiv moms.
Der er også brugt penge på at have tilknyttet en arkitekt.
Det var den tidligere X Factor-vært Eva Harlous arkiketfirma, som fik opgaven.
De to tidligere udenrigsministre Per Stig Møller (K) og Martin Lidegaard (R) undrer sig over beløbet.
Martin Lidegaard, der var udenrigsminister fra 2014-15, erindrer, at han sad i 'fine' møbler, og at beløbet for den nye indretning lyder 'lidt voldsomt', skriver Politiken.
Læs også:Alternativets kulturborgmester i København trækker sigBehov for et kontor med moderne udtrykLiberal Alliance har haft flere udmeldinger om, hvor vigtigt det er at vise mådehold med skatteydernes penge i den offentlige sektor, og partiet gik også til valg på nulvækst i det offentlige.
Anders Samuelsen fortæller til Politiken, at det er på sin plads at bruge pengene, fordi der var behov for at skabe et mere moderne udtryk på kontoret, der besøges af ministre og diplomater fra hele verden.
- Naturligvis skal vi prioritere statens midler med stor omtanke.
Men jeg står altså meget gerne på mål for en prioritering, der gør, at vi kan præsentere Danmark bedst muligt, når verden er på besøg.
Det synes nogle måske er ligegyldigt, men det gør jeg altså ikke, siger udenrigsministeren til avisen.
DR Nyheder har forsøgt at få en kommentar fra Anders Samuelsen.
Historien kommer et par uger efter, at Alternativets nu tidligere kultur- og fritidsborgmester i Københavns Kommune Niko Grünfeld trak sig fra posten efter en større sag om, at han havde brugt 130.
000 inklusiv moms på kontorfaciliteter til borgmesterkontoret - selvom partiet har slået sig op på at vise hensyn til klimaet.
Læs også:Uffe Elbæk efter Grünfeld-farvel: 'Vi bliver målt på, at vi skal være fuldstændig perfekte'FacebookTwitterKopier linkEmner:Anders Samuelsen (politiker)|Det Konservative Folkeparti|Eva Harlou (arkitekt)|Lokalpolitik|USA




https://www.dr.dk/sporten/haandbold/kvindeligaen/syv-paa-stribe-sender-koebenhavn-haandbold-mod-toppen

KvindeligaenSyv på stribe sender København Håndbold mod toppenKøbenhavn Håndbold tog syvende sejr på stribe og kan øjne toppen af håndboldligaen.
Det er ganske sjovt at være spiller i København Håndbold for tiden.
07.
nov.
2018 kl.
22.
36Bemærk: artiklen er mere end 30 dage gammelLæs opKøbenhavn Håndbold har for alvor fået vind i sejlene i HTH Ligaen.
Mesterholdet var på slingrekurs i begyndelsen af sæsonen, men siden er det kun gået en vej for de københavnske håndboldkvinder.
Onsdag aften tog holdet sin syvende sejr på stribe i ligaen med 28-20 ude over Aarhus United og bragte sig dermed op på ti sejre i de 13 første kampe.
Målmændene Amalie Milling og Emily Stang Sando stod begge med redningsprocenter på over 40 og var vigtige brikker i den store sejr.
Læs også:Kaotisk håndboldopgør skal spilles om: GOG får ny kamp mod KoldingKøbenhavn er på andenpladsen med 20 point.
Der er seks op til Odense Håndbold, som senere onsdag slog Ajax København.
Aarhus United, der havde fordel af hjemmebane i opgøret, måtte notere sæsonens tredje nederlag i HTH Ligaen.
Blot et point adskilte København og Aarhus United før onsdagens opgør i den østjyske storby.
København kom ind til opgøret med et frisk Champions League-nederlag til russiske Rostov i bagagen.
Men i ligaen var det før onsdagens håndboldduel blevet til lutter sejre i de seneste seks kampe.
For aarhusianernes vedkommende havde sæsonen blot budt på to nederlag i de 12 første runder af HTH Ligaen.
KlasseforskelPå papiret var det derfor to hold fulde af selvtillid, der bragede sammen onsdag.
Men på banen var der klasseforskel i begyndelsen.
København Håndbold bragte sig foran 2-0 efter to minutter.
Fire minutter senere scorede Jenny Alm til 6-2, og da Kelly Dulfer med sin anden scoring på stribe gjorde det til 8-2 ti minutter inde i kampen, lignede det en tidlig afgørelse.
Inde i målet tog Emily Stang Sando den ene bold efter den anden.
Både hun og Amalie Milling var stærkt spillende.
Læs også:Landsholdsfløj er gravid: Færdig for sæsonenAarhus fik dog langsomt spist af gæsternes føring og bragte sig pludselig på 13-15 kort før pausen.
Men i anden halvleg stak København Håndbold igen af.
Kelly Dulfer fortsatte med at score, og Andrea Hansen sendte København foran 27-17.
Aarhus fik pyntet på resultatet mod slutningen, men udesejren var sikker.
Samtidig med kampen i Aarhus dystede Silkeborg-Voel og EH Aalborg om point.
Det blev en tæt dyst, der stod 15-15 ved pausen.
Men i anden halvleg trak Silkeborg-Voel fra og hentede to vigtige point i bestræbelserne på at sikre en plads i top-8.
Kampen endte 39-27 i Silkeborg-Voels favør.
Topholdet Odense Håndbold var i aktion lidt senere onsdag.
Jan Pytlicks tropper tog 13.
sejr af 13 mulige med 26-20 over Ajax København og ser ustoppelige ud i denne sæson.
Sejren blev grundlagt i første halvleg, som Odense vandt 16-10.
Også Viborg HK fortsatte sin gode stime.
Det skete ude mod TTH Holstebro, som tabte 24-30 til det gæstende mandskab.
Viborg er på syvendepladsen med 14 point, mens TTH er på niendepladsen med ti point.
/ritzau/FacebookTwitterKopier link




https://www.dr.dk/nyheder/regionale/fyn/lad-haven-staa-og-goer-noget-godt-fuglene

FynLad haven stå og gør noget godt for fugleneNedfaldne æbler og blade er et tagselvbord for vinterens sultne fugle.
Af Jonatan Grau Møller og Anders Lifland07.
nov.
2018 kl.
20.
10Bemærk: artiklen er mere end 30 dage gammelLæs opVinteren nærmer sig.
Det betyder også, at mange planlægger en tur i haven for at give den en ordentlig efterårsrengøring.
Men hvis du vil gøre noget godt for fuglene, så er noget af det bedste, du kan gøre, faktisk ikke at gøre noget som helst.
Om vinteren er det nemlig svært for fuglene at finde føde.
- Lad være med at fjerne nedfaldsæblerne og lad være med at fjerne noget af alt det løv, der falder ned, siger Marianne Krag Petersen, der er naturvejleder for Danmarks Naturfredningsforening, og fortsætter:- Under og imellem bladende er der en masse insekter at leve af.
Fjern lus og lopper fra rederneEn anden ting, der for mange er forbundet med rengøring i haven, er rengøring af fuglehuse.
Efter sommerens travle liv trænger de nemlig til en ordentlig efterårsrengøring.
- Om vinteren er der mange fugle, der bruger kasserne til at overnatte i.
Men de gamle reder er fyldt med lus, lopper, mider og alt muligt andet utøj, fortæller Marianne Krag Petersen.
Hvis man ikke har lyst til at få fingrene helt ned i fuglehuset, så kan man bruge handsker.
Men er man ligeså hardcore som Marianne Krag Petersen, så skal man lige være opmærksom på, at det er en god idé at vaske tøjet med det samme, så man ikke tager lus og lopper med inden døre.
FacebookTwitterKopier linkEmner:Danmarks Naturfredningsforening




https://www.dr.dk/nyheder/indland/tre-anholdte-iranere-er-loesladt-igen

Landsdækkende politiaktionSe temaIndlandTre anholdte iranere er løsladt igenDer var ikke grundlag for at fremstille nogen af de anholdte i grundlovsforhør, oplyser politiet.
Politiet ransager på Sct.
Hansgade i Ringsted, onsdag formiddag.
Af Mette Richardt07.
nov.
2018 kl.
23.
40Bemærk: artiklen er mere end 30 dage gammelLæs opPolitiet har løsladt de tre personer, der onsdag morgen blev anholdt og sigtet for at hylde et angreb i Iran, som kostede 25 mennesker livet.
Anholdelsen skete, efter at politiet havde ransaget tre private lejligheder og et foreningslokale i Ringsted.
Læs også:Sigtet for at hylde terror: Politiet ransager anholdte iraneres lejlighederDe anholdte er i løbet af eftermiddagen og aftenen blevet afhørt om sagen med assistance fra en tolk.
Det skriver Midt- og Vestsjællands Politi i en pressemeddelelse.
- Anklagemyndigheden har med baggrund i de fremkomne oplysninger i sagen ikke fundet grundlag for at fremstille nogen af de anholdte i grundlovsforhør.
Derfor er alle tre anholdte blevet løsladt, lyder det i meddelelsen.
Politiet lukkede Danmark nedDe tre anholdte er medlemmer af den eksil-iranske organisation ASMLA.
Allerede på et pressemøde 30.
oktober oplyste PET-chef Finn Borch Andersen, at de danske medlemmer af ASMLA blev efterforsket for terrorbilligelse.
Læs også:Kun få ord fra politiet efter iraner-anholdelser i RingstedDet var underretninger om attentatplaner mod de pågældende eksiliranere i Danmark, der 28.
september førte til, at politiet lukkede ned for trafikken til og fra Sjælland og medførte kilometerlange køer.
Midt- og Vestsjællands Politi vil fortsat forestå efterforskningen af sagen i samarbejde med Politiets Efterretningstjeneste (PET).
FacebookTwitterKopier linkEmner:Finn Borch Andersen (politichef)|Midt- og Vestsjællands Politi|Politiets Efterretningstjeneste|Politi|Sjælland




https://www.dr.dk/nyheder/indland/motorvej-spaerret-fire-lastbiler-i-alvorligt-uheld

IndlandMotorvej spærret: Fire lastbiler i alvorligt uheldUheld ved Skanderborg spærrer motorvejen i sydgående retning.
Af Magnus Dam Nielsen07.
nov.
2018 kl.
21.
06 | opdateret 07.
nov.
2018 kl.
22.
44Bemærk: artiklen er mere end 30 dage gammelLæs opFire lastbiler har været impliceret i et større færdselsuheld på motorvejen ved Skanderborg.
Derfor er motorvejen helt spærret af i sydgående retning mellem afkørsel 52 Skanderborg V og 53 Skanderborg S, oplyser Sydøstjyllands politi på Twitter.
Vagtchef Jesper Brun Jensen fortæller til DR, at to af lastbilerne ligger på siden, og indtil videre beretter han om mindst en tilskadekommen.
Uheldet opstod, da en lastbil kørte op bag i en anden lastbil.
Det var chaufføren, der ramte den anden lastbil, som er kommet alvorligt til skade.
Vejen forventes tidligst genåbnet i de sene aften/nattetimer, og derfor opfordrer både politiet og Vejdirektoratet bilister til at finde alternative ruter.
Opdateres.
.
.
.
FacebookTwitterKopier linkEmner:Skanderborg|Sydøstjyllands Politi|Twitter|Jylland|Politi




https://www.dr.dk/sporten/fodbold/sikkerhedschef-rusland-forhindrede-droneangreb-under-vm

FodboldSikkerhedschef: Rusland forhindrede droneangreb under VMEt terrorangreb udført med droner blev angiveligt forhindret af russiske sikkerhedsstyrker under VM.
Der var heldigvis ingen anrgeb ved VM i Rusland.
07.
nov.
2018 kl.
19.
23Bemærk: artiklen er mere end 30 dage gammelLæs opRuslands nationale sikkerhedsservice forhindrede et terrorangreb udført med droner under VM i fodbold i sommer.
Det siger chefen for Ruslands nationale sikkerhedsservice, Alexander Bortnikov, onsdag til nyhedsbureauet Tass ifølge AP.
Sikkerhedschefen vil dog ikke uddybe, hvem "terroristerne" var, og hvordan de blev stoppet.
Af frygt for netop terror var der stor fokus på sikkerheden i Rusland under slutrunden.
Læs også:VIDEO Danske VM-ølkastere udelukkes fra landskampe i to årForan stadioner var der således både politi og militær til stede før, under og efter kampene, og alle tilskuere blev grundigt undersøgt, inden de kunne entrere et stadion.
Desuden var der både ansigtsgenkendelseskameraer omkring stadion og i landets lufthavne.
Alligevel lykkedes det for fire medlemmer af protestgruppen Pussy Riot at slippe igennem sikkerhedssystemet og løbe på banen under VM-finalen mellem Frankrig og Kroatien.
/ritzau/APFacebookTwitterKopier link




https://www.dr.dk/nyheder/indland/fem-centrale-spoergsmaal-saadan-afgoeres-britta-nielsens-skaebne-i-sydafrikansk-ret

Millionsvindel i SocialstyrelsenSe temaIndlandFem centrale spørgsmål: Sådan afgøres Britta Nielsens skæbne i sydafrikansk retEn dommer i Sydafrika skal tage stilling til, om Britta Nielsen skal udleveres til Danmark.
Det er i retten i Randburg i Johannesburg, at der skal tages stilling til, om Britta Nielsen skal udleveres til Danmark Af Christina Nordvang Jensen07.
nov.
2018 kl.
21.
37Bemærk: artiklen er mere end 30 dage gammelLæs opI morgen træder den svindelmistænkte Britta Nielsen for anden gang ind i retten i Johannesburg i Sydafrika, hvor der skal tages stilling til, om hun skal udleveres til Danmark.
Samtidig skal den hælerisigtede mand, der blev anholdt i sidste uge i Sydafrika for at være involveret i den store svindelsag, også for retten i morgen, men i byen Kempton Park.
Fakta om svindelssagenSocialministeriet oplyste i begyndelsen af oktober, at 64-årige Anna Britta Troelsgaard Nielsen var efterlyst internationalt og mistænkt for at have overført 111 millioner kroner i tilskudsmidler til sig selv.
Den formodede svindel skal være foregået, både mens hun sad i Socialministeriets departement, Socialstyrelsen og den daværende Sikringsstyrelse.
Britta Nielsen er sigtet for at have franarret staten mindst 111 millioner kroner i tilskudsmidler mellem 2002 og 2018, da hun arbejdede i Socialstyrelsen samt Børne- og Socialministeriet.
Den mistænkte mand er sigtet for at have modtaget penge og ejendele til en værdi af omkring 3,6 millioner kroner fra Britta Nielsen, viser arrestordren, som DR Nyheder er i besiddelse af.
Men hvorfor har Britta Nielsen et ønske om at blive udleveret til Danmark hurtigst muligt, og hvilke ting kan stå i vejen for en udlevering af de to sigtede personer?
DR Nyheders retskorrespondent, Trine Maria Ilsøe, gør dig klogere på retsmøderne i morgen og giver en status på sagen neden for.
1Hvad kommer der til at foregå på retsmødet med Britta Nielsen i morgen?
Efter planen skal Britta Nielsen møde første gang i retten i Randburg i Johannesburg klokken otte dansk tid, men det retsmøde er en ren formalitet, inden hendes sag efter planen skal behandles senere på dagen.
- Det er her, at retten skal vurdere, om Britta Nielsen kan udleveres til Danmark.
Hvad udfaldet bliver vides ikke, for selv om Sydafrika tilsyneladende ikke har nogen interesse i at beholde hende, og hun gerne vil hjem til Danmark, så er der en række formalia, der skal være i orden, forklarer Trine Maria Ilsøe.
Læs også:Britta Nielsens sydafrikanske forsvarer: Håber på hurtig udlevering2Hvorfor modsætter Britta Nielsen sig ikke en udlevering?
Britta Nielsens forsvarer i Danmark, Nima Nabipour, har sagt, at hun ønsker at komme til Danmark hurtigst muligt.
Det kan der ifølge Trine Maria Ilsøe være flere grunde til:- En af dem kan være, at hun godt ved, at hun alligevel bliver udleveret på et tidspunkt.
En anden grund kan være, at hun hellere vil hjem til et dansk fængsel.
For anklagemyndigheden i Danmark er det en fordel, at hun vil gå med til en udlevering.
- Det gør, at deres påstand om udlevering ikke skal prøves ved flere retsinstanser.
Den slags kan tage lang tid, fortæller DR's retskorrespondent.
Læs også:Forsvarer: Britta Nielsen vil til Danmark hurtigst muligt3Hvor langt er politiet i forhold til den mandlige mistænkte i sagen, som Danmark også vil have udleveret?
Den mandlige mistænkte blev anholdt i Johannesburgs internationale lufthavn i Sydafrika tirsdag i sidste uge.
Han er sigtet for hæleri af særlig grov beskaffenhed, og Danmark vil også have ham udleveret.
Den hælerisigtede mand skal ligeledes for retten i morgen.
Det sker i Kempton Park, som ligger tæt ved den lufthavn, hvor han blev anholdt.
Her skal retten - ligesom med Britta Nielsen - tage stilling til, om han kan udleveres til Danmark.
Læs også:Seks ugers flugt er forbi: Sådan har jagten været på Britta NielsenIfølge arrestordren er han sigtet for at have modtaget penge og ejendele til en værdi af omkring 3,6 millioner kroner fra Britta Nielsen.
Derudover fremgår det af arrestordren, at han kort før sin anholdelse overførte cirka én million sydafrikanske rand svarende til omkring 472.
000 kroner til andre konti.
Overførslerne skal være lavet ad tre omgange den 23.
, 24.
og 26.
oktober.
4Hvilke ting kan stå i vejen for, at Britta Nielsen og den hælerisigtede mand ikke bliver udleveret?
Det kan eksempelvis være, hvis Sydafrika ikke mener, at de danske myndigheder har begrundet begæringen om udlevering grundigt nok.
Der kan også være være nogle diplomatiske hensyn, forklarer DR Nyheders retskorrespondent.
Britta Nielsen blev anholdt tidligt i morges i Sydafrika.
Læs også:Sydafrikansk forsvarsadvokat: Hælerimistænkt vil gerne til Danmark5Hvad er de næste skridt, hvis de mistænkte bliver udleveret til Danmark?
Hvis eller når Britta Nielsen og den hælerisigtede mand kommer tilbage til Danmark, skal de hver især fremstilles for en dommer inden for 24 timer, fortæller Trine Maria Ilsøe.
- Det vil fungere som et almindeligt grundlovsforhør, hvor anklageren vil begære dem varetægtsfængslet, hvilket retten så skal tage stilling til, siger hun.
Læs også:Lettet minister: Hver eneste dag har jeg håbet, at Britta blev fangetDerefter vil sagen fortsætte som andre straffesager, hvor politiet vil fortsætte efterforskningen og formentlig afhøre de sigtede.
- Derefter vil anklagemyndigheden tage stilling til, om der skal rejses tiltale, siger Trine Maria Ilsøe.
FacebookTwitterKopier linkEmner:Sydafrika|Børne- og Socialministeriet|Kriminalitet|Anklagemyndigheden|Johannesburg




https://www.dr.dk/nyheder/udland/usas-justitsminister-fyret

UdlandUSA's justitsminister fyretJeff Sessions stopper som justitsminister i USA.
Det gør han på præsident Trumps anmodning, siger han.
Jeff Sessions stopper som USA's justitsminister.
Af Sean Coogan07.
nov.
2018 kl.
20.
48Bemærk: artiklen er mere end 30 dage gammelLæs opPræsident Trump har fyret sin justitsminister.
Den 71-årige republikanske justitsminister Jeff Sessions skriver i sin opsigelse til præsident Trump, at han indgiver sin opsigelse på præsidentens anmodning.
Præsidenten oplyser på Twitter, at Matthew G.
Whitaker, advokat og tidligere stabschef for Sessions, overtager styringen midlertidigt, og at en permanent afløser vil blive udpeget på et senere tidspunkt.
Læs også:Trump: Jeg er klar til at samarbejde - men også til at slå igenPræsidenten kan ikke bare vælge sin justitsminister.
Han skal i stedet nominere vedkommende.
Det er så op til medlemmerne af Senatet at sige endelig god for kandidaten.
Manden der overtager tøjlerne indtil da, har tidligere kritiseret Rusland-undersøgelsen omkring præsident Trump for at gå for langt.
Jeff Sessions blå bogNavn: Jefferson Beauregard Sessions III.
Alder: 71 år.
Fødested: Selma, Alabama, USA.
Søn/datter af: Abbie og Jefferson Beauregard Sessions.
Nationalitet: Amerikaner.
Uddannelse: Jurist fra University of Alabama i 1973.
Karriere:* I 1981 udnævnt til statsanklager for Alabamas Southern District.
* I 1995 valgt til statsanklager for hele delstaten.
* Fra 1997- medlem af Senatet.
* I februar 2017 godkendt som justitsminister.
* 7.
november 2018 meddeler han, at han træder fra sin post som justitsminister.
Civilstand: Gift og har tre børn.
Bopæl: Mobile, Alabama.
Kilde: Britannica.
com.
Tydelig utilfredshedDen amerikanske præsident har sjældent lagt skjul på, at han bestemt ikke har høje tanker om sin nu forhenværende justitsminister.
Den tidligere senator fra Alabama blev ellers udpeget af præsident Trump og var blandt de første senatorer til at støtte præsident Trump i hans forsøg på at blive præsident.
Siden sin tiltræden som justitsminister har det dog været en offentlig hemmelighed, at præsidenten ikke var tilfreds med Sessions.
I september udtalte præsidenten noget opsigtsvækkende, at han ”ikke har nogen justitsminister”.
- Jeg er meget skuffet over Jeff.
Meget skuffet, sagde han dengang og understregede, at han ville genoverveje Jeff Sessions fremtid.
Læs også:Medier: USA's vicejustitsminister kan være på vej udSessions valgte at erklære sig inhabil i særlig anklager Robert Muellers såkaldte Rusland-undersøgelse.
Her undersøger Mueller Ruslands formodede indblanding i det amerikanske præsidentvalg i 2016.
Undersøgelsen blev sat i gang, efter at det var kommet frem, at Donald Trump havde holdt to møder med Ruslands ambassadør i USA, Sergei Kislyak, uden at fortælle omverdenen om det.
Derudover havde Sessions været en aktiv del af Trump-kampagnen, der også er i undersøgelsesholdets søgelys.
Derfor valgte han at overdrage ansvaret til sin næstkommanderende, vicejustitsminister Rod Rosenstein.
- Hvilken slags mand gør det?
, spurgte præsident Trump retorisk tidligere i år ifølge New York Times.
Hvad vil det betyde for Rusland-undersøgelsen?
Normalt er det vicejustitsministeren, der ville overtage styringen som fungerende justitsminister i en situation som denne, skriver avisen.
Rosenstein har dog også været i præsidentens skudlinje og har tidligere været rygtet fyringstruet.
Læs også:Donald Trump maner rygter om Rosenstein-fyring til jordenFlere medier stiller derfor lige nu spørgsmålet om, hvad fyringen vil betyde for Robert Muellers undersøgelse.
Ifølge Reuters er meldingen fra justitsministeriet, at Whitaker overtager alle ansvarsområder i ministeriet - herunder overvågningen af Rusland-undersøgelsen.
Inden han blev en del af ministeriet kritiserede Whitaker undersøgelsen i et indlæg hos CNN.
Her sagde han, at Muellers undersøgelse gik for langt.
På et pressemøde tidligere i dag langede præsident Trump ud efter undersøgelsen, som han betegner som en "heksejagt", men sagde, at han lader den fortsætte.
FacebookTwitterKopier linkEmner:Donald Trump (politiker)|Twitter|USA




https://www.dr.dk/nyheder/udland/stinkende-frugt-skabte-tumult-paa-fly-foer-afgang

UdlandStinkende frugt skabte tumult på fly før afgangTo ton durian-frugt stank så grimt, at indonesisk passagerfly ikke fik lov at lette.
Durian-frugten, som her bliver solgt på et marked i Singapore, er berygtet for sin lugt.
Af Stine Delfs07.
nov.
2018 kl.
18.
31Bemærk: artiklen er mere end 30 dage gammelLæs opDe fleste har prøvet at føle sig ubehageligt tilpas, hvis de har befundet sig i et offentligt rum, hvor der lugter rigtig dårligt.
Værst er det, hvis det for eksempel sker i et offentligt transportmiddel, hvor man ikke kan slippe væk.
Et ekstremt tilfælde på sådan en situation, skete i mandags i Indonesien.
Her blev et fly nemlig en hel time forsinket, fordi passagererne nægtede at flyve på grund af en uudholdelig stank ombord.
Dårlig lugt skabte håndgemængSynderen var en durian.
Frugten er kendt som verdens mest ildelugtende af sin slags.
På trods af lugten er den en delikatesse i Asien.
Derfor var det meningen, at en mængde på to ton i mandags skulle transporteres med i lasten på et passagerfly fra den indonesiske provinsby Bengkulu til hovedstaden Jakarta.
Men da passagererne begyndte at gå ombord på flyet, kom der straks klager over en uudholdelig stank.
Klagerne udviklede sig hurtigt til håndgemæng og tumult mod flypersonalet, da passagererne nægtede at flyve.
Læs også:Styrtet fly fundet ud for Indonesiens kystIfølge Indonesisk lovgivning var flyselskabet i deres gode ret til at medbringe frugten:- Det er ikke ulovligt at medbringe frugten, så længe den er pakket ordentligt ind efter fly-reglementet.
Der er mange flyselskaber, der transporterer durian-frugt, sagde Retri Maya, kommunikationsmedarbejder for flyselskabet Sriwijaya Air til Jakarta Post.
Ligesom vi ikke må ryge i de fleste offentlige rum i Danmark, er det også forbudt at medbringe durian-frugten i adskillige offentlige transportmidler, hoteller og fly i flere lande - men ikke som flylast i Indonesien.
Kunderne har altid retKlagerne og protesterne virkede.
Flyselskabet gik med til at fjerne durian-frugterne fra lasten.
Mens frugterne blev aflæsset, fik passagerne lov til at forlade flyet, så de ikke skulle generes yderligere.
Ifølge BBC udtalte direktøren af lufthavnen i Bengkulu, til et lokalt medie efter hændelsen at:- I fremtiden vil vi evaluere indholdet og indpakningen af passagerflyenes last, så det ikke kommer til at skabe ubehag for passagerer fremover, sagde lufthavnsdirektøren Anies Wardhana.
I Kakshidi Food i Kødbyen i København sælger de på nogle tidspunkter af året frisk durian-frugt.
Ifølge butikkens kontormedarbejder Karina Amemi, tager de mange forholdsregler for at holde den specielle lugt lidt på afstand:Læs også:Et museum for ulækker mad er åbnet i Sverige- Frugten er pakket ind i en forseglet take-away-boks i gennemsigtig plastik og yderligere pakket ind i en plastikpose.
Men man kan altså stadigvæk lugte den, når den bliver placeret i butikken.
- Vi opbevarer den i et lukket køleskab, så lugten kun slipper ud, når køleskabslågen bliver åbnet.
FacebookTwitterKopier linkEmner:Flyselskaber|Indonesien|København|Jakarta|Flytrafik




https://www.dr.dk/nyheder/viden/klima/dansk-forsker-gemmer-solens-varme-til-om-vinteren-i-en-saerlig-vaeske

KlimaDansk forsker gemmer solens varme til om vinteren i en særlig væskeProcessen genererer ingen CO2 og væsken kan opbevare varmeenergien i op til 18 år - uden isolering.
Teknologien kan måske tages i brug indenfor fem år.
Kasper Moth-Poulsen foran en lille solfanger, som forskerne bruger til at teste deres energilagrinsvæske med.
(© Johan Bodell/Chalmers University of Technology)Af Søren Bjørn-Hansen07.
nov.
2018 kl.
18.
31Bemærk: artiklen er mere end 30 dage gammelLæs opEt forskerhold ved Chalmers University of Technology i Sverige har udviklet noget ret specielt.
Efter flere års arbejde er forskerne tæt på at have perfektioneret et særligt molekyle, som i væskeform kan opbevare solenergi i årevis - uden nævneværdigt spild.
Læs også:Solskin i radiatoren er et hit: Antallet af solvarmeanlæg boomerOg det kan have stor betydning i kampen for at forhindre klimakatastrofen.
Processen udleder nemlig ikke CO2 og kan fjerne et af argumenterne imod solenergi - at det kun dur når solen skinner.
Gemmer varmen til om vinterenTeknologien betyder, at vi kan gemme sommerens overflod af solenergi til vinterens mørke og kulde, forklarer den danske professor Kasper Moth-Poulsen, som leder forskningsgruppen.
- Mange tænker måske ikke på, at halvdelen af vores energiforbrug går til varme, siger han.
Kasper Moth-Poulsens metode er udviklet til at gemme energien fra solens stråler som kemisk energi fra sommer til vinter - eller altså i op til 18 år.
Det gøres ved hjælp af en særlig væske, som består af skræddersyede molekyler af kulstof, brint og kvælstof, der er arrangeret på en særlig måde rent kemisk.
- Væsken er kold hele tiden, så vi behøver ikke isolering.
Energien gemmes kemisk og kan frigives, når der er brug for den, siger han.
Animationen herover viser hvordan solenergi lagres i væsken, og senere omdannes til varme via en katalysator.
Copyright: Chalmers/BoidGrundforskning med potentialeIndtil videre arbejder forskningsgruppen på Chalmers med at skabe det perfekte molekyle til energilagring, og arbejdet betegnes stadig som grundforskning.
Læs også:Klimarådet: Datacentre tvinger Danmark til at investere mere i sol og vindMen Kasper Moth-Poulsen tror på, at teknologien er tæt på at være moden og kan tages i brug indenfor fem år.
- Det er en gammel drøm at gøre det her.
Og vi har formentlig lavet nogle af de bedste molekyler, der nogensinde er lavet til det her formål, siger han.
Han ser det som en meget stor fordel, at deres væske ikke benytter sjældne jordarter eller metaller som fx moderne batterier.
Cyklusen fra solenergi, til energilagring og tilbage til varme-output.
(© Yen Strandqvist/Chalmers University of Technology)En stor nyhed - med udfordringerAt der er tale om en vigtig opdagelse, er Mogens Brøndsted Nielsen enig i.
Han er professor ved Kemisk Institut på Københavns Universitet.
- Det er bestemt en stor nyhed.
For at kunne lagre solenergi er en stor udfordring, siger han.
- Den ene udfordring er at kunne lagre nok energi i sådan nogle molekyler.
Det andet er at kunne lagre det lang nok tid.
Og begge dele har holdet løst.
Han forklarer, at en af de positive ting ved den slags molekylære systemer er, at de er en lukket cyklus.
- Man oplagrer energien, gemmer den, og bruger den igen.
Uden at generere CO2, siger han.
Fem år er en realistisk tidsrammeMogens Brøndsteds forskningsgruppe arbejder med de samme udfordringer som Kasper Moth-Poulsens hold.
Og ligesom forskerne i Sverige, handler næste skridt om at opskalere teknologien, så den kan bruges i praksis.
Få eksempel er det vigtigt at sikre sig, at væsken kan bruges igen og igen.
- Vi skal have styr på hvor mange cyklusser, molekylet kan klare.
Og så skal prisen ned, siger han.
- Men jeg synes, det lyder meget rimeligt med en tidsramme på fem år.
I teoerien kan teknologien også bruges til at lagre andre energityper.
Det kræver dog at fx vindkraft omdannes til lys først, som så kan opsuges af molekylet og gemmes.
FacebookTwitterKopier linkEmner:Videnskab|Københavns Universitet|Solenergi|Teknologi|Sverige




https://www.dr.dk/nyheder/indland/marhunde-set-pa-fyn-styrelse-frygter-de-har-spredt-sig

IndlandMårhunde set på Fyn: Styrelse frygter de har spredt sigDer er mange mårhunde i Jylland, men nu er der set to på Fyn.
Judasmårhunde med gps skal afsløre uønskede artsfæller.
I jagten på flere mårhunde anvender Miljøstyrelsen steriliserede mårhunde med gps-halsbånd, som måske går ud og finder sig en mage.
07.
nov.
2018 kl.
19.
24Bemærk: artiklen er mere end 30 dage gammelLæs opPå og omkring Fyn er der inden for den seneste uge spottet to mårhunde.
Det skriver Miljøstyrelsen onsdag i en pressemeddelelse.
Mårhunden, der anses som en invasiv art, er allerede ganske udbredt i Jylland.
Men styrelsen håber fortsat, at man kan forhindre mårhunden i at krydse Lillebælt og sprede sig til Fyn og Tåsinge.
- Når der bliver fundet to mårhunde inden for så kort tid på det østlige Fyn, kan det ikke udelukkes, at der kan være flere mårhunde, siger Hans Erik Svart, biolog i Miljøstyrelsen, i pressemeddelelsen.
Den ene mårhund, der blev set nær Kerteminde, havde held med at stikke af fra Miljøstyrelsen, mens en anden på Tåsinge blev skudt.
Læs også:Sejlivede mårhunde truer fugle og dyreunger: Sådan får vestjyske jægere ram på demSteriliserede mårhunde skal hjælpeMårhunden er et effektivt rovdyr, der kan udkonkurrere for eksempel ræven og grævlingen.
Den er også en trussel mod fugle og små pattedyr, fordi de ikke er vant til mårhunden.
I jagten på flere mårhunde anvender Miljøstyrelsen to såkaldte "judasmårhunde".
Det er steriliserede mårhunde med gps-halsbånd, som måske går ud og finder sig en mage.
Sker det, slår styrelsen til og afliver magen.
Læs også:Spor af mårhund fundet på BornholmMen der vil blive sat stor pris på hjælp.
- Vi vil opfordre alle på Fyn til at holde øje med mårhunde og indberette fund til vores indberetningsportal, og vi vil samtidig opfordre jægerne til at nedlægge dyrene, siger Hans Erik Svart i pressemeddelelsen.
Erfaringer fra andre lande viser, at mårhunden hurtigt formerer og spreder sig, da den er en god svømmer.
Miljøstyrelsen estimerer, at der er mellem 2000 og 3000 mårhunde i Danmark - primært i Jylland.
/ritzau/FacebookTwitterKopier linkEmner:Dyr|Fyn|Miljøstyrelsen|Jylland|Tåsinge




https://www.dr.dk/sporten/fodbold/fifa-boss-vil-udelukke-spillere-fra-udbryderliga-ved-vm

FodboldFifa-boss vil udelukke spillere fra udbryderliga ved VMLaver Europas største fodboldklubber en udbryderliga, vil det få konsekvenser for klubbernes spillere.
Bryder de store klubber ud og laver en piratliga, så vil der være konsekvenser for spillerne, lyder det fra Fifa.
07.
nov.
2018 kl.
18.
13Bemærk: artiklen er mere end 30 dage gammelLæs opHvis de europæiske topklubber i fodbold vælger at bryde ud af turneringer arrangeret af Det Europæiske Fodboldforbund (Uefa) såsom Champions League og Europa League for i stedet at lave deres egen turnering, kan det få store konsekvenser for klubbernes spillere.
Præsidenten i Det Internationale Fodboldforbund (Fifa), Gianni Infantino, vil nemlig forbyde spillere fra en udbryderliga i at spille landskampe, og dermed vil de miste muligheden for at deltage ved blandt andet VM-slutrunder.
Det siger Infantino onsdag foran en gruppe journalister i Fifas hovedkvarter i Zürich.
- Enten er man ude, eller også er man inde, siger Infantino.
Læs også:Dokumenter: Fodboldpræsident hjalp rige klubber med at snydeHan mener også, at spillere i en udbryderliga heller ikke må deltage i europamesterskabet eller i de nationale turneringer såsom Premier League, Bundesligaen, Serie A, Primera Division og Ligue 1.
I sidste uge kom det frem via lækkede dokumenter i det såkaldte "Football Leaks", at 11 storklubber fra England, Tyskland, Italien, Spanien og Frankrig i det skjulte arbejder på at etablere en multinational liga fra 2021.
Ligaen skal have deltagelse af yderligere fem hold, fremgår det af "Football Leaks", der blandt er gravet frem af det tyske medie Der Spiegel.
Pengene lokkerIfølge den juridiske direktør i Fifa, Alasdair Bell, kan nationale og internationale fodboldforbund godt udelukke spillere fra en udbryderliga.
- Hvis man bryder ud, bryder man ud.
Man kan ikke stå med en fod på den ene side og en fod på den anden.
Ud fra den betragtning kan man udelukke dem, men det er sikkert noget, som advokater kan diskutere i lang tid, siger Bell.
Det er udsigten til øgede indtægter, som har fået de store klubber til at overveje at lave sin egen liga.
Læs også:Napoli og PSG deler i storkamp efter Liverpools gaveGianni Infantino siger, at man allerede har imødekommet de store klubbers ønske om en større andel af præmie- og tv-penge i klubturneringer de seneste 20 år.
Samtidig håber Fifa-præsidenten, at et nyt format for klub-VM, der skal være mere lukrativt sportsligt og økonomisk, kan være en gulerod for at bremse storklubbernes plan om at bryde ud af de etablerede turneringer.
/ritzau/APFacebookTwitterKopier link




https://www.dr.dk/nyheder/penge/skattestyrelsens-britiske-advokat-samarbejdede-med-svindelmistaenkt-frem-til-2015

Afsløring af skatteskandaleSe temaPengeSkattestyrelsens britiske advokat samarbejdede med svindelmistænkt frem til 2015Advokatfirmaet tilbød at lave "skatte-effektive strukturer" for Sanjay Shahs selskab.
Børsen beretter, at der var forretningsmæssig kontakt mellem Skattestyrelsens britiske advokat i svindelsagen med udbytteskat og et selskab, der er mistænkt for i sagen.
Af Mark Lindved Norup07.
nov.
2018 kl.
18.
55 | opdateret 07.
nov.
2018 kl.
19.
40Bemærk: artiklen er mere end 30 dage gammelLæs opSå sent som 2015 var der kontakt mellem Skattestyrelsens britiske advokat og selskabet Solo Capital, der er ejet af den svindelmistænkte Sanjay Shah.
Det skriver mediet Finans, der er i besiddelse af en mail, der er afsendt otte måneder inden, Skat opdagede den formodede svindel med udbytteskat.
I mailen tilbyder advokatfirmaet Pinsent Masons at hjælpe med at oprette ’skatteeffektive strukturer’ for Solo Capital.
Læs også:Travl sommer for advokater: 388 sager om svindel med udbytteskat”Glædelig nytår til jer.
Fortæl mig venligst om I vil arrangere en opfølgningsdiskusion for etablering af skatteeffektive strukturer for fonde og andre lignende metoder”, er en del af ordlyden i korrespondancen ifølge mediet Finans.
Den blev sendt i januar 2015 fra Pinsent Masons partner Daniel Greenaway til en juridisk medarbejder hos Solo Capital.
Partner arbejde for ShahPinsent Masons repræsenterer i øjeblikket Skattestyrelsen i en række sager, der er anlagt ved udenlandske domstole for at skaffe de penge tilbage, som myndighederne mener sig snydt for.
Heriblandt også flere sager rettet mod Sanjay Shah og hans selskaber.
En tidligere partner hos Pinsent Masons fortæller til Børsen, at han fra slutningen af 2011 og et år frem arbejdede for Solo Capital ved flere lejligheder, men at han aldrig mødte Sanjay Shah i den forbindelse.
Læs også:Medie: Skat stævner 71 britiske personer og firmaer i stor svindelsagDer kom tidligere i dag oplysninger frem om en mulig interessekonflikt, fordi Pinsent Masons i 2011 og 2012 ydede juridisk bistand til Sanjay Shah.
Skattestyrelsen her derfor bedt Kammeradvokaten, der håndterer sagen for staten, om at undersøge forholdet hurtigst muligt.
Kammeradvokaten foretog allerede for et år siden en række såkaldte konflikttjek af de udenlandske advokater for at undgå habilitetsproblemer.
Advokaterne blev ved den lejlighed bedt om at forholde sig til og oplyse om deres forhold til en række navngivne personer og selskaber, der er optræder i svindelkomplekset, og den undersøgelse gav ikke anledning til bekymring.
Har krævet redegørelseForelagt de oplysninger, der er kommet frem i dag, svarer Boris Frederiksen fra Kammeradvokaten til Finans:- Det er nyt for os.
Vi har bedt Pinsent Masons om at udfærdige en redegørelse til os baseret på de historier, der pt.
verserer.
Læs også:Endnu et advokatfirma skiller sig af med topadvokat efter udbytteskandalenDen formodede svindel med uretmæssige udbetalinger af udbytteskat blev indledt i 2012 og tog fart frem til 2015, hvor den toppede i omfang.
Sanjay Shahs britiske selskaber repræsenterer omkring ni milliarder kroner af det samlede svindelkompleks.
Rettelse: En formulering er ændret klokken 19:40, da den kunne forlede til at tro, at Skattestyrelsen blev gjort opmærksom på samarbejdet mellem Pinsent Masons og Sanjay Shah allerede i 2011.
FacebookTwitterKopier linkEmner:Sanjay Shah (erhvervsleder)|Skattestyrelsen|Solo Capital|Storbritannien|Skatter og afgifter




https://www.dr.dk/nyheder/indland/udskaeldt-vognmand-anklages-menneskehandel-jeg-maa-skarpt-afvise-enhver-paastand

IndlandUdskældt vognmand anklages for menneskehandel: - Jeg må skarpt afvise enhver påstandDirektør Karsten Beier afviser nye beskyldninger om, at virksomheden har udsat udenlandske chauffører for menneskehandel.
Transportvirksomheden Kurt Beiers domicil i Padborg, hvor politiet har undersøgt forhold vedrørende chauffører fra Sri Lanka og Filippinerne.
Direktør Karsten Beier afviser anklager om, at chaufførerne skal have været udsat for menneskehandel.
Af Magnus Dam Nielsen07.
nov.
2018 kl.
19.
59Bemærk: artiklen er mere end 30 dage gammelLæs opDirektøren for vognmandsfirmaet Kurt Beier A/S, Karsten Beier, afviser alle anklager om menneskehandel i virksomheden.
26 udenlandske chauffører, der var ansat af transportfirmaet, har ellers levet under kummerlige forhold i Padborg, hvor de blandt andet har boet i de containere, som transportvirksomheden stillede til rådighed.
Og det har fået Center mod Menneskehandel (CMM) til at vurdere, at de udenlandske chauffører har været udsat for menneskehandel.
Vurderingen er sket ud fra FN’s Palermoprotokol, som Danmark tiltrådte tilbage i 2003.
Læs også:Socialstyrelsen: Filippinske chauffører var udsat for menneskehandelPå den baggrund er centret derfor kommet frem til, at de 26 chauffører fra henholdsvis Sri Lanka og Filippinerne har været udsat for menneskehandel, skriver politiet i en fælles pressemeddelelse med Center mod Menneskehandel.
Politiet har endnu ikke fundet det nødvendigt at sigte firmaet i henhold til straffelovens bestemmelser om menneskehandel.
Karsten Beier afviser altCenter mod Menneskehandel bygger vurderingen på interviews med de 26 filippinske og srilankanske chauffører.
Her er det kommet frem, at de blandt andet er blevet lovet gode arbejdsforhold, fast løn og ordentlige indkvarteringsforhold, som ikke er blevet overholdt.
Derudover har man udnyttet deres sårbare situation med henblik på økonomisk vinding.
Derfor er det vurderingen, at der er indikationer på menneskehandel til stede.
Læs også:Flertal presser regeringen efter sag om filippinske chauffører: Mere kontrol på danske vejeMen selv om Center mod Menneskehandels vurdering kommer til at indgå i politiets efterforskning af sagen, så giver direktør og medejer af Kurt Beier transport A/S, Karsten Beier, ikke meget for deres arbejde.
I et interview med DR maner han alle beskyldninger om menneskehandel til jorden.
Jeg er stadig i min fulde overbevisning om, at der ikke er tale om menneskehandelKarsten BeierCenter mod menneskehandel har ud fra nogle FN-konventioner vurderet, at det, I har gjort imod nogle udenlandske chauffører, har været menneskehandel.
Hvad er din reaktion på det?
- Jeg må skarpt afvise enhver påstand om, at Kurt Beier Transport A/S har medvirket til menneskehandel.
Og den vurdering, som Center mod Menneskehandel står for, det må stå for deres egen regning.
Det, som jeg noterer mig ved det, det er, at politiet kigger lidt anderledes på det og opererer med helt andre kriterier.
Men politiet har udtalt, at den her vurdering fra Center mod Menneskehandel kommer til at indgå i deres arbejde, så på den måde er det vel ikke helt ligegyldigt?
- Jeg siger heller ikke, at den er ligegyldig, men jeg mener, det må stå for deres egen regning, og politiet har helt andre kriterier, som de kigger på i sådan en sag, for at man kan blive sigtet, og det er det, som jeg noterer mig i den her sag.
Men I har jo stadig overtrådt nogle FN-konventioner.
Er det ligegyldigt?
- Det har jeg ikke nogen kommentar til.
Det, jeg gerne vil sige, er, at jeg afviser enhver påstand om, at vi har medvirket til menneskehandel, og mere kan jeg ikke sige lige nu.
Center for Menneskehandel kommer blandt andet ind på, at I har afgivet urigtige løfter om gode arbejdsforhold og fast løn, og at I har udnyttet de særligt sårbare situationer, som chaufførerne har været i.
Synes du, at det er i orden?
- Det kan jeg ikke kommentere på.
Lige nu har jeg kun den her afvisning af, at vi skulle have medvirket til menneskehandel.
Det er det eneste, jeg kan kommentere på lige nu.
Hvorfor kan du ikke svare på det lige nu?
- Jamen jeg har ikke nogen kommentarer.
Jeg er stadig i min fulde overbevisning om, at der ikke er tale om menneskehandel, siger direktøren.
FacebookTwitterKopier linkEmner:Center mod Menneskehandel|Menneskehandel|Forenede Nationer|Politi|Filippinerne




https://www.dr.dk/musik/meget-mere-end-bjork-og-bank-kollaps-6-sproede-stjerner-fra-vulkanoeen-du-straks-skal-lytte

MusikMeget mere end Björk og bank-kollaps: 6 sprøde stjerner fra vulkanøen, du straks skal lytte tilMusikfestivalen Iceland Airwaves er i fuld gang i disse dage.
Vi anbefaler seks kunstnere fra det kolde nord.
Island er fuld af lovende poptalenter.
Tre af dem er Glowie, Hildur og Bríet.
Af Christian Ellegaard07.
nov.
2018 kl.
18.
30Bemærk: artiklen er mere end 30 dage gammelLæs opIsland er mere end bare smukke landskaber, kogte fårehoveder og halv-irriterende askeskyer.
Det lille land mod nord har på trods af sine blot 338.
000 indbyggere en farverig og pulserende musikscene, der blandt andet har skænket os sangerinden Björk og gruppen Sigur Rós.
Men der gemmer sig mange flere skjulte pop-diamanter i den islandske muld.
Landets musikscene bobler som en vulkan i udbrud, og i anledningen af den årlige musikfestival Iceland Airwaves har vi fundet et par af de islandske navne frem, som du skal holde ekstra øje med, hvis du er til kølig, sprød og finurlig popmusik.
1BríetSelvom hun blot er 19 år gammel, er Bríet allerede godt på vej mod stjernehimlen.
Hvorfor islandsk pop?
I disse dage løber den islandske musik festival Iceland Airwaves af stablen i Reykjavik.
Festivalen blev afholdt første gang i 1999 i en nedlagt flyhangar og er i dag en af de mest populære og vigtigste musikfestivaler i Norden, når det kommer til at spotte nye musiktalenter.
Mere end 100 nye og etablerede islandske artister optræder på årets festival, ligesom danske navne som Scarlet Pleasure og Off Bloom også er at finde på plakaten.
Tidligere i år udsendte den unge sangerinde sin debut-ep, hvor hun med en kælen vokal og bløde beats sendte popbølger gennem både hjemlandet Island og i udlandet.
Førstesinglen 'In Too Deep' fik megen opmærksomhed på udenlandske musikblogs og er i skrivende stund blevet hørt over en halv million gange på Spotify - en pæn sjat for en ny, islandsk artist.
På det oplagte radio-hit 'Twin' viser Bríet en mere poppet og nærmest Ariana Grande-agtig side af sig selv, som bestemt også er et lyt værd.
BríetTwinDen skal du også høre: På den islandsksprogede 'Feimin(n)' leverer Bríet i selskab med landsmændene Aron Can og Arro en sand popbasker, som med garanti kan få gang i dit private dansegulv.
Hør den her.
2AuðurHan blev kåret som årets nye navn ved Icelandic Music Awards sidste år, og siden er det kun gået fremad for sangeren Auður.
Han startede faktisk ud med lave hardcore rockmusik, men i dag er 24-årige Auður et godt bud til titlen som Islands nye r&b-prins.
I 2017 udgav han sit engelsksprogede debutalbum 'Alone', mens lyrikken på hans nye album 'Afsakanir', der netop er udkommet, denne gang er på modersmålet.
Auður2020Og selvom de fleste uden for Island nok ikke forstår meget af det, der bliver sunget om på den nye plade, så leverer Auður både flotte og fængende melodier hen over de fløjlsbløde r&b-toner, der nok skal gøre indtryk på din øregang - om du så kan islandsk eller ej.
Den skal du også høre: Nummeret 'I'd Love' fra Auður bør også ramme din playliste straks.
Hør den her.
3Glowie21-årige Sara Pétursdóttir har sunget, siden hun var ni år gammel.
I 2015 udgav hun under kunstnernavnet Glowie sin første single 'No More', som både i ind- og udland tiltrak sig en del opmærksomhed.
Nu har den unge sangerinde for alvor sat jagten ind på et internationalt gennembrud.
Sidste år scorede hun sig en pladekontrakt med Columbia Records UK - en af de største internationale pladekontrakter for en islandsk artist i mange år - og har siden arbejdet med at finde den lyd, der for alvor skal sende hende mod popgalaksen.
For nyligt udgav Glowie så sangen 'Body', hendes første single i to år, og det er ikke svært at høre, at sangskriverne bag nummeret tidligere har skrevet hits for navne som Justin Bieber, Selena Gomez og Britney Spears.
GlowieBodyDen skal du også høre: Singlen 'No Lie' fra 2016 er både kæk, tilbagelænet og full blown pop med et særdeles dansabelt omkvæd.
Hør den her.
4SvalaHvem er hun?
40-årige Svala Björgvinsdóttir er én af den islandske musikscenes grand old ladies og fik sin første topplacering på den islandske hitliste som bare niårig.
I 2001 prøvede Svala at gøre popprinsesser som Britney Spears og Christina Aguilera kunsten efter, da hun udgav den Max Martin-inspirerede popplade 'The Real Me', der blev et stort hit i hjemlandet, men aldrig rigtig fik tag i de internationale musikelskere.
Svala fortsatte med musikken, og i 2017 vandt hun en overvældende sejr i det lokale islandske Melodi Grand Prix, og selvom Svala ikke formåede at hive Eurovision-pokalen hjem til Reykjavik, er hun fortsat en af landet mest populære sangerinder.
I dag arbejder Svala på at bryde igennem i resten af Norden og skrev sidste år kontrakt med den danske afdeling af pladeselskabet Sony Music.
Siden er det blevet til den funky 'For the Night' og senest singlen 'Karma'.
SvalaFor the NightDen skal du også høre: Svala har et sideprojekt kørende med sin mand, duoen Blisfull, og i 2017 leverede de en kølig og mørk popperle med nummeret 'Make It Better' - musikvideoen er ren 90'er moonboots-nostalgi.
5Daði FreyrDaði Freyr er en af de få islandske artister, der faktisk har fået lidt airplay herhjemme.
Hans islandsksprogede sang 'Hvað með það?
' fra 2017 - som han for øvrigt fik en andenplads med i det islandske Melodi Grand Prix, lige i hælene på Svala - er nemlig allerede blevet spillet en del på både P6 og P3.
Daði FreyrHvað Með ÞaðDaði Freyr laver elektronisk pop på islandsk og har tidligere udgivet musik under kunstnernavnet Mixophrygian.
Siden 2014 har den 25-årige sanger boet i Berlin, hvor han lige nu arbejder på opfølgeren til ep'en 'Næsta skref', som han udgav sidste år.
Den skal du også høre: Med sin spøjse og underspillede stil er Daði Freyr bestemt en artist, man bør holde ekstra godt øje med, og på den nye single 'Skiptir Ekki Máli' fortsætter han i samme pudsige spor.
6HildurHun er blevet kaldt 'Islands mest catchy stjernefrø', og der er noget om snakken.
30-årige Hildur brød igennem isen til det islandske poppublikum, da hun i 2016 udsendte debutsinglen 'I'll Walk With You', som senere blev kåret som årets bedste popsang ved Icelandic Music Awards i 2017.
HildurI'll Walk With YouHildur leverer elektronisk pop pakket ind i et skær af sukkersød candyfloss, men bag det diabetes-fremkaldende ydre gemmer sig en sangerinde, der ikke er bange for at sige sin mening.
På sin seneste single 'Picture Perfect' langer Hildur således ud efter de klassiske skønhedsidealer og kritiserer længslen efter at fremstå perfekt og pletfri på de sociale medier.
Den skal du også høre: I 2017 deltog Hildur - ja, samme år som Daði Freyr og Svala - i det islandske Melodi Grand Prix med nummeret 'Bammbaramm'.
Hør den islandskssprogede tyggegummiboble af en popsang her.
Læs også:Klar til at trykke repeat?
Her er de næste store stjerner i dansk musikFacebookTwitterKopier linkEmner:Britney Spears (musiker)|Christina Aguilera (musiker)|Island|Melodi Grand Prix|Pop og rock




https://www.dr.dk/nyheder/indland/politikere-ambassadens-andel-i-iranske-doedslister-skal-undersoeges

Landsdækkende politiaktionSe temaIndlandPolitikere: Ambassadens andel i iranske 'dødslister' skal undersøges Hvis personale på ambassade i København stod bag 'dødsliste' skal de udvises, mener politikere.
Irans ambassade på Østerbro i København.
Flere danske politikere ønsker undersøgt, hvor involveret ambassadens medarbejdere har været i overvågning og forfølgelse af eksiliranere.
Af Thomas Prakash07.
nov.
2018 kl.
17.
30Bemærk: artiklen er mere end 30 dage gammelLæs opFlere partier vil have afklaret, hvilken rolle Irans ambassade har spillet i sagen om mulige attentatplaner mod eksiliranere i Danmark, der ifølge Politiets Efterretningstjeneste førte til den store politiaktion fredag, der lukkede landet 28.
september.
Læs også:Politikere: Iran skal straffes økonomisk for attentatplanerUdenrigsordfører Michael Aastrup Jensen fra Venstre mener, at de danske myndigheder bør kaste et ganske kritisk blik på, hvad der foregår på den iranske ambassade på Østerbro København:- Jeg synes, at der er kommet nogle ret klare formodninger om, at der decideret er en dødsliste fra den iranske ambassade på folk, som man ønsker skal fjernes fra jordens overflade, og det skal vi simpelthen have undersøgt til bunds, siger han.
'Dødsliste'Jyllands-Posten har fra den iranske ambassade fået en pamflet, hvor flere eksiliranere stemples som terrorister.
Et af navnene på listen er en tidligere leder af oprørsgruppen ASMLA, der er blevet dræbt i Holland, og det har fået to tidligere efterretningschefer til at betegne pamfletten som en dødsliste.
Tre personer i pamfletten er eksiliranere, der bor i Danmark.
Læs også:Irans ambassadør: "Vi bad om udlevering af terrorister i Danmark i 2010"Hvis det kan bevises, at det er personale på ambassaden, der her lavet en sådan dødsliste, skal det have "alvorlige konsekvenser", mener Michael Aastrup Jensen (V).
- Så er der, som jeg ser det, kun en konsekvens, og det er at tale om at smide dem ud af landet.
Fordi det selvfølgelig er totalt utilstedeligt, siger han til DR Nyheder.
DF: Iran er ansvarligUdenrigsordfører Søren Espersen fra Dansk Folkeparti er også overbevist om, at den iranske regering stod bag de trusler mod herboende iranere, der førte til den store politiaktion, der lammede landet.
Men han er imod vilkårlige udvisninger af iranske diplomater, medmindre det kan bevises, at de personligt har været involveret i trusler.
- Den iranske regering er jo den egentlige ansvarlige.
Ambassaden gør jo bare, hvad den får besked på, siger han.
Læs også:Ambassade kender intet til trusler mod iranere i Danmark- Men det er klart, at hvis man fuldstændigt kan fastslå, at der er enkelte medarbejdere på den iranske ambassade, der er direkte involveret i de trusler, så skal de selvfølgelig ud, siger Søren Espersen (DF).
Foreløbigt har Danmark trukket sin ambassadør hjem fra Iran, men i et mailsvar til Jyllands-Posten kan udenrigsminister Anders Samuelsen (LA) ikke oplyse, hvad man påtænker at gøre over for den iranske ambassade i Danmark.
Han skriver, at ambassader skal overholde dansk lovgivning, og at det er en sag for politi og domstole, hvis de ikke gør.
Den iranske ambassade har tidligere pure afvist, at stå bag trusler mod iranere i Danmark.
Eksiliranere anholdtTidligere i dag tog sagen så en ny drejning, da tre medlemmer af ASMLA blev anholdt og sigtet for at overtræde straffeloven for billigelse af terror.
Læs også:Iranere i Danmark sigtes for billigelse af terrorDet skulle de ifølge Midt- og Vestsjællands Politi havde gjort ved at hylde gerningsmændene, der stod bag et angreb på en militærparade i Iran 22.
september.
FacebookTwitterKopier linkEmner:Dansk Folkeparti|Michael Aastrup Jensen (politiker)|Søren Espersen (politiker)|Udenrigspolitik|Iran




https://www.dr.dk/nyheder/regionale/nordjylland/buschauffoerer-demonstrerer-mod-pressede-koereplaner-kan-ikke-naa-paa

NordjyllandBuschauffører demonstrerer mod pressede køreplaner: Kan ikke nå på toilettetI dag har buschauffører i fire danske byer demonstreret mod tidspres.
Køreplanerne passer i følge dem ikke til den øgede trafik på vejene Stigningen i færdslen på vejene gør det sværere at nå stoppestederne til tiden, melder chaufførerne.
Foto: Scanpix Af Michael Strandfelt og Martin Møller Geertsen07.
nov.
2018 kl.
17.
05 | opdateret 07.
nov.
2018 kl.
17.
17Bemærk: artiklen er mere end 30 dage gammelLæs opKøreplanerne hænger ikke sammen.
Der er ikke tid til at holde pause, og man kan ikke nå på toilettet.
Det er hverdagen, når man kører offentlig rutebil, lyder det fra buschauffører i fire forskellige danske byer, hvor der onsdag bliver protesteret.
Det skete i henholdsvis Aalborg, Esbjerg, Roskilde og Glostrup.
De manglende pauser præger chaufførerne, lyder det.
- Det er ret hårdt for kroppen at køre koncentreret kørsel konstant gennem mange timer, siger talsperson for buschaufførerne i Nordjylland, Heidi Bejlegaard.
Læs også:Sådan kommer trafikken til at udvikle sigHar ikke tid til at gå på toilettetI Nordjylland har en rundspørge lavet af 3F blandt 400 buschauffører vist, at 50 procent af dem har svært ved at få tid til at komme på toilettet, fordi køreplanerne er for stramt planlagte og urealistiske i forhold den trængsel, der er på vejene.
Hvis de altså også skal nå deres pauser.
- Det kan ikke blive ved med at holde, det her.
Vi må lægge pres på politikerne for at få lavet det her om, siger Allan Busk, der er formand for 3F i Nordjylland.
Læs også:Trængslen på vejene stiger: Fire løsninger på fremtidens trafikproblemerDerfor var der demonstrationer i Aalborg onsdag eftermiddag.
Det samme var tilfældet i Roskilde, Glostrup og i Esbjerg.
Bestyrelsesmedlem i Nordjyllands Trafikselskab, Susanne Flydtkjær, der også er regionsrådsmedlem i Region Nordjylland for Enhedslisten, vil kigge på, om man kan gøre forholdene for de nordjyske buschauffører bedre.
- Køreplanerne skal selvfølgelig indrettes på en måde, så alle har mulighed for at nå en bid mad og gå på toilettet, siger hun.
FacebookTwitterKopier linkEmner:Jylland|3F|Enhedslisten|Kollektiv trafik|Aalborg




https://www.dr.dk/nyheder/kultur/falsk-caster-meldt-til-politiet-fupper-unge-piger-til-smide-toejet-paa-webcam

KulturFalsk caster meldt til politiet: Fupper unge piger til at smide tøjet på webcamCPH Casting har indgivet en politianmeldelse efter flere henvendelser fra unge kvindelige skuespillere.
Stefanie Hansen på 18 blev bedt om at optræde nøgen under en casting.
(© PRIVATFOTO)Af Malene Koops Grønborg og Silas Bay Nielsen07.
nov.
2018 kl.
17.
17Bemærk: artiklen er mere end 30 dage gammelLæs op- Jeg har haft flere grædende kvinder i røret, der virkelig føler sig krænkede af de her personer.
De har fået dem til at tage tøjet af og til at gøre nogle ting, som har overskredet deres grænser.
Sådan lyder det fra Marie Brandstrup Larsen, der er indehaver af castingbureauet CPH Casting.
Inden for den seneste uge er hun blevet kontaktet af flere forskellige kvinder, der tror, de har været i kontakt med hende på Facebook.
Kvinderne er blevet kontaktet af henholdsvis en 'Sarah Sofie Dahlmose' og en 'Marie Brandstrup Sofia Larsen' på Facebook og spurgt, om de ikke har lyst til at komme til casting til hovedrollen i 'en ny dansk film med en kendt, kvindelig instruktør'.
- Pigerne får fortalt, at det er noget med et kærestepar som skal lægge op til en anden, og derfor bliver casteren nødt til at se, hvor deres grænse går.
Så casteren, der udgiver sig for at være en kvinde, vil se, hvad de har i sig, forklarer Marie Brandstrup Larsen.
Herunder ses den falske profil, hvor en ukendt person har misbrugt Marie Brandstrup Larsens navn:Det er opslag som det her, der har fået flere kvinder til at tro, de kunne komme til casting til hovedrollen i en ny film.
Men profilen er falsk, og ikke nok med, at den rigtige Marie Brandstrup Larsen er ked af det over, hendes navn er blevet brugt i den sammenhæng, så har personen eller personerne bag profilen fået flere kvinder til at sende billeder af sig selv - og i nogle tilfælde også lave en casting via Skype, hvor kvinderne skulle tage tøjet af.
Pludselig skal de tage tøjet af, og flere af pigerne får desværre gjort noget grænseoverskridende.
Marie Brandstrup Larsen, CPH CastingOg det er så her, Marie Brandstrup Larsen efterfølgende er blevet ringet op af piger, der har følt sig krænket.
- Der er flere, der så har ringet og spurgt mig, om det virkelig var mig, de havde snakket med, fordi det er gået op for dem, at det, der lige er sket har været virkelig grænseoverskridende.
Og så har jeg kunnet fortælle, at det ikke var mig, siger hun.
Læs også:Modelbureau: Vi ville aldrig caste og hyre de unge gennem FacebookIfølge de piger, Marie Brandstrup Larsen har talt med, starter castingen stille og roligt ud fra et manus, de har fået på forhånd.
Marie Brandstrup Larsen, der er indehaver og stifter af CPH Casting er ked af, hendes billede og navn er blevet brugt til at lokke piger til falske castinger via Skype.
- Men så bliver det ligesom mere og mere intenst, og pludselig skal de tage tøjet af, og flere af pigerne får desværre gjort noget grænseoverskridende.
De får at vide, de skal gøre noget seksuelt, så den her 'caster' kan se, de kan have en seksuel scene med en fyr, fortæller hun.
DR er i besiddelse af nogle af de samtaler, forskellige piger og unge kvinder har haft med personen på Facebook.
Her bliver de blandt andet spurgt om, hvordan de har det med at være nøgne - og om de er gode til at holde på hemmeligheder.
Derudover for flere af pigerne også at vide, at det er vigtigt, de ikke fortæller om castingen til nogen, fordi det så kan skade deres chance for at få rollen.
Skulle smide tøjetEn af dem, der er blevet kontaktet af personen, der har udgivet sig for at være caster Sarah Sofie Dahlmose, er 18-årige Stefanie Hansen.
Hun blev kontaktet på Facebook i slutningen af oktober, kort tid efter at hun havde oprettet sin profil på et castingsite.
Her fortalte 'Sarah Sofie Dahlmose' blandt andet, at filmselskabet Nordisk Film var involveret.
- Det startede med, at jeg skulle optages til den her casting til en ny film.
Jeg var godtroende og hoppede i med begge ben, siger Stefanie Hansen.
Derefter udfyldte Stefanie Hansen et skema og sendte flere billeder til 'Sarah Sofie Dahlmose', som derefter gav hende adgang til en casting, som skulle foregå via webcam på Skype.
Jeg fik så at vide, at jeg i castingen lige skulle være kommet ud af badet og skulle gå ind på mit værelse og tale med en fyr og så vende mig mod kameraet uden tøj på.
Stefanie Hansen, der blev kontaktet af falsk casterStefanie Hansen fik samtidig besked om, at hun ikke måtte fortælle om castingen til hverken familie eller kæreste, da det ville skade hendes chance for at få rollen.
Men af bare lykke nåede hun at fortælle det til sin mor, inden hun læste, at det var fortroligt.
- Jeg fik så at vide, at jeg i castingen lige skulle være kommet ud af badet og skulle gå ind på mit værelse og tale med en fyr og så vende mig mod kameraet uden tøj på.
Da jeg læste det, kunne jeg godt regne ud, at det måske var en falsk profil, og så søgte jeg hendes navn på Facebook og fandt en anden, som havde været igennem det samme, siger Stefanie Hansen.
- Det er ikke særlig rart, og det er skræmmende, at man kan gøre sådan noget, siger hun.
Også Nordisk Film TV Cast har lagt en advarsel ud på deres Facebook-side, fordi man også her har fået henvendelser fra personer, der har været i kontakt med 'Sarah Sofie Dahlmose'.
Nordisk Film TV Cast lagde denne advarsel ud efter flere henvendelser om den falske caster 'Sarah Sofie Dahlmose'.
Nordisk Film: Vi anmeldte sagen i augustMalene Ehlers, der er advokat for Nordisk Film Production, fortæller, at de har fået flere henvendelser fra kvinder, som allerede i sommer er blevet kontaktet af en falsk caster ved navn Sarah Sofie Dahlmose, som udgiver sig for at stamme fra Nordisk Film.
- De har følt sig stærkt krænkede i løbet af castingerne, og derfor har vi politianmeldt sagen i august, siger Malene Ehlers.
Nordisk Film valgte dog at lade være med at advare på de sociale medier om det.
I stedet kom advarslen først for omkring et døgn siden, hvor Nordisk Film TV Cast, der ikke længere er en del af Nordisk Film-koncernen, valgte at poste en advarsel på Facebook.
- Vi valgte at lave en politianmeldelse af sagen, fordi vi vurderede, at det var den klart mest effektive måde at få stoppet og pågrebet den falske caster, siger Malene Ehlers.
Begge profiler findes ikke længere på Facebook.
Har du oplevet noget lignende, så kontakt gerne journalist Malene Koops Grønborg på mgrn@dr.
dk eller Silas Bay Nielsen på sibn@dr.
dk.
FacebookTwitterKopier linkEmner:Facebook|Nordisk Film|Skype|Tøj|Kriminalitet




https://www.dr.dk/nyheder/regionale/oestjylland/nu-kan-du-booke-en-besse-til-smaaopgaver-i-hjemmet

ØstjyllandNu kan du booke en "Besse" til småopgaver i hjemmetAarhusianske bedsteforældre løser opgaver, der er for små for håndværkere.
Lars Pedersen er 68 år, pensionist og Besse.
Han bruger gerne lidt tid på at hjælpe som handymand, når opgaverne er for små for tømreren.
Af Thomas Schmidt Nørgaard og Jesper Ottosen07.
nov.
2018 kl.
17.
49Bemærk: artiklen er mere end 30 dage gammelLæs opDrypper vandhanen, binder terrassedøren eller har du brug for en hånd til at hænge lamper op eller flytte møbler?
Så kan du nu få hjælp af en "Besse" - en pensionist, der har hænderne ordentligt skruet på og tid til at klare de opgaver, som er for små for håndværkerne.
BesseKompagniet hedder det nye aarhusianske firma, som mobiliserer pensionister til at lave alle små håndværkeropgaver for private for 295 kroner i timen.
Foreløbig kun i Aarhus og omegn.
Lars Pedersen er 68 år og netop sprunget ud som Besse.
Han gik på pension fra sit job som skolelærer for fem år siden, men nu skulle der ske noget nyt.
- Da jeg holdt op med at arbejde, begyndte jeg at savne de fællesskaber, man får, når man er ude og arbejde, siger han.
- Vi kan tage nogle opgaver, som håndværkerne ikke gider lave, fordi de har for travlt.
Vi kan ordne småting som at sætte et rullegardin op, male en væg eller ordne en vask, fortæller han.
Stifter af BesseKompagniet, Claus Johannesson (tv.
) er med Besse Lars Pedersen ude på én af de første opgaver.
Både for at hjælpe til og for at sikre, at hans Besse-medarbejdere passer til de opgaver, de får.
Kommer som aftaltI dag hjælper Lars Pedersen Anne-Grethe Borghelt med at få malet en væg i dagligstuen.
Hun er glad for at få besøg af en Besse.
- Det er hyggeligt.
Det er mere personligt, når de kommer i ens hjem, mens man selv er her.
Udover det faglige har vi mulighed for at tale lidt sammen om private ting som for eksempel livet som pensionist, siger hun.
Særligt tid og fleksibilitet synes Anne-Grethe Borghelt er nemmere med en Besse i forhold til en klassisk håndværker.
- Det er nemmere at aftale en tid og være sikker på, at de kommer, når man har aftalt, siger hun.
Inspireret af SverigeClaus Johannesson stiftede BesseKompagniet efter inspiration fra Sverige, hvor en pensioneret ven selv var tilknyttet et lignende firma.
I dag har firmaet omkring 20 pensionister tilknyttet.
Det kræver ikke nødvendigvis en bestemt erhvervsbaggrund for at blive Besse, forklarer Claus Johannesson.
- Man skal bare være pensionist eller førtidspensionist og have lyst til at lave noget og til at komme ud og bruge det, man er god til, siger han.
Han har fået mange henvendelser fra folk, der ønsker en Besse til forskellige opgaver.
- Jeg tror, der er ved at ske en stor kulturændring omkring tilværelsen som pensionist.
Mange kan se en fordel i at kunne vælge en opgave, når man har lyst, og passe den ind i de andre ting, man laver, siger Claus Johannesson.
FacebookTwitterKopier linkEmner:Sverige|Bygge- og anlægsvirksomhed|Erhverv




https://www.dr.dk/nyheder/udland/facebook-erkender-vaere-brugt-til-opildne-til-vold-mod-rohingyaer

UdlandFacebook erkender at være brugt til at opildne til vold mod rohingyaerEn rapport bestilt af Facebook viser, hvordan selskabet ikke var sit ansvar voksent, da det etablerede sig i Myanmar.
Rohingyaer flygter fra afbrændingen af deres landsby i 2012.
Af Andreas Lindqvist07.
nov.
2018 kl.
17.
28Bemærk: artiklen er mere end 30 dage gammelLæs opI går aftes, imens verdens øjne var stift rettet mod det amerikanske midtvejsvalg, udgav Facebook en kritisk rapport om sin rolle i forfølgelsen af det muslimske mindretal, rohingyaerne, i Myanmars vestlige delstat Rakhine.
Det sociale medie har fået ngo'en Business for Social Responsibility, som arbejder for at præge virksomheder til at tage et socialt og samfundsmæssigt ansvar, til at lave rapporten.
Og den tegner ifølge New York Times et billede af et selskab, som helt og aldeles blåøjet og uden at tage særlige forholdsregler, gik ind i et land, som kun lige havde fået pressefrihed og adgang til internettet.
Resultatet blev, at Facebook blev brugt til at sprede had og opildne til vold mod det muslimske mindretal.
Læs også:FN: Generaler og Nobelpris-tager skyld i folkedrab i MyanmarForfølgelsen af mindretallet medførte mishandlinger, drab, gruppevoldtægter og afbrændte landsbyer.
Omkring 10.
000 rohingyaer blev dræbt, imens 700.
000 er flygtet til nabolandet Bangladesh.
Facebook var "et nyttigt instrument for dem, der har villet sprede had i et land, hvor Facebook for de fleste er lig med internettet”, fremgik det af en FN-rapport i september.
Gjorde ikke nokI et blogindlæg erkender Facebooks policy-chef for menneskerettigheder og ytringsfrihed, Alex Warofka, at det sociale medie "kunne have gjort mere" for at undgå at blive misbrugt til at sprede had.
- Rapporten konkluderer, at vi indtil i år ikke gjorde nok for at forebygge, at vores platform bliver brugt til at skabe splid og opildne til vold offline (altså fysisk vold, red.
).
Vi er enige i at vi kan og skal gøre mere, skriver Alex Warofka.
Denne undersøgelse er opmuntrende og skulle for længst være foretaget.
Men nøglen er implementering.
Matthew Smith,Fortify RightsIfølge New York Times' gennemgang af rapporten, viser den, at selskabet gjorde meget lidt for at oplyse sig om, hvad der rent faktisk skete i Myanmar, blandt andet affødt af hadske opdateringer på Facebook.
Læs også:Amerikansk rapport afslører systematisk vold mod rohingyaerTil gengæld ofrer den ikke mange ord på, hvorfor Facebooks egne systemer ikke var i stand til opfange, at det sociale medie blev brugt til at opildne til etnisk udrensning.
Heller ikke Alex Warofka kommer nærmere ind på dette i sit blogindlæg.
- Vi ved, at vi er nødt til at gøre mere for at sikre, at vi er på det godes side i Myanmar og i andre lande, som står over for deres egne kriser, skriver han.
Flere burmesisk-talendeI blogindlægget oplistes en lang række tiltag, som Facebook har taget eller vil tage i Myanmar og helt generelt.
Blandt andet skal der arbejdes på en egentlig politik for, hvordan ytringsfrihed og respekten for menneskerettigheder kan gå hånd i hånd, når det gælder moderation af Facebook-indlæg.
Landespecifikt skal Facebook vide mere om Myanmar og planlægger at have mindst 100 ansatte, som taler landets sprog, før året er omme.
Læs også:Straffedomstol forundersøger overgreb mod rohingya-muslimerDen automatiserede søgning efter hadsprog i landets indbyggeres Facebook-indlæg skal også forbedres.
Det kræver blandt andet, at der skal findes en løsning på, at det mest almindeligt brugte burmesiske skriftsprog ikke umiddelbart kan læses af selskabets internetrobotter.
I første omgang er muligheden for overhovedet at bruge skriftsproget blevet fjernet for nye brugere.
Ngo'er har forbeholden rosIfølge New York Times bliver rapporten og Facebooks reaktion modtaget positivt af menneskerettighedsorganisationer.
Nu vil de gerne se handling.
- Denne undersøgelse er opmuntrende og skulle for længst være foretaget.
Men nøglen er implementering, siger Matthew Smith fra Fortify Rights, som har specialiseret sig i Sydøstasien.
Phil Robertson, som er vicedirektør for Asien for Human Rights Watch, siger ifølge avisen, at Facebooks tiltag vil blive "en lakmusprøve" som vil vise, om selskabet formår at tage ansvar for, hvad der sker på dets platform, og om det formår at håndhæve sit adfærdskodeks.
Læs også:Rapport om folkedrab kan blive Facebooks faldFacebook er i forvejen under beskydning for at have lagt hjemmeside til russisk påvirkning af det amerikanske valg i 2016.
Det er bestemt ikke første gang, at et massemedie har spredt propaganda, som resulterede i uhyrligheder.
Et af nyere tids værste eksempler var under folkedrabet i Rwanda, hvor anslået 800.
000 blev slået ihjel.
Her spredte den populære radiostation Radio Télévision Libre des Milles Collines had og propaganda mod tutsier, som den konsekvent omtalte som "kakerlakker".
Udsendelserne regnes for at have været stærkt medvirkende til folkedrabet.
FacebookTwitterKopier linkEmner:Facebook|Myanmar|New York Times|Vold|Befolkning




https://www.dr.dk/nyheder/udland/eu-hjemkalder-ambassadoer-fra-tanzania-efter-klapjagt-paa-homoseksuelle

UdlandEU hjemkalder ambassadør fra Tanzania efter klapjagt på homoseksuelleI sidste uge opfordrede guvernøren i landets største by borgerne til at angive bøsser og lesbiske.
EU vil overveje relationerne med Tanzania.
Af Andreas Lindqvist07.
nov.
2018 kl.
16.
01Bemærk: artiklen er mere end 30 dage gammelLæs opEU har hjemkaldt sin ambassadør fra Tanzania på grund af en "svækkelse af menneskerettighederne og lov og ret".
Unionen, som har afsat mere end 4,5 milliarder kroner i bistand til det østafrikanske land mellem 2014 og 2020, skriver i en udtalelse, at det vil gennemføre en større gennemgang af EU's relationer med Tanzania.
Beslutningen om at hente ambassadør Roeland van de Geer hjem kommer i kølvandet på, at Paul Makonda - guvernør i Tanzanias største by, Dar es Salaam - i sidste uge indledte en heksejagt på homoseksuelle.
Læs også:Homoseksuelle i Tanzanias største by skal jages ned og fængslesHan ville oprette en taskforce, som skulle identificere bøsser og lesbiske på de sociale medier, og han opfordrede også byens borgere til at angive dem.
Homoseksuelle relationer er - som i mange andre afrikanske lande - strafbart i Tanzania, hvor det kan give 30 års fængsel.
10 er sigtet for at være bøsserI løbet af sidste uge udtalte Dar es Salaams guvernør, at han allerede havde modtaget tusindvis af tips om homoseksuelle borgere, som man nu vil forfølge.
Dar es Salaam guvernør, Paul Makonda, er en tæt allieret til Tanzanias præsident John Magufuli.
Umiddelbart er der dog ikke forlydender om fængslinger.
Ifølge flere internationale medier er homoseksuelle i byen flygtet eller gået under jorden.
Menneskeretsorganisationen Amnesty skriver til gengæld i en pressemeddelelse, at 10 mænd blev anholdt på den delvist selvstyrende ø Zanzibar i løbet af weekenden.
Læs også:USA advarer amerikanere om Tanzanias jagt på homoseksuelleDet skal være sket efter, at politiet fik oplysninger om, at et homoseksuelt bryllup var i gang på en strand, og mændene er sigtet for at være bøsser.
Anholdelserne skete, selv om den tanzaniske regering ifølge Financial Times har taget afstand fra guvernør Paul Makondas udtalelser.
Ifølge en udtalelse fra landets udenrigsministerium, reflekterer hans udtalelser ikke regeringens position.
- Regeringen vil fortsætte med at respektere alle internationale aftaler om menneskerettigheder, som den har underskrevet og ratificeret, forlød det.
Stor dansk bistandsmodtagerI sidste uge fortalte projektleder for LGBT Danmarks aktiviteter i blandt andet Tanzania, Susanne Branner, dog til DR, at forfølgelsen af homoseksuelle begyndte, da landets nuværende præsident, John Magufuli, kom til i 2015.
- Det bidrager til den ekstreme stigmatisering og diskriminering, som de lever under.
Før kunne man samles og have forstående familiemedlemmer, men nu ser vi en meget høj grad af vold, sagde hun.
- Hele terminologien er blevet så fjendsk, at rummet til at være den, man er, er lukket.
Folk lever i angst.
Man stoler ikke engang længere på sine egne, lød det fra Susanne Branner.
Læs også:LGBT-organisation: Tanzania bliver mere og mere fjendtlig mod homoseksuelleTanzania er det land, som gennem tiden har modtaget mest udviklingsbistand fra Danmark.
Sidste år tog Afghanistan teten, mens Tanzania fik næstmest med 349 millioner kroner.
Men klapjagten på bøsser og lesbiske får ikke i første omgang andre konsekvenser end diplomatiske reprimander, sagde udviklingsminister Ulla Tørnæs til DR i sidste uge.
Læs også:Udviklingsministeren om homo-had i Tanzania: "Dybt bekymrende"- Danmark følger sagen i Tanzania meget tæt.
Den danske regering lægger over for myndighederne ikke skjul på vores holdning og vores dybe bekymring, sagde hun.
FacebookTwitterKopier linkEmner:Tanzania|Ulla Tørnæs (politiker)|EU|Homoseksualitet|Dar es Salaam




https://www.dr.dk/nyheder/indland/kun-faa-ord-fra-politiet-efter-iraner-anholdelser-i-ringsted

IndlandKun få ord fra politiet efter iraner-anholdelser i RingstedFørst senere i dag beslutter politiet, om de vil forsøge at få fængslet eksiliranere.
Politiet har i dag ransaget kontoret hos den eksiliranske organisation ASMLA, der holder til i Ringsted, hvorfra de laver tv, der er kritisk over for det iranske præstestyre.
Af Emma Toft og Louise Dalsgaard07.
nov.
2018 kl.
16.
11Bemærk: artiklen er mere end 30 dage gammelLæs opPolitiet holder kortene tæt til kroppen, efter at tre personer tidligere i dag blev anholdt i den sjællandske by Ringsted.
I et interview med DR Nyheder ønsker vicepolitiinspektør Bjørke Kierkegaard fra Midt- og Vestsjællands Politi end ikke at oplyse, hvad de tre personer har sagt, siden politiet kan anholde og sigte dem for at hylde terror.
- Jeg vil ikke kommentere helt præcist på, hvad det er for nogle udsagn, men det kan for eksempel være, hvis man billiger et terrorangreb, der var i Iran den 22.
september mod en militærparade, lyder det fra vicepolitiinspektøren.
Læs også:Det sagde ASMLA-talsperson til DR om angreb på militærparadeMed den kommentar henviser han til, at en af tre eksiliranere fra gruppen ASMLA efter angrebet i Iran kaldte militærparaden "et legitimt mål".
Gruppen ASMLA er kritisk over for præstestyret i Iran.
Gruppen arbejder for at gøre det sydvestlige område i Iran ved byen Ahvaz til en selvstændig arabisk stat.
Lige nu bliver de tre personer afhørt af politiet.
Spørgsmål om fængsling afgøres først senereVicepolitiinspektøren ønsker ikke at fortælle, om politiet efterforsker de tre personer for mere end hyldest af et terrorangreb.
Læs også:Iranere i Danmark sigtes for billigelse af terrorI efterforsker for billigelse af terror, men nu har I også ransaget bopæle og beslaglagt computere.
Efterforsker I også andet, for det har tidligere været fremme fra Irans side, at de mener, at gruppen har været med til at planlægge det angreb, der har været i Iran?
- Det har jeg ikke nogen kommentarer til på nuværende tidspunkt, siger han.
Først senere i dag afgør politiet, om de tre personer skal fremstilles i grundlovsforhør med henblik på fængsling, eller om de bliver løsladt.
Ransaget fire adresserPolitiet har i løbet af dagen ransaget fire adresser i Ringsted.
Ifølge vicepolitiinspektør Bjørke Kierkegaard er der tale om tre eksiliraneres bopæle samt ASMLA's kontor og tv-studie i midten af Ringsted.
Ifølge DR Nyheders oplysninger har politiet blandt andet beslaglagt computere, men hvad politiet mere konkret har taget med sig, oplyses ikke.
- Jeg kan ikke kommentere, hvad der er beslaglagt i dag af hensyn til efterforskningen, siger vicepolitiinspektøren og fortæller, at efterforskningen sker i tæt samarbejde med PET.
Læs også:Sigtet for at hylde terror: Politiet ransager anholdte iraneres lejlighederHan vil ikke sige, hvorfor ransagningerne sker netop i dag - godt tre uger efter de omtalte ytringer om angrebet på militærparaden blev fremsat.
Hvad ved I om den politiske gruppe ASMLA.
Hvordan er de finansieret for eksempel?
- Det vil jeg ikke kommentere nærmere på.
Det er noget af det, vi er i gang med at undersøge - hvordan og hvorledes det hænger sammen.
Så helt konkret, hvad ASMLA er for en organisation, det kan jeg ikke komme nærmere ind på, siger Bjørke Kierkegaard.
Sådan ser der ud på kontoret hos ASMLA-folkene i Ringsted.
Her ses talsmanden for ASMLA til højre og lederen af ASMLA til venstre, som en iransk efterretningstjeneste ifølge danske myndigheder har planlagt at dræbe.
De tre iranere er selv truet•De tre anholdte eksiliranere har været genstand for stor opmærksomhed.
Frygten for et angreb på dem fik nemlig politiet til at lukke store dele af landet ned fredag den 28.
september.
•For en uge siden oplyste Politiets Efterretningstjeneste (PET), at tjenesten mistænker en iransk efterretningstjeneste for at ville dræbe lederen af ASMLA, fordi iranske myndigheder betragter ham som terrorist.
Derfor lever han under politibeskyttelse.
•To andre personer fra ASMLA lever også under politibeskyttelse, fordi en af de to udtalte sig positivt om et angreb på en militærparade i Iran den 22.
september.
Angrebet kostede mindst 25 personer livet og betegnes som et terrorangreb.
•Nu sidder en norsk statsborger med iranske rødder fængslet og sigtet for drabsplaner mod lederen af ASMLA fra Ringsted og for at gøre det muligt for en iransk efterretningstjeneste at arbejde i Danmark.
FacebookTwitterKopier linkEmner:ASMLA|Iran|Midt- og Vestsjællands Politi|Politi|Ringsted




https://www.dr.dk/sporten/badminton/badmintonstjerner-vil-glimre-ved-deres-fravaer-i-saesonfinale

BadmintonBadmintonstjerner vil glimre ved deres fravær i sæsonfinalePå grund af et nyt ranglistesystem kommer Viktor Axelsen, Chen Long og Lee Chong Wei ikke med i sæsonfinalen.
Viktor Axelsen er en af flere profiler, der ikke deltager i sæsonfinalen.
07.
nov.
2018 kl.
15.
51Bemærk: artiklen er mere end 30 dage gammelLæs opNår herrernes tennistop fra på søndag tørner sammen ved ATP Finals i London, er det med deltagelse af verdens otte bedste spillere bortset fra de skadede Rafael Nadal og Juan Martin del Potro.
Det samme bliver ikke tilfældet, når badmintonsportens sæsonfinale bliver afviklet i Kina i midten af december.
Her vil verdensstjerner som Viktor Axelsen, Chen Long og Lee Chong Wei glimre ved deres fravær.
Mens racelisten til sæsonfinalen i tennis nærmest er identisk med selve verdensranglisten, er der nemlig stor variation på badmintonspillernes placeringer på de to tilsvarende lister.
Læs også:Sløj badmintondag i Kina: Kun én dansker spiller sig videreDet har den konsekvens, at flere af de absolutte verdensstjerner ikke kommer til start i turneringen.
Altså blandt andre Viktor Axelsen, som dermed ikke får chancen for at forsvare titlen fra sidste år.
Mens han ligger nummer fire på verdensranglisten (opdateres hver torsdag), ligger han blot nummer 14 på racelisten, hvorfra de otte bedste kvalificerer sig til sæsonfinalen.
Viktor Axelsen plejer for tiden en ankelskade, men selv hvis han havde været klar til at spille turneringer i disse uger, ville han ikke kunne nå at samle point nok til sæsonfinalen, fordi listen er skruet sammen, som den er.
Det sagde hans far og manager, Henrik Axelsen, da Viktor Axelsen i oktober annoncerede sin skade.
- Flere af de bedste kommer til at mangle.
Selv om Viktor spillede turneringer nu, ville han ikke kunne nå med, sagde Henrik Axelsen.
Justeringer kan være på vejPoul-Erik Høyer, der er præsident i Det Internationale Badmintonforbund (BWF), fortæller, at man i forbundet er "klart opmærksom" på, om systemet skal reguleres.
- Diskussionen ligger i, om man får for mange point i de lavere rangerede turneringer og for få i de højere rangerede turneringer.
- Men det skulle også gerne være sådan, at der er motivation i at spille en turnering mere, så man kan tjene point til at komme med, siger Poul-Erik Høyer.
- Det er første gang, vi prøver denne løsning, så vi skal tage op til vurdering, om noget skal justeres.
Læs også:Cathrine Rosengren er igen europamester i para-badmintonSærligt Lee Chong Wei, der både har vundet OL-sølv og VM-sølv tre gange, er langt fra top-8.
Han ligger nummer 36 på racelisten, selv om han ligger nummer otte på verdensranglisten.
Chen Long ligger nummer fem i verden, men er blot nummer 16 på racelisten.
- Det primære er at få de bedste med.
Vi kan ikke justere midt i året, men vi skal kigge på, hvordan vi kan optimere systemet, siger Poul-Erik Høyer.
Han og resten af BWF-toppen mødes sidst i november.
/ritzau/FacebookTwitterKopier link




https://www.dr.dk/nyheder/udland/live-tv-trump-holder-pressemoede-om-midtvejsvalget






https://www.dr.dk/nyheder/regionale/oestjylland/ombudsmanden-udtaler-alvorlig-kritik-af-kommune-svigter-anbragte-boern

ØstjyllandOmbudsmanden udtaler alvorlig kritik af kommune: Svigter anbragte børnRanders Kommune har ikke fulgt loven i sager, hvor børn er kommet hjem efter at have været anbragt, viser stikprøve.
Genrefoto Af Johannes Reimer, Knud Lind og Emma Lichscheidt07.
nov.
2018 kl.
16.
45Bemærk: artiklen er mere end 30 dage gammelLæs opBørn, der er anbragt uden for hjemmet, er blevet behandlet for dårligt af Randers Kommune familieafdeling.
Det konkluderer Folketingets ombudsmand, som onsdag udtaler alvorlig kritik af kommunen.
Kritikken kommer på baggrund af fire tilfældigt udvalgte sager om børn, der blev taget væk fra det sted, hvor de var anbragt, og sendt tilbage til forældrene.
Det giver anledning til alvorlig bekymring helt generelt i forhold til, hvordan kommunen håndterer disse sager.
Jørgen Steen Sørensen, Folketingets ombudsmandI stikprøven har ombudsmanden altså set på fire tilfældige sager ud af i alt 12 sager fra perioden fra 1.
januar til 1.
juni 2017.
Her har Randers Kommune både undladt at holde lovpligtige børnesamtaler, undladt at lave de lovpligtige handleplaner i forbindelse med hjemsendelserne, og så har kommunen også undladt at give lovpligtig klagevejledning over hjemsendelserne af børnene.
De tre børn, der var fyldt 12 år, havde nemlig ret til at klage over kommunens afgørelse, men børnene fik aldrig en egentlig afgørelse om, at de skulle flytte hjem, og derfor fik de heller ikke en begrundelse eller vejledning om, at de kunne klage.
Læs også:Dårlig sagsbehandling: Udsatte børn bliver ikke hjulpet- Når vi for eksempel peger på, at der har manglet handleplaner i forhold til børnene, er det meget vigtigt, fordi handleplanerne er hovedredskabet til, hvordan man skal håndtere børnene i perioden efter hjemgivelsen, siger ombudsmand Jørgen Steen Sørensen til DR Østjylland.
- Så man kan i hvert fald sige, at kommunen har handlet i strid med regler, der har til formål at gøre det rigtige for børnene, siger han.
Læs også:Whistleblower står frem: Hun afslørede svigt i familieafdelingOmbudsmanden ved ikke, hvad fejlene eventuelt har haft af konsekvenser for børnene.
- Vi har ikke undersøgt, om det fagligt var en rigtig vurdering i sidste ende at hjemsende børnene, for det er ikke noget, vi praktisk har mulighed for.
Så man kan hverken konkludere, om det var rigtigt eller forkert ud fra vores redegørelse, siger han.
- Vi har peget på fejl, der har meget stor betydning for, om man træffer den rigtige afgørelse i sagen, og hvordan barnets fremtid i øvrigt bliver, siger han.
Der var alvorlige fejl i alle fire sager, og da de alle var tilfældigt udvalgt, er ombudsmanden bekymret for kommunens behandling af de andre sager også.
- Det giver anledning til alvorlig bekymring helt generelt i forhold til, hvordan kommunen håndterer disse sager, siger Jørgen Steen Sørensen.
Det, der er hele problemet, er, at vi dybest set ikke ved, om børnene har taget skade, fordi sagerne ikke er godt nok oplyst, fordi børnene ikke har haft mulighed for eksempelvis at udtale sig i en børnesamtale eller fordi de ikke har haft mulighed for at klage.
Kasper Fuhr, byrådspolitiker, Velfærdslisten, RandersFamilieafdeling har været i problemer i årevisFamilieafdelingen i kommunen har været i store problemer i flere år.
Det har givet røde smileys fra Arbejdstilsynet og kritik fra Socialstyrelsens Task Force, som i 2015 slog fast, at afdelingens sagsbehandling er dårlig, ulovlig og langsom.
Det fik kommunen til at ansætte flere socialrådgivere i familieafdelingen og skifte ledelsen ud.
Men tilsyneladende står det stadig sløjt til.
Når ombudsmanden overhovedet fandt anledning til at undersøge hjemsendelserne i Randers, var det på baggrund af henvendelser fra både byrådsmedlemmer og borgere i kommunen.
Blandt andre fra byrådspolitiker Kasper Fuhr fra Velfærdslisten.
- Problemet er, at vi dybest set ikke ved, om børnene har taget skade, fordi sagerne ikke er godt nok oplyst, fordi børnene ikke har haft mulighed for eksempelvis at udtale sig i en børnesamtale eller fordi de ikke har haft mulighed for at klage, siger Kasper Fuhr.
Direktør: Vi har ikke nogen god forklaringI Randers Kommune lægger direktør Michael Maaløe fra Børn og Skole sig fladt ned.
- Der er ingen tvivl om, at vi har haft en periode, hvor de dokumenter, som ombudsmanden omtaler, simpelthen ikke er blevet udfyldt, opdateret og beskrevet godt nok.
Det har vi ikke nogen god forklaring på, siger han.
Første prioritet var at sikre, at alle børn og unge fik en god og relevant hjælp.
Næste prioritet, som vi så er ved at være færdige med, er at få alle dokumenterne på plads.
Michael Maaløe, direktør for Børn og Skole, Randers KommuneHan fortæller, at man oven på den turbulente tid i Familieafdelingen har valgt at prioritere benhårdt på at hjælpe børnene, og så er dokumentationen kommet i anden række.
- Første prioritet var at sikre, at alle børn og unge fik en god og relevant hjælp, og næste prioritet, som vi så er ved at være færdige med, er at få alle dokumenterne på plads, siger Michael Maaløe.
Han understreger dog, at det selvfølgelig ikke er godt nok.
- Medarbejderne har haft mere fokus på at tale med barnet og få fundet nogle gode foranstaltninger og god hjælp til barnet bagefter og for lidt fokus på at få de her dokumenter på plads bagefter.
Det skal de naturligvis, siger han.
Læs også:Byrådsmedlem i Randers: Ombudsmand skal stoppe besparelserHan kan ikke give nogen garanti for, at håndteringen af sagsbehandlingen ikke har haft konsekvenser for børnene.
Ombudsmanden afkræver nu kommunen svar på, hvordan den fremover vil sikre, at sagerne bliver behandlet, som loven kræver.
Ombudsmanden har desuden underrettet Ankestyrelsen og Kommunernes Landsforening.
Det skyldes, at sagens problemstillinger kan være generelt relevante i kommunerne.
FacebookTwitterKopier linkEmner:Folketingets Ombudsmand|Randers Kommune|Lokalpolitik|Randers|Jørgen Steen Sørensen (jurist)




https://www.dr.dk/nyheder/indland/fra-sociale-medier-til-sportsklubber-unge-moeder-narko-alle-vegne

IndlandFra sociale medier til sportsklubber: Unge møder narko alle vegneFlertallet af unge må på et eller andet tidspunkt sige ja eller nej til stoffer, vurderer rusmiddelkonsulent.
254 personer mistede sidste år livet som følge af at have taget stoffer.
En femtedel af dem var under 30 år.
Af Thomas Klose Jensen og Maiken Steen Frederiksen07.
nov.
2018 kl.
16.
41Bemærk: artiklen er mere end 30 dage gammelLæs opCecilie Larsen og Felicia Nielsen viser rundt i Dianalund Klubben, hvor de kommer tre gange om ugen.
Her er billardbord, slidte sofaer og computere til at spille på.
Med andre ord præcis det, der forventes i en ungdomsklub.
Alligevel mangler der noget.
- Jeg synes godt, at vi kan fornemme, at der mangler en ven, forklarer Cecilie Larsen på 15 år.
Læs også:Kokain er på sit højeste: Antallet af forgiftninger stigerForrige lørdag omkom deres fælles ven Marcus Christensen på 16 år efter at have taget MDMA.
- Jeg var vant til at se ham hver dag, så det er rigtig mærkeligt, at han pludselig ikke er her længere, siger 14-årige Felicia Nielsen.
Gennemsnitsalder er faldetI mange år har gennemsnitsalderen blandt dem der dør af narkotika været stigende, men det er ikke længere tilfældet.
Dødsfald blandt helt unge har betydet, at gennemsnitsalderen nu er faldet med knap et år.
Det viser nye tal fra Sundhedsstyrelsen.
Hvor den i 2016 lå på 41,7 år, faldt den i 2017 til 40,9 år.
I alt døde 254 personer som følge af narkoindtagelse sidste år.
Forklaringen skal findes i, at flere unge helt ned til 15-16 år sidste år mistede livet.
Og for mindre end to uger siden blev Marcus Christensen altså en del af statistikken for 2018.
Læs også:Nye tal for narkodødelighed: Gennemsnitsalderen falderAt helt unge kan få fingre i farlige stoffer som eksempelvis MDMA overrasker ikke rusmiddelkonsulent i Odense Kommune, Torben Vangsted.
Grundet sit arbejde er han ofte ude og tale om stoffer med unge på ungdomsuddannelserne.
- Når jeg spørger: ”Hvor mange af jer er nogensinde blevet tilbudt et illegalt rusmiddel”, er det næsten altid over 80 procent, der rækker hånden op, forklarer han.
- Det vil sige, at langt, langt de fleste unge skal på et tidspunkt sige ja tak eller nej tak til det.
Stoffer på 10 minutter.
Tilbage i ungdomsklubben i Dianalund er der heller ingen af de unge den aften, som er i tvivl om, hvor de skal gå hen for at få fingre i stoffer.
- Nej, det er ikke svært, forklarer Felicia Nielsen.
Hvis ikke man selv eller en ven har kontakten til en sælger, så kan det hurtigt skaffes.
Og så behøver der ikke gå længe, før stofferne er i hænderne.
- Hvis personen svarer hurtigt, så går der ikke særligt længe.
Så kan du altid aftale et møde 10 minutter efter, hvis det er tæt på, forklarer hun.
Hun har aldrig selv rørt stoffer, og det heller ikke nogen af de øvrige.
De nyeste tal fra Sundhedsstyrelsen viser da også, at langt de fleste unge holder sig fra stoffer.
Kun seks procent af unge under 25 år prøvede i 2017 kokain, MDMA eller andre former for narkotika.
Se hvad der skete, da DR Nyheder spurgte de unge i Dianalund klubben om, hvor mange af dem, der kendte nogen, som havde taget stoffer som for eksempel MDMA.
Klik på play.
Politiinspektør: Det er alle stederSydsjælland og Lolland-Falsters Politi har alene i år haft to dødsfald blandt helt unge.
Den ene af dem var Marcus Christensen.
Politiinspektør Kim Kliver er da også godt klar over, hvor let de unge kan få fingre i illegale stoffer.
Det fortæller politiinspektør Kim Kliver.
- De møder dem, der sælger stofferne på gymnasiet, i festmiljøet, i sportsklubben og i andre sociale sammenhænge, siger han.
Læs også:Unge om hårde stoffer på sociale medier: De er nemme at få fat iSelv på de sociale medier har stofferne gjort deres indtog.
Pusherne bruger alt lige fra Snapchat og Instagram til lukkede grupper på Facebook til at sprede budskabet om deres varer.
- Så det vil sige, der er en bred tilgængelighed i forhold til både købe og få leveret stoffer, siger han.
Heldigvis siger langt de fleste unge 'nej tak', når de får tilbudt narko.
Nye tal fra Sundhedsstyrelsen viser, at 94 procent af de unge ikke har taget illegale stoffer som eksempelvis MDMA og kokain inden for det seneste år.
Og sådan har billedet set ud i flere år.
Sælgere ligner andre ungeAlligevel ender nogle unge med at prøve de farlige stoffer, og en del af forklaringen kan ifølge Torben Vangsted være, at de spejler sig i andre.
Det her ikke er noget storbysfænomen.
Det er en virkelighed i alle dele af Danmark.
Kim Kliver, politiinspektør ved Sydsjællands og Lolland-Falsters PolitiDet kan både være i forhold til, at se andre i omgangskredsen tage det og stadig fungere, men i ligeså høj grad, at pusherne ikke er store skræmmende typer i lyssky miljøer.
Læs også:Politiet til narkokøbere på sociale medier: I kan ikke vide jer sikre- Det er nogen, som ligner dig, er i samme netværk som dig, og måske har samme interesse som dig, og derfor tror jeg at paraderne falder lidt for nogen.
Så er det ikke så farligt, i hvert fald ikke at opsøge, fordi det jo bare er en ung mand ligesom en selv, forklarer han.
Fra eksamensbordet til spjældetSamme oplevelse har politiinspektør Kim Kliver.
Han forklarer, at der er flere led i narkosalget.
Bagmændene er primært fra rocker- og bandemiljøet, men mange af dem, der rent faktisk sælger stofferne i sidste ende er unge, der i forvejen er en del af nattelivet og som måske finansierer deres eget forbrug ved at sælge til andre.
Læs også:Pusher bag netsalg af stoffer: Klar til at gamble med folks liv for penge- Vi har eksempler på unge mennesker, som rent fysisk er blevet taget fra eksamensbordet, sat foran en dommer og er røget direkte i fængsel, forklarer han.
- Det her ikke er noget storbysfænomen.
Det er en virkelighed i alle dele af Danmark.
En ven der dødeI Dianalund Klubben har Marcus Christensens død sat tankerne igang omkring brugen af stoffer.
- Jeg har aldrig taget stoffer, og jeg har heller aldrig tænkt mig at tage dem, men det fik mig ligesom til at holde mig endnu længere væk fra dem, forklarer Cecilie Larsen.
- Vi har jo aldrig haft det (konsekvenserne af stoffer, red.
) helt tæt sådan på os, men lige pludselig var det så en ven, der døde.
FacebookTwitterKopier linkEmner:Brug af euforiserende stoffer|Dianalund|Sundhedsstyrelsen|Politi|Sjælland




https://www.dr.dk/nyheder/penge/frygt-amerikansk-reaktion-sender-eu-skat-til-facebook-og-google-i-groeften

Penge Frygt for amerikansk reaktion sender EU-skat til Facebook og Google i grøftenUenighed om digital skat udsætter skattesmæk til Google, Apple og Facebook.
EU-landene får ikke tilstrækkelig del i Google og andre techvirksomheders store indtægter.
Hver gang Google tjener 10 kroner, kommer ni kroner fra reklamer.
Af Mathias Sommer07.
nov.
2018 kl.
15.
08Bemærk: artiklen er mere end 30 dage gammelLæs opAmerikanske techgiganter som Google, Apple og Facebook skovler penge ind på det europæiske marked.
Men de efterlader alt for lidt i de europæiske statskasser, mener de fleste af EU's medlemslande, som i en årrække har ønsket hårdere beskatning af de største amerikanske internetfirmaer.
Det ønske har EU-Kommissionen forsøgt at efterkomme med et forslag om at pålægge de største internetfirmaer en afgift på tre procent af omsætningen fra blandt andet annoncer på sociale medier og via søgemaskiner.
Men forslaget ramte en nordisk mur, da det første gang skulle diskuteres af EU-landenes finansministre i går.
- Det kommer ind som en hund i et spil kegler, i forhold til hvordan vi beskatter i Danmark.
Vi er ikke modstandere af, at der kommer beskatning på tech-selskaber.
Det er jeg varm tilhænger af, at der kommer, men vi skal have en beskatning, hvor vi er klar over rækkevidden, og hvad er muligheden for at håndhæve den, sagde finansminister Kristian Jensen (V) i aftes efter et møde med de øvrige finansministre i EU.
Læs også:EU vil have Google, Facebook og Apple til at betale mere i skatDanmark, Irland og Sverige er modstandere af forslaget.
Tyskland havde oprindeligt støttet ideen og underskrev i sommer en fælles erklæring med Frankrig, men nu prøver Tyskland at neddrosle forslaget til stor frustration for den franske regering.
Ret og rimelighedTech-giganterne slipper alt for billigt fra beskatningen i Europa, og det skævvrider konkurrencen, mener hun:- Det er et spørgsmål om ret og rimelighed.
I dag betaler digitale virksomheder omkring ni procent i skat i gennemsnit, hvor andre i gennemsnit betaler omkring 23 procent.
Der er altså over 100 procent forskel i effektiv beskatning, og det er ikke rimeligt, fordi selskaberne konkurrerer om kapital, medarbejdere og en lang række andre ting, siger Margrethe Vestager i dagens Følg Pengene på P1.
Læs også:EU vil droppe skattesag mod Irland efter Apple betaler skatModstanderne af forslaget er blandt andet bekymrede for reaktionen fra Washington i USA.
Her vil en lov om digital skat på techfirmaer blive tolket som et angreb på amerikansk erhvervsliv, lyder det:- Forslaget er blevet præsenteret som om, at det sigter mod amerikanske virksomheder, så selvfølgelig vil der være en reaktion fra USA, sagde Kristian Jensen i går.
Novo betaler skat i DanmarkMen der er brug for nye metoder til at beskatte nye typer virksomheder som globale it-virksomheder, der tjener penge på brugerdata og digitale reklamer, slår Vestager fast:- Det handler om at prøve at opdatere grundbegreberne i virksomhedsbeskatning til moderne, digitale tider.
Hvor og hvordan skabes der værdi, og hvad vil det sige at have en skattemæssig tilstedeværelse i et land, siger Margrethe Vestager.
En fælles digital EU-skat vil kræve enighed blandt samtlige EU-medlemmer.
Men en sådan enighed ser lige nu ud til at have lange udsigter.
Læs også:EU vil hæve skatten for techgiganter: En 'hovsa-løsning' mener Dansk IndustriDerfor har blandt andre Spanien og England allerede meldt ud, at de vil gennemføre deres egne digitale beskatninger af store internetvirksomheder.
Men løsningen med uden videre at lægge skat på store internetvirksomheders omsætning advarer den danske brancheorganisation Dansk Erhverv stærkt imod.
- Argumentet med, at der skal beskattes der, hvor værdien bliver skabt, er næppe gangbar i Washington.
Her kan man med rette sige, at værdien af lægemidler skabes i USA.
Hvis du tager Novo Nordisk, så er faktum, at de har halvdelen af deres omsætning i USA, men at de ikke betaler ret meget selskabsskat i USA.
De betaler rigtigt meget selskabsskat i Danmark, hvor patenterne ligger, siger Jacob Ravn, der er skattepolitisk chef hos Dansk Erhverv.
Ifølge Vestager er forskellen dog, at værdien for internetselskaberne netop skabes via brugere i modsætning til tilfældet med medicin.
EU-Kommissionens forslag omfatter selskaber med en global omsætning på mere end 5,5 milliarder kroner, der også tjener betydeligt i Europa.
Der lægges op til at beskatte omsætning fra annoncer på søgemaskiner og sociale, formidlingsplatforme som Airbnb og Uber samt virksomheder, der sælger data.
Skatten ventes at ramme cirka 180 globale selskaber, det er dog særligt amerikanske giganter som Google, Facebook, Apple, Amazon, Airbnb og Uber, som ville blive strejfet af en fast skat på omsætningen, hvis den gennemførtes.
Læs også:Mette Frederiksen: Løkke skal kræve skat fra FacebookGoogles moderselskab, Alphabet, slog sidste år omsætningsrekord, da koncernen havde samlede indtægter for 716 milliarder kroner.
Facebook slog også rekord med en omsætning på 180,4 milliarder kroner.
Apple ramte tidligere på året en milepæl, da markedsværdien rundede 1.
000 milliarder dollars, svarende til 6.
527 milliarder kroner.
FacebookTwitterKopier linkEmner:Europa-Kommissionen|Skatter og afgifter|Uber|USA|IT-branchen




https://www.dr.dk/nyheder/regionale/sjaelland/17-aarig-gymnasieelev-frikendt-efter-trussel-paa-instagram-truede-med

Sjælland17-årig gymnasieelev frikendt efter trussel på Instagram: Truede med skoleskyderiEn tidligere gymnasieelev er i dag blevet frikendt, efter hun på det sociale medie truede med et skoleskyderi på Slagelse Gymnasium i september.
Anklager vil nu overveje at anke dommen.
Den 17-årige pige, der i september kom med trusler mod gymnasiet i Slagelse på det sociale medie Instagram, er blevet frifundet ved Retten i Næstved.
Af Sara Otte og Julie Würtz07.
nov.
2018 kl.
15.
00 | opdateret 08.
nov.
2018 kl.
08.
35Bemærk: artiklen er mere end 30 dage gammelLæs opFor knap to måneder siden postede en nu tidligere 17-årig gymnasieelev et billede af sig selv på sin Instagram-profil med teksten "Jeg bliver den næste school shooter guys, lmao (laughing my ass off, red.
) watch out" - oversat til: "Jeg bliver den næste skoleskyder, griner min røv i laser, pas på".
Opslaget førte til en anholdelse den 12.
september, da politiet pågreb hende uden for Slagelse Gymnasium.
Onsdag eftermiddag blev pigen så ved Retten i Næstved frikendt, efter at have været tiltalt for straffelovens paragraf 266 om trusler, det bekræfter senioranklager fra Sydsjælland- og Lolland-Falsters Politi, Rune Jensen.
Der var enighed i domsmandsretten, da dommen blev afsagt.
Man mente ikke, at det var pigens hensigt, at hendes ord skulle opfattes som en trussel.
Anklageren gik efter en fængselsstraf.
- Jeg har noteret mig rettens afgørelse om frifindelse.
Det er ikke i overensstemmelse med den påstand, som blev nedlagt under sagen.
Anklagemyndigheden vil nu overveje spørgsmålet om at anke dommen, fortæller Rune Jensen.
SSP-medarbejder og politiassistent ved Sydsjælland- og Lolland-Falsters Politi, Ebbe B.
Henriksen, talte den 13.
september med eleverne på Slagelse Gymnasium om trusler om et skoleskyderi fra en 17-årig elev og om hendes anholdelse.
 SSP-medarbejder og politiassistent ved Sydsjælland- og Lolland-Falsters Politi, Ebbe B.
Henriksen, talte den 13.
september med eleverne på Slagelse Gymnasium om trusler om et skoleskyderi fra en 17-årig elev og om hendes anholdelse.
1 / 2SSP-medarbejder og politiassistent ved Sydsjælland- og Lolland-Falsters Politi, Ebbe B.
Henriksen, talte den 13.
september med eleverne på Slagelse Gymnasium om trusler om et skoleskyderi fra en 17-årig elev og om hendes anholdelse.
1 / 2SSP-medarbejder og politiassistent ved Sydsjælland- og Lolland-Falsters Politi, Ebbe B.
Henriksen, talte den 13.
september med eleverne på Slagelse Gymnasium om trusler om et skoleskyderi fra en 17-årig elev og om hendes anholdelse.
2 / 2Den rigtige beslutningDet glæder rektor på Slagelse Gymnasium, Lotte Büchert, at der nu kan sættes punktum i sagen.
- Jeg synes, det er godt for pigen at få en afslutning på det, så hun kan komme videre med sit liv.
Og jeg synes, det er godt for gymnasiet, siger hun.
Lotte Büchert understreger også, at det var den rigtige beslutning, da hun som rektor valgte at anmelde sagen til politiet, efter en bekymret forælder havde gjort hende opmærksom på opslaget.
Læs også:17-årig smidt ud af gymnasium efter trusler om skoleskyderi: Politiet tager alvorssnak med eleverne- Jeg har ansvaret for 1300 elever, og jeg kan ikke bare lade som om, at noget måske er for sjovt.
Jeg er nødt til at tage det alvorligt, når der kommer sådan en trussel, siger hun.
Rektoren fortæller også, at gymnasiet har brugt episoden til at sætte fokus på digital dannelse blandt skolens elever.
- Vi spørger os selv, om der simpelthen er sket et skred i ungdomskulturen, som gør, at man bevæger sig i to forskellige parallelle verdener: En virtuel verden og en virkelig verden.
De to ting hænger simpelthen ikke sammen, indtil konsekvenserne pludselig opstår.
Det er jo det, den her pige har mødt, siger Lotte Büchert.
Hun slår torsdag fast, at den 17-årige pige ikke kommer tilbage til gymnasiet - og det uanset, hvad byretten mener om pigens skyld.
Det er fordi pigen har brudt skolens ordensregler, siger rektor:- Jeg kan ikke have en elev gående, som efter sigende har lavet sjov med at lave et skoleskyderi, for så bliver alt jo tilladt for de elever, der går på Slagelse Gymnasium.
Så kan de jo lave sjov med hvad som helst.
Artiklen er opdateret torsdag morgen med reaktion fra rektor ovenpå frifindelsen.
FacebookTwitterKopier linkEmner:Slagelse|Gymnasiale uddannelser|Instagram|Kriminalitet|Retten i Næstved




https://www.dr.dk/nyheder/politik/troels-lund-poulsen-vil-droefte-filippinske-chauffoerer-med-fagbevaegelsen

PolitikTroels Lund Poulsen vil drøfte filippinske chauffører med fagbevægelsenFlertal udenom regeringen vil sikre bedre arbejdsforhold.
Regeringen anerkender problemet.
Beskæftigelsesminister Troels Lund Poulsen fordømmer boligforholdene for filipinske chauffører i Padborg.
Han vil nu mødes med fagbevægelsen.
Af Nicolas S.
Nielsen07.
nov.
2018 kl.
14.
41Bemærk: artiklen er mere end 30 dage gammelLæs opVideobilleder og fortællinger fra filippinske chauffører i Padborg får nu beskæftigelsesminister Troels Lund Poulsen (V) til at reagere.
Det siger han i en hastedebat her til eftermiddag, hvor han sammen med transportminister Ole Birk Olesen (LA) fordømmer chaufførernes boligforhold, som Fagbladet 3F har afdækket.
Beskæftigelsesministeren betegner sagen som ”beskæmmende”.
- Beskæmmende fordi den udspringer af en sag, hvor vi ser udenlandske chauffører leve under en standard, som er helt uacceptabel efter danske forhold.
Det er aldeles kritisabelt, at nogle virksomheder har det som forretningsmodel at spekulere i reglerne om fri bevægelighed, siger Troels Lund Poulsen.
Sidstnævnte med henvisning til EU-reglerne om arbejdskraftens fri bevægelighed, der gør det muligt at tage arbejde i alle EU-lande, når man først har arbejdstilladelse i unionen.
Læs også:Flertal presser regeringen efter sag om filippinske chauffører: Mere kontrol på danske vejeFlertal presser regeringenDe to ministres reaktionen kommer efter, at et flertal udenom regeringen bestående af DF, Socialdemokratiet, SF og Enhedslisten nu kræver opgør med ulovlige forhold i transportbranchen.
Det har regeringen lyttet til, siger Troels Lund Poulsen, der varsler et møde med fagforbundet 3F og arbejdsmarkedets parter.
- Regeringen tager det her meget alvorligt og meget seriøst.
Transportminister Ole Birk Olesen fordømmer også de vilkår, hvorunder de filippinske chauffører har boet i Padborg.
- Det er uacceptable vilkår, og det tager jeg skarpt afstand fra, siger han i debatten.
Læs også:Udskældt vognmandsfirma om chaufførers forhold: Loven er overholdtTekst fra S, DF, SF og ELI EU-forhandlinger skal regeringen lægge afgørende vægt på danske løn- og arbejdsforhold i forbindelse med tredjelandskørsel til samt cabotage- og kombitransporter i Danmark.
Målet er styret, ikke fri bevægelighed.
Regeringen skal sikre:Øget kontrol på veje, rastepladser, i terminal- og havneområder.
Kontrol af ulovlige chauffør-ugehvil.
Håndhævelse af EU’s eksisterende udstationeringsregler for chauffører.
Han fremhæver i den sammenhæng, at forholdene i Padborg har været ulovlige, fordi det ikke var godkendt af kommunen.
- Det blev der sat en stopper for, og det er jeg godt tilfreds med, siger han.
Arbejdstilsynet ind i sagenTransportministeren fremhæver samtidig, at regeringen har arbejdet intensivt på at stoppe såkaldte postkasseselskaber, hvor selskaberne registrerer sig i et land uden i realiteten at operere der.
Socialdemokratiets transportordfører Rasmus Prehn kritiserede regeringen for at have skåret i kontrollen med vejtransport i Danmark, mens Dansk Folkepartis Claus Kvist Hansen, der er partiets social dumping-ordfører, betegner forholdene som slaveri.
Det er virksomheden Kurt Beier Transport, der har hyret filippinerne til at køre lastbiler med base i Padborg gennem et underselskab.
Selskabet har en afdeling i Polen, hvorunder chaufførerne er hyret.
I debatten oplyser Troels Lund Poulsen, at Arbejdstilsynet har rettet henvendelse til de polske myndigheder for at sikre, at Kurt Beier Transports samarbejdspartner i Polen er registeret korrekt.
FacebookTwitterKopier linkEmner:Ole Birk Olesen (politiker)|Troels Lund Poulsen (politiker)|Venstre|Padborg|EU-forhold




https://www.dr.dk/sporten/haandbold/herreligaen/kaotisk-haandboldopgoer-skal-spilles-om-gog-faar-ny-kamp-mod-kolding

HerreligaenKaotisk håndboldopgør skal spilles om: GOG får ny kamp mod KoldingGOG får medhold i protest, efter disciplinærinstansen har vurderet, at en forkert kendelse med stor sandsynlighed fik afgørende betydning.
Det kostede GOG-træner Nicolej Krickau en udvisning og en annulleret scoring, da han valgte ikke at lægge sit time out-kort.
Det fik den fynske klub til at kræve en omkamp.
Af Kasper Heide Lund, Jonathan Grau Mølle og /ritzau/07.
nov.
2018 kl.
14.
02 | opdateret 07.
nov.
2018 kl.
15.
25Bemærk: artiklen er mere end 30 dage gammelLæs opLigakampen mellem KIF Kolding og GOG, der 20.
oktober sluttede 23-23, skal spilles om.
Det meddeler Disciplinærinstansen under Dansk Håndbold Forbund efter at have behandlet en protest fra GOG, lyder det i en pressemeddelelse.
Fynboerne var vrede over en episode i slutningen af kampen.
Her var GOG-træner Nicolej Krickau på vej til at tage en timeout, da han kunne se sin spiller Niclas Kirkeløkke score.
Derfor undlod træneren at lægge time out-kortet, men gik tilbage til sin plads.
Det takserede dommerne til en udvisning af Krickau samt annullering af målet.
Kolding scorede efterfølgende deres sidste mål i kampen til 23-21 i overtalsperioden.
Læs også:Efter kaotisk opgør: GOG kræver omkamp mod KIF KoldingGOG har altså nu fået medhold i protesten, blandt andet fordi det kan konkluderes, at regelbruddet med rimelig sandsynlighed fik afgørende betydning for kampens resultat.
- Det er vores vurdering i den konkrette sag, at det mål, som bliver annulleret, og den forkerte udvisning samt KIF's scoring i overtal, gør at det med rimelig sandsynlighed har haft en afgørende indflydelse på kampens resultat, siger formand for Disciplinærinstansen, Jens Bertel Rasmussen til DR.
Fynsk tilfredshedI GOG er træner Nicolej Krickau tilfreds med udfaldet af protesten.
- Jeg havde faktisk regnet med, at vi ville få medhold i anken.
Da vi havde tjekket reglerne efter, følte vi os helt overbeviste om, at der i hvert fald var begået en procedurer fejl fra observatørens side.
Om det så var nok til at få en omkamp, har vi været usikre på, men vi har ikke været i tvivl om, at vi havde ret i vores anke, siger han til DR.
KIF har mulighed for at appellere dommen inden for syv dage.
Derfor er det heller ikke definitivt endnu, at omkampen bliver spillet.
- Så det skal vi vente på i første om gang.
Derefter er det DHF, som kommer med et oplæg til en ny kamp, hvis kendelsen bliver stadfæstet, siger Krickau.
Læs også:Mors-Thy slår Kolding og får sæsonens første ligasejrDen oprindelige kamp endte uafgjort 23-23.
Hvis omkampen skal spilles, betyder det, at GOG's protest kan ende ud i, at fynboerne mister et point, hvis de taber til KIF Kolding.
- Det er en kalkuleret risiko.
Vi er helt med på, at vores kampe mod Kolding altid er rigtig besværlige, så risikoen for at tabe er helt sikkert til stede.
Men vi synes, at vi har mere at vinde ved et ekstra point, end vi har at tabe ved ét mindre point, lyder det fra Nicolej Krickau.
KIF-direktør Teddy Hedegaard oplyser, at man først efter onsdagens hjemmekamp mod Bjerringbro-Silkeborg tager stilling til dommen.
- Vi vil diskutere dommen med staben omkring holdet, der skal have ro til den vigtige kamp, så derfor har vi først en holdning til dommen i morgen (torsdag, red.
), siger Teddy Hedegaard til Ritzau.
GOG ligger pt.
nummer tre i Herreligaen, mens Kolding er placeret på en syvendeplads.
FacebookTwitterKopier linkEmner:GOG Håndbold|Dansk Håndbold Forbund|KIF Kolding København|Håndbold|Kolding




https://www.dr.dk/nyheder/vejret/mild-torsdag-med-et-skvaet-regn

VejretMild torsdag - med et skvæt regn Det lune novembervejr fortsætter lidt endnu - torsdag byder på 12 grader og svag vind, men også skyer og regn.
Bodil Bossen har så fint indkapslet det milde novembervejr, der præger Danmark for tiden.
Tocifrede dagtemperaturer og ikke megen vind til at få bladene til at blafre.
Her fra Grib Skov på Sjælland.
Af Louise Gade Sig07.
nov.
2018 kl.
13.
43Bemærk: artiklen er mere end 30 dage gammelLæs opSå skal vi til det igen: Vi skal have lidt tågesnak.
I aften og i nat er der nemlig igen gode betingelser for tåge, og et decideret varsel om tæt tåge er der udstedt for store dele af Sjælland, Lolland-Falster og Fyn.
Der er varsel for tæt tåge for dele af Fyn, Sjælland, Lolland og Falster.
Det vil sige, at sigtbarheden er under 100 meter.
Vær opmærksom i trafikkenDet er en mild og fugtig luft, der siver ind over Danmark fra syd, som skaber dis og tåge mange steder.
Stedvis som sagt tæt tåge.
Det betyder, at der er en sigtbarhed under 100 meter.
Hen over natten kan tågen variere i tæthed, og det er naturligvis værd at være opmærksom på i trafikken.
Et lille skævt regnSå bliver det torsdag, og dagen i morgen byder overvejende på overskyet vejr.
En svag front skal passere Danmark fra sydvest, og den bringer en smule regn med sig.
Det er svært for prognoserne præcis at forudse, hvor regnen vil falde, men ifølge DMI er det Bornholm, der med en samlet nedbørsmængde på to millimeter regn, går ind til det vådeste døgn.
En svag front giver nu og da lidt regn i løbet af torsdagen.
Lun luft for årstidenMed en portion optimisme vil solstrålerne også kunne møve sig vej igennem skydækket nu og da i dagens løb.
Det er stadig - for årstiden - mild luft, der rammer os, og temperaturen kan nå op på 12 grader i løbet af eftermiddagen.
Vinden kommer ikke til at gøre meget væsen af sig – den bliver svag til jævn omkring syd.
FacebookTwitterKopier link




https://www.dr.dk/nyheder/indland/socialstyrelsen-filippinske-chauffoerer-var-udsat-menneskehandel

Kurt Beier-sagenSe temaIndlandSocialstyrelsen: Filippinske chauffører var udsat for menneskehandelPå trods af vurderingen fra Center mod Menneskehandel er det ikke sikkert, at politiet rejser sigtelse.
Lejren i Padborg, hvor de 26 chauffører holdt til.
Center mod Menneskehandel vurderer, at de var udsat for netop det.
Af Mark Lindved Norup07.
nov.
2018 kl.
15.
42 | opdateret 07.
nov.
2018 kl.
16.
16Bemærk: artiklen er mere end 30 dage gammelLæs opDe 26 chauffører, der var ansat af transportfirmaet Kurt Beier Transport A/S, og som levede under kummerlige forhold i Padborg, var udsat for menneskehandel.
Sådan lyder vurderingen fra Center mod Menneskehandel (CMM), der hører under Socialstyrelsen.
Læs også:Transportfirma mistænkt for menneskehandel: Beier-familien er blevet rige på transport og ejendommeCentret har interviewet de filippinske og srilankanske chauffører og undersøgt sagen i samarbejde med den filippinske ambassade, fagforeningen 3F og den danske ngo AmiAmi.
- Det er på baggrund af samtalerne med chaufførerne CMM's faglige vurdering, at der er indikationer på menneskehandel til stede i sagen, oplyser Trine Ingemansen, der er leder for Center mod Menneskehandel.
Godt på en trist baggrundDet var Fagbladet 3F, der afslørede, at flere hundrede chauffører på skift havde boet under uhumske forhold i de containere, som transportvirksomheden stillede til rådighed.
Det er godt på en trist baggrund.
Kim Brandt, 3f AabenraaSamtidig kom det også frem, at flere af de filippinske chauffører tjente så lidt som 15 kroner i timen, fordi de var ansat i et datterselskab med base i Polen og derfor kunne aflønnes derefter.
En fremgangsmåde, som beskæftigelsesminister Troels Lund Poulsen i dag har kaldt "beskæmmende", og som har fået DF, Socialdemokratiet, SF og Enhedslisten til at bakke op om skrappere kontrol på området.
I fagforeningen 3F forsøger man at se positivt på CMM's vurdering af chaufførernes situation, siger medlem af hovedbestyrelsen Kim Brandt.
- Det er godt på en trist baggrund.
For der er nogle menneskeskæbner, der har været udsat for det her, og det synes jeg er megatrist.
- Det gode ved det her kan så være, at der nu er nogle politikere, der får øjnene op for, at det man sagde i fagbevægelser over hele Europa, det var altså den skinbarlige sandhed.
Nu har de det sort på hvidt, siger han.
PalermoprotokollenCMM kan ikke oplyse nærmere, hvad det er for forhold, der gør, at det bliver vurderet til at være menneskehandel, da centret er underlagt tavshedspligt i forhold til interviewene med chaufførerne.
Det er definitionerne i FN's Palermoprotokol mod menneskehandel, som Danmark tiltrådte i 2003, der danner grundlaget for vurderingen.
Læs også:Undskyldning betyder ingenting: Virksomheder genoptager ikke samarbejdet med Kurt BeierProtokollen beskytter personer mod at blive indlogeret under kummerlige forhold af arbejdsgivere, rekruttering under falske forudsætninger og udnyttelse af sårbare personer for økonomisk vinding.
Vurdering indgår i efterforskningEr det vurderet, at en person er omfattet protokollens bestemmelser har vedkommende ret til indkvartering, beskyttelse, lægehjælp og støtte til at vende tilbage til deres hjemlande, oplyser politiet i en pressemeddelelse.
Det er dog ikke ensbetydende med, at der rejses en sigtelse imod transportvirksomheden, da vurderingen af menneskehandel i straffeloven ikke er den samme, som Center for Menneskehandel lægger til grund.
Læs også:Troels Lund Poulsen vil drøfte filippinske chauffører med fagbevægelsenSelvom CMM's definitioner ikke stemmer overens med straffelovens, kommer centrets vurdering til at indgå i politiets efterforskning af sagen, siger politiinspektør ved Syd- og Sønderjyllands Politi Brian Fussing i en pressemeddelelse.
FacebookTwitterKopier linkEmner:Menneskehandel|Padborg




https://www.dr.dk/nyheder/regionale/midtvest/gymnasium-raaber-vagt-i-gevaer-skal-fyre-mere-end-hver-femte-laerer

Midt- og VestjyllandGymnasium råber vagt i gevær: Skal fyre mere end hver femte lærerÅrlige besparelser på to procent betyder, at Skive Gymnasium frem mod 2022 skal fyre 15 ud af 67 lærere.
Gymnasierne skal fortsat spare to procent hvert år frem mod 2022.
Af Rasmus Hagelskjær og Mona Aaberg07.
nov.
2018 kl.
15.
00Bemærk: artiklen er mere end 30 dage gammelLæs opRegeringen fritager erhvervsuddannelserne for de årlige besparelser på to procent, der kaldes omprioriteringsbidraget - men landets gymnasier skal fortsat finde millioner på budgetterne.
På Skive Gymnasium skal de frem mod 2022 spare 32,4 millioner kroner.
- Det betyder, at før omprioriteringsbidraget startede og til fuldt indfaset, skal vi spare 15 lærerstillinger væk, fortæller rektor på Skive Gymnasium, Lars Nielsen.
Her betyder besparelserne allerede mindre tid til eleverne og en lukket lektiecafé for udsatte elever.
- Eleverne vil møde lærerne mindre.
De vil få rettet opgaver mindre.
I det hele taget vil de få mindre af den nødvendige feedback, der sikrer høj kvalitet, siger Lars Nielsen.
Vi skal både spare og får færre elever.
Den kombination er ret giftig.
Kurt Sonne Thomsen, rektor på Morsø GymnasiumPå Morsø Gymnasium er situationen omtrent den samme.
Her skal de spare 17,7 millioner kroner, og de har sparet sprogrejser og en lektiecafé væk.
- Vi skal både spare og får færre elever.
Den kombination er ret giftig, siger rektor på Morsø Gymnasium Kurt Sonne Thomsen.
Både på Mors og i Skive er gymnasierne pressede af faldende elevtal.
Kombineret med de årlige besparelser gør det ondt.
- Det betyder, at det bliver en negativ spiral, der gør, at vi får færre elever, fordi det også bliver mindre interessant at komme her.
Det vil vi kæmpe imod, alt hvad vi kan, siger Kurt Sonne Thomsen.
Læs også:Erhvervsuddannelser skal ikke længere spare to procent årligtStraf til gymnasierPå Skive Gymnasium glæder rektor Lars Nielsen sig på erhvervsskolernes vegne over, at de ikke længere skal spare de to procent om året.
Men han forstår ikke, at der fortsat er flertal for, at gymnasierne ikke bliver fritaget.
- Jeg undrer jeg mig over, at man så tydeligt siger, at det er for at fastholde kvalitet (på erhvervsuddannelserne, red.
), for så siger man samtidig, at man bevidst sparer for at sænke kvaliteten på de gymnasiale uddannelser.
Det må være for at få færre til at gå på gymnasiet ved at sænke kvaliteten.
Det, synes jeg, er en dybt problematisk udmelding, siger Lars Nielsen.
Han påpeger vigtigheden af at uddanne læger, ingeniører og sygeplejersker.
- Det er blevet politisk accepteret at nedgradere gymnasierne og sige, at eleverne skal have ringere vilkår.
For det er det, man gør nu.
Man giver dem ringere vilkår for at tage en videregående uddannelse.
Vil lave ny modelMens Socialdemokratiet for få måneder siden ændrede holdning til omprioriteringsbidraget, og dermed ønsker at gymnasier, VUC og universiteter slipper for årlige besparelser, så holder Venstre fast.
Venstres Thomas Danielsen sidder i uddannelses- og forskningsudvalget, og han mener, at Lars Nielsens kritik er forfejlet.
- Det lyder som en helt absurd udtalelse, hvis vi skulle ønske en dårligere kvalitet og i det her tilfælde gå efter gymnasierne.
Det er ikke sandt.
Virkeligheden er, at gymnasierne generelt er mere velpolstrede end erhvervsskolerne, siger Thomas Danielsen.
Læs også:Aftale: Sparekrav på erhvervsuddannelser sløjfes næste år- Det gør indtryk på mig, hvis vi har ledelser på vores gymnasier, som ikke evner at lave omprioriteringer for to procent.
Hvis man kigger i det private erhvervsliv, vil de trække noget på smilebåndet, hvis det skulle være helt umuligt i en kort årrække at lave nogle omprioriteringer for to procent, siger Thomas Danielsen.
Istedet peger Thomas Danielsen på, at både gymnasiet i Morsø og i Skive er pressede på antallet af elever, fordi der er færre elever på deres skoler end i de større byer.
Det er omprioriteringsbidraget, som rigtig gør ondt, og derfor skal det først og fremmest væk.
Annette Lind, undervisningsordfører for SocialdemokratietDerfor mener han, man skal kigge på taxametermodellen, som gymnasierne får deres tilskud ud fra.
- Der er nogle uddannelsesinstitutioner på eksempelvis Mors eller Skive, som har udfordringer med taxametermodellen.
Derfor er det også noget af det, vi ønsker at tage hånd om.
Faktisk kigger vi allerede på taxametermodellen i tyndt befolkede områder i indeværende måned, siger Thomas Danielsen.
Annette Lind er undervisningsordfører for Socialdemokratiet, og hun mener lige som Thomas Danielsen, at der skal kigges på taxametermodellen.
Men det er ikke nok.
- Det er omprioriteringsbidraget, som rigtig gør ondt, og derfor skal det først og fremmest væk, siger Annette Lind og uddyber:- Det, der skal til, er, at man skal have et større grundtilskud til skolerne, så man ikke kun får tilskud per elev, som vi hovedsageligt ser det i dag.
Det betyder, at de gymnasier, som ligger langt ude i landdistrikterne, får et større grundbeløb, så de bliver mere sikre på, hvad de har at gøre med år for år, siger Anette Lind.
Læs også:Mette Frederiksen: Sparekrav på uddannelser skal helt vækFacebookTwitterKopier linkEmner:Gymnasiale uddannelser|Skive|Uddannelse|Socialdemokraterne|Annette Lind (politiker)




https://www.dr.dk/nyheder/regionale/hovedstadsomraadet/hotline-trafikofre-vi-vil-gerne-hjaelpe-flere

KøbenhavnHotline for trafikofre: Vi vil gerne hjælpe flereUlykkeslinjen har i 2018 kun fået syv sager mere, end de havde i 2016, når man ser på sager i Region Hovedstaden.
Selvom Ulykkeslinjen annoncerer på hospitaler og på sociale medier, har man ikke hjulpet så mange ofre efter trafikuheld som ønsket.
Af Anne Sophie Flach07.
nov.
2018 kl.
14.
38 | opdateret 07.
nov.
2018 kl.
16.
01Bemærk: artiklen er mere end 30 dage gammelLæs opTre år efter, at telefonrådgivningen Ulykkeslinjen startede, er det stadig ikke lykkedes at få hjulpet så mange trafikofre, som linjen gerne ville.
Ulykkeslinjen, som hjælper ofre fra trafikuheld med at ordne alt fra forsikringer til genoptræning, har i år kun fået syv flere sager i Region Hovedstaden, end den havde i 2016.
Læs også:Alkoholrådgivning holder juleåbentDet ærgrer projektchef hos Ulykkeslinjen, Mette Lundstrøm.
- Vi er selvfølgelig ikke tilfredse med, at der har været en så lille stigning i antallet af sager.
Linjen er til for at hjælpe ulykkesramte videre i livet, så vi vil gerne have, at flere ringer til os, siger hun.
Forening: Hjælpelinjer skal bevaresI 2018 har Ulykkeslinjen indtil videre haft 62 sager.
Brancheforeningen RådgivningsDanmark har 40 medlemmer, som driver mere end 60 rådgivningslinjer.
Her mener man, at de 62 sager er nok sager til, at det berettiger til, at der findes sådan en rådgivningslinje.
- Det er jo 62 mennesker, der har fået hjælp og er kommet videre.
Rådgivningen kan have været med til at forebygge, at de er endt i en yderligere udsat position, siger sekretariatschef, Trine Nyby.
Det er en stor opgave, som kommer nok til at tage flere år, hvis vi skal skabe et generelt kendskab til, at man kan ringe til os.
Mette Lundstrøm, projektchef hos UlykkeslinjenFor at oplyse borgerne om, at linjen findes, har Ulykkeslinjen lavet annoncer på Facebook og brochurer til hospitaler.
Flere skal kende UlykkeslinjenDet lave antal skyldes ifølge Ulykkeslinjens projektchef Mette Lundstrøm, at de fleste simpelthen ikke kender tilbuddet.
- Folk skal vide, at Ulykkeslinjen er et tilbud, der eksisterer.
Det er jo vores opgave at fortælle om det.
Det er en stor opgave, som kommer nok til at tage flere år, hvis vi skal skabe et generelt kendskab til, at man kan ringe til os, siger hun.
Læs også:Forsikringsselskab tilbyder gratis psykologrådgivningDen forklaring er Trine Nyby enig.
Hun understreger, at den meget lille udvikling ikke er udtryk for, at markedet er mættet for den type rådgivningstilbud.
- Vores medlemmer fik mere end 300.
000 henvendelser sidste år.
Vi ved desværre, at andelen af mennesker, der er udsat eller har brug for hjælp, er stigende.
Så der er et behov derude, siger hun.
FacebookTwitterKopier linkEmner:Ulykkeslinjen|Region Hovedstaden|Facebook|Trafikulykker|Patienter




https://www.dr.dk/sporten/badminton/sloej-badmintondag-i-kina-kun-en-dansker-spiller-sig-videre

BadmintonSløj badmintondag i Kina: Kun én dansker spiller sig videreAnders Antonsen stod for eneste danske sejr onsdag i første runde af Fuzhou China Open.
Anders Antonsen fik den eneste danske sejr ud af seks mulige onsdag ved Fuzhou China Open.
07.
nov.
2018 kl.
13.
22 | opdateret 07.
nov.
2018 kl.
13.
39Bemærk: artiklen er mere end 30 dage gammelLæs opDet blev en skidt onsdag for den danske badmintondelegation i Kina ved første runde af Fuzhou China Open.
Kun Anders Antonsen kunne forlade banen med en sejr, da han slog sydkoreanske Lee Hyun-Il i tre sæt med cifrene 18-21, 21-13, 22-20.
Læs også:Dansk double overlever otte sætbolde i stort comebackDermed er der fortsat to danskere med i herresingle.
Allerede tirsdag gik Hans-Kristian Vittinghus videre til anden runde.
Jan Ø.
Jørgensen er derimod færdig efter sin første rundekamp.
Efter to tætte sæt mod Daren Liew fra Malaysia var der ikke mere i danskeren, der tabte tredje og afgørende sæt med de klare cifre 6-21.
Liew overraskede ved VM tidligere på året ved at vinde bronze, selv om han stillede op som useedet.
Læs også:Semifinalen blev endestationen for Rasmus GemkeJan Ø.
Jørgensen har sine problemer med malaysieren og har nu tabt fire ud af fem indbyrdes opgør.
Danskeren kom ellers fint fra start og havde initiativet gennem det meste af første sæt, som han vandt med 21-18.
Billedet var forandret fra begyndelsen af andet sæt, hvor malaysieren var oven på og hurtigt opbyggede en solid føring.
Liew kom foran 16-9, men Jan Ø.
Jørgensen var ikke umiddelbart indstillet på at skulle i tredje sæt.
Han reducerede til 12-16 og 16-17, inden han afværgede tre sætbolde og sendte sættet ud i omspil.
Her misbrugte Liew yderligere tre sætbolde, inden det endelig lykkedes malaysieren at afgøre sættet med 25-23.
Læs også:Dansk badmintontalent buldrer i semifinalen i French OpenI damesingle er Mia Blichfeldt færdig efter et nederlag til japaneren Akane Yamaguchi, der er nummer to på verdensranglisten.
Blichfeldt, som i oktober slog OL-vinderen Carolina Marín ved Denmark Open, var tæt på en ny overraskelse, men tabte med 18-21, 21-18, 19-21.
I doublerækkerne var der også hurtig afsked med tre danske konstellationer.
Først tabte mixeddoublen med Joachim Fischer og Alexandra Bøje 20-22, 21-23 til Takuro Hoki og Wakana Nakahara fra Japan.
Læs også:Cathrine Rosengren kan igen kalde sig europamesterDerefter røg damedoublen Sara Thygesen/Maiken Fruergaard ud efter et nederlag på 21-17, 14-21, 19-21 til Li Wenmei og Zheng Yu fra Kina.
Og til sidst var det også slut for Mads Pieler Kolding og Mads Conrad-Pedersen, som tabte 21-23, 22-24 til et indisk par.
Duoen Kim Astrup/Anders Skaarup er eneste tilbageværende danske double i turneringen.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Kina|Badminton|Japan




https://www.dr.dk/nyheder/indland/sigtet-hylde-terror-politiet-ransager-anholdte-iraneres-lejligheder

Landsdækkende politiaktionSe temaIndlandSigtet for at hylde terror: Politiet ransager anholdte iraneres lejligheder Politiet tjekker boliger, bil, konfiskerer elektronik og samler beviser fire steder i Ringsted.
Politiet ransager på Sct.
Hansgade i Ringsted.
Tre herboende iranere er sigtet for at have hyldet et angreb i Iran, der kostede 25 menneskeliv.
 Af sandra Meinecke07.
nov.
2018 kl.
13.
44Bemærk: artiklen er mere end 30 dage gammelLæs opPolitiet har netop ransaget tre private lejligheder og et foreningslokale i Ringsted.
Det sker, efter at politiet har anholdt og sigtet tre herboende iranere for at hylde et angreb i Iran, som kostede 25 mennesker livet.
DR Nyheders udsendte på stedet, Louise Dalsgaard, fortæller, at ransagningerne foregår stille og roligt, og at politiet forlader opgangene med den slags konvolutter i hånden, som bruges til at indhente spor og bevisemateriale i.
Både civilbetjente og politi i uniform går frem og tilbage og leder efter beviser.
- De har konfiskeret en række elektronisk udstyr, herunder en computer, siger Louise Dalsgaard.
De tre anholdte er medlemmer af den eksil-iranske organisation ASMLA, der ifølge politiet har gjort sig skyldig i overtrædelser af den danske straffelov paragraf 136, stk.
2 om billigelse af terror.
Læs også:Iranere i Danmark sigtes for billigelse af terrorSigtede var under politibeskyttelseAlle de ransagede adresser ligger i Ringsted.
To af dem inde i centrum ved gågaden, og de to andre i udkanten af byen.
På den ene sigtedes adresse, som ligger i et stort boligbyggeri, var opgangen den eneste i komplekset, hvor to overvågningskameraer hang og filmede indgangen.
I en anden opgang stod en civilbetjent og holdt øje med, hvem der gik ind og ud af bygningen.
Beboerne i området er vant til at se patruljevogne, da de nu anholdte iranere længe har været under politiets og efterretningstjenestens beskyttelse.
Alligevel holder flere af Ringsteds beboerne øje med, hvad der foregår på gaden, oppe fra deres vinduer, fortæller Louise Dalsgaard.
Ransaget bil og boligerPolitiet har foruden de tre private boliger også ransaget en sølvgrå Fort Mondeo, som holdt parkeret foran organisationen tilholdssted.
Hvad der har ført til, at ransagelserne og sigtelserne mod de tre iranere finder sted netop i dag, er endnu uvist.
Allerede på et pressemøde 30.
oktober oplyste PET-chef Finn Borch Andersen, at de danske medlemmer af ASMLA blev efterforsket for terrorbilligelse.
Det var underretninger om attentatplaner mod de pågældende eksiliranere i Danmark, der 28.
september førte til, at politiet lukkede ned for trafikken til og fra Sjælland og medførte kilometerlange køer.
- Der er ingen grund til bekymring for borgerne i Ringsted.
Ransagningerne er helt sædvanlige i en sag som denne og har ikke noget med truslen mod de pågældende at gøre, understreger politiet i en pressemeddelelse.
FacebookTwitterKopier linkEmner:Finn Borch Andersen (politichef)|Politi|Ringsted|ASMLA|Iran




https://www.dr.dk/nyheder/regionale/oestjylland/faerre-laererstuderende-vaelger-musik-fjerde-aar-i-traek

ØstjyllandFærre lærerstuderende vælger musik - for fjerde år i trækDe seneste fire år er antallet af lærerstuderende, der vælger musik som undervisningsfag, faldet fra 205 til 125.
Et problem, mener blandt andet uddannelsesleder.
Lærerstuderende Magnus Kolling Nystrøm har valgt musik som linjefag, modsat flere og flere andre studerende, som vælger musikken fra.
Af Villy Vestergaard, Emma Fedder Schlægelberger og Jesper Ottosen07.
nov.
2018 kl.
14.
14Bemærk: artiklen er mere end 30 dage gammelLæs opDer er færre lærerstuderende, der vælger xylofon og rasleæg som undervisningsværktøj end for fire år siden.
Mens 205 lærerstuderende havde musik som linjefag i 2014, var det kun 125 i år.
Det markante fald ser uddannelsesleder på læreruddannelsen på VIA i Aarhus, Britta Riishede, som et stort problem.
- Jeg synes, det er en rigtig ærgerligt, fordi vi ved, at musiklæreren er en vigtig person i folkeskolen.
Musiklæreren bærer meget af det kreative, der foregår, og er en vigtig ressourceperson at have i folkeskolen – ikke kun i musiktimerne, men også i forbindelse med mange andre praktiske og kreative aktiviteter, siger hun.
Hun mener, at folkeskolen og gymnasiet har et ansvar for, at de studerende ikke vælger musik som undervisningsfag- Musik ligger ikke ligefor, når de studerende skal vælge undervisningsfag.
Det er ikke blevet prioriteret.
Man har måske ikke helt de færdigheder, som skal til for at vælge at blive musiklærer, mener hun.
Musik som linjefagMagnus Kolling Nystrøm er lærerstuderende på VIA i Aarhus og en af de få, der har valgt musik som linjefag.
Han mener, det er vigtigt ikke kun at fokusere på de boglige fag.
- Jeg synes egentlig, alle de kreative fag er vigtige.
Sløjd, billedkunst og musik.
De fag, hvor der er fokus på at producere og fokus på at skabe et eller andet, så det ikke bare er 'røv til sæde”' hele vejen igennem, siger han.
Som kommende musiklærer føler han nu et stort ansvar, da det er musiklærerne selv, der skal føre interessen for musik videre, siger han.
- Jeg tænker, der ligger et stort pres på de musiklærere, der bliver uddannet.
Det er os, der skal skabe lyst og interesse for musikken, som kan danne grobund for, at flere vælger musik, siger Magnus Kolling Nystrøm.
Læreruddannelse forsøger at ændre tendensPå læreruddannelsen på VIA i Aarhus forsøger man nu at gøre musikundervisningen mere attraktiv for de lærerstuderende ved blandt andet soloundervisning i det enkelte instrument.
Musiklærer på VIA i Aarhus Erik Lyhne har ikke noget bud på, hvorfor interessen for musiklæreruddannelsen er faldet så voldsomt, men hun vil gerne ændre tendensen.
- Vi har sat nogle ting i værk for at undersøge, hvad vi kan gøre ved at rette op på det lave ansøgertal, og vores uddannelseschef har indkaldt alle musiklærerne til et møde om problemet, fortæller han.
For der skal gøres noget nu, mener Erik Lyhne.
- Hvis den faldende tendens fortsætter, vil det få den konsekvens, at der ikke er nogen til at undervise i musik i folkeskolen - men så langt håber jeg dog ikke, at vi kommer, siger han.
En rundringning til en række folkeskoler tyder på, at problemet ikke er nået ud til folkeskolerne endnu.
FacebookTwitterKopier linkEmner:Uddannelse|Folkeskolen (Danmark)|Videregående uddannelser|Aarhus|Jylland




https://www.dr.dk/nyheder/regionale/bornholm/nye-kystprojekter-paa-vej-over-hele-landet-svoem-mellem-klipper-i

BornholmNye kystprojekter på vej over hele landet: Svøm mellem klipper i rockpoolsNordeafonden har givet 29,2 millioner kroner til 65 projekter ved kysterne.
Gugga Zakariasdottir er en af arkitekterne bag Danmarks to første rockpools eller klippebassiner i Allinge.
Her er det den kommende naturpool ved Kjærenæs lige syd for havnen i Allinge.
Den bliver ca.
5 meter bred og 30 meter langt og får nem adgang over klipperne.
Af Dorte Langemark og Lis Eilsøe07.
nov.
2018 kl.
13.
02Bemærk: artiklen er mere end 30 dage gammelLæs opVi får nemmere ved at hoppe sikkert i havet året rundt, komme ud i kajak, dykke ned under havoverfladen eller ganske enkelt blive klogere på de danske kyster.
Lysten til at lave aktiviteter ved og på havet er stor, og Nordeafonden har i dag givet 29,2 millioner kroner til 65 projekter fordelt langs stort set alle kyster i hele Danmark.
- I ansøgningerne kunne vi næsten mærke, hvordan lokale ildsjæle brænder efter at komme i gang ude ved kysterne, siger Nordeafondens direktør Henrik Lehmann Andersen.
Den anden rockpool skal laves i denne 4 meter brede og 50 meter lange klippespalte Møllenæs lige nord for Allinge Havn.
Et af de projekter, som Nordeafonden selv kalder spektakulært, er to rockpools i Allinge på det nordlige Bornholm.
Det bliver Danmarks første rockpools eller klippebassiner og vil give de badende en helt ny naturoplevelse.
Man kommer nemlig til at kunne bade sikkert mellem klipperne, præcis som man blandt andet kan på De Kanariske Øer.
- Vi lukker de nuværende sprækker i klipperne på en usynlig måde, så havvandet bliver mere stille end ellers.
Desuden bliver vandet i de to rockpools nemmere varmet op, siger arkitekt Gugga Zakariasdottir fra Bornholms Regionskommune.
Generelt er det svært at finde gode badesteder mellem klipperne på Bornholm, og derfor kan de nye rockpools blive attraktive for både fastboende og turister.
De to rockpools kommer til at ligge 500 meter fra hinanden i det område, hvor der også bliver afholdt Folkemøde.
De bliver efter planen klar, når de fleste af os er klar til at hoppe i havet igen næste år, og de bliver en del af et stort projekt, der skal gøre kysten i Allinge nemmere tilgængelig og attraktiv.
To andre projekter, som Nordeafonden selv fremhæver, er en specialbygget båd til ålefiskeri i Ringkøbing Fjord, en såkalt åledrivkvase, og en ny badebro til fjordhaverne i Aalborg, så også gangbesværede og folk med barnevogne kan komme sikkert ud til området.
Der var da også langt flere ansøgninger end penge.
Faktisk var der 208 ansøgninger, og 65 blev valgt ud.
Se en nærmere beskrivelse af de udvalgte projekter her.
De 29,2 millioner kroner fra Nordeafonden kommer oven i en lidt mindre pulje, der blev uddelt tidligere på året til 50 projekter.
Dermed er der brugt alt i alt 54,5 millioner kroner til de mange nye initiativer, der er samlet under navnet Kysten er Klar.
Læs også:Se kortet: Her investerer fond i folkelige projekter langs kysterneFacebookTwitterKopier linkEmner:Nordea-fonden|Bornholm|Allinge-Sandvig|Bornholms Regionskommune|Fritidsaktiviteter




https://www.dr.dk/nyheder/indland/hold-til-hoejre-kampagne-faar-os-hurtigere-frem-i-trafikken

IndlandHold til højre-kampagne får os hurtigere frem i trafikkenHver sjette bilist kommer hurtigere frem, når flere holder til højre.
I løbet af oktober er hver sjette danske bilist nemlig kommet hurtigere frem på udvalgte motorvejsstrækninger i landet, fordi flere holdt til højre, når der var plads.
Af sandra Meinecke07.
nov.
2018 kl.
11.
55Bemærk: artiklen er mere end 30 dage gammelLæs opDet kan være fristende at lægge sig i overhalingsbanen, når morgentrafikken er trang og kontoret kalder.
Men hvis du vil hurtigt og sikkert frem, er det en fordel at holde til højre i stedet.
I løbet af oktober er hver sjette danske bilist nemlig kommet hurtigere frem på udvalgte motorvejsstrækninger i landet, fordi flere holdt til højre, når der var plads.
Det konkluderer Vejdirektoratet efter en kampagne med skiltning på fem udvalgte motorvejsstrækninger i hele landet og magneter med et budskab om at holde til højre på bagsmækken af mange biler.
Her er cirka 15 procent kommet hurtigere frem i trafikken, fordi flere har holdt til højre, viser deres analyse af kampagnen.
På Østjyske Motorvej har bilisterne været endnu bedre.
Her er 23 procent kommet hurtigere frem.
-På en 22 kilometers strækning vil der i gennemsnit være 3000 bilister, der bliver forsinket, hvis de ikke holder til højre, siger Marianne Foldberg Steffensen, som er leder af Vejdirektoratets trafiksikkerhedsafdeling.
Læs også:Hold til højre-entusiast: Det er en kæmpe kæphest for migDet er hurtigere og mere sikkertMens kampagnen har kørt i oktober, har bilisterne samlet set sparet 17 timers kørsel om ugen.
Det er en lille reducering, hos den enkelte bilist, men samlet set er det mange timers mindre kørsel, forklarer Marianne Foldberg Steffensen.
Når vi er for dårlige til at holde til højre, forsinker det ikke alene trafikken, det skaber også nogle farlige situationer på vejene.
-Når bilisterne bliver liggende og kører 110, er der nemlig risiko for, at de andre bilister bliver frustrerede over, at de ikke kan komme forbi og derfor overhaler indenom.
-Det kan have voldsomme konsekvenser, siger hun.
Afdelingslederen anbefaler derfor, at vi overlader det til politiet at kontrollere farten og holder til højre, når vi kan.
Vejdirektoratets Hold til højre-kampagneVejdirektoratets Hold til højre-kampagne har kørt i uge 40-43.
Her har skilte med ’Hold til højre’ og ’Det er det modsatte af venstre’ stået på følgende fem motorveje i kampagneperioden:Fynske Motorvej: Her er 17 % kommet hurtigere frem.
Østjyske Motorvej: Her er 23 % kommet hurtigere frem.
Holbækmotorvejen: Her er 22 % kommet hurtigere frem.
Nordjyske Motorvej: Her er 20 % kommet hurtigere frem.
Vestmotorvejen : Ingen forbedring målt.
KILDE: VejdirektoratetLæs også:Eksperternes råd: Sådan kan du hjælpe trafikken med at glideUnder halvdelen holder til højre80 procent af bilisterne, synes det er irriterende, når andre ikke holder til højre.
Alligevel er det kun 40 procent, der selv holder til højre, viser analysen.
Det er lidt selvmodsigende.
Men de fleste trafikanter ved godt, at de kunne være bedre til at vise hensyn i trafikken.
Hvis vi minder dem om det med lidt humor, tyder det på, at de lytter, siger Marianne Foldberg Steffensen.
Hun peger på flere årsager til, at vi er for dårlige til at holde til højre.
Nogle bryder sig ikke om at ligge bag ved en lastbil, andre bryder sig ikke om at overhale og så er der dem, som ved, de kører hurtigt og derfor bliver i overhalingsbanen.
Læs også:Hold til højre-kampagne med begrænset effekt: Den må vi køre igenFacebookTwitterKopier linkEmner:Biltrafik|Trafik|Vejdirektoratet|Vejanlæg|Vejtrafik




https://www.dr.dk/nyheder/indland/parteret-lig-retsmedicinere-skal-fastsla-dodsarsag

IndlandParteret lig: Retsmedicinere skal fastslå dødsårsagEfterforskningen er kun lige begyndt, siger politiet om sag, hvor kvinde er mistænkt for drab og partering.
Politi, teknikere og arkæologer var til stede i en haveforening i Herlev i går.
07.
nov.
2018 kl.
13.
39Bemærk: artiklen er mere end 30 dage gammelLæs opEfterforskningen i sagen om det parterede og begravede lig i Herlev fortsætter.
I går blev den anholdte kvinde løsladt ved grundlovsforhøret, og intet peger ifølge Københavns Vestegns Politi på, at kvinden skal anholdes igen.
- Sagen er langtfra færdig-efterforsket, siger politikommissær Ole Nielsen.
Ligdelene er nu blevet fragtet til en retsmediciner, der skal undersøge, hvad der er sket med dem, og liget obduceres i morgen for at klarlægge dødsårsagen.
Ifølge politiet skal drabet være sket i juli.
Den 68-årige kvinde er mistænkt for at have gemt sin mands hoved og ene ben i en fryser, mens resten af liget blev lagt ned i en blomsterkumme i haven.
Læs også:Ældre kvinde sigtet for at dræbe og partere sin mandSenere blev ligdelene gravet op og efterladt på en adresse, der hedder Krebsdammen - også i Herlev.
Flere måneder senere - natten til mandag - skulle hun have taget hovedet og benet op og gravet delene ned i haveforeningen Hjortespring i Herlev.
Det var i den forbindelse, at politiet kom ind i sagen.
Hun blev anholdt mandag klokken 12.
10.
Kvinden nægter drab.
Men hun erkender, at hun parterede sin mand, efter at han døde af sygdom.
/ritzau/FacebookTwitterKopier linkEmner:Københavns Vestegns Politi|Herlev|Politi|Mord|Sjælland




https://www.dr.dk/nyheder/regionale/fyn/frida-og-alba-stabler-boeger-paa-operation-dagsvaerk-dag-vi-har-ogsaa-et

FynFrida og Alba stabler bøger på Operation Dagsværk-dag: - Vi har også et ansvar for grønlandske unge15.
000 gymnasieelever arbejder i dag frivilligt til fordel for unge grønlændere.
Alba (tv.
) og Frida (th.
) arbejder frivilligt på Ryslinge Efterskole på Operation Dagsværk-dagen.
Af Sofie Lodahl Ørts og Lukas Bjerg Christiansen07.
nov.
2018 kl.
13.
33Bemærk: artiklen er mere end 30 dage gammelLæs opOnsdag arbejder 15.
000 gymnasieelever til fordel for Operation Dagsværk i Danmark og Grønland.
Lønnen for gymnasieelevernes arbejde ryger i en samlet pulje til organisationen Operation Dagsværk, som i år donerer pengene til grønlandske unge.
Frida Dinsen er vendt tilbage til sin gamle efterskole, Ryslinge Efterskole på Fyn, for at give en hånd med i oprydningen af skolens bibliotek.
Her skal hun - sammen med tre kammerater, der også har gået på skolen - rydde ud, gøre rent og stable bøger på den landsdækkende Operations Dagsværk-dag.
- Det er jo et godt formål, og så havde vi en chance for at komme tilbage til vores gamle efterskole.
Det ville vi gerne være med til, fortæller Frida Dinsen, som til daglig går i 1.
G på Mulernes Legatskole i Odense.
Ida Schneider (tv.
), Alba Larsen og Karoline Hjemkær (th.
) rydder ud og gør rent på Ryslinge Efterskoles bibliotek på Dagsværkdagen.
- Vi har også et ansvar for grønlandske ungeFor fem timers arbejde skal efterskolen hive 350 kroner op ad lommen for hver af de fire piger.
- Jeg synes, det er fedt, at pengene går til det her.
Vi har også et ansvar for grønlandske unge her i Danmark, mener Alba Larsen, der sammen med Frida Dinsen giver en hånd med på Ryslinge Efterskole.
Når dagen er omme, og pengene er overført, forventer Operation Dagsværk at kunne sende 5.
250.
000 kroner til grønlandske unge.
Operation Dagsværk og GrønlandPengene fra Operation Dagsværk 2018 går til:En masteruddannelse af 100 sociale entreprenører og ung-til-ung trænere.
Ung-til-ung-træning i socialt entreprenørskab og forandring i lokalsamfundet for 1.
000 unge i folkeskolens afgangsklasser og andre uddannelsesinstitutioner.
At unge grønlandske aktivister kan udvikle og gennemføre kampagner, der sætter spot på ungdommens potentiale på tværs af byer og platforme.
At udklække unge aktører, debattører og fortællere, der kan være ungdommens stemme både lokalt og nationalt.
Kilde: Operation DagsværkMed pengene vil Operation Dagsværk i samarbejde med Ungdommens Røde Kors og Kalaallit Røde Korsiat styrke unge grønlænderes tro på dem selv i forhold til at tage en uddannelse og lave positive fællesskaber.
Det skal blandt andet ske igennem uddannelsesmetoden Sprint, som Ungdommens Røde Kors har udviklet.
Metoden har særligt fokus på, at unge inspirerer andre unge til entreprenørskab, uddannelse og iværksætteri.
Grønlandske unge kan skrive et nyt kapitelDet er noget, Hans Peter Mønsted ser potentiale i.
Han er formand for den grønlandske studenterorganisation Avalak og studerende på Syddansk Universitet i Odense.
- Jeg tror, de (grønlandske unge, red.
) vil tage godt imod det.
Det er en form for hjælp til selvhjælp, hvor de får pennen i egen hånd, så de kan skrive et nyt kapitel, siger Hans Peter Mønsted.
I første omgang skal 100 grønlandske unge uddannes til at inspirere og sætte gang i andre unge.
Sammen skal de gribe fat i de problemer, der er hos unge grønlændere.
- Til at starte med var jeg skeptisk, fordi projektet lyder som en nødhjælpsaktion.
Men når man lige får lyttet til det, synes jeg, at hovedpointen med, at de unge selv skal identificere problemstillingen og på den måde være med til at skrive deres egne kapitler, er en kæmpe forskel, fortæller Hans Peter Mønsted.
- Vi vil bryde med ensomhedenOperation Dagsværk har siden 1985 lavet indsamlinger til udviklingsprojekter i hele verden.
Sidste år gik pengene til Bangladesh, og i 2016 gik pengene til Guatemala.
Tidligere projekter i Operation DagsværkDet gik pengene til:2017: Forbedringer i Bangladeshs slumkvarterer.
2016: Uddannelse og arbejde til unge i Guatemala.
2015: Elevråd på gymnasier i Somaliland.
2014: Uddannelse- og kapacitetsopbygningsprojekter til unge LGBT'ere i Kenya.
2013: Uddannelse, ressourcer og kurser til unge minearbejdere i Sierra Leone.
Kilde: Operation DagsværkIfølge Mai Pedersen, der er sekretariatsfrivillig i Operation Dagsværk, er der flere grunde til, at man som noget særligt i år har valgt at kigge mod nord.
- Vi har hørt de forfærdelige historier om høje selvmordsstatistikker, og ensomheden er tårnhøj.
Det kan komme af mange ting, men det er noget af det, vi gerne vil bryde med.
Vi tror på, at selvtilliden, der kommer af at sætte noget i gang selv, giver følelsen af, at man er noget værd, fortæller Mai Pedersen.
Operation Dagsværk oplyser, at 70 procent af grønlandske unge ikke består ét eller flere fag i folkeskolen, og at 75 procent af grønlandske unge ville ønske, at de havde mere respekt for sig selv.
Det er noget af det, projektet forsøger at ændre på.
- Jeg håber, det vil skabe en større selvbestemmelse i forhold til ansvaret over egen tilværelse.
Både i forhold til arbejdsmarkedet og det sociale fællesskab.
At man har større indflydelse på egne omgivelser er ufatteligt sundt, uanset om man er dansk eller grønlandsk.
Så jeg tror ikke, der kan ske andet end gode ting, mener Hans Peter Mønsted.
FacebookTwitterKopier linkEmner:Røde Kors|Uddannelse|Efterskoler|Odense|Ryslinge




https://www.dr.dk/nyheder/kultur/film/adam-price-laver-ny-stor-serie-til-netflix

Film og serierAdam Price laver ny, stor serie til NetflixStreaminggiganten Netflix optager ny serie i Danmark i 2019.
Manuskriptforfatter Adam Price står bag.
Adam Price har været involveret i en lang række succesfulde serier, blandt andet 'Taxa', 'Nikolaj og Julie', 'Anna Pihl', 'Gidseltagningen' og 'Mercur'.
Nu står han i spidsen for en ny, stor Netflix-satsning.
Af Jens Grønbech07.
nov.
2018 kl.
13.
19Bemærk: artiklen er mere end 30 dage gammelLæs opHan har stået bag populære og prisvindende tv-serier som 'Borgen' og 'Herrens Veje', men snart giver manuskriptforfatteren og instruktøren Adam Price sig i kast med sin vel nok største produktion hidtil.
Adam Price står nemlig bag Netflix' kommende store, skandinaviske seriesatsning 'Ragnarok'.
Det skriver streamingtjenesten i en pressemeddelelse.
Serien, der vil være på norsk, er et coming-of-age-drama, som tager sit afsæt i den nordiske mytologi, lyder det i pressemeddelelsen, hvori det også fremgår, at serien vil blive indspillet i både Danmark og Norge i løbet af 2019.
Verden er under forandring, og nogen vil måske påstå, at vi er på vej mod et nyt ragnarok.
Medmindre nogen når at gribe ind.
.
.
Adam Price om serien 'Ragnarok'Adam Price står i spidsen for et forfatterhold, der består af forfattere fra hele Skandinavien, og han ser frem til at sætte Norden og den nordiske mytologi på verdenskortet - med et twist.
- Serien tager sit udgangspunkt i en problemstilling, som ikke kun mennesker i Norden, men over hele verden, i stigende grad bliver tvunget til at forholde sig til; vores klima, som gennem de senere år har været under voldsom forandring, siger Adam Price i pressemeddelelsen og fortsætter:- Polerne smelter med en hastighed, ingen havde forventet.
Vi går gennem lange tørkeperioder.
Vintrene er for varme.
Oftere og oftere oplever vi voldsomme skybrud.
På alle måder ekstreme vejrforhold.
Verden er under forandring, og nogen vil måske påstå, at vi er på vej mod et nyt ragnarok.
Medmindre nogen når at gribe ind.
.
.
Flere danske produktioner på Netflix'Ragnarok' bliver den anden skandinaviske serie, som den amerikanske streamingtjeneste Netflix poster penge i.
I foråret havde Netflix således premiere på den danskproducerede science fiction-serie 'The Rain' med blandt andre Alba August og Mikkel Boe Følsgaard på rollelisten.
Netflix har allerede meddelt, at der kommer en sæson to af serien.
Læs også:Giftig regn hærger hovedstaden i ny Netflix-serie: Sådan har du aldrig set København førOgså på filmfronten har Netflix set mod Danmark.
Således har Susanne Bier instrueret filmen 'Bird Box', der har den Oscar-vindende skuespiller Sandra Bullock i hovedrollen.
Filmen får premiere på Netflix den 21.
december.
Læs også:Susanne Bier godt i gang med stjernespækket Netflix-film: Sandra Bullock er fantastiskSandra Bullock spiller hovedrollen i Susanne Biers kommende Netflix-film 'Bird Box'.
Herudover medvirker også stjerneskuespillere som Trevante Rhodes, Sarah Paulson og John Malkovich.
FacebookTwitterKopier linkEmner:Adam Price (forfatter)|Alba August (skuespiller)|Netflix|Vejret|Norge




https://www.dr.dk/nyheder/indland/det-sagde-asmla-talsperson-til-dr-om-angreb-paa-militaerparade

Landsdækkende politiaktionSe temaIndlandDet sagde ASMLA-talsperson til DR om angreb på militærparadeTre personer fra eksil-iransk organisation anholdt og sigtet for 'billigelse af terror'DR Nyheder har flere gange interviewet og adspurgt ASMLA om organisationens holdning til angrebet på en militærparade i Iran den 22.
september i år.
Af Mads Korsager Nielsen og Tobias Sydradal Lund (video)07.
nov.
2018 kl.
11.
38 | opdateret 07.
nov.
2018 kl.
13.
32Bemærk: artiklen er mere end 30 dage gammelLæs opPolitiet har sigtet tre personer fra den eksil-iranske organisation Arab Struggle Movement for the Liberation of Ahwaz (ASMLA) for billigelse af terror.
Ifølge politiet har de sigtede blandt andet hyldet gerningsmændene bag angrebet på en militærparade i Iran i september, der kostede 25 mennesker livet.
DR Nyheder har flere gange interviewet ASMLA-talsmand Yaqoub Al Tostari, hvor han blandt andet blev spurgt til gruppens holdning til terrorangrebet i Iran.
Første gang den 23.
september, dagen efter angrebet på militærparaden i Iran.
Hvordan forholder I jer til angrebet?
Tager I afstand fra det?
- Irans regime bruger terror og kriminelle handlinger mod vores folk.
Iran henretter og fængsler folk for at undertrykke dem.
Når det sker, har vi ret til at forsvare vores folk.
Så I støtter angrebet?
- Vi støtter alle de lovlige aktioner mod Irans undertrykkelse af vores folk.
Og var gårsdagens angreb en lovlig aktion?
- Jeg kommer ikke til at sige det på andre måder, uanset hvor meget du gentager det.
Jeg vil ikke sige direkte, om vi tager afstand.
Parade var lovligt målI samme interview kalder talspersonen den angrebne militærparade for et ‘lovligt mål’.
- Der er forskellige grupper med i ANR, der er enige om at nå et mål.
Vores mål er at forsvare vores folk mod iransk terror og regimets undertrykkelse.
Grupperne er enige om, at der ikke skal være nogen angreb mod civile.
Det skal være mod de lovlige mål som for eksempel militærparaden, sagde Yaquob Al Tostari.
Angreb i Iran•Lørdag den 22.
september blev mindst 25 personer dræbt i et angreb mod en militærparade i den sydvestlige by Ahvaz i Iran.
•I den forbindelse kom Danmark i Irans søgelys, fordi landet mener, at Danmark huser iranske oppositionsgrupper, der stod bag angrebet.
•I en skriftlig udtalelse fortalte udenrigsminister Anders Samuelsen (LA), at Danmark fordømmer terrorangrebet, og at en eventuel dansk forbindelse ville få konsekvenser.
Nyt interview med talspersonSenere på efteråret iværksatte politiet og PET en stor menneskejagt, der lammede store dele af trafikken mellem landsdelene.
Efterfølgende kom det frem, at politiet reagerede på en konkret trussel mod ASMLA i Ringsted.
I den forbindelse interviewede DR Nyheder igen Yaqoub Al Tostari, der atter blev spurgt til gruppens holdning til angrebet på militærparaden.
Så vidt jeg forstår er det dig, der efter angrebet i Iran siger, at det var et legitimt mål, som du godt kunne støtte og jeres moderorganisation stod bag.
Det er voldsomme udmeldinger.
Kan du se, at det skærer i ørerne på mange?
- Det er min mening, og vores folk har ret til at forsvare sig selv.
Det skal være lovligt.
Det har de gjort.
Der var ikke nogen internationale regler, der blev brudt.
Jeg sagde min mening, at vores folk havde ret til at forsvare sig selv, lød det blandt andet fra Yaqoub Al Tostari.
DR Nyheder kender ikke den præcise formulering af sigtelsen mod de tre ASMLA-personer.
Det vides derfor ikke præcist, hvilke udtalelser der ligger til grund for sigtelsen for billigelse af terror.
Yaqoub Al Tostari er ikke talsmandens rigtige navn.
DR Nyheder er bekendt med hans rigtige navn, men af hensyn til hans sikkerhed, anvender vi det ikke.
FacebookTwitterKopier linkEmner:ASMLA|Iran|Ahvaz|Terrorisme|Anders Samuelsen (politiker)




https://www.dr.dk/nyheder/politik/flertal-presser-regeringen-efter-sag-om-filippinske-chauffoerer-mere-kontrol-paa

Kurt Beier-sagenSe temaPolitikFlertal presser regeringen efter sag om filippinske chauffører: Mere kontrol på danske vejeDF, Socialdemokratiet, SF og Enhedslisten kræver opgør med ulovlige forhold i transportbranchen.
Transportvirksomheden Kurt Beier og afsløringen af kummerlige forhold får nu et flertal uden om regeringen til at reagere skarpt.
Af Theis Lange Olsen og Anja Westphal (Interview)07.
nov.
2018 kl.
11.
50Bemærk: artiklen er mere end 30 dage gammelLæs opSagen om de 200 filippinske chauffører, der har levet under kummerlige forhold ved den dansk-tyske grænse, får nu et flertal uden om regeringen til at kræve handling.
Der skal langt mere kontrol på danske veje, rastepladser og i terminal- og havneområder, lyder det blandt andet i en fælles vedtagelsestekst underskrevet af Dansk Folkeparti, Socialdemokratiet, SF og Enhedslisten.
Partierne mener, at sagen afslører et større problem med ulovlige forhold i hele transportbranchen - blandt andet når det drejer sig om overholdelse af køre- og hviletid og løn- og arbejdsforhold.
Læs også:Kummerlige forhold, lav løn og lange arbejdsdage: Nu undskylder omstridt transportfirma- Vi vil sætte flere penge af til at kontrollere noget mere, så den ulovlige transport, der foregår, bliver stoppet med det samme.
Der skal være en større politiindsats, end vi har set indtil videre, siger transportordfører Rasmus Prehn (S).
Ifølge Dansk Folkepartis social dumping-ordfører, Claus Kvist Hansen, handler det ikke kun om den konkrete sag om vognmandsfirmaet Kurt Beier Transport A/S, der i går undskyldte for behandlingen af de filippinske chauffører.
Tekst fra S, DF, SF og ELI EU-forhandlinger skal regeringen lægge afgørende vægt på danske løn- og arbejdsforhold i forbindelse med tredjelandskørsel til samt cabotage- og kombitransporter i Danmark.
Målet er styret, ikke fri bevægelighed.
Regeringen skal sikre:Øget kontrol på veje, rastepladser, i terminal- og havneområder.
Kontrol af ulovlige chauffør-ugehvil.
Håndhævelse af EU’s eksisterende udstationeringsregler for chauffører.
Der er tale om et strukturelt problem i hele EU, lyder det.
- Det kan jo faktisk være lovligt, hvad der foregår dernede, og det er fuldstændig uacceptabelt.
Derfor signalerer vi nu, at foden skal på bremsen i forhold til EU og arbejdskraftens fri bevægelighed, siger Claus Kvist Hansen.
Dansk Folkeparti smider nu et krav om flere penge til kontrol på bordet i de igangværende finanslovsforhandlinger.
Kan sagtens være lovligtFagbladet 3F har afsløret kummerlige boligforhold, lange arbejdsdage i lastbilen og lønninger ned til 15 kroner i timen for transportfirmaet Kurt Beier Transport A/S' udenlandske chauffører.
Desuden har Syd- og Sønderjyllands Politi afhørt flere chauffører for at finde ud af, om de er blevet udsat for menneskehandel.
- Vi skal have sat en prop i den her trafik, hvor firmaer i Danmark igennem datterselskaber i Østeuropa har skåret en kattelem i døren ind til EU.
Igennem den kattelem har de fundet ud af at trække underbetalte og ydmygede fillippinere ind, siger transportordfører Karsten Hønge (SF).
Læs også:9.
700 kroner om måneden: Filippinske chauffører afviser tilbud fra Kurt BeierIfølge arbejdsmarkedsforskeren Jonas Felbo-Kolding fra Københavns Universitet kan det sagtens være lovligt, at der kører filippinske chauffører rundt på de danske veje, selv om de sjældent ville leve op til kravene om en arbejdstilladelse i Danmark.
EU's såkaldte cabotageregler tillader nemlig, at arbejdskraft fra uden for EU kan køre i Danmark - og der er ikke umiddelbart noget, Danmark kan gøre ved det.
I den pågældende sag fra Padborg har de filippinske chauffører ifølge 3F fået opholds- og arbejdstilladelse i Kurt Beiers datterselskab i Polen.
Med en arbejdstilladelse i et andet EU-land har de som lastbilschauffører mulighed for at køre i Danmark.
Når en lastbil fra et andet EU-land har krydset grænsen og afleveret sin last, så har man lov til at køre tre indenrigsture inden for syv dage til de løn- og arbejdsregler, som der gælder i landet, hvor lastbilen kommer fra.
Forhandlinger i EU lige nuPartierne uden om regeringen opfordrer regeringen til at være mere tydelig over for EU og lægge afgørende vægt på danske løn- og arbejdsforhold.
Socialdemokratiets Rasmus Prehn erkender, at det kan være et langt sejt træk.
- Med hensyn til ændringer i forhold til EU tager det noget tid.
Men man er temmelig langt i forhold til at få strammet op på de her regler.
Vi håber, at den finte, som polakkerne har brugt til at udnytte nogle fillippinere, stoppes hurtigst muligt, siger Rasmus Prehn.
Læs også:Transportfirma mistænkt for menneskehandel: Beier-familien er blevet rige på transport og ejendommeI Enhedslisten mener transportordfører Henning Hyllested, at det er tid til at skrue bissen på over for regeringen.
- Regeringen har siddet på hænderne i ganske lang tid.
Nu skal de stå fast og sige fra, hvis det ikke bliver danske løn- og arbejdsforhold, der kommer til at gælde, når chauffører fra andre EU-lande eller udenfor EU kører international transport i Danmark, siger han.
Ifølge Venstres transportordfører, Kristian Pihl Lorentzen, overvejer regeringen i øjeblikket, hvilke værktøjer der kan tages i brug for at standse problemerne.
- Det foregår til dels på EU-niveau, men vi overvejer også at styrke kontrollen fra dansk side, blandt andet ved såkaldte vejside-kontroller, hvor man vinker lastbilerne ind.
Så vi er meget på linje med forslaget fra de andre partier, siger han.
Vedtagelsesteksten behandles senere onsdag i en forespørgselsdebat i Folketinget.
Transportminister Ole Birk Olesen (LA) har ikke mulighed for at kommentere teksten før debatten.
FacebookTwitterKopier linkEmner:Karsten Hønge (politiker)|Kristian Pihl Lorentzen (politiker)|EU-forhold|Trafik|Jylland




https://www.dr.dk/nyheder/regionale/sjaelland/mand-doemt-rive-valgplakater-ned

SjællandMand dømt for at rive valgplakater nedDen dømte undgår dog fængselsstraf.
En 22-årig mand blev i dag dømt ved Retten i Næstved for at rive valgplakater ned.
Af Camilla Faurholdt-Löfvall og Thor Bill07.
nov.
2018 kl.
11.
32 | opdateret 07.
nov.
2018 kl.
13.
00Bemærk: artiklen er mere end 30 dage gammelLæs opEn 22-årig mand er fundet skyldig i hærværk på valgplakater under kommunalvalget sidste år.
To mænd var i dag tiltalt for at have revet mindst 35 valgplakater ned i Ringparken i Slagelse under kommunalvalget.
Der kunne dog kun føres sag mod den ene mand, da den anden sidder varetægtsfængslet i Aarhus i en anden sag.
Senioranklager Rune Jensen havde på forhånd fortalt, at han gik efter fængselsstraf, og i retten i Næstved lød anklagerens påstand på mindst 14 dage bag tremmer.
Selvom den 22-årige endte med at blive dømt skyldig, undgik han dog fængselsstraf.
I stedet blev manden idømt fire dagbøder af 200 kroner, samt en erstatning til de to socialdemokratiske byrådskandidater på 250 kroner til hver.
Fanget på overvågningsvideoBlandt beviserne var en overvågningsvideo fra Jacob Dampes vej i Ringparken, der viser to personer pille valgplakater ned og putte dem ind i den tiltaltes storebrors bil.
På videoen kunne det også ses, at der i forvejen lå valgplakater i bilen.
To lokale betjente fortalte i deres vidneudsagn, at de kunne genkende de to tiltalte fra videoen.
Den tiltaltes forsvarsadvokat, Jesper Storm Thygesen, måtte erkende, at den 22-årige mand var identificeret på videoen, men mente også, at der kun var tale om ganske få valgplakater og at det ikke betød fængselsstraf.
Forsvarsadvokaten kan godt forstå, at man tager en sag om nedtagelse af valgplakat alvorligt, men mener dog ikke, at netop denne sag var egnet.
- Det man ser på overvågningsvideoen, er at to personer tager to valgplakater ned.
Så siger anklagemyndigheden, at hvis de har taget de to valgplakater ned, så har de nok fjernet alle valgplakater i Slagelse Kommune.
Det kan man ikke helt sige, og det var så også det retten var enig i, siger Jesper Storm Thygesen.
Kandidat: Det er politisk motiveret hærværkHos anklagemyndigheden var senioranklager Rune Jensen tilfreds med, at den 22-årige mand blev dømt for hærværk.
Men samtidig synes anklageren, at sagen er mere alvorlig end som så.
- I et demokratisk samfund har vi ret til uhindret at stille op til kommunalvalg og gøre vores stemme gældende.
Begynder man at tage plakater ned, så prøver man i et eller andet omfang at forhindre den demokratiske proces, siger Rune Jensen.
Det var også derfor, at anklageren gik efter fængselsstraf.
Anklagemyndigheden vil nu sammen med statsadvokaten vurdere, hvorvidt de vil anke dommen.
Læs også:To mænd risikerer fængsel for at rive valgplakater nedDe to socialdemokratiske byrådskandidater Ali Yavuz og Miralem Garagic, hvis valgplakater forsvandt, var begge fortørnede over hærværket under valgkampen.
Forud for retssagen var særligt Miralem Garagic ikke i tvivl om, at hærværket var politisk motiveret.
- Jeg ved ikke, om det er personligt rettet mod mig.
Jeg synes bare, at det er et angreb mod demokratiet og de punkter, jeg gik til valg på.
Eksempelvis at man skal se mere menneskeligt på integrationen, sagde han.
Artiklen er opdateret kl.
13:00 med reaktioner fra forsvaret og anklageren.
FacebookTwitterKopier linkEmner:Valg og folkeafstemninger|Anklagemyndigheden|Retten i Næstved|Kriminalitet|Aarhus




https://www.dr.dk/nyheder/regionale/syd/undskyldning-betyder-ingenting-virksomheder-genoptager-ikke-samarbejdet-med

Syd- og SønderjyllandUndskyldning betyder ingenting: Virksomheder genoptager ikke samarbejdet med Kurt Beier  - Vi skynder os ikke at tage en ny beslutning, fordi firmaet bringer en undskyldning i medierne, lyder det blandt andet fra Jysk.
Flere af de større virksomheder vil fortsat ikke samarbejde med transportfirmaet Kurt Beier, selvom direktøren har undskyldt for de filippinske chaufførers arbejdsforhold.
Af Sofie Lewring, Ulrik Bang-Mørch og Marie De Fine Skibsted07.
nov.
2018 kl.
11.
45Bemærk: artiklen er mere end 30 dage gammelLæs opFlere virksomheder fastholder beslutningen om at droppe samarbejdet med transportfirmaet Kurt Beier.
I går undskyldte firmaets direktør Karsten Beier for de forhold, som han har budt de filippinske chauffører i containerlejren i Padborg.
Men den undskyldning ændrer ingenting, lyder det fra flere virksomheder.
Arla fastholder beslutning om at droppe samarbejdeArla besluttede i sidste uge at stoppe samarbejdet med Kurt Beier, og den beslutning er stadig gældende, lyder det fra Arlas pressemedarbejder Carina Østergaard.
- Vores leverandører skriver under på en code of conduct (retningslinjer for ansvarlighed og god praksis, red.
), der kræver, at de overholder regler om arbejdstid, løn og arbejdsforhold.
Hvis de ikke bliver overholdt, kan vi ikke samarbejde, skriver hun.
På nuværende tidspunkt kommer vi derfor ikke til at ændre vores beslutning i forhold til samarbejdet med Kurt Beier Transport, skriver hun.
Læs også:Virksomheder dropper samarbejde med Kurt Beier TransportJysk: Overholder ikke vores code of conductUndskyldningen får heller ikke Jysk til at ændre holdning med det samme, siger kommunikationschef Rune Jungberg Pedersen.
- Indtil videre holder vi fast i vores holdning.
Selvfølgelig er det glædeligt, hvis forholdene bliver bedre, men vi skynder os ikke at tage en ny beslutning, fordi firmaet bringer en undskyldning i medierne, siger han.
Jysk opfordrede i sidste uge deres underleverandører til ikke at fragte deres varer i lastbiler fra Kurt Beier.
Ligesom Arla påpeger Jysk, at transportfirmaet ikke lever op til deres code of conduct, som blandt andet indeholder rimelige arbejdsforhold og rimelig løn.
Læs også:Efter Padborg-afsløring: Sengetøjsgigant dropper skandaleramt transportfirmaVirksomheder afventer handlingBlue Water Shipping trækker ikke deres beslutning tilbage, lyder det fra kommunikationschef Jan Hjortlund Hansen.
- Vi konstaterer, at virksomheden har undskyldt, men den beslutning, vi har truffet, står vi ved, siger han.
På nuværende tidspunkt kan kommunikationschefen ikke oplyse, hvorvidt Blue Water Shipping vil ændre beslutningen på et senere tidspunkt.
Læs også:Kummerlige forhold, lav løn og lange arbejdsdage: Nu undskylder omstridt transportfirmaTransportvirksomheden DSV oplyser, at de stadig er i dialog med Kurt Beier Transport i forhold til at sikre forholdene, skriver kommunikationschef Tina Hindsbo i en meddelelse.
- På baggrund af dette vil vi vurdere om og hvornår vi eventuelt måtte genoptage samarbejdet, oplyser hun.
Heller ikke Nagel-Group vil genetablere samarbejdet med Kurt Beier, skriver pressechef Nils Ortmann.
Direktør Karsten Beiers undskyldning kommer på baggrund af 3F's afsløring af kummerlige boligforhold, lange arbejdsdage og lønninger ned til 15 kroner i timen for selskabets udenlandske chauffører arbejder under.
Læs også:3F om undskyldning fra transportfirmaet Kurt Beier: Den kommer for sentFacebookTwitterKopier linkEmner:Arla Foods|Transportvirksomhed|Jysk|Erhverv|Padborg




https://www.dr.dk/nyheder/viden/klima/graasaeler-vender-staerkt-tilbage-til-danmark-nu-har-de-laert-jage-marsvin

KlimaGråsæler vender stærkt tilbage til Danmark: Nu har de lært at jage marsvinDNA-beviser fra marsvin-kadavere afslører, at gråsæler er begyndt at jage langt større byttedyr end normalt.
Nino her er forskningssæl på SDU.
Sæler angriber deres bytte nedefra.
Derfor kan de også fange og æde fugle, der flyder på havoverfladen.
(© Syddansk Universitet)Af Maria Lise Behrendt07.
nov.
2018 kl.
12.
31Bemærk: artiklen er mere end 30 dage gammelLæs opNår den ligger der på stranden med sin aflange, spækfyldte krop trykket ned mod sandet, ligner gråsælen ikke ligefrem prototypen på en effektiv jæger.
Men når først dyret kommer i vandet, er sagen en helt, helt anden.
Gråsælen er både udholdende og listig, når den svømmer ind på sit bytte nedefra og efterfølgende sluger det helt eller bruger forlufferne til at rive det fra hinanden.
Læs også:På jagt efter sæl-lort: Forskere vil undersøge, hvor mange torsk sæler spiserOftest står der fisk på menuen.
Minimum fem kilo om dagen.
Krebsdyr, havfugle og blæksprutter går også fint an.
Og så er der noget, der tyder på, at gråsælerne er fået smag for et nyt - og større - måltid.
Om gråsælen Gråsælen var frem til 1900-tallet udbredt og almindelig i Danmark, men på grund af jagt blev arten næsten udryddet i vores farvande.
I 1967 blev gråsælen totalfredet i Danmark, men først 2007 blev det slået fast, at den var begyndt at yngle her igen.
Gråsæler opholder sig helst i uforstyrrede kystområder.
Hannerne kan blive over to meter lange og veje op til 300 kilo.
Hunnerne er væsentligt mindre.
Sælerne er vilde rovdyr og skal behandles sådan.
Kom ikke for tæt på og rør aldrig ved en unge.
Heller ikke selvom, du tror, den er blevet efterladt.
Ungerne opholder sig ofte alene længe ad gangen, mens deres mor finder føde.
Kilder: Aarhus Universitet og Miljøstyrelsen.
DNA-prøver fra døde marsvin, der er skyllet op på strandene i flere nordeuropæiske lande, viser nemlig, at gråsælen har sat tænder i marsvinenes spæk.
- Gråsæler er meget dygtige jægere, og der er noget, der tyder på, at de nu kan have udviklet en helt ny jagtstrategi, siger Kirstin Anderson Hansen, der er postdoc ved Marinebiologisk Forskningscenter på SDU og en af forskere bag undersøgelsen af de døde marsvin.
Undgår kamp om ressourcerneI starten af 1900-tallet var gråsælerne næsten udryddet i de danske farvande på grund af jagt.
Og selvom sælerne blev totalfredet i 1967, er de først de senere år vendt tilbage.
Til gengæld breder de sig nu hurtigt.
I 2017 blev der talt 221 individer i den danske del af Vadehavet.
Det var 50 procent flere, end der blev talt året før.
Læs også:Aggressiv og sulten sæl breder sig i de danske farvandeFlere sæler betyder flere om ressourcerne, og jagten på marsvin kan, ifølge Kirstin Anderson Hansen, være en strategi, sælerne udvikler, så de ikke skal slås om de samme ressourcer.
- Og så er det smart at spise et marsvin frem for en masse fisk, hvis man kan komme til det.
Udbyttet er jo langt større, siger hun.
Et marsvin vejer omkring 60-75 kilo.
Til sammenligning kan en han-gråsæl veje op til 300 kilo.
De udskældte sæler er ingen trusselDe 300 kilo gør gråsælen til Danmarks største rovdyr.
Og ligesom Danmarks andet største rovdyr - ulven - er gråsælen udskældt for at være… Ja, et rovdyr.
Især kystfiskere har set sig sure på sælerne, fordi de flænser fiskenet og æder dele af indholdet.
Tidligere har myndighederne tilladt, at fiskere og jægere har kunnet skyde nogle af de fredede sæler.
Dog uden det store held.
Læs også:Gråsælen yngler igen i VadehavetMen sælerne udgør ikke nogen trussel mod fiskebestanden, og ifølge Kirstin Anderson Hansen, er de heller ikke til fare for marsvinene, som ikke er truede.
I hvert fald ikke på nuværende tidspunkt.
- De sidste fem år har vi set en tendens til, at sæler jager andre havpattedyr.
Vi har set dem jage spættede sæler, som er væsentlig mindre end dem selv, og nu har vi også bevis for, at de jager marsvin.
Men vi ved ikke med sikkerhed, om det kun er nogle gråsæler, der har lært metoden, eller om det er en ny strategi hos dem alle, siger Kirstin Anderson Hansen.
FacebookTwitterKopier linkEmner:Dyr|Marinbiologisk Forskningscenter|Syddansk Universitet|Fisk|Kerteminde




https://www.dr.dk/nyheder/indland/kokain-er-paa-sit-hoejeste-antallet-af-forgiftninger-stiger

IndlandKokain er på sit højeste: Antallet af forgiftninger stigerSundhedsstyrelsen advarer mod den meget stærke kokain, der er på markedet.
"Det er noget farlig kokain, der er på markedet," siger chefkonsulent ved Sundhedsstyrelsen, Kari Grasaasen.
Af Thomas Klose Jensen og Maiken Steen Frederiksen07.
nov.
2018 kl.
11.
27Bemærk: artiklen er mere end 30 dage gammelLæs opI 2017 måtte landets sundhedspersonale behandle personer for narkotikaforgiftning i 2.
523 tilfælde.
Det viser en ny rapport om narkotikasituationen i Danmark fra Sundhedsstyrelsen.
Antallet af behandlinger er steget fra 2016 til 2017, og den stigning kan tilskrives et enkelt stof.
Læs også:Nye tal for narkodødelighed: Gennemsnitsalderen falder- Der er ikke andre stoffer end kokain, som er årsag til den stigning i forgiftningerne, som vi ser i dag, siger Kari Grasaasen, der er chefkonsulent i Sundhedsstyrelsen.
Antallet kokainforgiftninger alene steg fra 341 i 2016 til 470 i 2017.
Kokain er meget rentSundhedsstyrelsen vurderer, at de mange forgiftningstilfælde med kokain skal forklares med, at stoffet ikke har været stærkere de sidste 25 år.
Læs også:Ren og særlig stærk kokain giver risiko for forgiftningDet skyldes, at mængden af kokain på markedet lige nu er så stor, at der ikke er nogen grund til at fortynde den for bagmændene.
Der er så at sige nok af det meget rene produkt til alle.
- Jo stærkere et stof er, jo større risiko har du for at komme ud i en ulykke – det kan være de akutte som forgiftninger og dødsfald, men også på længere sigt i forhold til de psykiske komplikationer, forklarer Kari Grasaasen.
Læs også:Kokain eller alkohol: Hvad er farligst?
Derfor advarer Sundhedsstyrelsen nu også direkte om kokain.
- Det er et farligt stof, som man skal holde sig væk fra.
Læs også:Hvad koster kokain?
Og hvad gør det ved næsen?
I har spurgt Google – en misbrugsekspert svarerI juli konkluderede rapport 'Narkotika på gadeplan 2017', som var udarbejdet for Sundhedsstyrelsen på baggrund af myndighedernes overvågning af markedet, at kokain gennemsnitligt havde en renhed på 60 procent sidste år mod 55 procent i 2016.
Den højeste renhed, siden registreringen begyndte i 1995.
Kokain er faldet væsentligt i prisSidste år udgjorde kokain 75 procent af politiets beslaglæggelser i de fem store byer København, Aarhus, Odense, Aalborg og Esbjerg.
Også uden for de største byer florere kokain, forklarer Kim Kliver, der er politiinspektør ved Sydsjællands og Lolland-Falsters Politi.
Læs også:Politiet fanger tusindvis: Kraftig stigning i antal af narkotrafikanterDesuden er kokain er faldet væsentligt i pris som følge af de store mængder på markedet.
- Førhen var det forbeholdt de få, som havde råd til at betale det - der kostede det op imod 1.
000 kroner grammet.
I dag er priserne mellem 400 og 500 kroner grammet, forklarer han.
Derudover peger han på, at det der afgør, hvad man tager af stoffer, ikke så meget afgøres af smag og behag, men nærmere hvilke stoffer pusheren har på lager.
- Man kan godt have nogle foretrukne midler, hvor man godt kan lide rusen, men det er meget udbuddet, og om man kan få det til en fornuftig pris, der afgør, hvad man tager.
FacebookTwitterKopier linkEmner:Sundhedsstyrelsen|Brug af euforiserende stoffer|Sydsjællands og Lolland-Falsters Politi|Politi|København




https://www.dr.dk/nyheder/regionale/nordjylland/nordjylland-faar-sit-eget-troldemuseum-den-er-en-del-af-vores-dna

NordjyllandNordjylland får sit eget troldemuseum: Den er en del af vores dnaTil stor jubel for lokale ildsjæle kommer der nu langt om længe et museum for Gjøl-trolden.
Gjøl-troldene har i mange år været et hit hos både børn og voksne.
Nu får de deres eget museum i hjembyen.
(© Troldemusset på Gjøl)Af Klaus Videbæk07.
nov.
2018 kl.
10.
45Bemærk: artiklen er mere end 30 dage gammelLæs opEfter næsten tre års hårdt arbejde er det nu lykkedes at samle midler nok til at åbne et nyt troldemuseum i limfjordsbyen Gjøl.
Det sker til ære for den særlige Gjøl-trold, som blev skabt af træsnitteren Thomas Dam i 1950'erne og siden solgt i gummi til hjem i hele verdenI 2016 blev den lille figur med store, mørke øjne og en spids næse endda hovedperson i animationsfilmen Trolls skabt af kreative hoveder hos Dreamworks Animation.
Den store opmærksomhed om trolden har længe fået de knap 900 borgere i Gjøl til at ønske sig et museum i byen, og derfor er det en stor lettelse, at det nu lykkes.
Det fortæller Lisbet Emmery, der er formand for bestyrelsen i Troldemuseet på Gjøl.
Læs også:Gjøl-trolde får ny tur i Hollywood- Det er jo vores historie, så vi synes, det er vigtigt, at den bliver fortalt fra arnestedet, siger hun.
Byen har tidligere lagt plads til såkaldte trolde-conventions, hvor samlere fra blandt andet Canada, Tyskland og USA er kommet til for at dele deres passion for trolden.
Museet bliver etableret i Thomas Dams gamle værksted på torvet i Gjøl, og her skal både samlere, turister og tilflyttere have lejlighed til at lære trolden bedre at kende.
Læs også:Beritt har over tusind trolde: Jeg kan ikke være andet end gladGjøl-trolden i henholdsvis Dreamworks- og originaludgave.
(© Dreamworks/TROLLHOUSE.
DK)Flere historier om troldenFaktisk opstod ideen om et museum, mens man arbejdede på nye bosætningsinitiativer i byen, fortæller Lisbet Emmery.
- Den er en del af vores bys dna, den her lille trold, og det har faktisk været svært at få fat i historien, hvad enten man kom som turist eller tilflytter.
Vi har længe brændt for at få lov til at fortælle noget om den.
I troldemuseet vil man fremover kunne gå på opdagelse i de mange udgaver og modeller af trolden, der er blevet lavet gennem årene, og man vil få historien om, hvordan Thomas Dam med sine ideer og talenter kunne skabe en arbejdsplads for mere end 60 personer i byen.
Læs også:VIDEO Thorbjørn lagde ansigt til Gjøl-trolden: Nu bliver den filmstjerneDen del er der nemlig knap så mange, der kender.
- Vi synes, det er synd, at folk i dag ikke kan få mere viden om trolden.
Vi synes også, det er synd, at det kun handler om trolden, for troldens 'far' var også en alsidig kunstner.
Han kunne snitte i træ, lave keramik, male og trykke, og det vil vi også gerne vise, for det er der måske ikke så mange, der kender til i forvejen, siger Lisbet Emmery.
Det er støtte fra blandt andre Region Nordjyllands vækstpulje, Jammerbugt Kommune, LAG-puljen og rettighedshaverne hos Dam Things, der nu gør det muligt at åbne et museum.
FacebookTwitterKopier linkEmner:Museer|Jylland|Dreamworks|Region Nordjylland|Canada




https://www.dr.dk/sporten/haandbold/kvindeligaen/landsholdsfloej-er-gravid-faerdig-saesonen

KvindeligaenLandsholdsfløj er gravid: Færdig for sæsonenLandsholdsspilleren Maria Fisker skal føde til maj.
Dermed kommer hun ikke på banen i denne sæson.
Maria Fisker er gravid og venter barn til maj.
07.
nov.
2018 kl.
11.
24Bemærk: artiklen er mere end 30 dage gammelLæs opHåndboldklubben Randers HK må undvære landsholdsfløjen Maria Fisker i resten af denne sæson.
Fisker venter nemlig barn til maj og går nu på håndboldmæssig barselsorlov.
- Først skal der lyde et stort tillykke til Maria og Jeppe, men jeg vil da være ærlig og sige, at jeg meget gerne havde set Maria på banen i foråret.
- Da vi indgik aftalen med Maria, var jeg godt klar over, at familieforøgelse kunne blive et emne, siger Randers-træner Niels Agesen i en pressemeddelelse.
Læs også:Gravid stregspiller bytter FCM ud med KøbenhavnMaria Fisker har ikke været på banen siden marts, hvor hun blev ramt af en korsbåndsskade.
Hun har siden været i fuld gang med genoptræningen, men et comeback til håndboldbanen må altså vente til sæsonen 2019/20.
- Vi er naturligvis begge meget glade og spændte på, hvad der venter os til maj, siger Maria Fisker.
- Men det er også med blandede følelser, at jeg endnu engang må udskyde mit comeback til håndboldbanen.
Jeg savner spillet og legen med bolden rigtig meget, men jeg føler mig heldig, fordi vi kunne udnytte situationen med min skadesperiode.
Læs også:Graviditet sender ny Team Esbjerg-spiller på sidelinjenMaria Fisker har spillet 96 landskampe og var senest med i Klavs Bruun Jørgensens landsholdstrup ved VM sidste år.
På grund af sin knæskade har hun ikke været i betragtning til den EM-trup, som landstræneren udtager torsdag.
/ritzau/FacebookTwitterKopier linkEmner:Håndbold|Randers HK|Randers|Klavs Bruun Jørgensen (håndboldtræner)




https://www.dr.dk/nyheder/udland/falsk-alarm-bombefrygt-standsede-togdrift-i-barcelona-og-madrid

UdlandFalsk alarm: Bombefrygt standsede togdrift i Barcelona og MadridFørst blev tog evakueret i Barcelona.
Netop som de kørte igen, blev Madrids hovedbanegård evakueret.
Først blev to tog standset i Barcelona.
Senere blev Madrids største banegård evakueret.
Af Andreas Lindqvist07.
nov.
2018 kl.
10.
44Bemærk: artiklen er mere end 30 dage gammelLæs opMadrids største banegård Atocha blev til formiddag evakueret på grund af en bombetrussel, som viste sig at være falsk alarm.
Her måtte passagererne ud at stå i regnen, viser billeder på Twitter, imens de ventede på en melding om hvornår togdriften blev genoptaget.
Det nationale spanske jernbaneselskab Renfe oplyste, at stationen blev evakueret på ordre fra politiet, men gav ikke nogen årsag.
Omkring 10.
30 meddelte spansk politi, at indsatsen er slut og at det var falsk alarm.
En passager skrev på Twitter, at der nu igen er adgang til stationen.
Genstand var ufarligTidligere i dag blev to tog evakueret ved Barcelonas hovedbanegård, Estació Sants, efter at et sikkerhedstjek afslørede en bombelignende genstand i en kuffert.
Politiets bomberydere blev sat ind for at undersøge genstanden nærmere.
Togdriften i Barcelona blev genoptaget efter et par timer.
Omtrent samtidig med, at evakueringen blev ophævet i Madrid, meldte politiet i Barcelona også, at der var tale om falsk alarm.
Genstanden var ufarlig, skriver politiet.
FacebookTwitterKopier linkEmner:Barcelona|Twitter|Politi|Madrid|Togtrafik




https://www.dr.dk/nyheder/regionale/sjaelland/maend-risikerer-faengsel-rive-valgplakater-ned

SjællandTo mænd risikerer fængsel for at rive valgplakater nedIfølge anklageren er der tale om organiseret hærværk.
Ifølge Miralem Garagic fik han stjålet 80 ud af sine 100 valgplakater under kommunalvalgkampen i Slagelse.
(© Miralem Garagic)Af Jørgen Hansen og Thor Bill07.
nov.
2018 kl.
09.
20Bemærk: artiklen er mere end 30 dage gammelLæs opTo mænd sidder i dag på anklagebænken i retten i Næstved tiltalt for at have revet mindst 35 valgplakater ned under kommunalvalget sidste år.
Hærværket skete i bydelen Ringparken i Slagelse og gik ud over valgplakater for to socialdemokratiske byrådskandidater.
Noget, som senioranklager Rune Jensen mener er ganske alvorligt.
- Det er min forventning, at de kan blive idømt fængselsstraf for det.
Som udgangspunkt en kortere fængselsstraf på 14-20 dage, forklarer senioranklageren forud for retssagen.
Forsvareren i sagen – advokat Jesper Storm Thygesen – oplyser, at de to tiltalte, begge på 22 år, nægter sig skyldige.
Ikke bare drengestregerDe to socialdemokratiske byrådskandidater Ali Yavuz og Miralem Garagic, hvis valgplakater forsvandt, var begge fortørnede over hærværket under valgkampen.
Særligt Miralem Garagic er ikke i tvivl om, at hærværket var politisk motiveret.
- Jeg ved ikke, om det er personligt rettet mod mig.
Jeg synes bare, at det er et angreb mod demokratiet og de punkter, jeg gik til valg på.
Eksempelvis at man skal se mere menneskeligt på integrationen, siger han.
Mens det lykkedes Ali Yavuz at komme i byrådet, manglede Miralem Garagic kun 18 personlige stemmer for at blive valgt ind og få politisk indflydelse i den store vestsjællandske kommune.
Og det ærgrer ham, hvis de forsvundne valgplakater kunne have ændret det.
Læs også:Kommunalpolitiker fik revet valgplakater ned: Manglede 17 stemmer for at komme indMiralem Garagic har ellers ikke noget imod almindelige drengestreger, men mener, at dette hærværk er mere alvorligt.
- Vi oplever nogle gange, at folk tegner på valgplakaterne.
Jeg har ikke så meget hår, og jeg synes, at det ville være meget sjovt, hvis nogen tegnede lidt mere hår eller en større næse på.
Men når der forsvinder så mange plakater, som jeg selv har sparet op til gennem hårdt arbejde, synes jeg ikke, det er sjovt, forklarer han.
Selvom Miralem Garagic mener, at hærværket skyldes politiske uenigheder, indeholder anklageskriftet dog ingen spor af politisk motiv, understreger senioranklager Rune Jensen.
I princippet kunne det lige så godt dreje sig om plakater for et musikarrangement.
- Det kunne det også godt have været.
Hovedsigtet er at få fremlagt det her så objektivt og sagligt som mulig, fortæller Rune Jensen.
Ifølge senioranklageren skal retten tage stilling til, om det er hærværk af såkaldt betydeligt, systematisk eller organiseret karakter, der som udgangspunkt giver fængsel.
Eller om det bare er noget simpelt hærværk, der giver bøde.
FacebookTwitterKopier linkEmner:Valg og folkeafstemninger|Hærværk|Anklagemyndigheden|Socialdemokraterne|Sjælland




https://www.dr.dk/nyheder/indland/iranere-i-danmark-sigtes-billigelse-af-terror

Landsdækkende politiaktionSe temaIndlandIranere i Danmark sigtes for billigelse af terrorTre personer, der selv er truet af attentatplaner, er anholdt og sigtet for at hylde terrorangreb.
Af Thomas Prakash07.
nov.
2018 kl.
09.
54 | opdateret 07.
nov.
2018 kl.
10.
31Bemærk: artiklen er mere end 30 dage gammelLæs opTre personer er blevet anholdt og sigtet for billigelse af terror, skriver Midt- og Vestsjællands Politi i en pressemeddelelse.
Der er tale om et eller flere medlemmer af den eksil-iranske organisation ASMLA, der ifølge politiet har gjort sig skyldige i overtrædelser af den danske straffelov paragraf 136, stk.
2 om billigelse af terror.
Det er vigtigt at fremhæve, at der ikke er grund til bekymring for borgerne i Ringsted.
Midt- og Vestsjællands PolitiDet har de angiveligt gjort ved eksempelvis at hylde gerningsmændene, bag et angreb på en militærparade 22.
september i den iranske by Ahvaz.
Angrebet kostede 25 mennesker livet.
Læs også:Angreb mod militærparade bringer Danmark i Irans søgelysAllerede på et pressemøde 30.
oktober oplyste PET-chef Finn Borch Andersen, at de danske medlemmer af ASMLA blev efterforsket for terrorbilligelse.
Der er i dag foretaget ransagninger på en række adresser i Ringsted, og der vil fortsat være en del politi til stede i området i løbet af dagen.
- Det er vigtigt at fremhæve, at der ikke er grund til bekymring for borgerne i Ringsted.
Ransagningerne er helt sædvanlige i en sag som denne og har ikke noget med truslen mod de pågældende at gøre, skriver politiet.
Læs også:Truede iranere efterforskes for terrorbilligelseStår stadig under beskyttelseDet var netop underetninger om attentatplaner mod de pågældende eksiliranere i Danmark, der førte til, at politiet 28.
september gennemførte en større politiaktion, der lukkede ned for trafikken til og fra Sjælland og medførte kilometerlange køer.
(ARKIV) Fredag 28.
september blev trafikken i store dele af landet påvirket af en større politiaktion på grund af trusler mod eksiliranere.
Her er det sidste afkørsel inden Øresundsbroen, der er afspærret.
Læs også:Derfor blev Sjælland lukket ned: PET og politi frygtede angreb på iranereMen på trods af, at medlemmerne af ASMLA i dag er sigtet og anholdt, står de stadig under politiets og efterretningstjenestens beskyttelse, oplyser man.
- Midt- og Vestsjællands Politi og PET (Politiets Efterretningstjeneste) vil samtidig understrege, at uanset at de pågældende i dag er blevet sigtet på grund af mistanke om, at de har begået strafbare forhold, så vil de fortsat være beskyttet af omfattende sikkerhedsforanstaltninger på grund af den trussel, som retter sig mod dem, hedder det i pressemeddelelsen.
Midt- og Vestsjællands Politi har ikke yderligere kommentarer på nuværende tidspunkt.
FacebookTwitterKopier linkEmner:Midt- og Vestsjællands Politi|ASMLA|Kriminalitet|Iran|Sjælland




https://www.dr.dk/nyheder/politik/stoejberg-nedskyder-df-krav-om-loft-over-familiesammenfoering-det-er-fup

PolitikStøjberg nedskyder DF-krav om loft over familiesammenføring: 'Det er fup'DF nægter at opgive krav om loft over familiesammenføring efter tysk forbillede.
Udlændinge- og integrationsminister Inger Støjberg (V) forhandler i øjeblikket med Dansk Folkeparti om et paradigmeskifte i udlændingepolitikken.
Af Theis Lange Olsen og Christine Cordsen07.
nov.
2018 kl.
08.
51Bemærk: artiklen er mere end 30 dage gammelLæs opDen tyske model for et loft over antallet af familiesammenføringer er ganske enkelt rent fup.
Sådan lyder det nu i en opsigtsvækkende melding fra udlændinge- og integrationsminister Inger Støjberg (V), der i øjeblikket forhandler med Dansk Folkeparti om et såkaldt paradigmeskifte i dansk udlændingepolitik.
Dansk Folkeparti har netop det tyske loft stående meget højt på listen over krav i forhandlingerne.
Den tyske regering har fra 1.
august indført et loft på højst 1.
000 familiesammenføringer per måned til personer bosiddende i Tyskland.
Læs også:Regeringen overvejer loft over familiesammenføring: DF affejer modellen- Det tyske loft er et fuploft, fordi det ikke er et reelt loft.
I virkeligheden er det bare et nyt sagsbehandlingssystem, som gør, at man kommer til at udsætte nogle sager.
- Men man kommer til at behandle alle familiesammenføringssager alligevel.
Så det kan man ikke bruge til noget, lød det fra Inger Støjberg tirsdag aften i Finansministeriet.
Vil det sige, at du ikke synes, man skal indføre det i Danmark?
- Det er ikke vores udgangspunkt at indføre det.
Jeg vil langt hellere føre politik med midler, der rent faktisk virker.
Og derfor kigger vi på midlertidighed.
Marginal forskelIfølge interne regeringsdokumenter, som radioprogrammet Slotsholmen på P1 kom i besiddelse af i oktober, har regeringen smidt et forslag til en model på bordet, der gør det muligt at indføre et loft herhjemme.
Grænsen på loftet er ikke defineret i regeringspapirerne, men omsættes det tyske loft til danske forhold, vil det svare til et loft på 70 familiesammenføringer om måneden.
Hvorvidt den foreslåede model vil have en reel effekt er dog tvivlsomt, hvilket også er en erkendelse i regeringsdokumenterne.
Læs også:Interne regeringsdokumenter afslører: Disse stramninger overvejer Støjberg at tilbyde DFHer konkluderes det, at modellen "ikke vil formindske det samlede antal familiesammenføringstilladelser eller væsentligt udskyde familiesammenføring", hvorefter det yderligere konkluderes at: "Forskellen til i dag vil være marginal".
I Inger Støjbergs øjne giver det slet ikke mening at lave en model med et loft i Danmark lige nu.
- Hvis man ser på vores udfordringer med familiesammenføring, så er de slet ikke sammenlignelige med de tyske.
For vi har ikke den udfordring.
Vi har været ude i tide, så derfor står vi ikke i den samme situation, siger Inger Støjberg.
Ved udgangen af september var der givet 906 tilladelser til familiesammenføring.
I 2017 blev der givet 3.
265 tilladelser til familiesammenføring til herboende flygtninge.
DF: Loftet er interessantInger Støjbergs affejning af den tyske model får dog ikke Dansk Folkeparti til at opgive kravet om et loft.
- Vi mener stadig, at den tyske model er interessant.
Fordi selve det, at man kan lægge et loft over familiesammenføringer, er hidtil blevet afvist af skiftende regeringer, sagde gruppeformand Peter Skaarup (DF) tirsdag aften efter forhandlingsmødet i Finansministeriet.
- Det har Tyskland nu vist vejen for.
Så kan man diskutere, hvordan det er indrettet.
Men at der er et loft, er der ikke tvivl om, siger han.
Dansk Folkeparti stiller sig dog ikke tilfredse med et loft over familiesammenføring, der ikke får nogen reel betydning.
Læs også:Tyskland vil lægge loft på familiesammenføringer- Det er klart, at hvis et loft ikke er så stærkt, som vi havde troet, så skal man sørge for på andre punkter at bevare en stramhedsgrad i forhold til, at midlertidighed er midlertidighed, siger Peter Skaarup.
Han henviser med midlertidighed til, at udlændingeforhandlingerne drejer sig om at vende fokus mod, at flere flygtninge kun skal opholde sig midlertidigt i Danmark og sendes hurtigere hjem.
Men det går stadig for langsomt med det punkt, lyder det.
- Og vi mener også, at der skal nogle betragtelige ting på bordet, som kommer til at virke.
Det er ikke nok med pynt eller et loft, der ikke virker.
Vi skal have noget, der betyder, at man får midlertidigt husly i Danmark.
Man skal ikke være her permanent, siger Peter Skaarup.
FacebookTwitterKopier linkEmner:Dansk Folkeparti|Inger Støjberg (politiker)|Peter Skaarup (politiker)|Befolkning|Tyskland




https://www.dr.dk/nyheder/udland/militante-frigiver-78-bortforte-born-i-cameroun

UdlandMilitante frigiver 78 bortførte børn i CamerounTo ansatte fra en skole i det uroplagede Cameroun holdes fortsat som gidsler.
Forældre ventede tirsdag på nyt om deres bortførte børn uden for den skole i byen Bamenda, hvor 78 elever blev bortført mandag.
)07.
nov.
2018 kl.
09.
16Bemærk: artiklen er mere end 30 dage gammelLæs opAlle 78 børn, der blev bortført i mandags i Cameroun, er frigivet.
Det samme er deres chauffør, mens skolens rektor og en lærer stadog holdes som gidsler.
Det oplyser den præst, der forhandler om frigivelsen.
Præsten Samuel Fonki har tidligere oplyst, at 79 børn blev bortført, men det viste sig, at en lærer var talt med i den opgørelse.
Alle elever, der er mellem 11 og 17 år, og de ansatte blev bortført fra landsbyen Bamenda.
Regeringen beskylder separatister for at stå bag bortførelsen af de mange elever og ansatte.
Oprørsgruppe afviser at stå bagMen en talsmand fra en separatistisk gruppe i Cameroun har afvist, at gruppen har taget skolebørnene.
Han beskylder hæren for at stå bag i et forsøg på at få oprørerne til at fremstå som skurke.
Motivet bag massebortførslen fra den engelsksprogede skole var angiveligt et krav om, at skolen skal lukkes for at undergrave det engelske sprog i regionen, skrev nyhedsbureauet dpa i mandags.
Den tidligere franske koloni har været plaget af uro, siden de to engelsksprogede regioner i 2016 meddelte, at de ville løsrive sig og danne et nyt land, Ambazonia.
/ritzau/FacebookTwitterKopier linkEmner:Cameroun|Bortførelser|Uddannelse




https://www.dr.dk/sporten/haandbold/kvindeligaen/nykoebing-falster-tilbage-i-top-3-efter-sejr

KvindeligaenNykøbing Falster tilbage i top-3 efter sejr Efter en svag periode vandt håndboldkvinderne fra Nykøbing Falster med 30-25 hjemme over Herning-Ikast i tirsdagens topkamp.
Nykøbing Falster sejrede tirsdag aften på hjemmebane.
07.
nov.
2018 kl.
07.
19 | opdateret 07.
nov.
2018 kl.
09.
19Bemærk: artiklen er mere end 30 dage gammelLæs opNykøbing Falster Håndboldklub (NFH) er nyt hold på tredjepladsen i HTH Ligaen.
Tirsdag aften kom klubben ud af en dårlig periode med tre nederlag i fire ligakampe ved at besejre rivalen Herning-Ikast Håndbold, der tidligere hed FC Midtjylland, med 30-25.
Dermed hopper NFH forbi både tirsdagens modstander og København Håndbold, så falstringerne med 19 point har et mere end de to rivaler.
København Håndbold kan erobre tredjepladsen onsdag aften.
Læs også:Nykøbing Falster tilbage på sejrskurs mod Randers HKEfter en kamp med to vidt forskellige halvlege nåede NFH-sejren kortvarigt at komme i fare, inden holdet i de sidste fem minutter satte trumf på.
Fart på fra startKampen åbnede i et højt tempo, og målene fløj ind i begge ender, når der blev afsluttet.
Der skulle gå otte minutter, før den første målvogter præsterede en redning.
Det var Nykøbing Falsters Cecilie Greve, der reddede et skud, da hendes hold førte 7-5.
Det skulle vise sig at være hendes eneste redning i første halvleg, inden hun blev byttet ud med Sakura Hauge, som ikke nåede at redde en eneste bold før pausen.
Heldigvis for hjemmeholdet fungerede forsvarsspillet bedre.
Sammen med en række boldtab fra midtjydernes side førte det til, at NFH førte med 20-15 ved pausen.
Læs også:Håndboldmestre blander sig i ligatoppen efter ny sejrMidtjydernes målvogterduo med Sabine Englert og Jessica Ryde blev kun noteret for tre redninger i de første 30 minutter.
Efter pausen fik Ryde bedre tag i hjemmeholdets skytter, og midtjyderne begyndte at hale ind på måltavlen i det, der skulle vise sig at være en noget mere målfattig halvleg.
I kampens slutfase nåede afstanden ned på et enkelt mål, før Johanna Westberg og Dione Housheer sammen med en pludselig varm Cecilie Greve i målet endegyldigt sendte hjemmeholdet på sejrskurs.
/ritzau/FacebookTwitterKopier linkEmner:Nykøbing Falster Håndboldklub|Nykøbing Falster|Herning-Ikast Håndbold|Herning|Håndbold




https://www.dr.dk/nyheder/kultur/popsangerinde-og-dronningen-i-nyt-samarbejde-jeg-ser-meget-frem-til-det

KulturPopsangerinde og dronningen i nyt samarbejde: Jeg ser meget frem til detOh Land og dronning Margrethe skal arbejde sammen om opsætningen af en ny forestilling i Tivoli.
Det er ikke første gang, dronning Margrethe og Oh Land skal arbejde sammen - er ses de sammen i 2015, hvor de samarbejde om forestillingen 'Askepot' i Tivoli.
Af Malene Koops Grønborg07.
nov.
2018 kl.
08.
28Bemærk: artiklen er mere end 30 dage gammelLæs opSangerinden Oh Land og dronning Margrethe skal begge være med til at sætte en helt ny forestilling op i Tivoli, som vil få premiere i Koncertsalen i 2019.
Det afslører Tivoli i en pressemeddelelse.
Læs også:VIDEO Dronningen om Oh Land: Kender ikke hendes musikI den nye forestilling skal dronning Margrethe stå bag kostumer og scenografi, mens Oh Land er ansvarlig for musikken.
Hvilken forestilling det drejer sig om, bliver afsløret på et pressemøde i Tivoli i næste uge, men det er et eventyr, lyder det fra dronning Margrethe.
- Jeg ser meget frem til at give mig i kast med opgaven om at skabe nye dekorationer og kostumer.
Der er tale om et dejligt eventyr, der tager publikum på en rejse, hvor der både er noget trist og festligt, og mange muligheder for at gøre fortællingen morsom, siger hun.
Læs også:Dronning Margrethe skal samarbejde med dansk popsangerDronning Margrethe er en travl kvinde, når det gælder forestillinger.
Hun er nemlig snart aktuel med det fjerde gensyn med balletten Nøddeknækkeren i Tivoli fra den 23.
november.
Derudover har hun også arbejdet sammen med Oh Land før.
I 2015 arbejdede de sammen om opsætningen af forestillingen 'Askepot' i Tivoli.
FacebookTwitterKopier linkEmner:Oh Land (musiker)|Tivoli|Royalt




https://www.dr.dk/nyheder/politik/pape-er-klar-til-styrke-politiets-travle-hvidvask-enhed

Millionsvindel i SocialstyrelsenSe temaPolitikPape er klar til at styrke politiets travle hvidvask-enhedAntallet af indberetninger til hvidvaskenhed stiger, så der er brug for flere ressourcer.
Justitsminister Søren Pape Poulsen åbner op for at tilføre flere ressourcer til bagmandspolitiets hvidvaskenhed.
07.
nov.
2018 kl.
07.
30Bemærk: artiklen er mere end 30 dage gammelLæs opEfter store sager om hvidvask og meldinger om øget arbejdsbyrde vil justitsminister Søren Pape Poulsen (K) opruste bagmandspolitiets hvidvasksekretariat, skriver Politiken.
- Det står klart, at vi er nødt til at sætte hårdere ind over for hvidvask og anden økonomisk svindel.
Det er undergravende for vores samfund.
Antallet af indberetninger om tvivlsomme pengetransaktioner og formodet hvidvask ventes at slå rekord i år.
30.
000 indberetninger eller mere ventes at tikke ind i bagmandspolitiets særlige hvidvasksekretariat fra banker og sparekasser inden årets udgang.
Læs også:2.
000 bankansatte overvåger svindel - kun 20 hos politiet behandler sagerneSidste år kom 25.
000 indberetninger ind mod blot 5000 indberetninger i 2013, skriver avisen.
Bagmandspolitiet er blevet lovet seks nye medarbejdere, men det vil ikke ændre væsentligt på hvidvaskenhedens evne til at håndtere mængden af indberetninger, mener eksperter.
Også SF mener, at der skal flere folk og bedre udstyr til for at løfte opgaven.
- Vi bliver nødt til at sætte nogle flere ressourcer af både til mandskab og til ny teknologi, så SØIK kan håndtere de her mange, mange ekstra underretninger, siger erhvervs- og finansordfører Lisbeth Bech Poulsen,Hun ser også gerne, at de europæiske myndigheder i højere grad kan mødes og udveksle erfaringer, og at Danmark går forrest.
/ritzau/FacebookTwitterKopier linkEmner:Det Konservative Folkeparti|Lisbeth Bech Poulsen (politiker)|Søren Pape Poulsen (politiker)|Økonomisk kriminalitet|Viborg




https://www.dr.dk/nyheder/regionale/oestjylland/biologer-lykkes-med-faa-aalegraes-til-brede-sig-fungerer-som

ØstjyllandBiologer lykkes med at få ålegræs til at brede sig: Fungerer som rensningsanlægMiljøstyrelsen og Syddansk Universitet har plantet ålegræsplanter ud i Horsens Fjord.
© MiljøstyrelsenAf Greta Geir Nielsen og Emma Lichscheidt07.
nov.
2018 kl.
06.
55Læs opÅlegræs er en truet art i mange farvande og er samtidig rigtig godt for miljøet.
Derfor jubler havbiologer fra Miljøstyrelsen og Syddansk Universitet nu over, at det er lykkedes at plante ålegræs og få det til at brede sig i den ydre del af Horsens Fjord.
(© Miljøstyrelsen)Ålegræs spiller nemlig en nøglerolle for lavvandede kystområder, hvor det danner skjulesteder for fisk, stabiliserer havbunden, optager næringsstoffer og co2 og forebygger iltsvind.
Dermed udgør det en form for rensningsanlæg, og uden ålegræs er fjordene meget mere tilbøjelige til at komme ud af balance.
Sådan breder ålegræs sigÅlegræs breder sig primært ved at sende små udløbere ud.
En enkelt plante er i stand til at sprede sig 20-30 centimeter om året.
Ålegræs spreder sig dog også ved frøspredning.
Kilde: MiljøstyrelsenHarley Bundgaard Madsen, der er kontorchef i Miljøstyrelsen, glæder sig derfor over, at det lykkedes at få ålegræsset til at brede sig i Horsens Fjord, for håbet var netop at hjælpe ålegræs tilbage til kystområder, hvor ålegræsset er forsvundet.
- Vi ville undersøge, om vi kunne hjælpe ålegræsset på vej, og det ser ud til, at det kunne lykkes, siger han.
23 gange så mange ålegræsskud på et årRent praktisk hentede biologerne ålegræsplanter andre steder og flyttede dem til Horsens Fjord.
Her plantede de omkring 17.
000 nye skud i sommeren 2017, og et år senere kunne de konstatere, at ålegræsset havde bredt sig.
Faktisk havde det bredt sig så meget, at antallet af ålegræsskud nu er 23 gange større.
Hvis forsøget med udplantning af ålegræs i Horsens Fjord bliver en succes, og ålegræsset fortsat spreder sig, vil det kunne betyde, at vandmiljøet bliver renere og dermed er mindre påvirket af næringsstoftilførslen fra land.
Det kan dog ikke stå alene, slår kontorchefen i Miljøstyrelsen fast, og henviser til, at der derfor laves vandområdeplaner.
- De sætter krav til, at kvælstof og fosforudledningen skal bringes ned, således at vandet bliver klarere.
Først i det øjeblik, at vandet er klart, har ålegræsset mulighed for at brede sig på større vanddybder, forklarer han.
Biologerne har også forsøgt at plante 14.
000 ålegræsplanter i Lunkebugten på Tåsinge, men på grund af den varme sommer i år mislykkedes forsøget, da der var iltsvind.
FacebookTwitterKopier linkEmner:Miljøstyrelsen|Horsens|Syddansk Universitet|Miljøpolitik|Tåsinge




https://www.dr.dk/nyheder/penge/regnefejl-betyder-den-okonomiske-vaekst-opjusteres

PengeRegnefejl betyder, at den økonomiske vækst opjusteresDen økonomiske vækst opjusteres for årene 2015 og 2016, fordi Danmarks Statistik har fundet en regnefejl.
07.
nov.
2018 kl.
08.
54Bemærk: artiklen er mere end 30 dage gammelLæs opDanmarks Statisk opjusterer sin opgørelse over Danmarks økonomiske vækst i 2015-2017 markant efter at have fundet en regnefejl.
Med revisionen bliver der lagt 0,7 procentpoint på den økonomiske vækst i 2015, der nu lyder på 2,3 procent, mens tallet bliver 2,4 procent for 2016 mod tidligere 2,0 procent.
Det er ifølge Danmarks Statistik de faste bruttoinvesteringer, der er opjusteret, fordi der er fundet en fejl i opgørelsen af de offentligt ejede virksomheders bygge- og anlægsinvesteringer.
- Væksten toppede måske i 2016Med de seneste opgørelser var Danmarks BNP på 2036 milliarder kroner i 2015, 2100 milliarder kroner i 2016 og 2178 milliarder kroner i 2017.
- Fremgangen i økonomien i 2015-2017 er således på niveau med det seneste opsving i midten af 00'erne.
Den økonomiske fremgang kan også ses i beskæftigelsen, som i perioden 2015-2017 voksede med 128.
400 personer, skriver Danmarks Statistik.
Hos Dansk Erhverv glæder man sig over tallene men noterer sig, at væksten ser ud til at have toppet.
- Vi har hele tiden kunnet se, at udviklingen i beskæftigelsen indikerede, at der måske var mere fart på, end hvad BNP-tallet umiddelbart viste, lyder det fra økonom Jonas Meyer.
/ritzau/FacebookTwitterKopier linkEmner:Danmarks Statistik|Økonomi|Dansk Erhverv|Samfundsøkonomi




https://www.dr.dk/nyheder/indland/fuld-mand-overlever-mode-med-gennemkorende-tog

IndlandFuld mand overlever møde med gennemkørende togEn 37-årig alkoholpåvirket mand slap med en flænge i panden, da han i Nyborg faldt ned på skinnerne.
07.
nov.
2018 kl.
06.
42Bemærk: artiklen er mere end 30 dage gammelLæs opEn 37-årig mand fra Slagelse faldt sent i aftes ned på skinnerne ved Nyborg Banegaard.
Han slap med en flænge i hovedet og overlevede mindst ét gennemkørende tog, siger Milan Holck Nielsen, vagtchef ved Fyns Politi.
- Mindst ét tog når at køre igennem, før et arbejdstog fra DSB konstaterer, at han ligger dernede, siger Milan Holck Nielsen.
DSB sørgede for at få standset togtrafikken og alarmeret politiet, som var fremme få minutter senere.
Herefter blev den 37-årige mand løftet op på perronen.
Helt usædvanlig heldig- Manden har fået en flænge i hovedet ved faldet og bliver derfor kørt til skadestuen.
Men han har været helt usædvanligt heldig, at der ikke er sket mere, lyder det fra Milan Holck Nielsen.
Den 37-årige mand var ifølge vagtchefen øjensynligt påvirket af alkohol, da han faldt ned på skinnerne.
Han husker ikke selv, hvordan det er sket.
Politiet er også usikre på, hvor længe manden nåede at ligge på skinnerne.
- Ingen har set ham falde ned, og det er så mørkt på overvågningsvideoerne, at det er svært at se, hvor længe han har ligget der.
Men det er ikke lang tid, vurderer vagtchefen.
Togtrafikken var normal igen kort efter klokken 01.
00.
/ritzau/FacebookTwitterKopier linkEmner:AC Milan|DSB|Togtrafik|Politi|Nyborg




https://www.dr.dk/nyheder/viden/klima/bittesmaa-lag-i-neandertaler-taender-afsloerer-nye-detaljer-om-et-haardt-liv

KlimaBittesmå lag i neandertaler-tænder afslører nye detaljer om et hårdt livUndersøgelsen af tænderne har vist, at neandertalere fra Frankrig overlevede ekstremt hårde vintre og blev ammet i 2,5 år.
Her ses et bud på, hvordan neandertalere så ud.
Spor i neandertalernes emalje viser, at de levede i mere ekstreme årstider end det moderne menneske senere oplevede i samme område.
Af Pernille Kjeldgaard Kristensen07.
nov.
2018 kl.
06.
30Bemærk: artiklen er mere end 30 dage gammelLæs opNeandertalere var nogle hårde negle: De overlevede koldere vintre og mere sygdom end Homo Sapiens.
Det viser forskning fra blandt andet Griffith University, Australien, hvor forskere har undersøgt 250.
000 år gamle tænder fra neandertalere, der er fundet i det sydøstlige Frankrig.
Der er blevet undersøgt tænder fra to neandertaler-børn, som forskerne mener levede til de var teenagere eller unge voksne.
Læs også:Fortidssex: Forskere opdager krydsning mellem to menneskearter- Studiet er fascinerende og yderst vigtigt, da det giver os et unikt indblik i to neandertal individers liv.
Det er et øjebliksbillede, som man sjældent får i palæolitisk arkæologi, siger Trine Kellberg Nielsen.
Og man kommer virkelig tæt på de to neandertalere, der levede i Frankrig i en fjern fortid: Ud over det hårde liv ved vi nu også, at de blev ammet til de var 2,5 år, og at de mere end én gang i deres liv blev forgiftet med bly.
Tænder afslører livsvilkårTrine Kellberg Nielsen arbejder ved Neanderthal Museum, Mettmann, og er postdoc ved Köln Universitet, hvor hun forsker i det moderne menneskes vej til Europa.
Hun har ikke været involveret i undersøgelsen.
En tand fra en neandertaler.
Hun fortæller, at tænder er mere robuste end andre skeletdele, og derfor er de ofte bedre bevaret.
Og det har altså givet mulighed for en helt ny indsigt i to neandertaleres liv.
- Tændernes formation påvirkes kraftigt af de vilkår, individet var udsat for i den periode, de blev formet - altså i den tidlige barndom - såsom stress afledt af fødemangel, siger Trine Kellberg Nielsen.
Stress-linjer er som årringe i et træFor at få indsigt i neandertalernes liv har forskerne undersøgt tænderne gennem mikro CT-scanninger og et lille stykke af tænderne, der er blevet skåret af i laboratoriet.
Her har de undersøgt tænder fra to neandertalere og én Homo Sapiens, der også kaldes et moderne menneske.
Tanden fra det moderne menneske var cirka 5.
400 år gammelt, og havde boet i samme område som de undersøgte neandertalere.
Forskerne kiggede på stress-linjer i tænderne, der viste, at neandertal-børnene var mest stressede om vinteren.
Forskerne mener derfor, at de muligvis var mere syge på denne årstid - og mere syge end det moderne menneske, der blev undersøgt.
Det moderne menneske havde nemlig færre stress-linjer i bisserne.
Læs også:Forskere vil dyrke neandertalhjerner i laboratorietUndersøgelsen af tænderne viser også, at børnene blev udsat for forhøjet bly mindst to gange.
Opdagelsen er det tidligste tilfælde af blyforgiftning hos mennesker, skriver Science.
- Det er interessant, at vi nu kan se, at nogle neandertalere var udsat for forhøjet bly.
Det har muligvis været gennem deres drikkevand.
Vi kan også se, at disse specifikke neandertalere som børn blev ammet i op til 2,5 år, siger Trine Kellberg Nielsen og fortsætter.
- Det er sådan nogle studier, der gør neandertalerne endnu mere menneskelige.
Emaljen fortæller om fortidenDe velbevarede tænder har givet forskerne mulighed for at kortlægge den kemiske proces i tænderne og anslå, hvor lang tid tanden nåede at gro - og dermed hvor gammel neandertaleren blev.
Og de to neandertalere levede altså til deres sene ungdom eller tidlige voksenår.
Gennem små spor på tænderne kunne forskerne også få indsigt i det klima, der var for cirka 250.
000 år siden.
Gennem isotoper, som findes i de fleste grundstoffer, kan forskerne i emaljen se, at neandertal-børnene oplevede mere ekstreme årstider end det moderne menneske senere oplevede i det samme område, skriver Science.
Ved at måle, hvor meget af grundstoffet barium, der var i tænderne i forskellige perioder af deres liv, kunne forskerne også fastslå, at neandertalerne blev ammet til de var 2,5 år gamle.
Læs også:Neandertalere så helt anderledes ud end vi hidtil har troetDet lyder måske af meget for mange danskere.
Men en lignende amme-periode ser man også i ikke-industrielle lande i dag, forklarer forskerne.
FacebookTwitterKopier linkEmner:Historie|Videnskab|Frankrig|Sygdomme og lidelser|Australien




https://www.dr.dk/nyheder/indland/nye-tal-narkodoedelighed-gennemsnitsalderen-falder

IndlandNye tal for narkodødelighed: Gennemsnitsalderen falder254 personer mistede sidste år livet som følge af narko, viser nye tal fra Sundhedsstyrelsen.
Det er et fald fra året før.
Af Thomas Klose Jensen og Maiken Steen Frederiksen07.
nov.
2018 kl.
06.
07Bemærk: artiklen er mere end 30 dage gammelLæs opGennemsnitsalderen for narkotikarelaterede dødsfald har været stigende i flere år, men i 2017 faldt den med et år.
Det viser en ny rapport fra Sundhedsstyrelsen omkring narkotikasituationen i Danmark.
Hvor gennemsnitsalderen i 2016 var 41,7 år faldt den i 2017 til 40,9 år.
Ifølge Sundhedsstyrelsen skal forklaringen findes i, at der var flere dødsfald blandt de helt unge.
Læs også:Efter MDMA-dødsfald: Hvor udbredt er hårde stoffer blandt unge egentligt?
- Det er altid tragisk, når unge på 16 år dør og kommer med i vores statistik.
Men det betyder så også, at gennemsnitsalderen falder helt generelt, forklarer chefkonsulent i Sundhedsstyrelsen Kari Grasaasen.
Der er dog stadig langt ned til 1993, hvor gennemsnitsalderen lå helt nede på 33 år.
I alt omkom 254 personer sidste år som følge af narkoindtagelse.
Et niveau, der har ligget stabilt gennem de seneste år.
TankevækkendeSå sent som i slutningen af oktober i år omkom 16-årige Marcus Christensen efter at have taget stoffet MDMA.
Det var det andet dødsfald blandt de helt unge i politikredsen Sydsjællands og Lolland-Falsters Politi.
Læs også:Far til 16-årig, der døde af MDMA: Unge mennesker, tænk jer nu for helvede om- Inden for det sidste halve år har vi set, at en ung 15-årig og en ung 16-årig er døde som følge af indtagelse af MDMA.
Det er da noget, som giver grundlag for en refleksion.
Hvad er det, der gør, at unge ender i sådan en situation i så tidlig en alder, siger politiinspektør Kim Kliver.
Han forklarer, at politiet forsøger at standse salget af de illegale stoffer, men peger også på, at forældrene er nødt til at få taget en alvorlig snak med deres unge, ligesom der er nødt til at være fokus på det forebyggende arbejde for eksempel gennem SSP-samarbejdet.
Læs også:Efter MDMA-dødsfald: Lokale ildsjæle vil gøre det 'sejt at sige nej'- Sidst men ikke mindst, så handler det også om de unge selv.
At de ikke tror, det er normalt at tage stoffer, at de også tør stille sig op og sige: "Jeg siger nej til at tage stoffer” og ”Jeg siger nej til, at du som min gode ven skal ødelægge dit liv”, siger han.
Få unge bruger stofferGodt nok har de unge været med til at trække gennemsnitsalderen ned på dødsfald relateret til narkotikaindtagelse.
Det betyder dog ikke, at narkotika er udbredt blandt de unge.
Ifølge Kari Grasaasen er langt de fleste unge nemlig meget fornuftige.
Læs også:Slukker for din indre termostat: Fem fakta om MDMAFaktisk viser de seneste tal fra Sundhedsstyrelsen, at det blot er seks procent af unge under 25 år, der i løbet af 2017 har taget kokain eller andre former for narkotika.
Dog med undtagelse af hash.
- Det er også et budskab, man kan bruge som voksen og forældre, at det er langt fra normalt at tage de her stoffer, forklarer Kari Grasaasen.
Stadig høj gennemsnitsalderGennemsnitsalderen for dødsfald, der er relateret til narkotika i Danmark ligger stadig højt sammenlignet med andre lande.
Af rapporten 'Europæisk narkotikarapport 2017' fra Det Europæiske Overvågningscenter for Narkotika og Narkotikamisbrug fremgår det eksempelvis, at gennemsnitsalderen ved dødsfald, der alene er relateret til narkotikaforgiftninger, er 38 år.
Læs også:Mobile laboratorier skal fortælle de unge sandheden om deres stofferIfølge Kari Grasaasen skyldes det særligt, at der i Danmark findes en del indsatser, som tager hånd om stofbrugerne - eksempelvis lægeordineret heroin og stofindtagelsesrum.
- Vi har en stor palette af skadereducerende indsatser, som jeg er helt sikker på, betyder noget i forhold til at forebygge de her dødsfald.
Det er rigtig godt, og det skal vi være stolte af, siger hun.
FacebookTwitterKopier linkEmner:Sundhedsstyrelsen|Brug af euforiserende stoffer|Sydsjællands og Lolland-Falsters Politi|Politi|Sjælland




https://www.dr.dk/nyheder/indland/16-aarige-willy-oplevede-mdma-forgiftning-nogen-holdt-haanden-over-mig

Indland16-årige Willy oplevede MDMA-forgiftning: Nogen holdt hånden over migEn fredag aften med alkohol og MDMA endte i flere dages indlæggelse for 16-årig.
16-årige Willy Walther Møller fik i maj en MDMA-forgiftning.
Nu rører han ikke længere stoffer.
(© dr)Af Thomas Klose Jensen07.
nov.
2018 kl.
08.
04Bemærk: artiklen er mere end 30 dage gammelLæs opSom at blive ramt i ryggen af en hammer.
Sådan beskriver 16-årige Willy Walther Møller sin oplevelse af en MDMA-forgiftning.
- Det gjorde virkelig, virkelig ondt.
Det var helt vildt, fortæller han.
Det hele begyndte en fredag aften tilbage i maj i år, hvor Willy Walther Møller og en fire-fem kammerater skulle hænge ud om aftenen og drikke noget alkohol.
Oveni det havde en af kammeraterne medbragt en pose med MDMA.
Gennemsnitsalder ved dødsfald falderI 2017 faldt gennemsnitsalderen ved narkotikarelaterede dødsfald for første gang i årevis.
Fra 2016 til 2017 faldt den med knap et år.
Læs også:Nye tal for narkodødelighed: Gennemsnitsalderen falderIfølge Sundhedsstyrelsen skyldtes det flere dødsfald blandt de helt unge.
- Det er altid tragisk, når de unge på 16 år dør og kommer med i vores statistik.
Men det betyder så også, at gennemsnitsalderen falder helt generelt, forklarer chefkonsulent i Sundhedsstyrelsen Kari Grasaasen.
To bomber og tre glasMDMA findes i både pulver og pilleform.
For Willy Walther Møller og vennerne var det den aften pulveret, der skulle tages.
Det var ikke normalt, men det var heller ikke helt unormalt.
Det var sådan noget, som mor ikke skulle vide.
Willy Walther Møller, 16 år- Man kan enten tage det som bomber, hvor man vikler det ind i cigaretpapir og sluger det, man kan også hælde det op i et glas og blande det med sodavand og drikke det, eller også kan man tage det i streger, forklarer Willy Walther Møller.
Læs også:Far til 16-årig, der døde af MDMA: Unge mennesker, tænk jer nu for helvede om- Jeg tog to bomber og tre glas.
Det var sådan, jeg plejede at gøre.
Det var nemlig ikke første gang han prøvede at tage MDMA.
Det var sket en fem-seks gange tidligere, ligesom han også havde prøvet at tage amfetamin en enkelt gang.
For ingen af drengene i gruppen var spørgsmålet om stofferne noget decideret unormalt.
- Det var ikke normalt, men det var heller ikke helt unormalt.
Det var sådan noget, som mor ikke skulle vide, siger Willy Walther Møller.
"Når man er ung, vil man jo gerne prøve alle mulige ting.
Alkohol var stadig sjovt, men det var jo sjovere, hvis du mixede det med noget andet," siger Willy Walther Møller om årsagen til, at han flere gange prøvede MDMA.
(© dr)At det kunne være farligt var ikke noget, der blev tænkt videre over i vennegruppen.
- Når man er ung, vil man jo gerne prøve alle mulige ting.
Alkohol var stadig sjovt, men det var jo sjovere, hvis du mixede det med noget andet, siger han.
Kærlig i kroppenMed to bomber og tre glas MDMA i kroppen indtraf den velkendte virkning for Willy Walther Møller.
- Når du tager MDMA, så bliver du helt kærlig i kroppen.
Du bliver meget kærlig for dine omgivelser, du kan lide alle mennesker, og du er helt afslappet i kroppen og sidder bare.
Det er lidt ligesom at være skæv, bare på en anden måde, forklarer han.
Læs også:Slukker for din indre termostat: Fem fakta om MDMAEn følelse, der allerede næste dag blev afløst af smerter.
Om lørdagen kunne Willy Walther Møller mærke gårsdagens druk sidde i kroppen.
Blandt andet havde han lidt ondt nederst på ryggen.
To panodiler blev svaret på det og uvidende om MDMA'ens ødelæggende effekt på kroppen, gik han atter i seng.
Søndag havde smerten taget til i ryggen.
- Jeg troede bare, at det var fordi jeg havde sovet forkert eller noget.
Så tog jeg to panodiler mere og så kørte jeg på arbejde, hvor jeg var til klokken 17, hvor jeg var nødt til at tage på hospitalet.
Billedet er taget kort efter Willy Walther Møller i smerter blev indlagt på Bornholms Hospital.
(© PRIVATFOTO)"Har du taget stoffer?
"Willy Walther Møller lå først på Bornholms Hospital i tre dage, hvor lægerne ikke kunne afklare, hvad smerterne skyldtes.
Imens fortsatte hans nyretal med at dale, og efter fire dage blev situationen så alvorlig, at han blev flyttet til Rigshospitalet i København.
- Det første der sker på Riget er, at der kommer der en læge hen til mig og spørger: ”Har du taget stoffer”.
Det skulle jeg lige sunde mig på, og så gik jeg ud og sagde ”Ja, det har jeg”.
Så sagde han: ”Hvis du har taget stoffer, så er det derfor”, husker Willy Walther Møller.
Læs også:Mobile laboratorier skal fortælle de unge sandheden om deres stofferHans krop reagerede på MDMA-forgiftningen, og nyrerne var langsomt ved at svigte.
Når det sker kan kroppens affaldsstoffer ikke nedbrydes, men ophobes i stedet i organerne, hvilket kan føre til organsvigt og er livsfarligt.
- På det her tidspunkt var det ikke rigtig gået op for mig, hvor slemt det var.
Jeg kan huske, at tre læger, blandt andet nyrelægen, hver især kom hen til mig og sagde: ”Der er nogen, som holder hånden over dig”, husker han.
Slut med stofferFor Willy Walther Møller endte mødet med MDMA-forgiftningen uden mén.
Han er klar over, at det kunne være endt værre.
- Jeg har virkelig været heldig, siger han.
I dag har Willy Walther Møller lagt stofferne på hylden.
Han håber, at han med sin historie kan være med til at overbevise andre unge om at holde sig fra dem.
Læs også:17-årig skyldig i 15-årigs død efter salg af MDMA- Jeg lå på Bornholms Hospital i tre dage, og så kom jeg over på Riget og lå der i fire dage, og havde virkelig, virkelig ondt.
Den tur vil jeg ikke have, at andre skal tage, siger han.
FacebookTwitterKopier linkEmner:Brug af euforiserende stoffer|Bornholms Hospital|Sundhedsstyrelsen|Hospitaler|København




https://www.dr.dk/nyheder/penge/medie-skattestyrelsens-advokat-raadgav-shah-kort-foer-svindel-mod-danmark

Afsløring af skatteskandaleSe temaPengeMedie: Skattestyrelsens advokat rådgav Shah kort før svindel mod DanmarkSkattestyrelsens britiske advokat, Pinsent Masons, har ifølge Børsen rådgivet Sanjay Shah om aktieudlån.
Den hovedmistænkte i svindelsagen mod Danmark, Sanjay Shah, modtog i 2011 og 2012 rådgivning fra Pinsent Masons, som nu repræsenterer Skattestyrelsen i søgsmål mod blandt andre Sanjay Shah.
Af Mathias Sommer og Thomas G.
Svaneborg07.
nov.
2018 kl.
11.
24Bemærk: artiklen er mere end 30 dage gammelLæs opDet britiske advokatfirma Pinsent Masons kan have spillet en dobbeltrolle i den danske skandale om udbytteskat, der har kostet Danmark mindst 12,7 milliarder kroner.
Pinsent Masons repræsenterer i øjeblikket Skattestyrelsen i en række sager anlagt ved de britiske domstole for at skaffe penge tilbage fra svindlen med udbytteskat.
Men ifølge erhvervsmediet Børsen har Pinsent Masons tidligere ydet juridisk rådgivning til den hovedmistænkte i sagen om udbyttesvindel, Sanjay Shah.
Shahs britiske selskaber repræsenterer omkring ni milliarder kroner af svindelkomplekset.
Rådgav i 2011 og 2012Rådgivningen af Shahs selskab Solo Capital skulle ifølge papirer, som Børsen er i besiddelse af være sket i slutningen af 2011 og i starten af 2012.
DR Nyheder er i besiddelse af en faktura stilet til Solo Capital dateret 29.
marts 2012.
Her krævede Pinsent Masons omkring 80.
000 kroner for rådgivning i 'penge og forvaltning'.
Sagen kort om milliardsvindelDen britiske rigmand Sanjay Shah er hovedmistænkt i sagen, hvor danske skatteborgere ifølge Skat er blevet snydt for 12,7 milliarder kroner.
Det svarer til 2.
500 kroner per dansk skatteyder.
Den formodede svindel er startet i 2012 og står på, indtil Skat opdager den i august 2015 og lukker for tilbagebetalingerne af udbytteskat til udenlandske aktionærer.
Det er sket ved at bagmændene fra udlandet har indsendt ansøgninger til Skat, hvor de har udgivet sig for at eje aktier i danske selskaber som Mærsk, Danske bank, Carlsberg og Novo Nordisk.
De forfalskede ansøgninger har de brugt til at få refunderet den skat, de påstod at have betalt for aktiegevinster, de havde opnået igennem de danske selskaber.
Men hele konstruktionen er ifølge Skat et falsum.
Svindlen mod Danmark blev indledt i 2012 og tog frem til 2015 fart.
I et skriftligt svar til DR Nyheder siger faglig direktør i Skattestyrelsen Steen Bechmann.
- Oplysningerne er nye for Skattestyrelsen, og vi har bedt Kammeradvokaten redegøre for forholdet hurtigst muligt.
Når vi har modtaget Kammeradvokatens redegørelse, vil vi naturligvis træffe de nødvendige foranstaltninger, siger Steen Bechmann.
Læs også:Travl sommer for advokater: 388 sager om svindel med udbytteskatDet er den danske Kammeradvokat, som har fundet advokater i udlandet til at repræsentere Skattestyrelsen i det omfattende retsopgør, der foreløbigt har ført til 420 sagsanlæg i udlandet.
- Vi forudsætter, at de rådgivere vi som offentlig myndighed – og i denne sag via Kammeradvokaten - samarbejder med, til enhver tid lever op til gældende habilitetsregler, siger Steen Bechmann.
Kammeradvokaten undersøgerSelv om Kammeradvokatens oprindelige kontroltjek af Pinsent Masons ikke har fået advarselslamperne til at lyse, så er der under arbejdet med sagen fremkommet oplysninger om Pinsent Masons, som i øjeblikket undersøges:- Kammeradvokaten har oplyst, at der i forbindelse med igangværende undersøgelser i udbyttesagen i sommer er fremkommet materiale, som Kammeradvokaten aktuelt er i færd med at undersøge for at få et nærmere billede af firmaets mulige relation til personer og selskaber i sagskomplekset, samt hvad relationen eventuelt har bestået i.
Den britiske finansmand Sanjay Shah regnes stadig for at være hovedmanden bag milliardsvindlen mod Danmark.
Hans selskaber sig tegner sig for at have tilbagesøgt over ni milliarder kroner i udbytteskat.
 © Sanjay Shah/Jack Irvine)- De fundne dokumenter har ifølge Kammeradvokaten ikke umiddelbart nogen tilknytning til svindelkomplekset.
Læs også:Stort dansk advokatfirma skal forklare dobbeltrolle i udbytteskandaleSagen kommer efter en anden sag om potentiel interessekonflikt.
I sidste uge kunne DR Nyhder og Politiken afsløre, at advokatfirmaet Bech-Bruun havde udarbejdet en juridisk vurdering, der blåstemplede fiktive værdipapirhandler i den tyske bank, North Channel Bank, som blev brugt til at hive milliarder ud af den danske statskasse i refusion af udbytteskat.
Læs også:VIDEO Sådan får man 410 milliarder tilbage i skatDen rådgivning har Bech-Bruun senere taget afstand fra, ligesom Bech-Bruun har beklaget, at den juridiske vurdering for North Channel Bank ikke blev oplyst, da Bech-Bruun i 2017 vandt opgaven at undersøge udbyttesagen for staten.
FacebookTwitterKopier linkEmner:Kammeradvokaturen|Sanjay Shah (erhvervsleder)|Skattestyrelsen|Storbritannien|Økonomisk kriminalitet




https://www.dr.dk/nyheder/regionale/midtvest/vestjysk-aa-stortrives-300000-laks-i-storaaen

Midt- og VestjyllandVestjysk å stortrives: 300.
000 laks i Storåen  Der er roser til Storåen for at være ét af Danmarks mest produktive laksevandløb.
Der er gode muligheder for at få en laks på krogen i Storåen.
Af Steen Færgemand og Mona Aaberg07.
nov.
2018 kl.
06.
05Bemærk: artiklen er mere end 30 dage gammelLæs opIkke færre end 300.
000 laks befandt sig i Storåen i slutningen af 2015.
Det viser en ny bestandsanalyse fra DTU Aqua.
- Man giver åen en god hånd med gydebanker og restaureringer, men den kan blive bedre endnu, siger Stig Pedersen fra DTU Aqua.
Storåen er i så fin form, at man er holdt op med at sætte laks ud.
Tilsammen havde Herning og Holstebro Kommuner i 2015 foretaget restaureringer 217 steder.
Det har været med til at forbedre forholdene for laksene i åen.
Det er et politisk spørgsmål, hvor langt man vil gå med forbedringer for at øge bestanden.
Stig Pedersen, DTU Aqua- Jeg synes godt, man kan kigge dertil.
Man laver et stort stykke arbejde, som man kan lære af.
Men der er altid mere, man kan gøre, siger Stig Pedersen.
Selv om åen er god, er der plads til forbedring.
I tilløbene vest for Vandkraftsøen i Holstebro er to tredjedele af potentialet udnyttet, mens der er mere at hente øst for Vandkraftsøen, hvor kun fem procent af potentialet er udnyttet.
- Vi er ikke på maksbestanden, men neden for Vandkraftsøen er vi godt på vej.
Det er et politisk spørgsmål, hvor langt man vil gå med forbedringer for at øge bestanden.
Men laksene hører naturligt hjemme i åen, og fra naturens side kan der være en god laksebestand, siger Stig Pedersen.
Stopklods ved søI sensommeren og efteråret 2015 undersøgte DTU Aqua bestanden af både naturligt producerede og udsatte laks i Storåen og dens tilløb.
FAKTAStoråen er Danmarks næstlængste vandløb med 104 kilometer.
Åen udspringer ved Gludsted Plantage nær Ikast og munder ud i Nissum Fjord.
Kilde: DTU AquaRapporten konkluderer, at der øst for Vandkraftssøen er masser af muligheder for gydende laks, men at det vil kræve, at både store og små laks lettere kan komme uden om spærringen ved Vandkraftsøen, hvis laksene ikke skal gå tabt i søen.
Formand for teknik- og miljøudvalget i Holstebro Kommune, Karsten Filsø (SF), genkender problemet med færre laks øst for søen.
Når et større klimatilpasningsprojekt er færdigt omkring år 2020, er et omløbsstryg rundt om Vandkraftsøen en mulighed for at sikre bedre passage for laksene.
- Omløbsstryg er et af de forslag, som vi kigger på.
Men vi er nødt til at have eksterne parter med i projektet, samt nogle med en tegnebog for at kunne lave det.
Det er en proces, vi skal i gang med, siger Karsten Filsø.
Blandt andet vanddybde, grus, strømforhold og vandkvalitet har betydning for, om laksen gyder succesfuldt, og de største tætheder af lakseungfisk findes de steder, hvor der er stor variation i vandløbet.
Stig Pedersen forklarer, at undersøgelsen har været længe undervejs af to årsager.
- Rapporten og udarbejdelsen har været i en flaskehals, fordi vi også har undersøgt andre vandløb.
Herunder Skjern Å.
Den anden del er, at der er en serie af tidskrævende beregninger, samtidig med vi skal kvalitetssikre resultaterne, siger Stig Pedersen fra DTU Aqua.
FacebookTwitterKopier linkEmner:Institut for Akvatiske Ressourcer|Holstebro Kommune|Søer og vandløb|Fisk|Herning




