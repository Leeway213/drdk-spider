https://www.dr.dk/sporten/fodbold/championsleague/broendbys-fodboldkvinder-taber-drama-i-glasgow-og-er-ude-af

Champions LeagueBrøndbys fodboldkvinder taber drama i Glasgow og er ude af Champions LeagueBrøndby IF måtte torsdag aften ud i noget af et drama om videreavancement i Champions League, da de gæstede Glasgow City.
Nanna Christiansen gjorde med to mål sit for at sikre Brøndby sejren i Glasgow torsdag aften.
(Arkivfoto) Af Anne Hedegaard Petersen31.
okt.
2019 kl.
23.
13Læs opPå en råkold oktoberaften i Glasgow skulle Brøndby IFs fodboldkvinder forsøge at jagte overraskelsen, da de var på besøg hos Glasgow City.
Efter et nederlag på 2-0 hjemme på Brøndby Stadion for to uger siden skulle de blå/gule torsdag aften mindst vinde med samme antal mål og det bare for at bringe kampen ud i forlænget spilletid.
Christiansen sparkede danskerne i frontBrøndby IF kom på banen med masser af selvtillid og efter bare seks minutter bragte Nanna Christiansen sit hold foran, mens Emilie Henriksen blev noteret for andensidste fod på bolden.
Så langt så godt for Brøndby, der fortsat skulle jagte endnu en scoring.
Kort inden pause fordoblede Frederikke Lindhardt Brøndbys føring, da hun efter oplæg af anfører Louise Winther Kristiansen sendte bolden i kassen.
Helt fortjent at Brøndby bringer sig i front med to til pause.
Brøndby-spillerne havde fortjent mere i kampen for avancement i Champions League.
(Arkivfoto) Afgørelse i straffesparkskonkurrenceI 2.
halvleg fortsatte Brøndby med at dominere og kunne sagtens have bragt sig foran med et par stykker mere, men de brænder for meget.
Glasgow City stod imod danskernes pres og efter 90 minutters spil og et samlet resultat på 2-2 stod det klart, at kampen skulle ud i forlænget spilletid.
Her formåede hverken Glasgow City eller Brøndby IF at få scoret, og derfor skulle kampen afgøres i straffesparkskonkurrence.
Læs også:Norsk verdensstjerne sætter CL-rekord i sejr over Fortuna HjørringHer startede Nanna Christiansen med at sende kuglen i kassen og altså Brøndby på ret kurs, men herefter gik det desværre den anden vej for danskerne, der ellers havde fortjent mere.
Både Julie Tavlo, Freja Abildå og anfører Louise Winther Kristiansen brændte, og så taber Brøndby 3-1 i straffesparkskonkurrencen og er ude af dette års Champions League.
Sejre til Nadim og VejeBrøndby IF var ikke det eneste danske islæt i kvindefodboldens Champions League torsdag aften.
Både Paris Saint-Germain med Nadia Nadim og Arsenal med Katrine Veje var i aktion.
Katrine Veje spillede hele kampen for de engelske mestre, og her var hun med til at give Slavia Prag en fodboldlektion af de store.
Holdet slog tjekkerne hele 8-0 og avancerer i turneringen med en målscorer på 13:2.
Jubel hos Arsenals kvinder der torsdag aften slog Slavia Prag 8-0.
I Island var PSG på besøg hos Breidablik.
Her kom Danske Nadim på banen med små ti minutter igen, og ved slutfløjt kunne hun sammen med sine holdkammerater juble efter en sejr på 3-1.
Den franske hovedstadsklub er dermed også videre til næste runde i Champions League.
FacebookTwitterKopier linkEmner:Nadia Nadim (fodboldspiller)|Brøndby|Brøndby IF|Paris Saint-Germain|Fodbold




https://www.dr.dk/sporten/fodbold/pokalturneringen/sent-langskudsmaal-sender-agf-i-pokalkvartfinale-og-ob-ud

PokalturneringenSent langskudsmål sender AGF i pokalkvartfinale og OB udPå et langskud af Jakob Ankersen fire minutter før tid vandt AGF 1-0 over OB i pokalens ottendedelsfinale.
Jakob Ankersen blev helten for AGF i en tæt pokaldyst mod OB, som aarhusianerne vandt 1-0.
31.
okt.
2019 kl.
22.
24Læs opAGF er klar til kvartfinalerne i landspokalturneringen i fodbold.
Det blev en kendsgerning, da holdet torsdag aften vandt ottendedelsfinalen mod OB på hjemmebane med 1-0.
Jakob Ankersen sørgede for det sene sejrsmål i en kamp, hvor AGF set over 90 minutter lige var en anelse bedre.
Hårde dueller prægede store dele af pokalkampen mellem AGF og OB torsdag aften.
Begge hold havde placeret nogle af de vanlige superligastartere på bænken, som man så ofte oplever det i pokalturneringens første fase, og det slap AGF bedst fra i første halvleg.
Uden blandt andre Mustapha Bundu og Patrick Mortensen i startopstillingen sad hjemmeholdet på spillet og sværmede om OB-feltet, dog uden at det blev til mange oplagte muligheder.
Et par gode hovedstødsforsøg var det nærmeste AGF kom en scoring før pausen, mens OB kun markerede sig med en forkølet afslutning fra norske Sander Svendsen.
Læs også:Bendtner-kasse og stortalent i hopla: FCK slår FCN ud af pokalturneringenAGF med sent sejrsmålAGF kom også bedst ud til anden halvleg, men så fik OB's offensiv mere snert over sig.
Efter en time snoede Moses Opondo sig igennem AGF-forsvaret, men han kom for tæt på den fremadstormende reservekeeper William Eskelinen.
I jagten på avancement skiftede begge hold deres største offensive profil på banen.
OB sendte Bashkim Kadrii i aktion efter 65 minutter, AGF kort efter Bundu, der efter tre minutter på banen fik en stor chance, men han misbrugte.
Der var kæmpe glæde hos AGF-træner, David Nielsen, da kampen blev fløjtet af, og AGF havde sikret sig sejren.
Derfor begyndte man at indstille sig på forlænget spilletid, men Jakob Ankersen havde andre planer, da der resterede bare fire minutter.
Ankersen opsnappede en andenbold, tog et godt træk og sparkede bolden ind tæt på hjørnet fra en position lige uden for straffesparksfeltets bue.
OB forsøgte at presse for en udligning, men AGF holdt stand og er med i bowlen, når der senere torsdag aften trækkes lod til kvartfinalerne.
/ritzau/FacebookTwitterKopier linkEmner:AGF|Odense Boldklub|Fodbold




https://www.dr.dk/nyheder/indland/vigtigt-kommunekontor-lukker-systemerne-i-tre-uger-vaere-aerlig-saa-er-det

IndlandVigtigt kommunekontor lukker systemerne i tre uger: 'For at være ærlig, så er det møgirriterende'Pladsanvisningen i Københavns Kommune fryser sagsbehandlingen på grund af it-arbejde.
I tre uger er det ikke muligt at skrive sit barn op til vuggestue, dagpleje, børnehave, fritidsklub eller ungdomsklub i Københavns Kommune.
Af Mads Korsager Nielsen31.
okt.
2019 kl.
22.
45 | opdateret 01.
nov.
2019 kl.
08.
52Læs opI tre uger er det ikke muligt at skrive sit barn op til vuggestue, dagpleje, børnehave, fritidsklub eller ungdomsklub i Københavns Kommune.
PladsanvisningenPladsanvisningen i Københavns Kommune administrerer over 33.
000 pladser i vuggestuer, dagplejer, børnehaver, fritidsklubber og ungdomsklubber.
Det er Pladsanvisningen, der står for ventelisterne til pladser på institutionerne.
Hver måned er der mange forældre, der kontakter enheden med spørgsmål til ventelister, økonomiske tilskud eller børn, der skal meldes ud.
Pladsanvisningen besvarer godt 5.
000 telefonopkald og 2.
500 mails fra borgere hver måned.
Kilde: Københavns KommuneDet er heller ikke muligt at følge sit barns plads på den digitale venteliste eller kontakte Pladsanvisningen og få sagsbehandlet i telefonen.
Lukkeperioden skyldes, at der skal overføres data fra et gammelt til et nyt it-system.
- For at være helt ærlig, så er det møgirriterende.
Vi får travlt efterfølgende, for der er ting, vi ikke kan lave i mellemtiden.
Der bliver et stort efterslæb af servicering, som skal ordnes senere, siger visitationschef Thor Larsen, Københavns Kommune.
Hver måned besvarer Pladsanvisningen godt 5.
000 opkald og svarer på 2.
500 mails, ifølge visitationschefen.
Lukket fra 8.
novemberPladsanvisningen holder lukket fra 8.
november til 1.
december, oplyser Københavns Kommune.
- Du kan ikke benytte Digital Pladsanvisning eller kontakte Pladsanvisningen, Forældrebetalingen og Privat Pasning i lukkeperioden, meddeler Pladsanvisningen.
Hvis man i perioden ønsker at gøre brug af en garantiplads, som betyder, at man er garanteret en plads i løbet af to måneder, er det dog muligt at sende en mail til Pladsanvisningen.
- Når vi skifter fagsystem, så er det lidt af en supertanker, der skal vendes.
Jeg kan sagtens forstå, hvis man tænker, at det ikke kan være rigtigt, at det skal tage så lang tid.
- Men det er den anbefalede tid, som det tager at migrere den mængde data, siger Thor Larsen, der forklarer, at man har forsøgt at holde lukkeperioden på to uger.
Men it-firmaet har brug for tre uger til at flytte alle systemets data og sikre, at der ikke sker fejl, inden Pladsanvisningen åbner igen.
Kan undgå kort varselTil gengæld er der håb for, at det nye system betyder forbedringer for forældre, der venter på en pasningsplads.
- Vi håber, at det vil give en bedre pladsstyring, siger visitationschefen, der fortæller, at det nye system giver institutionslederne bedre muligheder for at planlægge.
- Vi er i kontakt med mange forældre, der blot har brug for at vide, hvornår der er en plads.
Der håber vi at kunne se lidt længere ud i fremtiden og fortælle, at de eksempelvis får en plads om fire måneder i stedet for at give beskeden med kort varsel, siger Thor Larsen.
Københavns Kommune oplyser desuden, at borgere, der får tilskud til privat pasning, må forvente en forsinkelse på udbetaling af tilskud for november måned.
Opdatering: Børne- og Ungdomsforvaltningen i Københavns Kommune oplyser natten til fredag, at det alligevel bliver muligt at komme i kontakt med Pladsanvisningen.
Det kan ske på enten mail eller telefon.
DR Nyheder arbejder på en ny artikel om ændringen.
FacebookTwitterKopier linkEmner:Københavns Kommune|Børnepasning|Offentlig forvaltning




https://www.dr.dk/nyheder/politik/klaus-riskaer-vender-rundt-vil-genopstille-til-folketinget

PolitikKlaus Riskær vender rundt: Vil genopstille til FolketingetPolitiker skifter holdning og fortryder tidligere udmelding.
(Arkivfoto) Klaus Riskær Pedersen fra partiet Klaus Riskær Pedersen siger nu, at han fortryder, at han efter valget sagde, at han ikke vil søge genopstilling.
31.
okt.
2019 kl.
21.
35 | opdateret 31.
okt.
2019 kl.
21.
52Læs opKlaus Riskær Pedersen vil genopstille til Folketinget igen.
Det fortæller han til Politiken.
- Jeg meddeler nu, at jeg trækker tilbage, at jeg ikke ønsker at genopstille.
Så længe vi er opstillingsberettigede, så genopstiller vi.
- I det nye år vil jeg stille og roligt tage stilling til, om vi skal begynde at samle vælgererklæringer igen og hvordan, siger han til avisen.
Jeg synes, jeg er forpligtet til det.
Jeg kan ikke være andet bekendt, hvis det fortsætter sådan her i det liberalt-borgerlige Danmark.
Klaus Riskær PedersenKlaus Riskær Pedersen henviser til Partiet Klaus Riskær Pedersen, som han stod i spidsen for og førte valgkamp for op til det seneste folketingsvalg.
Efter valget, hvor hans parti ikke fik blev valgt ind i Folketinget, meddelte den kendte erhvervsmand, at kampen var slut for hans parti.
Skal tage stilling til vælgererklæringerFormelt har partiet status som opstillingsberettiget indtil august 2020.
På det tidspunkt vil det være 18 måneder siden, Partiet Klaus Riskær Pedersen fik Indenrigsministeriets tilladelse til at stille op til Folketinget.
Klaus Riskær Pedersen anser det ikke for sandsynligt med et valg inden den dato, men pilen peger i retning af, at han vil igangsætte hele manøvren med at indsamle de nødvendige godt 20.
000 vælgererklæringer.
- Jeg synes, jeg er forpligtet til det.
Jeg kan ikke være andet bekendt, hvis det fortsætter sådan her i det liberalt-borgerlige Danmark, siger han.
Klaus Riskær Pedersen definerer sit parti som "rødt-konservativt" med fast forankring i den blå blok – med klar hældning mod midten af dansk politik.
- Jeg ser gerne en borgerlig statsminister, men om det er Kristian Thulesen Dahl, Søren Pape, Ellemann eller en helt fjerde, det ved jeg ikke.
Der er lang tid til, siger Klaus Riskær Pedersen til Politiken.
/ritzau/FacebookTwitterKopier linkEmner:Jakob Ellemann-Jensen (politiker)|Klaus Riskær Pedersen (erhvervsleder)|Kristian Thulesen Dahl (politiker)|Folketinget|Valg og folkeafstemninger




https://www.dr.dk/nyheder/politik/venstre-slaar-fast-vi-er-imod-loenstigninger-til-ministre

PolitikVenstre slår fast: Vi er imod lønstigninger til ministreKristian Jensen er fortaler for en lønstigning til ministre.
Men det er ikke Venstres politik, siger gruppenæstformand.
Gruppeformand i Venstre Karsten Lauritzen siger, at Kristian Jensens støtte til en lønstigning til ministre ikke er Venstres officielle holdning.
Af Jakob Lyders Tarpgaard31.
okt.
2019 kl.
22.
11Læs opDet er ikke Venstres politik, at ministre skal have en lønstigning.
Det slår gruppenæstformand Karsten Lauritzen torsdag aften fast over for DR Nyheder.
- Samlet set ønsker vi ikke at forringe vilkårene for at være i politik, men vi skal heller ikke forbedre dem, siger han.
Årsagen til Karstens Lauritzens kommentar er et opslag på Facebook, hvor partiets tidligere næstformand og tidligere finansminister Kristian Jensen taler for en lønstigning til landets ministre.
- Jeg ved godt, at jeg sætter bagdelen i klaphøjde og sikkert får en shit-storm på halsen.
Men nogen skal sige det: Det er et ualmindelig krævende job at være minister, og det skal belønnes med et vederlag, som svarer til indsatsen, skriver han blandt andet.
Læs også:Kristian Jensen 'sætter bagdelen i klaphøjde': Ministrene skal have mere i løn"Regeringen har ikke fortjent det"Kristian Jensens opdatering kom på baggrund af et punkt i regeringens finanslovsforslag.
Her står der, at ministrene i den socialdemokratiske regering næste år står til en lønstigning på fem procent.
Senere torsdag eftermiddag oplyser regeringen dog, at den vil blokere den lønstigning med et lovforslag.
Det skriver skatteminister Morten Bødskov i en skriftlig kommentar til DR Nyheder.
Læs også:Regeringen vil alligevel ikke give ministrene en lønstigning til nytår- Folketingets partier er allerede gået i gang med at kigge på, hvad der er de rigtige rammer for politikernes lønforhold.
Derfor er det også helt naturligt, at vi nu i første omgang sikrer, at ministrene ikke får en stigning i deres løn.
Og Kristian Jensens støtte til det oprindelige forslag står også for egen regning, siger Karsten Lauritzen.
- Vi (Venstre, red.
) er helt enige med statsministeren i, at den regering, der sidder i øjeblikket, ikke har fortjent en lønstigning, som ellers ville komme den 1.
januar.
Men hvad hvis Venstre selv sad i regering - hvad ville jeres holdning så være?
- Så ville vores holdning være den samme, siger han.
FacebookTwitterKopier linkEmner:Karsten Lauritzen (politiker)|Venstre|Ansættelsesforhold|Facebook|Kristian Jensen (politiker)




https://www.dr.dk/nyheder/regionale/sjaelland/amandas-laerer-spottede-mistrivsel-jeg-fik-troen-paa-voksne-igen

SjællandAmandas lærer spottede mistrivsel: ’Jeg fik troen på voksne igen’Region Sjælland vil klæde skolelærere bedre på til at spotte mistrivsel hos børn og unge.
© (C) DR SjællandAf Thor Malthe Andersen og Julie Würtz31.
okt.
2019 kl.
20.
45Læs opLyden fra de legende børn forsvinder, mens Amanda Bonnevie Christophersen går længere ned ad gangen til klasselokalerne på Kildemarkskolen i Næstved.
Hun stopper op og peger på en brun trædør, hvor der er klistret et hvidt A4-ark på døren med titlen ’3.
B’.
Engang tilhørte lokalet 9.
B.
I klassen gik Amanda Bonnevie Christophersen i sit sidste folkeskoleår, efter hun var flyttet fra en anden skole.
I de første otte år af skolegangen var det ikke en glad pige, der trådte ind i klasselokalet.
Amanda Bonnevie Christophersen var i mange år i mistrivsel, som i sidste ende ledte til en syv måneder lang indlæggelse på den psykiatriske akutmodtagelse.
Amandas psykiatriske indlæggelse er langt fra den eneste.
Siden 2012 er antallet af akutte besøg på psykiatriske afdelinger for børn og unge under 18 år alene i Region Sjælland steget med næsten det tredobbelte til 1.
544 i 2018.
Det viser tal fra Sundhedsdatastyrelsen.
Klasselærer greb indBag døren til klasselokalet tog Amanda Bonnevie Christophersens liv dog en drejning.
Klasselæreren på den nye skole trak hende en dag til side efter at have læst hendes stil om, hvordan hun havde det, og hvad der skete derhjemme.
- Jeg voksede op uden særlig meget vokseninddragelse.
Jeg følte, at jeg var overladt til mig selv hele min barndom, og jeg synes ikke, at voksne kunne bruges til noget.
Men lige pludselig viste voksne omsorg for lille mig.
Det åbnede for, at jeg kunne tro på voksne igen, fortæller Amanda Bonnevie Christophersen.
På Kildemarkskolen mødte Amanda Bonnevie Christophersen en klasselærer og en skoleleder, der tog tingene alvorligt.
- De så bag facaden og ind på problemerne i stedet for at kigge på mig som hende, der altid kom for sent, hende, der aldrig lavede lektier, eller hende, der altid sad med jakke på.
Det havde en kæmpe betydning at blive set på som andet end et problembarn, fortæller hun.
Skolen så blandt andet på, hvordan det gik på hjemmefronten, den kontaktede kommunen, og der blev sat flere ting i værk, som gjorde, at Amanda Bonnevie Christophersen kunne komme væk hjemmefra.
Mistrivsel førte til indlæggelseSelvom der blev grebet ind i Amanda Bonnevie Christophersens tilfælde, var det stadig for sent.
Mistrivslen fra ungdommen har blandt andet været med til, at hun senere blev indlagt i det psykiatriske system, ikke har færdiggjort sin gymnasieuddannelse og i dag bor på et bosted.
- Jeg har været derude, hvor jeg ikke syntes, at det var sjovt at leve længere, og jeg prøvede at gøre alvor af det.
Amanda Bonnevie Christophersen tror, at indlæggelsen på den psykiatriske akutmodtagelse kunne være undgået, hvis en lærer havde grebet ind tidligere.
- Hvis det var blevet set i de mindre klasser, kunne det være undgået.
Jeg var muligvis kommet i plejefamilie, i stedet for at vente til at jeg kunne bo for mig selv, siger hun.
Det er også derfor, at Amanda Bonnevie Christophersen i dag fortæller sin historie gennem foreningen En af Os, der sætter fokus på psykisk mistrivsel.
- Min historie gør lærerne bedre til at spore de tidlige tegn på mistrivsel.
Jeg vil gerne have, at der er færre unge, som ender i samme situation som mig, siger Amanda Bonnevie, der ikke er vred på sine tidligere lærere.
- Spørgsmålet er, hvor erfarne vores skolelærere var til at opspore tegnene på det tidspunkt, og om de overhovedet vidste, hvad de skulle stille op, siger hun.
Lærere skal være bedre til at spotte mistrivselSkæbner om psykisk mistrivsel som i Amanda Bonnevie Christophersens tilfælde er grunden til, at rådgivningstilbuddet Headspace og Region Sjælland i dag sætter fokus på mistrivsel blandt unge til en stor konference for lærere og pædagoger i regionen.
Konferencen skal give lærerne bedre værktøjer til dels at spotte børn, der mistrives psykisk, men også til hvordan de bedst kan hjælpe de unge, inden problemerne vokser sig så store, at de ender med en psykiatrisk akutmodtagelse.
Det fortæller arrangør Mette Truesen, der er centerchef hos Headspace i Roskilde.
HEADSPACEHeadspace er et gratis rådgivningstilbud til børn og unge i alderen 12-25 år.
Her kan unge anonymt tale om alt fra selvværd, uddannelsestvivl og angst til destruktive tanker, præstationspres og kærestesorger.
Headspace findes i 18 byer, og du kan læse mere om rådgivningstilbuddet her.
Kilde: Headspace- Konferencen er en hjælp til lærerne, så de kan blive klogere på, hvad de skal gøre i forhold til underretning, og hvordan de kan få hjælp, når de bliver så bekymret for en elev, som de hverken selv kan eller skal håndtere.
Initiativet bakkes op af næstformanden i Danmarks Lærerforening, Dorte Lange.
- Den generation, vi har nu, er i stigende mistrivsel.
Derfor er det vigtigt, at lærerne er i stand til at spotte og se elever, der har det skidt, siger hun.
Ifølge Region Sjællands egne undersøgelser har de unge haft problemer i længere tid, når de møder op på den psykiatriske akutmodtagelse.
Det skal ændres, mener Torsten Jacobsen, der er formand for Psykiatrifonden.
- Tænk hvis vi kunne komme ind lidt før, i stedet for at vente til alt er løbet af sporet, siger han.
FacebookTwitterKopier linkEmner:Region Sjælland|Uddannelse|Hospitaler|Headspace|Sjælland




https://www.dr.dk/nyheder/politik/christians-fremtid-ligger-225-kilometer-ude-i-nordsoeen-ny-aftale-skal-give-flere

PolitikChristians fremtid ligger 225 kilometer ude i Nordsøen: Ny aftale skal give flere unge en ny chanceEt bredt flertal i Folketinget afsætter penge til opkvalificering.
Christian Tanggard ved, hvad det kan betyde.
Christian Tanggard har ser frem til at arbejde på Tyra-feltet.
Af Anders Byskov Svendsen og Daniel Myrup31.
okt.
2019 kl.
21.
06Læs op24-årige Christian Tanggaard er en dem, der skal hjælpe til, når Tyra-feltet skal renoveres.
Olie- og gasfeltet, der blev opført for 33 år siden, ligger 225 kilometer vest for Esbjerg ude i Nordsøen.
Men årene har sat sine spor, og havbunden er sunket med seks meter.
Derfor skal der bruges 21 milliarder på genopbygningen, som kaldes for danmarkshistoriens største reparation.
For måneder siden var der ellers ikke meget, der tydede på, at Christian Tanggard skulle være med i projektet.
Han var endt som arbejdsløs, efter han havde taget et grundforløb som elektriker.
Og han var heller ikke sikker på, at han var landet på den rette hylde.
Men gennem a-kassen kom han ind i et forløb, der lærte ham til at bygge stilladser på platforme.
Og han har allerede fået en aftale om et job.
- Jeg skal være med til at demontere en hel masse på Tyra Vest.
Jeg kommer til at bygge stilladser derude, siger han.
Han mangler kun de sidste kurser, før han klar til at komme i gang.
- Jeg venter bare på at få taget de sidste kurser.
Så håber jeg, at de sparker mig af sted hurtigst muligt.
Det glæder jeg mig i hvert fald til, siger han.
Christian Tanggaard skal arbejde for firmaet Muehlhan.
Flere penge til opkvalificeringChristian Tanggaards vej til at få et arbejde på Tyra-feltet er et eksempel på det, som politikerne på Christiansborg gerne vil have mere af.
Et bredt flertal i Folketinget vedtog i dag en aftale, der giver 102 millioner kroner mere til opkvalificering.
- Den situation, vi står i i Danmark, er fuldstændig unik i den forstand, at vi har høj beskæftigelse og lav ledighed.
Men vi har desværre alt for mange, der ikke er en del af arbejdsfællesskabet.
Vi tror fuldt og fast, at måden, vi skal have alle de mange mennesker uden for arbejdsfællesskabet med, er ved at investere i deres kompetencer og kvalifikationer, siger beskæftigelsesminister Peter Hummelgaard (S).
AftalenAftalen giver 102 millioner kroner til seks ting:Grundforløb til erhvervsuddannelser, 27 millioner kroner.
Nye muligheder for jobrotation, 20 millioner kroner.
Regional uddannelsespulje til jobparate kontanthjælpsmodtagere, 30 millioner kroner.
Videreførsel af trainee-ordningen i 2020, 12 millioner kroner.
Pulje til opkvalificering, 13 millioner kroner.
Udbrede regionale erfaringer med at opkvalificere ufaglærte.
Venstre, Socialdemokraterne, Konservative, De Radikale og Dansk Folkeparti er med i aftalen.
Kilde: Beskæftigelsesministeriet.
Venstre er også med i aftalen.
- Virksomhederne skriger efter arbejdskraft, og her kan ledige, kontanthjælpsmodtagere og dagpengemodtagere få foden indenfor via nogle kurser, siger partiets beskæftigelsesordfører, Hans Andersen.
Giver mig jobmulighedI Esbjerg er Christian Tanggaard glad for de muligheder, han har fået gennem opkvalificering.
- Det giver mig adgang til nogle jobmuligheder, så jeg bliver fremtidssikret.
Og det betyder, at jeg ender med et arbejde, som passer mig godt, siger han.
Tidligere har han arbejdet som det, der hedder ubefaren skibsassistent.
Og han glæder sig igen til at arbejde på havet.
- Jeg har sejlet før, og friheden i at komme derud og efterfølgende have tilsvarende fri derhjemme, passer mig godt, siger han.
FacebookTwitterKopier linkEmner:Peter Hummelgaard Thomsen (politiker)|Folketinget|Esbjerg|Venstre|Arbejdsløshed




https://www.dr.dk/nyheder/udland/tidslinje-fra-whistleblower-notat-til-mulig-rigsretssag-politikere-kraever-svar-i

Mulig rigsretssag mod Donald TrumpSe temaUdlandTIDSLINJE Fra whistleblower-notat til mulig rigsretssag: Politikere kræver svar i Trumps "Ukraine-sag"Demokraterne i USA er rykket et skridt nærmere en en mulig rigsretssag mod Donald Trump.
Af Louise Brodthagen Jensen31.
okt.
2019 kl.
22.
00Læs opDet er ikke mere end fire uger siden, at demokraterne i USA satte foden ned over for Donald Trump.
Den famøse sidste dråbe blev en telefonsamtale mellem Det Hvide Hus til den ukrainske præsident, Volodymyr Zelenskyj - et opkald, der siden har givet anledning til stor politisk debat.
For har Trump forsøgt at afpresse lederen af Ukraine til at efterforske en politisk modstander ved at tilbageholde nødvendig militærbistand fra landet, der er i krig for sin uafhængighed af Rusland?
Læs også:Trumps Ukraine-hovedpine: Fire svar så du hurtigt forstår whistleblower-sagenDet er det helt store spørgsmål, og for at komme til bunds i sagen har udvalg i Kongressen derfor indkaldt diplomater, rådgivere og andre involverede i sagen til høringer.
Målet er at samle nok oplysninger og sætte gang i en mulig rigsretssag - en politisk proces, der i yderste konsekvens kan koste præsidenten posten.
Præsidenten nægter at have gjort noget galt og har anklaget flere af vidnerne for at være politiske modstandere.
Men nu har et flertal i Repræsentanternes Hus stemt for en plan, der sætter rammer for, hvordan undersøgelsen kan fortsætte.
Det vil blandt andet betyde offentlige og åbne høringer, der forventes at begynde allerede om to uger.
Men hvordan er det overhovedet kommet så vidt - og hvad ved vi egentlig om, hvad der er sket før og efter telefonopkaldet den 25.
juli?
Det kan du få et overblik over her:21.
APRILDonald Trump foretager et kort opkald til Ukraines præsident, Volodymyr Zelenskyj, for at lykønske ham med præsidentvalget og inviterer ham til et besøg i Washington.
20.
MAJUkraines præsident, Volodymyr Zelenskyj, ved sin indsættelsesceremoni i Kiev.
En mindre delegation fra USA deltager i præsident Volodymyr Zelenskyjs indsættelsesceremoni.
Blandt dem er diplomaterne Kurt Volker og Gordon Sondland, energiminister Rick Perry, den nationale sikkerhedsrådgiver John Bolton og leder af europæiske anliggender i det nationale sikkerhedsråd, Alexander Vindman.
10.
JULIUnder et møde mellem repræsentanter fra Ukraine og flere fra Trump-administrationen bliver et personligt møde mellem Trump og Zelenskyj drøftet.
Hvad der blev sagt på mødet, er der dog lidt uenighed om blandt diplomaterne.
Flere har forklaret, at det allerede her blev nævnt, at Ukraine skulle give løfter om specifikke efterforskninger, hvis der skulle være et personligt møde med Trump, og at det gav anledning til undren.
18.
JULIDet Hvide Hus meddeler ministerier og officielle styrelser, at al økonomisk militær - og sikkerhedsbistand til Ukraine sættes på hold - i alt 391,5 millioner dollars.
Bistanden er tidligere blevet vedtaget i Kongressen.
25.
JULIDonald Trump foretager et opkald til Ukraines præsident Volodymyr Zelenskyj.
Før opkaldet sender en amerikansk diplomat en besked til Ukraine.
Han hævder at have været i kontakt med Det Hvide Hus og skriver:- Såfremt præsident Z overbeviser Trump om, at Ukraine vil efterforske/komme til bunds i, hvad der skete i 2016, kan vi lægge os fast på datoer for et besøg i Washington.
12.
AUGUSTEn person i den amerikanske efterretningstjeneste får informationer om præsidenternes telefonsamtale, og vedkommende finder det foruroligende og indberetter det via en såkaldt whistleblower-ordning.
Whistleblower-notatet ender hos efterretningstjenestens øverste ansvarlige.
1.
SEPTEMBEREn topdiplomat i Ukraine udtrykker bekymring over hele forløbet og sender en sms til EU-ambassadøren, Gordon Sondland, med ordlyden:- Siger vi nu, at udbetalingen af sikkerheds - og militærbistand og et møde i Det Hvide Hus er betinget af efterforskninger?
Senere svarer Sondland, at "præsidenten klart har udtrykt, at der ikke er tale om noget-for noget".
11.
SEPTEMBERDen militære bistand til Ukraine bliver frigivet fra Det Hvide Hus.
22.
SEPTEMBERTrump bekræfter opkaldet med Zelenskyj den 25.
juli, samt at Joe Biden blev nævnt i samtalen.
Han afviser at have gjort noget galt og slår fast, at opkaldet var "perfekt".
24.
SEPTEMBERFormand for Repræsentanternes Hus, Nancy Pelosi, annoncerer, at Demokraterne officielt indleder en undersøgelse, som kan danne grundlaget for en mulig rigsretssag.
25.
SEPTEMBERDet Hvide Hus offentliggør en gengivelse af samtalen mellem Zelenskyj og Trump.
Samme dag mødes de to for første gang til FN's Generalforsamling i New York.
Her hævder Zelenskyj, at han ikke på nogen måde er blevet afpresset.
17.
OKTOBERStabschef og øverste budgetansvarlig i Det Hvide Hus, Mick Mulvaney, forklarer, at USA har tilbageholdt militærbistand til Ukraine og stillet krav til ukrainerne om, at de skal efterforske korruption - og Demokraterne.
Kommentarer han trækker tilbage umiddelbart efter.
22.
OKTOBERDiplomaten William Taylor.
Topdiplomaten William “Bill” Taylor, beretter, hvordan Trump har betinget et personligt møde og militærbistanden med, at ukrainerne offentligt meddelte, at de ville sætte gang i en efterforskning af energiselskabet Burisma samt ukrainsk indblanding i præsidentvalget i 2016.
Han peger på Trumps personlige advokat, Rudolph Giuliani, som drivkraften bag disse krav.
29.
OKTOBERAlexander Vindman, leder for europæiske anliggender i det nationale sikkerhedsråd, er en af dem, der har overhørt opkaldet mellem Trump og Zelenskyj.
I Kongressen fortæller han, hvordan han indberettede både mødet den 10.
juli og opkaldet den 25.
juli, fordi det vakte bekymring.
31.
OKTOBEREt flertal i Repræsentanternes Hus vedtager en plan for den fortsatte undersøgelse, der kan lede til en rigsretssag mod Donald Trump.
232 stemmer for, mens 196 stemmer imod.
FacebookTwitterKopier linkEmner:Donald Trump (politiker)|Nancy Pelosi (politiker)|Ukraine|Repræsentanternes Hus|Embedsmisbrug




https://www.dr.dk/sporten/haandbold/championsleague/gog-faar-oeretaeve-og-taber-med-tolv-til-schweizisk-mandskab-i

ChampionsleagueGOG får øretæve og taber med tolv til schweizisk mandskab i Champions LeagueGOG tabte stort til schweiziske Kadetten Schaffhausen i holdets sjette gruppekamp i Champions League.
GOG fik en ordentlig øretæve i Champions League, da fynboerne var på besøg hos Kadetten Schaffhausen i Schweiz torsdag aften.
31.
okt.
2019 kl.
22.
14Læs opGOG fik en ordentlig håndboldlektion i Champions League, da fynboerne var på besøg hos Kadetten Schaffhausen i Schweiz torsdag aften.
Schweizerne vandt med 40-28 over GOG, som trods nederlaget fortsat er placeret på andenpladsen med otte point efter seks kampe i gruppen.
Der var vilje og aggressivitet til forskel på de to hold, og det var Kadetten i teten i stort set hele kampen.
GOG-spilleren Emil Lærke forsøger sig mod Kadetten Schaffhausen, som var en klasse bedre torsdag aften i Champions League.
GOG var med fra startI begyndelsen var GOG dog godt med og kom foran 3-1 og kort efter 4-2, men derfra åd hjemmeholdet sig langsomt ind i kampen.
Det blev til en føring mere på 6-5 til GOG, men derfra var danskerne på hælene i lange perioder af kampen.
Kadetten susede afsted og udnyttede et hullet forsvar hos GOG, som var bagud 11-18 ved pausen.
Læs også:VERDENS BEDSTE DANSKERE Aalborg-triumf, bekymrende skade og nye GOG-lækkerierVærterne stak helt afI anden halvleg fortsatte den schweiziske dominans, som kom foran med 25-12.
GOG reducerede en håndfuld gange og forsøgte at pynte på nederlaget, og det så lidt mere spiseligt ud bagud 20-28.
Men så stak det insisterende hjemmehold igen fra GOG i slutfasen og vandt med hele 12 mål.
Et meget godt billede på GOGs kamp torsdag aften.
Her er det Oscar Bergendahl efter en misset chance.
De danske vicemestre havde ellers vundet det omvendte indbyrdes opgør med fem mål i den seneste gruppekamp, men styrkeforholdet var vendt helt på hovedet torsdag aften i Schaffhausen.
Rumænske Dinamo Bucuresti topper gruppen med ti point efter seks kampe.
GOG har to point færre på andenpladsen.
Kadetten er nu oppe på tredjepladsen med seks point efter seks kampe og puster nu GOG i nakken.
Det er kun gruppens to bedste hold, der går videre og skal kæmpe om pladser i turneringens ottendedelsfinaler.
/ritzau/FacebookTwitterKopier linkEmner:GOG Håndbold|Bukarest|Schweiz




https://www.dr.dk/nyheder/indland/laes-svarene-brian-og-lene-taler-med-boernene-om-hjernesygdommen-og-lever-livet-nu






https://www.dr.dk/sporten/haandbold/herreligaen/ribe-esbjerg-og-tth-holstebro-haler-ind-paa-foererholdet-i

HerreligaenRibe-Esbjerg og TTH Holstebro haler ind på førerholdet i herrerhåndboldligaenRibe-Esbjerg og TTH Holstebro vandt begge på hjemmebane og er med i toppen af den bedste danske håndboldrække.
TTH Holstebro tog imod Skanderborg Håndbold torsdag aften i den hjemlige liga.
Her ses Allan Damgaard for TTH Holstebro i nærkamp med Kristian Bonefeld fra Skanderborg.
Damgaard scorede tre mål i kampen for TTH Holstebro.
31.
okt.
2019 kl.
22.
55Læs opDe nærmeste forfølgere halede ind på førerholdet fra Aalborg Håndbold i den bedste danske række.
Ribe-Esbjergs håndboldherrer vandt 32-24 hjemme over Nordsjælland Håndbold, mens TTH Holstebro slog gæsterne fra Skanderborg med hele 31-18.
For Ribe-Esbjerg blev Nicolai Nygaard topscorer med syv mål, mens Miha Zvizej bidrog med seks scoringer.
I kampen mellem TTH Holstebro og Skanderborg var der klasseforskel i store dele af kampen, og især Magnus Bramming var veloplagt for hjemmeholdet.
Magnus Bramming spillede en stor kamp for TTH Holstebro og blev kampens topscorer med 7 mål.
Topholdet tabte onsdagSønderjyske var på besøg hos Lemvig-Thyborøn, og den kamp endte uafgjort 27-27.
Resultaterne betød, at både Ribe-Esbjerg, TTH Holstebro og Sønderjyske kom tættere på Aalborg, der indtager førstepladsen i rækken.
Aalborg tabte onsdag med 30-33 ude til Mors-Thy og topper ligaen med 15 point efter 9 kampe.
Læs også:Mors-Thy vinder overraskende: Første liganederlag i sæsonen til AalborgRibe-Esbjerg er med sejren over bundholdet Nordsjælland placeret på andenpladsen med 13 point efter 9 kampe.
TTH Holstebro har 12 på tredjepladsen, mens Sønderjyske er nummer fire med 11 point.
/ritzau/FacebookTwitterKopier linkEmner:Ribe-Esbjerg HH|TTH Holstebro|Aalborg|Holstebro|Håndbold




https://www.dr.dk/nyheder/indland/noeglekort-i-pap-til-nemid-vil-blive-udfaset-efter-naeste-aar

IndlandNøglekort i pap til NemID vil blive udfaset efter næste årMitID bliver indført i stedet for NemID fra 2021.
Papkortet bliver afløst af en digital løsning fra 2021.
31.
okt.
2019 kl.
19.
54Læs opNår danskerne skal tjekke netbank, borger.
dk eller handle på nettet efter næste år, vil det blive uden at gøre brug af nøglekortet i pap fra NemID.
Papkortet vil nemlig bliver udfaset fra 2021.
Det fortæller Adam Lebech, der er vicedirektør i Digitaliseringsstyrelsen.
Udfasningen af kortet sker i forbindelse med, at den næste generation af NemID, nemlig MitID, vil blive indført.
- Når vi indfører MitID fra 2021, så vil vi begynde udfasningen af nøglekortet.
Så vil alle danskere blive flyttet til ny løsning, som er en app eller en anden løsning, siger han og tilføjer:- Der kommer også løsninger for dem, der ikke er trygge ved smartphones, samt blinde og svagtseende.
Læs også:NemID bliver udskiftet om tre år: Nets skal udvikle ny versionFlere skal bruge digital løsningStyrelsen oplyser, at over 1,8 millioner danskere i dag bruger NemID over app i stedet for papkortet, mens 3,2 millioner danskere, der har et NemID, ikke gør.
- Det er faktisk kun halvandet år siden, at vi lancerede nøgleappen, og vi nærmer os 1,9 millioner unikke brugere.
Vi synes, at det har været en fantastisk modtagelse, siger Adam Lebech.
Samtidig ønsker han, at flere danskere går over til den digitale løsning.
- De 3,2 millioner dansker, som ikke bruger nøgleappen, skal vide, at her er der altså et alternativ, der er nemt og sikkert - og som kan gøre hverdagen lidt lettere, siger Adam Lebech.
/ritzau/FacebookTwitterKopier linkEmner:Adam Lebech (erhvervsleder)|borger.
dk|Digitaliseringsstyrelsen|Offentlig forvaltning|IT-branchen




https://www.dr.dk/nyheder/udland/iraks-premierminister-traekker-sig-efter-maned-med-uro

UdlandIraks premierminister trækker sig efter måned med uroUtilfredshed med høj arbejdsløshed og påstået korruption har den seneste måned fået irakere på gaderne.
Iraks præsident, Barham Salem, har torsdag i en tale på tv annonceret, at landets premierminister vil trække sig fra sin post.
)31.
okt.
2019 kl.
19.
02Læs opIraks premierminister, Adel Abdel-Mahdi, er klar til at trække sig fra sin post efter flere uger med voldsomme demonstrationer rettet mod den siddende regering.
Det annoncerer Iraks præsident, Barham Saleh, i en tv-transmitteret tale, skriver flere medier - herunder CNN og nyhedsbureauet AFP.
- Premierministeren har indvilget i at trække sig, lyder det fra Saleh.
Han tilføjer, at den afgående premierminister har bedt om, at "de politiske blokke når et acceptabelt alternativ" for at forebygge, at der opstår et politisk vacuum i parlamentet i hovedstaden Bagdad.
I sin tale lover Saleh desuden, at der snart vil blive afholdt valg.
I begyndelsen af oktober udbrød der voldsomme demonstrationer i Irak.
Mindst 257 har mistet livet, og over 10.
000 er ifølge AFP blevet såret.
Demonstranterne har været på gaden for at protestere over blandt andet påstået magtmisbrug, korruption og høj arbejdsløshed i landet.
Læs også:Irak: Regeringskontor i flammer under landsdækkende protesterTiltrådte efter politisk opgørTirsdag kom det frem, at den magtfulde shiamuslimske leder Moqtada al-Sadr bakker op om demonstranters krav om, at den irakiske regering skal gå af.
Som leder af Iraks parlaments største politiske blok bad Sadr i den forbindelse den politiske leder Hadi al-Amiri, der leder den næststørste blok, om at støtte et mistillidsvotum til premierminister Abdel-Mahdi.
77-årige Abdel-Mahdi kom til magten for godt et år siden.
Han tiltrådte efter et flere uger langt politisk opgør med Sadr, som leder en alliance, der blandt andet støttes af hans personlige tilhængere og kommunisterne.
Amiri leder en alliance af iranskstøttede shiamuslimske militsledere.
Præsident Saleh har torsdag holdt møde for lukkede døre med andre af landets topfigurer på grund af Abdel-Mahdis fratrædelse.
Der er ikke umiddelbart en oplagt efterfølger til posten som premierminister.
/ritzau/FacebookTwitterKopier linkEmner:Irak|Arbejdsløshed|CNN|Demonstrationer|Bagdad




https://www.dr.dk/nyheder/kultur/billedserie-radio24syv-lukker-med-et-brag

MedieforhandlingerSe temaKulturBilledserie: Radio24syv lukker med et bragHundredvis af fans af Den Korte Radioavis mødte op, da satireprogrammet sendte for sidste gang.
Af Jakob Lyders Tarpgaard31.
okt.
2019 kl.
21.
30Læs opNår 31.
oktober ved midnat bliver til 1.
november, er otte år med Radio24syv forbi.
I stedet begynder Radio4 at sende.
Afslutningen på Radio24syv blev især markeret blandt fans af programmet "Den Korte Radioavis".
Her mødte hundredvis op for at sige farvel til Kirsten Birgit Schiøtz Kretz Hørsholm.
Læs også:’Kirsten Birgit’ sluttede af med manér: 'Og så kan I i øvrigt rende mig i røven'I løbet af dagen har medarbejderne krammet, grinet og grædt.
Radio24syv lukker og slukker med en koncert på taget af bygningen, hvorfra den har sendt radio de sidste otte år.
Folk hujede og klappede, da sidste udsendelse var forbi.
1 / 8Efter sidste udsendelse gik Kirsten Birgit alias Frederik Cilius ned og hilste på folk med bobler.
Han gav også de mange priser, som programmet har vundet årene igennem, til de fremmødte.
2 / 8De fremmødte fans fik også uddelt merchandise fra programmet.
3 / 8Dagen igennem har folk lagt blomster ved indgangen til bygningen, hvor Radio24syv holder til.
4 / 8På redaktionen var der hængt breve op fra lyttere, der kommer til at savne kanalen.
5 / 8Torsdag aften mødtes de ansatte til en afskedsmiddag.
6 / 8I løbet af dagen er der blevet uddelt masser af krammere, hver gang et program er blevet sendt for sidste gang.
7 / 8Radio24syv lukker og slukker med en koncert på taget af bygningen.
Koncerten slutter ved midnat, hvor Radio4 begynder at sende.
8 / 8FacebookTwitterKopier linkEmner:Radio24syv|Hørsholm




https://www.dr.dk/nyheder/udland/oejenvidne-til-doedelig-togbrand-i-pakistan-nogle-raabte-om-brand-og-saa-sprang-vi-af

UdlandØjenvidne til dødelig togbrand i Pakistan: 'Nogle råbte om brand, og så sprang vi af toget'Over 71 mennesker er omkommet efter brand på et tog i Pakistan.
Af Catharina Maria Skov Lassen31.
okt.
2019 kl.
20.
12Læs opMindst 71 mennesker er omkommet efter en brand i dag brød ud på et tog, der var på vej gennem Punjab-provinsen i det nordlige Pakistan.
De fleste mistede livet, da de kastede sig ud af det brændende tog, der kørte i høj fart.
Det oplyser Pakistans jernbaneminister, Sheikh Rashid Ahmed, ifølge The Guardian.
Læs også:Over 60 dræbt i togbrand i PakistanIfølge ministeren var en gruppe passagerer i gang med at tilberede morgenmad om bord på toget, da deres medbragte gasblus eksploderede.
Det er ikke tilladt, at medbringe gasbeholdere om bord på tog i Pakistan, men reglen ignoreres ofte, beretter The Guardian.
En af de overlevende passagerer, Maqsood, havde netop overstået sin morgenbøn, da branden brød ud.
- Efter min morgenbøn faldt jeg i søvn, og pludselig hørte jeg nogle passagerer råbe om brand i toget, og så begyndte vi at springe af toget.
Jeg mistede mange af mine kollegaer, fortæller han nyhedsbureauet AP.
Flere redningsfolk mødte op ved det udbrændte tog i Pakistan (Foto: Stringer .
© Scanpix)Overfyldte hospitalerLokale hospitaler er nu fyldt af hårdt sårede passagerer.
Dr.
Amjad, som er sundhedsofficer, har været nødt til at flytte fem mennesker til et andet hospital, selvom de er voldsomt kvæstede, på grund af manglende plads.
- Der er 52 sårede her.
Indtil nu har vi modtaget 71, der er omkommet, hvoraf 15 er blevet identificeret, resten kan vi ikke identificere, siger han til AP og fortsætter:- Nogle er døde i branden, andre er døde af at hoppe ud af et kørende tog.
Pakistans premierminister, Imran Khan, har udtryk sin medfølelse over for ofrene på Twitter.
- Jeg kondolerer til ofrenes familie, og jeg beder til, at de vil komme igennem dette, skriver han.
Pakistans jernbanenet er i forfald på grund af manglende vedligehold, og landet har været ramt af flere togulykker, der har kostet mange liv.
I juli mistede mindst 23 mennesker livet, da et passagertog kolliderede med et godstog.
Og i 2005 omkom cirka 130 mennesker i en ulykke, der involverede tre tog på en station i Sindh-provinsen.
FacebookTwitterKopier linkEmner:Pakistan|The Guardian|Twitter|Ulykker|Trafik




https://www.dr.dk/nyheder/indland/ved-midnat-er-der-nye-stemmer-i-aeteren-vi-kommer-til-lyde-anderledes-end-de-andre

IndlandVed midnat er der nye stemmer i æteren: 'Vi kommer til at lyde anderledes end de andre'Radio4 vil skabe engagement og er ikke bange for at blive en kopi.
Radio4 fik tilladelse til at sende radio som en del af medieaftalen 2019-2023.
Af Sophie Bavnhøj31.
okt.
2019 kl.
19.
12Læs opNår viseren slår midnat i aften sender en ny radiostation lyd ud til danskerne.
Radio4 er den nye landsdækkende public-service kanal med hovedsæde i Aarhus, og dens mål er at tænde for nysgerrigheden hos lytterne.
Direktør for Radio4 Anne-Marie Dohm (th.
) og nyhedschef Tina Kragelund.
Det fortæller radiokanalens direktør, Anne-Marie Dohm.
- Kanalen skal formå at skabe indhold, der engagerer lytterne og gør dem nysgerrige.
Man skal blive udfordret i sine argumenter, og der skal skabes et fællesskab, som lytterne kan spejle sig i, siger hun.
I ryggen af kanalen står selskabet Radio FM4 A/S, der ejer ni regionale medier, som blandt andet tæller Bornholms Tidende, Jysk Fynske Medier og Sjællandske Medier.
Radio4 byder på programmer, der strækker sig over alle døgnets 24 timer, og spænder fra morgennyheder til kultur- og debatmagasiner.
Aktualitet og nyhederPå morgenholdet er Jacob Grosen, Stine Kromann Dragsted, Kasper Harboe og Dan Grønbech værter.
(© Radio4)Kritisk, overraskende og nysgerrig morgenradio.
Sådan lyder beskrivelsen af kanalens morgenprogram, der kommer til at sende fra klokken seks til ni om morgenen.
De fire morgenværter har tilsammen viden inden for videnskab, amerikansk politik og ikke mindst radio.
Ifølge Anne-Marie Dohm skal der under morgenudsendelserne være plads til de kritiske interviews og historier, men det skal ikke overskygge programmets andre elementer.
- Det skal ikke bare blive konfrontation, men man skal blive ved med at skabe nysgerrighed ved at være åben, siger hun.
Ud over Radio4 Morgen kommer kanalen til at sende nyhedsprogrammer om international politik, klima og medier.
Kultur'Monarkiet' med Sara Husted Meyer er et ugentligt program om kongehuset.
Tænder man for Radio4 i løbet af ugen, kan man lægge ører til alt mellem kongehuset og verdens brændpunkter.
I 'Monarkiet' står Sara Husted Meyer bag værtsmikrofonen og giver et indblik i, hvad der sker i den kongelige kalender.
Det gælder både fester på slottet og kongehusets historie.
Radio4 bliver endnu en taleradio i landet, der byder på kulturprogrammer, men det er ikke ensbetydende med, at de bliver som de andre.
Selve kanalens placering i Aarhus kommer til at spille en vigtig rolle, når det handler om radioens identitet og medvirkende, lyder det fra direktøren.
- Vi kommer til at skille os ud, alene fordi vi er en landsdækkende radiostation med kilder, journalister og eksperter, der ikke kun er placeret i København.
Derfor kommer vi også til at lyde anderledes, siger Anne-Marie Dohm.
DebatmagasinerHvad mistede vi, da hippierne forsvandt?
Det spørgsmål stiller komiker Anders Stjernholm i debatprogram.
(© Radio4)Anders Stjernholm er kendt fra comedy-scenen, men på Radio4 er han vært på debatprogrammet, der undersøger, om vi mistede noget vigtigt, da vi sagde farvel til hippierne.
I samme kategori af programmer finder man ét med sangeren Isam B, hvor religion er i fokus, når han møder en troende og en ikke-troende i håbet om at finde en fælles forståelse.
Vejen til, at Radio4 ved midnat i aften kan byde lyttere over hele landet velkommen, startede for alvor i foråret, da kanalen som en del af Medieaftale 2019-2023 fik tilladelse til at sende radio over FM, DAB, streaming og podcast.
I første omgang gælder aftalen i otte år, og længere vil radiostationens direktør heller ikke tænke.
- Det er svært at sige, hvordan det ser ud til den tid.
Det handler også om, hvilke politikere, der sidder i Folketinget, siger hun.
Derfor tager radioen en ting ad gangen, og efter det hele skrues igang til aften, vil bestyrelsen i den kommende tid bestemme flere succeskriterier for kanalen, lyder det fra direktøren.
FacebookTwitterKopier linkEmner:Anders Stjernholm (komiker)|Aarhus|København|Folketinget|Royalt




https://www.dr.dk/nyheder/penge/drop-klagen-og-faa-kompensation-her-bor-de-boligejere-der-har-flest-penge-til-gode

Skat i kriseSe temaPengeDrop klagen og få kompensation: Her bor de boligejere, der har flest penge til godeEjere af 800.
000 boliger skal have milliarder tilbage.
Men siger du ja til pengene, så klapper fælden.
Længere nede i artiklen kan du se, hvor meget Skatteministeriet skønner, at ejere af de 800.
000 boliger i snit har krav på i hver enkelt kommune.
Af Alexander Hecklen og Anders Laursen31.
okt.
2019 kl.
19.
45Læs opTag pengene, og sig farvel til muligheden for at klage.
Det er beskeden til boligejerne i et lovforslag, som Skatteministeriet har sendt i høring.
Hvad er en ejendomsvurdering?
En ejendomsvurdering er den vurdering, som skattevæsenet laver af, hvad din bolig er værd.
Vurderingen har betydning for, hvor meget du betaler i skat.
Et bredt politisk flertal er enig om fra næste år at tilbyde kompensation til ejere af omkring 800.
000 boliger, hvor der er betalt for meget i boligskat på grund af forkerte ejendomsvurderinger.
Derfor udmønter regeringen nu en politisk aftale fra 2017, som betyder, at de boligejere, der siger ja til kompensation, i fremtiden ikke vil kunne klage over gamle vurderinger.
- Man kan sige ja til at få kompensation.
Gør man det, så frasiger man sig retten til at klage yderligere.
Eller hvis man tror, man har mere til gode, så kan man klage over beløbet, men så er der risiko for, at man ikke får medhold, siger direktør i boligøkonomisk videncenter Curt Liliegreen.
På kortet kan du se, hvor meget Skatteministeriet skønner, at ejere af de 800.
000 boliger i snit har krav på i de enkelte kommuner:Samlet set milliarderKompensationen får boligejerne for de ejendomsvurderinger, der har været for høje i årene 2011-2020.
Det er altså kun vurderinger fra disse år, man som boligejer frasiger sig retten til at klage over, hvis man tager imod kompensationen.
I alt ventes ejerne af de 800.
000 boliger samlet set at få cirka 14 milliarder kroner tilbage, lyder det ifølge papirer fra Skatteministeriet.
Der er dog ret store regionale forskelle på, hvor meget boligejere i de forskellige kommuner har krav på.
Og ifølge Curt Liliegreen vil lovforslaget især sætte pensionister i landets yderkommuner i et dilemma.
Mange af dem kan have ret til en langt større kompensation og har dermed også allerflest penge til gode.
Boligejere i yderområderne skal så vurdere, om det kan svare sig at klage i stedet for at få penge, som de måske har brug for nu og her, lyder det fra Curt Liliegreen.
- Det her er noget, der kommer til at betyde noget i Odsherred, Kalundborg, Lolland, Guldborgsund og Hjørring.
Ude ved pensionister, der har boet længe i de områder, og har betalt al for høj skat af ejendomme, som typisk ikke er særligt dyre, siger han.
Frygter gigantisk klagebunkeDe offentlige ejendomsvurderinger blev suspenderet i 2013, efter Rigsrevisionen fandt fejl i tre ud af fire tilfælde i vurderingen af parcelhuse.
Ejendomsvurderingerne for 2011 gælder derfor, indtil de nye vurderinger træder i kraft.
Regeringen håber med forslaget at få nedbragt klagebunken.
For hvis for mange klager over forkerte vurderinger, risikerer Vurderingsstyrelsen at drukne i sager, siger Curt Liliegreen.
- Det her er noget, der vedrører mange hundredtusinder boligejere.
Hvis de allesammen forsøger at få lidt flere penge hjem, så vil det trække i langdrag, og man har ikke ressourcer til at behandle det.
Det vil koste mange penge, siger han.
Hverken Dansk Folkeparti, Konservative eller Venstre vil ifølge Politiken stemme for forslaget.
Skatteminister Morten Bødskov (S) siger til DR Nyheder, at han er åben for at se på lovforslaget.
De nye ejendomsvurderinger er planlagt til at blive sendt ud i perioden fra andet halvår 2020 og frem til 2022.
Et lille udsnit af landets boligejere fik dog onsdag i denne uge lov til at smugkigge og se, om deres bolig på papiret er blevet mere eller mindre værd.
Tip os•Er du én af de 80.
000 boligejere, der har fået en vejledende ejendomsvurdering via e-boks, så vil DR gerne høre fra dig.
Skriv til journalist Mikkel Jensen.
Der er ifølge Vurderingsstyrelsen tale om en test, hvor 80.
000 ejere af enfamiliehuse fordelt over hele landet skal give tilbagemeldinger på, hvordan de oplever de nye vurderinger.
Der er dog kun tale om testvurderinger, der kan ændres, når de endelige ejendomsvurderinger i fremtiden træder i kraft.
FacebookTwitterKopier linkEmner:Morten Bødskov (politiker)|Socialdemokraterne|Bolig|Boligøkonomi|Lolland-Falster




https://www.dr.dk/nyheder/kultur/film/arnold-schwarzenegger-er-tilbage-i-ikonisk-rolle-og-overrasker-anmelder-det

FilmlandSe temaAf Filmanmelder og vært på FilmlandPer Juul CarlsenFilm og serierArnold Schwarzenegger er tilbage i ikonisk rolle og overrasker anmelder: 'Det kunne have været værre!
''Terminator: Dark Fate' lykkes med at bringe ny energi til filmserien, mener anmelder.
Sørme om ikke det for en gangs skyld lykkes at genbruge Arnold Schwarzenegger på en fantasifuld facon, skriver Per Juul Carlsen.
(© Kerry Brown/Nordisk Film)31.
okt.
2019 kl.
20.
02Læs opDet bedste man kan sige om 'Terminator: Dark Fate' er, at den kunne have været meget værre.
Den kunne også have været meget bedre, ingen tvivl om det, men først og fremmest kunne den have været meget værre.
'Terminator: Dark Fate'Instruktør: Tim MillerMedvirkende: Mackenzie Davis, Linda Hamilton, Natalie Reyes og Arnold SchwarzeneggerPremiere: 31.
oktoberDen kunne for eksempel have set ud som den femte 'Terminator'-film, 'Genisys', der var en fantasiløs omrokering af den allerførste 'Terminator'-film fra 1984.
Den kunne også have set ud som den fjerde film i serien, 'Salvation', en maskinel actionfilm, klædt ud som et computerspil.
Uden én eneste god idé til at bygge videre på eller udvikle det koncept, James Cameron og Gale Anne Hurd opfandt til 'Terminator'-serien.
Og 'Dark Fate' kunne have lignet den tredje 'Terminator'-film,'Rise of the Machines', hvis klart bedste påfund var at gøre dræberrobotten fra fremtiden til en smuk kvinde.
'Dark Fate' kunne i almindelighed have siddet fast i den besynderlige omgang tomgang, der har præget serien siden film nummer to, 'Judgement Day', fra 1991.
Det var den, hvor Arnold Schwarzeneggers ikoniske læderklædte dræber fra etteren blev omprogrammeret til at være på menneskehedens side.
Og hvor den skulle tage kampen op med en ny dræberrobot, T1000, skabt i flydende metal og i stand til at ændre form.
Fy for pokker, T1000 var scary.
Fare for at gentage tidligere filmSiden har Terminator-filmene genbrugt løs af seriens grundidé: Højteknologiske dræberrobotter fra fremtiden sluppet løs i nutiden, mennesket vs.
maskinen, kærlighed som livskraft vs.
kølig kalkulation.
Schwarzeneggers komiske oneliners, særligt 'I'll be back', er blevet genbrugt om og om igen.
Filmen er instrueret af Tim Miller, der står bag 'Deadpool', og er produceret af manden bag blandt andet 'Titanic' og 'Avatar', James Cameron.
(© Kerry Brown/Nordisk Film)Og aldrig særlig effektfuldt.
'Dark Fate' kunne have været bare endnu en omgang drøvtygning.
Den kunne have været en understregning af, at alt for mange af tidens amerikanske storfilm er fantasiløse opkog på koncepter, der engang var overraskende og spændende.
Det er 'Dark Fate' måske også et godt stykke af vejen.
Det er i hvert fald ikke fordi, at nogen har fået en virkelig original idé, at film nummer seks nu kommer ud i biografer verden over.
Men nogen har fået den okay idé at møblere om på 'Judgement Day' med et trekløver af kvinder i hovedrollerne.
Hvis det lyder af politisk korrekt kønsbalance-fiksfakseri, er det helt korrekt hørt.
Men at skubbe kvinder ind i midten af et machopumpende actionkoncept giver i sig selv en spændende kontrast.
Ny energi fra de kvindelige hovedrollerDet giver ny energi at se heltinden fra etteren, Sarah Connor, vende tilbage, fuld af svulmende stolthed over at have reddet tre milliarder mennesker - og samtidig tørstende efter hævn.
Mackenzie Davis har fra 2014 til 2017 haft rollen som computerprogrammøren Cameron Howe i tv-serien 'Halt and Catch Fire'.
Hun har også haft en rolle i 'San Junipero'-afsnittet af tv-serien 'Black Mirror'.
(© Kerry Brown/Nordisk Film)Det giver ny energi at sætte en lille mexicansk fabriksarbejder, Daniella Ramon, i midten af filmen som mennesket, der bare skal reddes for fremtidens skyld.
Og det giver især god mening at lade en kvinde fra fremtiden, Grace, være en både sexet og følsom kampmaskine, der kan tage kampen op mod en ny superavanceret dræberrobot.
Så kan det godt være, at et flysammenstød i luften ligner dårlig computerspilsgrafik, og at alt kammer over i overgearet James Bond-action i en scene ved en dæmning, og at der endnu engang er alt for meget genbrug af de to første film.
Men det kunne have været meget værre.
Actionsekvenserne i begyndelsen af filmen er uhyre velkoreograferede, biljagten hvor dræberrobotten Rev-9 pløjer sig gennem Mexico Citys trafik i en gigantisk truck er forrygende klippet.
Mackenzie Davis ser ikke alene fabelagtig ud, når hun banker løs på Rev-9 i rollen som Grace, hun er også en dygtig skuespiller, der giver Grace både styrke og sensitivitet.
Linda Hamilton formår både at være corny og meningsfuld som en aldrende Sarah Connor.
Og sørme om ikke det for en gangs skyld lykkes at genbruge Arnold Schwarzenegger på en fantasifuld facon.
Det kunne bestemt være meget værre.
(© @Nordisk Film)Læs også:Hvad skete der egentlig, da tre mænd forsvandt sporløst fra en øde ø?
Ny film giver fornemt svarFacebookTwitterKopier linkEmner:Arnold Schwarzenegger (skuespiller)|James Cameron (filminstruktør)|Mexico City




https://www.dr.dk/nyheder/udland/efter-udskydelse-af-store-brexitdag-moenter-omsmeltes-og-noedplaner-laegges-paa

BrexitSe temaUdlandEfter udskydelse af store brexitdag: Mønter omsmeltes, og nødplaner lægges på isImens advarer præsident Trump mod en britisk Labour-regering.
Brexit er udskudt, og derfor lægges en række planer på hylden.
Af Sean Coogan31.
okt.
2019 kl.
23.
00Læs opDen 31.
oktober har de seneste måneder været ventet som den helt store dag i den lange brexit-saga.
Ved midnat skulle briterne nemlig forlade EU.
Dermed var der lagt op til en dag, der var forbundet med stor usikkerhed og angst for nogle, mens andre så frem til en glædens dag - eller ligefrem en britisk uafhængighedsdag.
Herunder den britiske regering, som ifølge The Guardian havde bestilt tre millioner særlige erindringsmønter for at markere farvellet til EU.
"Fred, velstand og venskab med alle nationer" skulle der stå på mønterne ovenover brexit-datoen: 31.
oktober.
Læs også:Brexit udskudt for tredje gang: Storbritannien skal forlade EU den 31.
januar 2020Men i mandags stod det så klart, at brexit endnu en gang var udskudt - denne gang med en fleksibel deadline den 31.
januar 2020.
The Guardian peger på, at tusinder af mønterne med dagens dato på allerede menes at være produceret.
De skal nu "genbruges", lyder det fra det regeringsejede Royal Mint, der har monopol på at trykke mønter i Storbritannien.
- Vi vil stadig producere en mønt for at markere vores farvel til EU, er meldingen fra Royal Mint, der ligesom de menige briter må vente lidt endnu med at få svar på, hvornår briternes exit finder sted.
Flere planer sat på pauseTusinder af lastbiler krydser hver dag Den Engelske Kanal.
Problemer ved havnene kan derfor give kilometerlange køer på M20 motorvejen mod havnebyen Dover.
Dette er et eksempel fra en havnestrejke i 2015.
Mens brexit-tilhængere må holde champagnen på køl lidt endnu, og andre kan udskyde planerne om at hamstre fødevarer, så har den britiske regering sat en række initiativer på pause.
Læs også:Britisk regering: No deal-brexit kan ende i optøjer, ulovligt fiskeri og prishop på fødevarerDet gælder blandt andet Operation Brock, der blev lagt på is tidligere på ugen efter blot en enkelt dag, beretter BBC.
Initiativet indbefattede omdirigering af trafikken i det sydlige England, så lastbiler, der skulle videre til det europæiske fastland, ikke ville lamme trafikken.
Der var nemlig frygt for, at et brexit kunne føre til kilometerlange køer på de sydlige britiske motorveje.
Regeringen har også bekræftet, at den har sat sin store informationskampagne Get Ready for Brexit på pause.
Læs også:Stor britisk kampagne undervejs: 'Forbered dig på brexit'Her har blandt andet reklamer i tv og på sociale medier skullet gøre briterne opmærksomme på en hjemmeside, hvor briterne skal orientere sig om livet efter brexit.
Den store reklamekampagne har ikke kun foregået i Storbritannien.
Reklametavlen på billedet befinder sig i Paris og henvender sig til briter, der arbejder i Frankrig.
Britiske medier mener at vide, at der er afsat over 800 millioner kroner til kampagnen, som nu er lagt på is.
Ifølge BBC's kilder har briterne i alt brugt over 50 milliarder kroner på at forberede sig på deres udtrædelse af EU.
Trump kritiserer CorbynPremierminister Boris Johnson og præsident Trump holdt møde sammen ved FN's generalforsamling i sidste måned.
I dag gav præsidenten sin støtte til sin britiske modpart.
Mens Boris Johnsons regering er blevet enig med EU om en ny skilsmisseaftale og har skubbet brexit længere ud i fremtiden, så er der ikke noget at juble af.
I hvert fald ikke hvis man spørger den amerikanske præsident, Donald Trump.
Uden aftalen ville handlen mellem USA og Storbritannien kunne være langt større, lyder det fra præsident Trump i et radiointerview med lederen af Brexit Partiet, Nigel Farage, på radiokanalen LBC.
Præsidenten holdt sig dog ikke kun til at snakke om handel.
Han roste også premierminister Johnson, som han kaldte "en fantastisk mand" og kom med sine vurderinger af det kommende britiske parlamentsvalg.
Farages Brexit Parti bør forene sig med Johnsons Konservative og skabe en "ustoppelig styrke", lyder budskabet fra præsident Trump ifølge BBC.
Lederen af arbejderpartiet, Jeremy Corbyn, har præsidenten dog ikke meget tilovers for.
- Corbyn ville være så dårlig for jeres land.
- Han ville bringe jer slemme steder hen, lyder det fra Donald Trump.
Det har fået oppositionslederen til at beskylde præsidenten for at blande sig i det britiske valg og "forsøge at få sin ven Boris Johnson valgt".
Corbyn har flere gange advaret om, at britisk orientering mod USA i fremtiden vil føre til, at amerikanske selskaber køber sig ind på det britiske marked og skader det britiske sundhedssystem.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|EU|EU-forhold




https://www.dr.dk/nyheder/politik/regeringen-vil-alligevel-ikke-give-ministrene-en-loenstigning-til-nytaar

PolitikRegeringen vil alligevel ikke give ministrene en lønstigning til nytårRegeringen går imod sit eget finanslovsudspil med nyt lovforslag.
Skal regeringens ministre stige i løn 1.
januar?
Det har været svært at finde ud af de seneste dage.
Nu er skatteminister Morten Bødskov klar til at annullere lønstigningen.
Af Rikke Gjøl Mansø og Emil Eller31.
okt.
2019 kl.
17.
27 | opdateret 31.
okt.
2019 kl.
17.
47Læs opI regeringens udspil til næste års finanslov står landets 20 ministre til en lønstigning.
Men det vil skatteminister Morten Bødskov (S) nu blokere for med et lovforslag, oplyser Skatteministeriet til DR Nyheder.
Ministrenes lønningerStatsministeren 1.
574.
372 kroner.
Finansministeren 1.
385.
448 kroner.
Udenrigsministeren 1.
385.
448 kroner.
Øvrige ministre 1.
259.
498 kroner.
Ministrenes lønninger blev i 2010 midlertidigt nedsat med fem procent i kølvandet på finanskrisen.
Den midlertidige nedsættelse er siden blevet forlænget flere gange, men står nu til at udløbe til nytår - med mindre politikerne vælger at forlænge den igen.
Den midlertidige lønnedsættelse betyder ikke, at ministerlønningerne ikke stiger.
Ministrenes løn reguleres hvert år med en reguleringsprocent, der beregnes på baggrund af lønudviklingen på det offentlige arbejdsmarked.
Det er finansministeren, der hvert år fastsætter reguleringsprocenten 1.
april.
Reguleringsprocenten regulerer med udgangspunkt i verderlagsniveauet fra 2017.
Siden da er lønnen i alt blevet reguleret med 6,2 procent.
Det har ikke været muligt at få et interview med skatteministeren, men i en skriftlig kommentar skriver han:- Folketingets partier er allerede gået i gang med at kigge på, hvad der er de rigtige rammer for politikernes lønforhold.
Derfor er det også helt naturligt, at vi nu i første omgang sikrer, at ministrene ikke får en stigning i deres løn.
- Vi starter med at forlænge nedsættelsen i et år, så vi har ordentlig tid til at finde en permanent og fair løsning.
Lønnen blev sænket i 2010Tilbage i 2010 vedtog daværende statsminister Lars Løkke Rasmussen (V) at barbere fem procent af ministrenes lønninger midlertidigt.
Det skete som led i en genopretningspakke i kølvandet på finanskrisen, og argumentet var, at ministrene ligesom alle andre danskere måtte holde lidt for på lønnen for at komme sammen ud af finanskrisen.
Vi starter med at forlænge nedsættelsen i et år, så vi har ordentlig tid til at finde en permanent og fair løsning.
Skatteminister Morten Bødskov (S)Siden er den midlertidige nedsættelse blevet forlænget flere gange af skiftende regeringer.
Men til nytår udløber lønnedsættelsen - og dermed står ministrene til at komme tilbage på deres gamle ordning og altså gå op i løn.
Men det vil regeringen nu annullere med et lovforslag.
Den midlertidige nedsættelse af lønnen blev forlænget i både 2012 og 2015.
Ifølge Skatteministeriet skal der en lovændring til for at forlænge nedsættelsen igen, og det er altså det, ministeren nu vil forsøge med lovforslaget.
Forvirring om lønstigningDa det i går kom frem, at regeringen i sit finanslovsudspil lagde op til at lade ministrenes løn stige igen 1.
januar, kom historien bag på Socialdemokratiet.
Gruppeformand Flemming Møller Mortensen var i hvert fald selv forundret over, at forslaget lagde op til lønstigninger.
- Det studser jeg også meget over.
Jeg tror simpelthen bare, at det er ren automatik i finanslovsudspillet, sagde Flemming Møller Mortensen i går.
Statsminister Mette Frederiksen var tidligere i dag ikke sikker på, hvad der skulle ske med ministrenes løn 1.
januar.
Arkivfoto.
Og så for et par timer siden lød det fra statsminister Mette Frederiksen, at heller ikke hun var klar over, at der i regeringens eget finanslovsudspil lå en annullering af lønnedgangen for ministre.
- Ved du hvad, jeg vil være helt ærlig og erkende, at jeg ikke har været klar over, at det her har ligget som en automatisk opregulering, sagde hun.
Spørgsmålet om ministrenes løn har siden i går skabt debat.
Senest meldte Venstres tidligere næstformand og finansminister Kristian Jensen ud på Facebook, at han mener, at regeringens ministre burde have mere i løn, end det er tilfældet.
FacebookTwitterKopier linkEmner:Lars Løkke Rasmussen (politiker)|Morten Bødskov (politiker)|Socialdemokraterne|Venstre|Ansættelsesforhold




https://www.dr.dk/nyheder/indland/tv-laegen-om-patient-med-huntingtons-sygdom-ham-vil-jeg-aldrig-glemme

Af DR’s sundhedskorrespondentPeter Qvortrup GeislingIndlandTV-lægen om patient med Huntingtons sygdom: 'Ham vil jeg aldrig glemme'Ny medicin kan måske være en hjælp for personer, der har den ellers uhelbredelige sygdom.
31.
okt.
2019 kl.
19.
00Læs opAlle læger har patienter, de aldrig glemmer.
Patienter, der af en eller anden grund sætter sig så dybt i ens erindringer, at de følger en gennem hele livet.
For en del år siden var jeg involveret i behandlingen af en yngre mand med Huntingtons sygdom.
Det er en alvorlig, arvelig sygdom i hjernen, som cirka 400 danskere har.
Den yngre mand var i det sidste stadium af sygdommen, så hans journal var tyk.
Hvem er Peter Qvortrup Geisling?
Peter Qvortrup Geisling blev uddannet som læge fra Aarhus Universitet i 1992 og blev næsten speciallæge i almen medicin.
Samtidig er han uddannet som journalist fra Danmarks Journalisthøjskole i 1990, og han har været ansat i DR siden 1997.
I dag er han sundhedskorrespondent i DR, og i de seneste måneder har han blandt andet fulgt 44-årige Brian Timm Siggaard, som skal være med i et nyt forsøg, der måske kan stoppe den ellers uhelbredelige og dødelige Huntingtons sygdom.
Den rejse kan du se i dagens episode af 'Kampen for et bedre liv', som du allerede nu kan se på DR TV eller i aften klokken 21.
00 på DR 1.
Du kan også læse hele Brian Timm Siggaards historie her.
En aften sidder jeg og læser hans journal igennem.
Blandt andet med nogle gulnede notater, der var en del år gamle.
De ældste var skrevet på en gammeldags skrivemaskine.
Og der kunne jeg læse, at hans mor – der selv havde Huntingtons sygdom og havde set sin egen far og andre familiemedlemmer dø af den – havde forsøgt at brænde sin søn og datter inde i deres hus med det ene formål, at de derved skulle undgå at få sygdommen selv.
Og det var så den søn, jeg var involveret i behandlingen af.
Et journalnotat, jeg aldrig glemmerDet journalnotat med den påsatte brand glemmer jeg aldrig.
For det er i sig selv usædvanligt, at en mor vil brænde sine børn inde, men notatet siger også noget om de tabuer og den alvorlighed, der er forbundet med Huntingtons sygdom.
I de seneste måneder har DR fulgt 44-årige Brian Timm Siggaard, der som mange af hans familiemedlemmer lider af Huntingtons sygdom.
Sammen med sin hustru har Brian Timm Siggaard valgt at få donorbørn, fordi det har været ekstremt vigtigt for ham ikke at give sine egne gener videre.
Derfor er det også ekstra banebrydende, at der nu for første gang i verdenshistorien er håb for en behandling, der måske kan bremse denne meget alvorlige sygdom i hjernen.
Hvis far eller mor har genet for Huntingtons sygdom, er der 50 procents risiko for, at hvert af deres børn får sygdommen.
Hvis man har arvet genet, viser sygdommen sig oftest, når man er mellem 35 og 55 år gammel, men den er set helt ned til 2-års alderen, og også først set bryde ud hos personer over 90 år, men det er ganske sjældent.
Har du spørgsmål til Brian og hans kone Lene?
Hvis du sidder med spørgsmål til Brian Timm Siggaard og hans kone Lene Siggaard, så kan du stille dem ved at klikke her.
I aften klokken 21.
30 sidder de nemlig begge to klar til at svare på spørgsmål i TÆT PÅ.
Dilemmaet om den ellers let-tilgængelige gentestForskerne vurderer, at cirka 1.
000 danskere bærer genet for sygdommen og derfor vil udvikle den på et eller andet tidspunkt i deres liv.
I virkeligheden er det ganske let at lade sig genteste for, om man har arvet Huntingtons sygdom, men mange af de berørte familiemedlemmer går uden om testen.
Nogle ønsker ikke at kende svaret, andre frygter måske svaret.
Jeg har mødt mennesker, hvor gentesten viste, at de ikke har arvet sygdommen, og som hele livet har været forpint af dårlig samvittighed, over at de gik fri, mens deres brødre og søstre arvede sygdommen.
Det med gentesten kan derfor virke ret enkelt, men er i virkeligheden en ganske kompliceret og personlig sag.
Det hedder Huntingtons sygdom, fordi den amerikanske læge George Huntington i 1872 var den første, der gav en meget omhyggelig beskrivelse af sygdommen, fordi en familie med sygdommen var tilknyttet hans praksis.
Hans søn overtog sidenhen sin fars praksis og fortsatte interessen for den sygdomsramte familie, så de var nogle af de første læger, der interesserede sig for den her sygdom; derfor er den opkaldt efter dem.
Vi mennesker har 23 par kromosomer, og i 1983 fandt forskere ud af, at Huntingtons sygdom sidder på kromosom nummer 4.
I 1993 lokaliserede man så det konkrete gen på kromosomet, hvor sygdommen sidder på, og den viden har været med til gøre det muligt med målrettet behandling på genniveau af denne sygdom, som vi nu ser det i det nye forsøg.
Det værste fra Parkinsons og det værste fra demens?
Huntingtons sygdom viser sig først som mindre ændringer i personligheden og som humørsvingninger.
Den slags kan vi alle sammen have ind i mellem, men hos nogle kommer der også korte, urolige bevægelser i armene eller benene oveni – og hvis man så samtidig er i familie med mennesker, der har Huntingtons sygdom, så kan symptomerne samlet set være de første tegn på, at denne alvorlige, arvelige lidelse er brudt ud.
Huntingtons sygdom er kendetegnet ved en kombination af problemer med bevægelser, humør, ændring i adfærd og personlighed.
Mange mister også overblikket og initiativet.
Huntingtons sygdom beskrives nogle gange som det værste fra demens og det værste fra Parkinsons sygdom.
Det er for karikeret en betegnelse, men det vidner om en alvorlig sygdom.
Fra den viser sig første gang, udvikler den sig kun i negativ retning.
I sit slutstadium er den præget af ufrivillige, kastende bevægelser med arme og ben, man ændrer personlighed og får demens i en eller anden grad, hvor man har brug for fuld pleje og støtte til sidst.
Og personen dør oftest 15-20 år efter, at sygdommen er brudt ud.
Et gennembrud i behandlingen?
I dag findes der ikke nogen helbredende behandling for Huntingtons sygdom, men man forsøger at lindre personens symptomer med eksempelvis medicin og fysioterapi.
Det kan være symptomerne på de ufrivillige bevægelser, irritabilitet, apati, depression, angst og søvnforstyrrelser, man forsøger at dæmpe.
Men nu er gennembruddet i behandlingen så forhåbentlig kommet.
Endelig er der håb for mennesker med Huntingtons sygdom.
801 personer med sygdommen fordelt over hele kloden får nu lov til at være med i forsøget med den nye medicin.
De 16 er fra Danmark og bliver behandlet på henholdsvis Rigshospitalet og Aarhus Universitetshospital.
Det bliver så spændende at følge Brian, hvilket jeg har fået lov til, og de øvrige Huntingtons-patienters reaktion på den nye behandling, og vi vender naturligvis tilbage med et nyt program, når resultaterne er klar.
Hvis du allerede nu er nysgerrig på at se mere om Brian Timm Siggards historie, kan du få en bid af den i videoen her:Vi du gerne læse mere om Huntingtons sygdom, så kan du læse meget mere på Huntingtons-foreningens hjemmeside ved at klikke her.
FacebookTwitterKopier linkEmner:Sygdomme og lidelser|Hjernesygdomme|Sundhed og velvære|Aarhus Universitetshospital|Rigshospitalet




https://www.dr.dk/sporten/fodbold/pokalturneringen/bendtner-kasse-og-stortalent-i-hopla-fck-slaar-fcn-ud-af

PokalturneringenBendtner-kasse og stortalent i hopla: FCK slår FCN ud af pokalturneringenNicklas Bendtner scorede sit første mål for FC København, som vandt 4-1 hjemme over FC Nordsjælland i pokalen.
Nicklas Bendtner jubler efter sin udligning til 1-1.
31.
okt.
2019 kl.
19.
35Læs opAngriberen Nicklas Bendtner havde ikke scoret siden sommerens skifte til FC København inden torsdagens pokalkamp mod FC Nordsjælland.
Men Bendtner fik omsider hul på bylden og scorede et enkelt mål, da FCK vandt 4-1 hjemme over FCN.
Læs også:Sønderjyske booker plads i kvartfinalen og sender Brøndby ud af pokalturneringenDermed er FCK nu klar til kvartfinalerne i Sydbank Pokalen.
Den tidligere danske landsholdsangriber udlignede til 1-1 efter 24 minutter, da hele FCN-forsvaret troede, der ville blive dømt offside.
Men det var der ikke.
Og så kunne en helt fri Bendtner med et køligt spark med højre inderside placere bolden ovre i venstre side af målet.
Nicklas Bendtner scorede sit første mål for FC København, da han udlignede til 1-1 i FCKs sejr over FCN.
Gæsterne bragte sig i frontFCN startetede ellers kampen bedst og kom allerede foran med 1-0 efter mindre end to minutter.
FCN-kreatøren Mikkel Damsgaard splittede hele FCK-bagkæden med en tværpasning, og så kunne Mathias Rasmussen bringe udeholdet foran 1-0.
Bendtner havde også et hovedstød, men ellers var angriberen ikke involveret i de helt store chancer.
17-årig stortalent blev afgørendeDet var til gengæld 17-årige Mohamed Daramy, som havde fået chancen i højre siden af FCK's midtbane.
Daramy bragte FCK foran 2-1 efter 67 minutter i en situation, hvor Farum-spillerne igen ikke var påpasselige nok i defensiven.
Mohamed Daramy havde stor andel i FC Københavns sejr.
Stortalentet scorede to mål i kampen.
Minuttet efter var indskiftede Carlos Zeca assistmager, da FCK-anføreren smart fandt Pieros Sotiriou, som scorede nemt til 3-1 ved bageste stolpe.
Efter 76 minutter var den gal igen i FCN-forsvaret, og Daramy blev dobbelt målscorer for hjemmeholdet til stor jubel for størstedelen af de 9.
238 fremmødte tilskuere i Parken.
/ritzau/FacebookTwitterKopier linkEmner:FC København|Nicklas Bendtner (fodboldspiller)|FC Nordsjælland|Fodbold|Farum




https://www.dr.dk/nyheder/udland/ekspert-twitter-sender-facebook-langt-bagud-med-forbud-mod-politisk-reklame

UdlandEkspert: 'Twitter sender Facebook langt bagud med forbud mod politisk reklame'Twitter forbyder politiske annoncer på platformen.
Det betyder, at man nu skal gøre sig fortjent til omtale, siger ekspert.
Det sociale medie Twitter forbyder nu alle former for politisk reklame.
Af Catharina Maria Skov Lassen31.
okt.
2019 kl.
16.
49Læs opAlgoritmer og metadata bestemmer på baggrund af søgninger rundt på internettet, hvilke annoncer du får i dit nyhedsfeed på sociale medier.
Men politiske reklamer og annoncer vil i fremtiden ikke være at finde på det sociale netværk Twitter.
Det oplyste firmaets topchef, Jack Dorsey, på sin Twitterprofil i går.
Læs også:Twitter forbyder politiske annoncerOg forbuddet er et stærkt politisk budskab, mener Astrid Haug, som rådgiver indenfor sociale medier og digital strategi.
- Forbuddet kommer til at betyde, at man skal gøre sig fortjent til omtale.
Et tweet skal deles, hvis andre mennesker skal se det.
Twitter vil ifølge dem selv væk fra, at det er de store pengepunge, der bestemmer hvilke informationer, der skal spredes på deres platform, fortæller hun.
- Der kommer til at være mindre politisk spam på Twitter og færre semiautomatiserede opslag.
Men magt kommer stadig til at betyde meget for spredning af budskaber på Twitter.
Jo flere følgere man har, jo flere mennesker kan man påvirke, og selvfølgelig kan en præsident derved nå mange mennesker med et tweet, fortæller hun.
Stifteren af Twitter, Jack Dorsey, brugte annonceringen af forbuddet til skrive et opslag om, at det er utroværdigt, at man kan købe sig til at sprede budskaber om hvad som helst.
Twitter kæmper for deres troværdighedTwitter har igangsat forbuddet, fordi der er et stort pres på Facebook og Twitter på grund af falsk politisk annoncering under sidste præsidentvalg.
- På den store skala handler det for Twitter om at bevare deres troværdighed, i stedet for bare at se til imens deres platform bliver misbrugt.
Derfor vil de hellere komme politikerne i møde med et forbud, siger Astrid Haug og fortsætter.
- Twitter sender Facebook langt bagud med forbud mod politisk reklame.
Facebooks stifter, Mark Zuckerberg, var for to uger siden ude og forsvare sin virksomheds politik på området.
Han argumenterede for, at en regulering af indholdet er en indskrænkelse af ytringsfriheden.
Men Twitters Jack Dorsey har langet ud efter Mark Zuckerberg, fordi han mener, at det er dybt utroværdigt, at Facebook vil bekæmpe fake news, men ikke gå væk fra de annoncevirksomheder, hvor Facebook tjener mange penge, fortæller Astrid Haug.
Facebooks topchef, Mark Zuckerberg, har udtalt, at Facebook ikke vil faktatjekke politiske reklamer på sitet.
Trump vil ikke regulereMens demokraterne kaster roser efter Twitters tiltag, så er det ikke alle, der jubler over forbuddet mod politiske annoncer, fortæller Astrid Haug- Helt klassisk mener Donald Trump (Den amerikanske præsident red.
), at der ikke skal opstilles rammer for, hvad medierne må sige.
Den amerikanske præsident har indtil videre ikke villet lave regulering af fake news, hvilket Jack Dorset er meget utilfreds med.
Dorset så hellere, at regeringen regulerede reglerne for politiske annoncer, fortæller Astrid Haug.
Trump mener derimod, at forbuddet rammer ham selv, siger Astrid Haug.
- Han synes, at forbuddet er møntet på hans egne tilhængere, og at det taler ind i en venstredrejet mediedækning.
Twitter-chefen har oplyst, at det sociale medie offentliggør sit nye regelsæt på området i midten af november, men fortæller, at reklamer for at få vælgere til at registrere sig stadig vil være tilladt på platformen.
FacebookTwitterKopier linkEmner:Donald Trump (politiker)|Facebook|Mark Zuckerberg (erhvervsleder)|Twitter|Ytringsfrihed




https://www.dr.dk/nyheder/kultur/negative-kommentarer-presser-vild-med-dans-deltager-til-stop

KulturNegative kommentarer presser Vild med dans-deltager til stopUmut Sakarya har valgt at forlade 'Vild med dans', da mængden af negative kommentarer har overvældet ham.
Når 'Vild med dans' ruller over skærmen på TV2 i morgen, bliver det uden Umut Sakarya og partneren Jenna Bagge på dansegulvet.
Umut Sakarya har nemlig trukket sig på grund af ondskabsfulde kommentarer.
Af Christian Mejdahl Buhl31.
okt.
2019 kl.
15.
05Læs op- Man skal huske at sige fra, når noget bliver for meget, og man er ved at knække midt over.
Sådan indleder kok og 'Vild med dans'-deltageren Umut Sakarya et opslag på Facebook, hvor han meddeler sine følgere, at han trækker sig fra dansekonkurrencen på TV2.
Det gør han på grund af negative kommentarer på sociale medier.
Se 'Tyrkersvin' på DR TVTidligere i år medvirkede Umut Sakarya i DR3's 'Tyrkersvin'.
Du kan streame alle afsnit på DR TV.
- De startede med personlige svinere, som intet havde at gøre med dansen, underholdningen og det sjove.
- Den sidste dråbe, som fik glasset til at flyde over, var, at disse mennesker er begyndt at svine mit hjertebarn, Guldkroen, til helt uden filter, skriver han på Facebook.
Beslutning har været længe undervejsUmut Sakarya er kendt for at lave traditionel dansk mad og har været en populær deltager i programmet, selvom han hos dommerne langt fra har høstet de højeste point.
Deltagelsen har dog også udløst en stor mængde negative kommentarer på sociale medier, som Umut Sakarya har lagt en række af op i forbindelse med sit opslag på Facebook.
Umut Sakarya dannede par med Jenna Bagge i programmet, og det er særligt hende, han kommer til at savne: - Hun har lært mig utrolig meget og været ved min side igennem alt det her, skriver han i sit Facebook-opslag.
I sit opslag sender Umut Sakarya en undskyldning til dem, der ellers havde set frem til at se ham fortsætte i konkurrencen.
- Jeg vil undskylde mange gange til dem, som gerne vil se mere af os i 'Vild med dans', men jeg kan virkelig ikke mere, og det er nok bedst at slutte, mens legen er god i stedet for en grim afslutning for mig, skriver Umut Sakarya.
Allerede for en måned siden overvejede Umut at trække sig fra programmet på grund af de barske kommentarer, han mødte på sociale medier.
- Det bliver umenneskeligt.
Jeg blev så ked af det.
Jeg overvejede at droppe programmet, jeg ringede til min manager og bad ham læse kontrakten, fordi det gik mig så meget på, sagde han i 'Shitstorm' på P1.
Vil fokusere på sin forretningUmut Sakarya skriver på Facebook, at han nu vil bruge tid på sine restauranter.
Jeg er nødt til at komme over det her med nogle mennesker omkring mig.
Umut Sakarya, kok- Det næste stykke tid bruger jeg det sted, som betyder mest for mig.
Der, hvor der er folk, som elsker mig; nemlig på mine restauranter, hvor jeg vil servere masser af svin, sjusser og bajere til folket.
- Jeg er nødt til at komme over det her med nogle mennesker omkring mig, og det har jeg der, skriver han.
Hos TV2 er underholdningsredaktør Thomas Richardt Strøbech 'rigtigt ærgerlig' over, at Umut Sakaya har trukket sig fra 'Vild med dans'.
Omvendt mener han, at TV2 gør, hvad man kan for at beskytte deres deltagere fra den negative opmærksomhed.
- Vi monitorerer vores kommentarspor på 'Vild med dans'-kanaler og prøver at undgå hate speech (hadefuld tale) og negative kommentarer, siger Thomas Richardt Strøbech til Ritzau.
Læs også:Kendis-kok raser over stigende tendens: 'Stop med at nasse gratis middage'FacebookTwitterKopier linkEmner:Vild med dans|TV 2 (tv-kanal)|Facebook|Restauranter|Odense




https://www.dr.dk/nyheder/politik/kristian-jensen-saetter-bagdelen-i-klaphoejde-ministrene-skal-have-mere-i-loen

PolitikKristian Jensen 'sætter bagdelen i klaphøjde': Ministrene skal have mere i løn Den tidligere finansminister og V-næstformand bakker op om en stigning på fem procent i ministres løn.
Venstres Kristian Jensen har selv været minister og mener, at en lønstigning på fem procent er på sin plads.
Af Emil Eller31.
okt.
2019 kl.
16.
15Læs opDet er helt rimeligt, at regeringen i sit forslag til finanslov har lagt op til, at regeringens 20 ministre får en lønstigning på fem procent 1.
januar.
Det mener Venstres tidligere næstformand, Kristian Jensen, der i et opslag på Facebook bakker op om idéen.
- Jeg ved godt, at jeg sætter bagdelen i klaphøjde og sikkert får en shit-storm på halsen.
Men nogen skal sige det: Det er et ualmindelig krævende job at være minister, og det skal belønnes med et vederlag, som svarer til indsatsen, skriver han.
Den tidligere finansministers udmelding kommer efter, det i går kom frem, at regeringen i sit finanslovsudspil har lagt op til at sætte ministrene op i løn.
Ministrenes lønningerStatsministeren 1.
574.
372 kroner.
Finansministeren 1.
385.
448 kroner.
Udenrigsministeren 1.
385.
448 kroner.
Øvrige ministre 1.
259.
498 kroner.
Ministrenes lønninger blev i 2010 midlertidigt nedsat med fem procent i kølvandet på finanskrisen.
Den midlertidige nedsættelse er siden blevet forlænget flere gange, men står nu til at udløbe til nytår - med mindre politikerne vælger at forlænge den igen.
Den midlertidige lønnedsættelse betyder ikke, at ministerlønningerne ikke stiger.
Ministrenes løn reguleres hvert år med en reguleringsprocent, der beregnes på baggrund af lønudviklingen på det offentlige arbejdsmarked.
Det er finansministeren, der hvert år fastsætter reguleringsprocenten 1.
april.
Reguleringsprocenten regulerer med udgangspunkt i verderlagsniveauet fra 2017.
Siden da er lønnen i alt blevet reguleret med 6,2 procent.
Tilbage i 2010 vedtog daværende statsminister Lars Løkke Rasmussen (V) at barbere fem procent af ministrenes lønninger midlertidigt.
Det skete som led i en genopretningspakke i kølvandet på finanskrisen.
Siden er den midlertidige nedsættelse blevet forlænget flere gange af skiftende regeringer.
Men til nytår udløber lønnedsættelsen - og dermed står ministrene til at komme tilbage på deres gamle ordning og altså gå op i løn.
'Ren automatik'- Jeg er uenig i regeringens politik, og jeg er bestemt ikke imponeret over alle ministres indsats eller viden.
Men uanset det, så er jobbet blandt de mest krævende og udfordrende i Danmark, skriver Kristian Jensen.
Han mener, at selvom lønninger på 1,2 eller 1,5 millioner kroner kan lyde højt, så er det for lidt, da "selv den bedst lønnede minister tjener mindre end den lavest betalte departementschef".
- Og klart lavere end hvad ansatte med samme ansvar i andre brancher får, skriver han.
Jeg er uenig i regeringens politik, og jeg er bestemt ikke imponeret over alle ministres indsats eller viden.
Men uanset det, så er jobbet blandt de mest krævende og udfordrende i Danmark.
Kristian Jensen, VenstreDR forsøgte i går at få den nuværende finansminister, Socialdemokratiets Nicolai Wammen, til at forholde sig til, at regeringen foreslår en lønstigning til ministrene.
Men han henviste til partiets gruppeformand, Flemming Møller Mortensen.
Han var selv forundret over, at der i finanslovsforslaget lå en lønstigning til ministre.
- Det studser jeg også meget over.
Jeg tror simpelthen bare, at det er ren automatik i finanslovsudspillet, sagde Flemming Møller Mortensen i går.
Hvorvidt det var en fejl, og om forslaget ville ende med at ryge ud af den endelige finanslov, kunne han dog ikke sige.
To af regeringens støttepartier, SF og Enhedslisten, har meldt ud, at de ønsker at gøre lønnedsættelsen permanent.
FacebookTwitterKopier linkEmner:Lars Løkke Rasmussen (politiker)|Venstre|Facebook|Ansættelsesforhold|Økonomisk politik




https://www.dr.dk/nyheder/indland/brian-troede-ikke-han-ville-se-sine-boern-blive-gift-ny-medicin-kan-maaske-give-ham

IndlandBrian troede ikke, han ville se sine børn blive gift: Ny medicin kan måske give ham chancenBrian lider af Huntingtons sygdom og var indtil for nylig sikker på, han ikke ville blive særlig gammel.
© drAf Thea Deleuran Müller og Asger Mow31.
okt.
2019 kl.
18.
05Læs opDet var Brian Timm Siggaards kone, der først lagde mærke til sygdommen.
De vidste begge to, at det ville ske en dag.
At Brian Timm Siggaard ville blive syg af den dødelige Huntingtons sygdom.
For sygdommen er arvelig, og den løber i hans familie.
Sygdommen har allerede bidraget til mange tårer og dødsfald i familien, og hans mor græd også, den dag de fik beskeden om, at hun havde givet genet videre til ham.
I dag har han brudt arven, for Brian Timm Siggaards to børn på otte og 12 år er blevet til ved donorsæd.
- Jeg dør med sygdommen.
Det er det allervigtigste, for den er modbydelig, når man kommer i de sene stadier.
Lige nu er den tålelig, men i den tid, der kommer, er den ikke så tålelig, siger han.
Lene Siggaard vidste også, hvad hun gik ind til, da de blev gift, men alligevel var hun ikke et sekund i tvivl om, at det var ham, hun ville have sit liv sammen med.
Ville hellere dø af kræft end Huntingtons-sygdomHvis du er bærer af Huntingtons-genet, er der 50 procents risiko for at give genet videre til hvert af sine børn.
I Brian Timm Siggaards tilfælde er det hans mor, der er bærer af genet, og han har allerede mistet to onkler, en nevø, sin morfar og sin mor til sygdommen.
- De fandt faktisk ud af, at min mor også havde kræft.
Og der sagde hun, at hun ikke ville have kemo, for hun ville hellere dø af kræften, end hun ville dø af Huntingtons sygdom.
Det virker som en familieforbandelse at få den her sygdom ind i familien?
- Ja, det er det, men man kan ikke rigtig gøre noget ved det.
Før nu.
Der findes ingen kur mod sygdommen i dag, men nu er der kommet et nyt håb ind i Brian Timm Siggaards familie.
Et håb, som de ikke havde turdet tro på, ville komme i hans levetid.
Han er én af 16 danske patienter, der har fået lov til at komme med i et nyt forskningsforsøg, hvor de skal teste en ny medicin mod sygdommen.
- For Brian er det reelt et spørgsmål om liv eller død.
Skal jeg opnå at blive ret meget ældre end 50 år, eller skal jeg ikke?
Han har meget at vinde ved at få lov til at være med i forsøget, lyder det fra hans kone.
'Vi har aldrig tænkt, noget ville hjælpe ham'Sygdommen hedder i dag Huntingtons sygdom, men hed tidligere Huntingtons Chorea.
Chorea er det græske ord for at danse.
Sygdommen fik det ekstra ord i navnet, da den er karakteriseret af pludselige, ufrivillige og ukontrollerede bevægelser af kroppen.
Huntingtons sygdom opstår oftest, når man er mellem 30 og 45 år, og den udvikles gradvis.
Udover de ufrivillige bevægelser, består symptomerne også af tiltagende hukommelsessvækkelse og psykiske symptomer.
Der er omkring 400 danskere, som lider af sygdommen.
Med tiden ændrer man personlighed, bliver mere indadvendt og får symptomer på demens.
Cirka 15 år efter sygdommen er brudt ud, dør man af den.
I dag findes der ingen helbredende behandling, men for første gang i historien er der ny medicin på vej, som måske kan stoppe sygdommens udvikling.
Et nyt medicinsk forsøg skal finde ud af, om det rent faktisk virker på mennesker, og i dag ved Brian Timm Siggaard og hans familie, at han er en af de heldige, der er med i forsøget.
- Helt tilbage fra da Brian blev testet, vidste vi, at han ville dø af det her, og måske også før end andre skal dø.
Det har altid ligget i kortene, lyder det fra Lene Siggaard.
- Vi har aldrig tænkt, at noget ville kunne nå at hjælpe ham, og nu er han to millimeter fra, at noget måske kan.
'Jeg var ikke i tvivl om, at jeg ville Brian'Da Lene Siggaard havde kendt Brian Siggaard i et halvt år, inviterede han hende ud og fortalte hende, at Huntingtons sygdom løb i hans familie, og inden de skal giftes, ved hun også, at han har arvet sygdommen fra sin mor.
Da du læser om symptomerne på sygdommen, og den gradvise ændring, der sker over 10 til 15 år, hvad tænker du så?
- Puha, tænkte jeg, men jeg tænkte også, at så er det bare om at leve i nuet.
At vi skulle nå at have en masse gode år sammen meget hurtigt, for jeg var slet ikke i tvivl om, at jeg ville Brian, og jeg ville vores liv sammen, siger hun.
Lene Siggaard var ikke et sekund i tvivl om, at det var Brian hun ville tilbringe sit liv med, så længe de nu kunne.
(© PRIVATFOTO)- Alle dør jo en dag.
Nogle før end andre, og nu vidste jeg, at Brian havde en udløbsdato, der var noget kortere end andres, men når alt kommer til alt, har jeg det sådan, at der ingen garantier er i livet.
Første gang, hun oplevede sin mand græde, var også over sygdommen.
Det var kort før deres bryllup, og de var lige kommet hjem fra Brian Siggaards onkels begravelse.
Han døde også af sygdommen.
Vil du se og høre mere om Brian og familien?
DR har fulgt Brian Timm Siggaard, fra de startede med at undersøge, om han kunne være med i forsøget, til han får sin første behandling.
Hvis du har lyst til at se og høre mere om den rejse, kan du gøre det allerede nu på DR TV ved at klikke her eller på DR 1 i aften klokken 21.
00, når historien foldes ud i dagens afsnit af 'Kampen for et bedre liv'.
Og det kom egentlig ikke bag på Lene Siggaard, at han græd efter begravelsen, for hun kunne komme på mange årsager til, at han ville græde.
At han selv ville dø på samme måde, som han lige har oplevet sin onkel dø, eller bare det at miste én, du holder af.
Men det var ikke af nogen af de årsager, at Brian Siggaard græd.
Det var, fordi Lene Siggaard skulle opleve ham blive så syg af Huntingtons sygdom, som han har set så mange i sin familie blive det.
- Selvfølgelig var han ked af, at han skulle ende som en grøntsag en dag, og at han ingenting kan, men hans største bekymring er, at mig og børnene kommer til at opleve det og stå alene med det.
De første tegn på sygdommenTilbage i 2017 begyndte Lene Siggaard at lægge mærke til, at hendes mand blev mere og mere irritabel.
Pludselig kan han ikke huske, hvilken måned de står i, og det hjælper ham ikke, at Lene Siggaard fortæller ham, at det er den samme måned, som hans datter har fødselsdag i.
En læge konstaterer efterfølgende, at sygdommen er brudt ud hos Brian Timm Siggaard, der dengang var 42 år gammel.
- Jeg mærker sygdommen ved, at jeg har humørsvingninger, og at jeg ikke husker så hurtigt længere.
Jeg kan ikke have flere bolde i luften på én gang, fortæller Brian Timm Siggaard.
Nu har han været igennem en række undersøgelser hos Lena Hjermind, der er overlæge på Hukommelsesklinikken på Rigshospitalet.
Det er hende, der er med til at udvælge, hvilke 16 danske patienter, der egner sig godt til det nye medicinske forsøg.
- Det er ingen hemmelighed, at jeg rigtig gerne vil have, at nogle af dem, der kommer her, er med i forsøget.
Jeg ville gerne have, at nogle flere kunne være med.
Følelsesmæssigt vil man gerne have mange med.
Man risikerer vel også at skuffe nogle patienter, hvis ikke det her virker?
- Det kan ikke være anderledes, og det er også derfor, at jeg hele tiden er djævlens advokat og siger, at vi ikke ved, om det virker endnu.
Der er ingen tvivl om, at mekanismen med at gå ind på gen-niveau, som vi gør i den her nye behandling, giver mig mere end almindeligt håb, siger Lena Hjermind.
Huntingtons sygdommen skyldes en særlig gen-fejl.
Gen-fejlen betyder, at patienterne danner det, der hedder et forkert foldet protein, der også kaldes huntingtin, og det er det, der nedbryder cellerne i hjernen.
- Behandlingen går ud på, at vi prøver at snyde Huntington-genet, forklarer overlæge Lena Hjermind.
- Hvis vi kan nedsætte mængden af proteinet huntingtin i hjernen, kan vi forhåbentlig modificere sygdommen og i bedste fald stoppe den.
Hos overlægen er der også både håb og glæde i forhold til det nye forskningsforsøg, for det er nyt, at behandlingen er nået så langt.
- Der er stadig ingen, der ved, om den her medicin virker, men man ved, at det er blevet tålt af mennesker, for det er det, de tidlige undersøgelser har vist.
De går netop ud på at se, om patienterne kan tåle at få de her mange behandlinger.
Har du spørgsmål til Brian og hans kone Lene?
Hvis du sidder med spørgsmål til Brian Timm Siggaard og hans kone Lene Siggaard, så kan du stille dem ved at klikke her.
I aften klokken 21.
30 sidder de nemlig begge to klar til at svare på spørgsmål i TÆT PÅ.
'Tænk, hvis din mor havde vidst det her'To ting ville have sat en stopper for, at Brian Timm Siggaard kunne være med til forsøget.
Det første er, hvis sygdommen er for fremskreden.
Det andet er, hvis han lider af noget andet alvorligt, men det var ikke tilfældet hos ham.
Fra start af har Lena Hjermind også gjort det klart, at de ikke ville invitere Brian Timm Siggaard ind til undersøgelse i første omgang, hvis ikke de troede på, at han kunne være med.
- Det er fuldstændig fantastisk, at lille Brian fra Vestjylland får lov til at være med i det forsøg, lyder det fra Lene Siggaard.
Især én tanke kommer op i hende, da hun krammer sin mand, lige efter de har fået den glædelige nyhed.
- Tænk, hvis din mor havde vidst det her.
Nu bliver jeg helt rørt.
Alle de tårer hun græd den dag, du blev testet for det.
Hun skulle have vidst i dag, at du ville få det her.
FacebookTwitterKopier linkEmner:Sygdomme og lidelser|Hjernesygdomme|Medicin|Rigshospitalet|Jylland




https://www.dr.dk/nyheder/indland/11-myter-om-alkohol-hvad-du-absolut-ikke-skal-goere-naar-du-drikker

Indland11 myter om alkohol: Hvad du absolut (ikke) skal gøre, når du drikkerVi har - en gang for alle - undersøgt, hvad alkohol gør ved din krop og dit liv.
Af Sille Ugelvig, Sara Pagh Kofoed og Grafik: Clara Juliane Münnecke31.
okt.
2019 kl.
18.
00 | opdateret 31.
okt.
2019 kl.
20.
41Læs opAlkohol er et rusmiddel, som mennesker har brugt gennem flere tusinde år.
Og det kommer næppe bag på dig, at det er et rusmiddel med mange negative konsekvenser: Alkohol kan give tømmermænd, dårligt helbred og er afhængighedsskabende.
Så meget drikker vi i NordenSå meget ren alkohol bliver der drukket i gennemsnit per indbygger over 15 år i de nordiske lande:Norge: 6 literSverige: 7,1 literIsland: 7,7 liter.
Finland: 8,4 literDanmark: 9,1 literI Danmark skønner man, at ca.
20 % af den voksne befolkning drikker over halvdelen af det samlede forbrug.
Kilde: OECD, Sundhed.
dkMen trods utallige kampagner om at drikke mindre alkohol er vin, øl og sprut stadig populært, når vi mødes til fest eller hygge.
Sagen er nemlig, at alkohol for mange både smager godt og er en form for social lim.
På et år ryger der i gennemsnit 9,1 liter ren alkohol indenbords per indbygger over 15 år her i landet.
Det svarer til, at alle over 15 år i gennemsnit drikker otte flasker vin eller to-tre flasker snaps om måneden.
Det er faktisk mindre end for 23 år siden, hvor vi i gennemsnit drak 12,2 liter ren alkohol per indbygger over 15.
Det er dog stadig mere end i de andre nordiske lande.
Men hvordan påvirker alkohol egentlig dig og dit liv?
Er det bedst at kampdrikke en enkelt aften eller at tage et glas om dagen - og giver natmad færre tømmermænd?
Det har I bedt os undersøge - så her be- eller afkræfter vi 11 myter om alkohol:1Jo fuldere, jo sjovereDet er nærliggende at tro, at jo fuldere du drikker dig, desto sjovere har du det.
Men efter tre genstande er det faktisk slut med den gode udvikling.
Undersøgelser af, hvordan ens humør bliver påvirket af alkohol, viser, at humøret kun stiger i begyndelsen.
Når du har drukket to eller tre genstande, føler du dig munter, har mere lyst til at snakke, og du bliver mere fri.
Men efter tre genstande udligner stigningen sig, og til sidst falder humøret endda.
Alkohol påvirker hjernens forreste centre.
Dem, der hedder frontallapperne.
De fortæller dig normalt, hvad du bør gøre, og hvad du ikke bør gøre.
Men når du drikker alkohol, så bliver den del af hjernen en lille smule bedøvet.
Derfor bliver du mere fri og løssluppen, når du begynder at drikke.
Men hvis du bliver meget fuld, så kan samme bedøvelse gøre, at du kommer til at gøre noget, du ikke har lyst til.
2En øl dræber tusind hjernecellerNår alkoholpromillen stiger, er det specielt i hjernen, du kan mærke effekten.
Først bliver du måske opstemt og i godt humør.
Siden bliver du klodset, og ultimativt kan for høje promiller gøre, at du ender i koma.
Alkohol er nemlig et giftstof, som påvirker hjernen, og alkohol kan da også gøre skade på hjernecellerne.
Der er endda nogle hjerneceller, der kan blive slået ihjel.
Men hjerneceller kan regenereres, og noget af den skade, som alkohol giver på hjernen, kan faktisk genoprettes.
Det er derfor en skrøne, at der kommer et permanent tab af tusindvis af hjerneceller, når du drikker igennem.
Til gengæld er der ingen tvivl om, at alkohol er dårligt for hjernen på sigt.
Når du drikker alkohol fast gennem en lang periode, kan du udvikle alkoholdemens, som minder om almindelig demens.
Men det er ikke sådan, at du efter en enkelt nats druk vågner op og er meget dummere.
3Du bliver hurtigere ædru, når du danser hele nattenDu forbrænder omtrent en genstand i timen.
Det er tommelfingerreglen, uanset om du supplerer alkoholindtaget med vand, om du danser eller sover.
Så nej; fysisk aktivitet øger ikke forbrændingen af alkohol.
Forbrændingen af alkohol foregår primært i leveren via nogle forskellige enzymsystemer, og de systemer forbrænder alkohol på en meget konstant måde, helt uafhængigt af om du bevæger dig eller ej.
Den Daglige Dosis undersøger, hvordan alkohol påvirker vores venskaber.
Lyt med her:Når vi vælger øllen fra - risikerer vi også at miste vennerneDer er faktisk noget, der tyder på, at det omvendte sker.
Altså; hvis du bevæger dig meget, så tager det længere tid at forbrænde alkoholen.
Du har nemlig brug for mere blod til musklerne, når du laver fysiske udfoldelser, og nogle forskere mener, at det begrænser blodtilførslen til leveren.
Men det kan sagtens være, at du føler dig bedre tilpas ved at bevæge dig, mens du drikker - fremfor at sidde stille.
4Kampdruk en enkelt aften er bedre end et glas om dagenHvis du giver den gas på J-dag, men ikke drikker i hverdagen, kan du måske tro, at alt er godt.
Men kampdruk, eller bingedruk, som det også kaldes, når man drikker meget på én gang, er ikke nødvendigvis bedre end at brede alkoholindtaget ud.
Stil Spørgsmål til eksperten Janne TholstrupTÆT PÅ: Stil dine spørgsmål om alkohol til eksperten.
Hun svarer fra kl 11:45 fredag formiddag.
Stil dit spørgsmål herDer er relativt få studier, der siger noget om, hvor farligt bingedruk egentlig er.
Men de studier, der er, siger, at det er mindst lige så farligt at bingedrikke, som det er at drikke det samme antal genstande jævnt fordelt over en uge - måske er det endda farligere.
Leveren er det primære organ, som nedbryder alkohol, og den kan håndtere omkring 15-18 genstande på et døgn for et ungt menneske.
Så når du drikker rigtig mange genstande flere dage i streg, kører leveren på sin maksimale kapacitet, hvad angår forbrænding af alkohol.
Og hvis du drikker udover det, så er det klart, så falder alkoholpromillen aldrig i blodet, og så kan det blive rigtig farligt.
Inden du afskriver alkohol helt og holdent, skal du dog vide, at der er noget, der tyder på, at det faktisk er ok at drikke lidt.
I hvert fald er det sådan, at dem, der har et lavt forbrug af alkohol, har en lavere dødelighed end både dem, der drikker meget, og dem, der slet ikke drikker.
Det viser kurven over befolkningens samlede dødelighed.
5Du bliver mere fuld, når du går ud i kuldenEfter flere timer i et varmt festlokale er det fristende at gå udenfor og få noget luft.
Men -slam!
- så opstår følelsen af pludselig at være meget mere fuld end før.
Du opdager måske, at du pludselig ikke kan gå lige, verden snurrer rundt, og du kan have svært ved at formulere dig ordentligt eller cykle.
Det føles, som om alkoholen rammer.
Men i virkeligheden er det bare, fordi du først her bemærker, hvor påvirket du faktisk er af alkohol, fordi du har forladt festuniverset.
Alkohol er et lille molekyle, som både kan gennemtrænge vand og fedt.
Det vil sige, at alkohol kan komme ind i alle kroppens organer, inklusiv hjernen.
Derfor kan du miste balancen og føle dig lidt klodset, når du drikker - uanset om du er inde eller ude.
Du skal dog passe på med at blive underafkølet med alkohol i blodet.
Hypotermi hedder tilstanden, hvor din krops kernetemperatur kommer ned under 35 grader - og det er du ekstra udsat for med rusmidler som alkohol i blodet.
Alkohol hæmmer nemlig kroppens varmeproduktion.
6Alkohol er den største årsag til sex første gangNår tiden er er kommet til at have sex for første gang, så er der nogle, der vælger at drikke sig mod til.
Og alkohol spiller en væsentlig rolle for motivet til at have sex første gang.
Det fortæller en stor del af unge ifølge lærebogen 'Sexologi; Faglige perspektiver på seksualitet'.
Mere præcist svarede 13 % af unge mellem 15-24 år, at de var fulde/skæve, da de havde sex første gang.
Det fremgår af en undersøgelse fra 2017, oplyser organisationen Sex og Samfund.
Men alkohol er ikke den største årsag til at have sex første gang.
Faktisk fylder forelskelse væsentligt mere, når beslutningen om sex første gang skal tages: Tre fjerdedele af både piger og drenge fortæller, at de havde deres første samleje, fordi de var forelskede, står der i lærebogen.
7Du kan sagtens køre hjem, selvom du har drukket et par genstandeSelvom du har drukket tæt, føler du dig faktisk mindre påvirket efter nogle timer.
Din hjerne forsøger simpelthen at tilpasse sig din beduggede tilstand.
Derfor føler du dig mindre påvirket, selv om din promille fortsat er høj.
Det er blandt andet det, der kan få nogen til at køre spirituskørsel.
De tror simpelthen, at de har mindre alkohol i blodet, end de faktisk har.
Og mange bliver da også taget for spirituskørsel dagen efter, de har drukket.
Det er forbudt at køre bil, hvis du har en promille på over 0,5.
Der er derimod ikke nogen fast promillegrænse for cyklister, og du kan ikke miste kørekortet, hvis du kører fuld på cykel.
Men du kan godt få en bøde på kr.
1.
500 alligevel, hvis politiet vurderer, at du ikke er i stand til at cykle forsvarligt.
Og faktisk går det hurtigt ned af bakke med de motoriske færdigheder, når promillen stiger:•0,5-1 promille: Du bliver ukritisk og risikovillig•1 promille: Du har mindre kontrol med bevægelser og balance•1,5 promille: Du har problemer med hukommelsen•2 promille: Du har risiko for at blive bevidstløsSidste år var der spiritus involveret i 11% af alle ulykker, og der blev dræbt 32 i spiritusulykker.
Det er lige under en femtedel af det samlede antal trafikdræbte.
Det er især mænd, der kommer galt afsted i trafikken med spiritus i blodet.
86 procent af de spirituspåvirkede førere og fodgængere, der var involveret i trafikulykker sidste år, var mænd.
Næsten halvdelen af disse mænd var mellem 18 og 34 år.
8Vin er værre for klimaet end røde bøfferOksekød er langt værre for klimaet end øl og vin, hvis man kigger på klimaaftrykket per kilo fødevare.
Klimaaftrykket af kød, vin og øl er således:•Oksekød: 13,9 kg CO2 pr.
kg•Øl: 1 kg CO2 pr.
kg•Vin: 2,4 kg CO2 pr.
kgSå hvis du spiser en ribeye-steak på 250 gram, skal du drikke omkring to flasker vin for at have sat det samme klimaaftryk.
Du kan altså godt hjælpe klimaet ved at skære ned på nydelsesmidler som vin og øl.
Der skal bare langt større mængder til end ved oksekød.
Og selvom vin altså udleder mere CO2 end øl, kan vin i nogle tilfælde være mere klimavenligt end øl - hvis du altså drikker det i mindre mængder.
9Natmad giver færre tømmermændDer er mange, der vælger at svinge forbi den nærmeste fastfoodrestaurant, inden de lægger sig til at sove branderten ud.
Men det hjælper ikke mod tømmermænd.
Der er lavet nogle få undersøgelser, der viser, at en portion natmad øger blodtilførslen omkring tarmene og leveren.
Det kan måske være med til at gøre, at man forbrænder alkohol lidt hurtigere.
Men det er meget, meget lidt.
Til gengæld ved man, at det med at have tømmermænd handler om, at man er dehydreret.
Så det er smart at drikke vand, når du drikker alkohol, OG holde saltbalancen ved lige, hvis du ikke vil have det helt forfærdeligt dagen efter.
Og ja, så giver det jo god mening, at du har lyst til en omgang snasket saltholdig natmad.
Men det er mere dine smagsløg og glæden ved en fyldt mave, der bliver tilfredsstillet.
Kroppen mangler nemlig kun sjældent salt i de mængder.
10En reparationsbajer dagen efter er god mod tømmermændTømmermænd føles meget forskellige fra person til person.
Derfor er det svært at sige noget entydigt om.
Men når man drikker en øl dagen efter, man har været i byen, så kan det måske virke på hovedpinen.
Det kan skyldes, at man simpelthen udskyder tømmermændene lidt, og på den måde kan det føles behageligt.
Tømmermænd opstår af flere forskellige grunde.
Det kan skyldes nogle af de giftstoffer, som alkoholforbrænding resulterer i.
Og det kan også skyldes, at alkohol stimulerer det, der hedder inflammatorisk respons – en slags betændelsesrespons i kroppen.
Hvad der hjælper, og hvad der absolut ikke hjælper på hovedpinen og kvalme, er derfor ret individuelt.
11Du føler dig deprimeret dagen efter en drukturNår man vågner fra sin brandert, mærker hovedpinen, bestiller fastfood og ser dårligt tv -mens tømmermændene langsomt forsvinder - så føler mange sig deprimeret.
Det er videnskabeligt bevist, at du kan få hangover-blues dagen efter, du har drukket.
Det har noget at gøre med, hvordan alkohol påvirker de neurotransmittorer, som du har i hjernen.
Når du drikker alkohol, kommer de i ubalance.
Når du er i underskud eller overskud i nogle af neurotransmittorerne, så kan det betyde, at du føler sig deprimeret, og du kan også føle dig decideret angst.
Så næste gang du oplever hangover blues, så husk, at du ikke er alene.
Kilder: Filip Krag Knop, overlæge på medicinsk afdeling Gentofte Hospital; Janne Tolstrup professor ved Forskningsafdelingen for Sundhed og sygelighed i befolkningen på Syddansk Universitet; Michael Minter, Programleder, Fremtidens fødevarer hos Concito; Sex og SamfundFacebookTwitterKopier linkEmner:Alkoholforbrug|Vin|Sex & Samfund|Gentofte Hospital|Gentofte




https://www.dr.dk/nyheder/udland/osteuropaeiske-lande-brod-loven-under-flygtningekrisen

UdlandØsteuropæiske lande brød loven under flygtningekrisenEU-Domstolens generaladvokat mener, at Ungarn, Tjekkiet og Polen i strid med loven har afvist flygtninge.
(Arkivfoto) En migrant og et barn på grænsen mellem Serbien og Ungarn i 2015, da migrantkrisen i Europa var på sit højeste.
31.
okt.
2019 kl.
17.
37Læs opTjekkiet, Ungarn og Polen brød EU's lovgivning, da de under flygtningekrisen i 2015 nægtede at tage del i en kvotefordeling.
Det siger EU-Domstolens øverste rådgiver, generaladvokat Eleanor Sharpston.
Hendes tilkendegivelse afgør ikke, hvad domstolen vil ende med at dømme.
Men den angiver ofte retningen for, hvordan en sag vil falde ud.
Sharpston mener, at de tre lande har undladt at leve op til de pligter, de har ifølge EU's lovgivning, i forbindelse med fordelingen af flygtninge til international beskyttelse.
Aftalen, der blev indgået på et EU-topmøde i 2015, fastsatte, hvor mange flygtninge hvert EU-land skulle tage imod.
Ignorerede kvoteDet skete på et tidspunkt, hvor strømme af flygtninge fra især det krigshærgede Syrien, men også Afghanistan, søgte mod Europa.
Princippet om solidaritet må nødvendigvis betyde, at man nogle gange skal bære sin del af byrden.
Eleanor Sharpston, generaladvokat, EU-domstolenFormålet med aftalen var at tage presset af de lande, der var hårdest ramt af flygtningestrømmen: Grækenland og Italien.
Men Tjekkiet, Polen og Ungarn nægtede at tage imod flygtninge og ignorerede den kvote, de var tildelt.
Det fik EU-Kommissionen til at indgive en klage over de tre østeuropæiske lande.
En talsmand for Polens regering har reageret på udmeldingen fra EU-Domstolens øverste rådgiver ved at understrege, at Polen først og fremmest tager hensyn til sin egen befolknings sikkerhed.
'Bære sin del af byrden'Således handlede regeringen "i den polske befolknings interesse" og på en måde, som skulle beskytte landet mod "ukontrolleret migration", lyder det fra talsmand Piotr Mueller ifølge det polske nyhedsbureau PAP.
Men den argumentation er ikke tilstrækkelig til at undlade at tage imod et aftalt antal flygtninge, mener den øverste rådgiver for EU-Domstolen.
- Princippet om solidaritet må nødvendigvis betyde, at man nogle gange skal bære sin del af byrden, siger Eleanor Sharpston.
/ritzau/AFPFacebookTwitterKopier linkEmner:EU|EU-Domstolen|Polen|Flygtninge og asylansøgere|Tjekkiet




https://www.dr.dk/nyheder/kultur/film/nikolaj-lie-kaas-ser-paa-gamle-billeder-jeg-turde-naesten-ikke-tale-til-ham-han

Film og serierNikolaj Lie Kaas ser på gamle billeder: 'Jeg turde næsten ikke tale til ham - han var the shit'Tag med den filmaktuelle skuespiller tilbage til de sjoveste, vildeste og mest fascinerende minder fra hans karriere.
En mand med en grimasse til enhver lejlighed: Nikolaj Lie Kaas har været en af Danmarks mest populære skuespillere i snart 30 år.
Af Marie Ravn Nielsen og Oliver Seppo (grafik)31.
okt.
2019 kl.
18.
32Læs opForestil dig, at du gerne vil prøve kræfter med skuespil.
Allerede som teenager får du din første rolle, men du bliver nervøs som bare pokker, og spiller bare rollen så godt, du nu kan.
Forestil dig så, at du året efter modtager både klapsalver og en Bodil- og Robert-statuette for din rolle.
Lyder det ikke som en fantastisk god start?
Faktisk var det netop sådan, at Nikolaj Lie Kaas' karriere som skuespiller begyndte, og i dag spiller han alt lige fra skøre komedier til store dramaer.
Man kan roligt sige, at han er en af de mest kendte skuespillere, vi har i Danmark.
Om Nikolaj Lie Kaas46 år.
Debuterede som skuespiller i 'Drengene fra Sankt Petri' i 1991.
Har siden spillet med i film som 'Blinkende lygter', 'Brødre', 'Kandidaten', 'Dirch' og krimifilmene om Afdeling Q, heriblandt 'Journal 64'.
Er aktuel i filmen 'Kollision' og snart også i Viaplay-serien 'Forhøret'.
Har spillet teater på blandt andet Det Kongelige Teater og Betty Nansen Teatret samt været vært på Zulu Comedy Galla fire gange.
Har flere gange vundet Bodil- og Robert-priser for sine roller – blandt andet for 'Drengene fra Sankt Petri' og 'Dirch'.
Lige nu er det da også hans ansigt, der pryder plakaten for filmen 'Kollision', hvor han spiller hovedrollen, og snart er han også aktuel i den stjernespækkede tv-serie 'Forhøret'.
Men imellem den vellykkede debutfilm som teenager og de nye projekter ligger en masse film og oplevelser, der har præget skuespilleren – og dem vil vi gerne dykke lidt ned i her.
Vi har derfor fået Nikolaj Lie Kaas selv til at forholde sig til en række billeder fra hans lange karriere, der både har budt på udlandseventyr, hårde perioder, sjove oplevelser, gode venner, overraskelser og kæmpe succeser.
1Den første scene på filmTomas Villum Jensen og debutanten Nikolaj Lie Kaas i en scene i filmen 'Drengene fra Sankt Petri' fra 1991.
- Det er den første scene, jeg nogensinde har lavet på film, så det var en stor ting.
Det eneste skuespil, jeg havde lavet før, var at spille den ene skrædder i 'Kejserens nye klæder' i 3.
klasse.
- Jeg havde én replik i denne scene og skulle sige: 'Jeg kan skaffe det meste'.
Jeg var ved at besvime af nervøsitet, da jeg lavede scenen, og jeg tror også, det er derfor, at jeg har valgt at læne mig lidt op ad den dér pæl for at holde mig oprejst.
Jeg var en 16-17 år dengang, så det var en vild oplevelse.
- Jeg gjorde det bare så godt, jeg kunne, og jeg var så heldig, at jeg bagefter blev anerkendt for min præstation og vandt en Bodil og Robert for rollen - for jeg anede ikke, hvad jeg lavede.
Men det var en virkelig, virkelig fed oplevelse, og Søren Kragh-Jacobsen er den fedeste instruktør at starte med.
2'Den minder mig om min ungdom'Nikolaj Lie Kaas sammen med skuespilholdet fra 'Blinkende lygter' fra 2000.
Fra venstre ses Sofie Gråbøl, Ulrich Thomsen, Mads Mikkelsen, Iben Hjejle og Søren Pilmark.
- Billedet blev taget midt under optagelserne af filmen, og det blev faktisk også brugt til plakaten.
Det var totalt ude af karakter, og vi skulle bare se glade ud.
- Jeg bliver altid spurgt om at nævne en film, jeg er stolt af.
'Blinkende lygter' er i hvert fald én af dem.
Da jeg læste manuskriptet, kunne jeg mærke, at det godt kunne blive godt.
Den minder mig også om min ungdom og noget ubekymret.
- Det var en virkelig fed produktion med min gode ven Anders Thomas Jensen, og der var en meget lille forskel på at gå på arbejde og have fri.
Man følte sig meget tryg i den rolle, og det var sjovt at indspille den.
Jeg kendte Ulrich Thomsen lidt i forvejen, men jeg kendte ikke Mads Mikkelsen eller Søren Pilmark.
3Ned til 'danskerklubben' i CannesHoldet fra 'Gamle mænd i nye biler' er her foreviget under Cannes Filmfestival i 2002.
Ved siden af Nikolaj Lie Kaas ses Kim Bodnia, Lasse Spang Olsen, der instruerede, og Tomas Villum Jensen.
- Jeg kører en sixpence.
Bagvendt.
Det gjorde man jo dengang.
Men jeg tror, det var fordi, jeg var karseklippet, så det var for at undgå at blive solbrændt på hovedet.
Jeg lavede 'Reconstruction' samtidig, og jeg kan huske, at jeg fløj ned til Cannes bare for en kort bemærkning.
- Cannes handler om at hygge sig, og det er lidt en danskerklub også, når man er af sted med et hold.
Og hvis du er dernede med en film, der er god at have med, så er det jo ekstra sjovt.
Med 'Gamle mænd i nye biler' var vi der bare for at sælge den.
Vi skulle ikke andet med den.
- Jeg havde i øvrigt kæmpe respekt for Kim Bodnia.
Jeg turde næsten ikke tale til ham under indspilningerne, fordi jeg syntes simpelthen, at han var det fedeste.
Han var også virkelig the shit dengang.
4Udlandet lokkede ikke så megetNikolaj Lie Kaas og Mads Mikkelsen under Sundance Film Festival i Utah, USA, i 2003.
De var derovre med 'Elsker dig for evigt', der var instrueret af Susanne Bier.
(Foto: J.
Vespa © Getty Images)- Hvor sjovt.
Vi bruger tydeligvis ikke hårprodukter på det tidspunkt – det er jo helt knastørt.
- Jeg kan huske, at jeg syntes, det var sjovt at stå på ski, da vi var derovre.
Mads og jeg havde jo ikke noget at gøre med hinanden i filmen, men jeg har det altid sjovt med Mads.
Vi klikker altid meget nemt og hurtigt – der skal ikke så meget til.
- Egentlig havde jeg ikke den helt store interesse for udlandet dengang.
Men mig, Mads og Dejan Cukic tog faktisk til Los Angeles sammen for første gang for at finde en agent i sin tid.
Så vi drømte da om det, men på det tidspunkt tænkte jeg ikke: 'Nu kører toget'.
Jeg havde ikke de ambitioner på det tidspunkt.
5'Jeg var rimeligt kørt ned i den periode'Nikolaj Lie Kaas ses her med Lars Brygmann på Betty Nansen Teatret i forestillingen 'Demokrati' i 2005.
Teaterstykket vandt en Reumert for årets forestilling.
- Jeg kan godt lide at lave teater, men jeg har ikke lavet teater siden 2012 af en årsag.
Hvis jeg skal vælge, er film min første kærlighed.
Det er meget tidskrævende at lave teater.
Det er måske over fire måneder, hvor man skal løbe meget stærkt, og det koster på familiekontoen.
- Denne forestilling er én af dem, jeg er allermest stolt af.
Det var virkelig, virkelig sjovt at lave, selvom det var en hård periode.
- Jeg spillede teater på Frederiksberg om aftenen, og så lavede jeg film om dagen – i Aarhus.
Så efter forestillingen røg jeg ind i en bil, hvor jeg kunne spise et måltid, og så blev jeg parkeret ude foran studierne i Aarhus, hvor jeg kunne sove i bilen, men det kunne jeg jo ikke.
Så jeg var rimeligt kørt ned i den periode.
Men det var en fed rolle, og det var fedt at spille noget politisk tosse-teater.
6Sig hvad du vil have – så skaffer vi detNikolaj Lie Kaas som skurk i filmatiseringen af Dan Browns roman 'Engle og dæmoner' fra 2009.
Rollen er en af hans få udenlandske.
- 'Engle og dæmoner' var en fornøjelse at filme, og jeg tog til USA med hele familien.
Vi boede også i Rom en periode.
Den tog fem måneder at lave, så man var jo væk i lang tid.
- Den første dag jeg var på optagelse, kom vi ud til en parkeringsplads ved LAX-lufthavnen i Los Angeles, der var lavet om til Peterspladsen i Rom, sådan én-til-én.
- Dér spurgte de mig også, om jeg var sulten, og så spurgte jeg, hvad de havde af mad, hvortil de svarede: 'Hvad vil du have?
'.
Så vidste man godt, at det var vildt.
Alt var uhæmmet storslået på den produktion.
I dag er det måske mest Marvel-film, der kan tillade sig at smide om sig med penge, som de gjorde.
Det var en virkelig fed oplevelse.
7'Jeg elsker folk med selvironi'Nikolaj Lie Kaas og Lars Ranthe spillede hovedrollerne som komikerne Dirch Passer og Kjeld Pedersen i filmen 'Dirch' fra 2011.
- Dirch Passer og Kjeld Pedersen var makkere.
Men jeg savner ikke en fast makker som skuespiller, for jeg har nok fast makker i min kone.
Men jeg vil altid gerne arbejde sammen med Lars Ranthe.
Han har selvironi og selverkendelse og er morsom.
- Det fedeste ved 'Dirch' var at arbejde sammen med Lars.
Han er god til at lave sjov med sig selv, og det fede ved det her billede er, at hvilken mand på 165 centimeter tør gøre sig selv lavere for at skabe et sjovt billede?
Jeg elsker folk med selvironi.
8'Åndsvagt at sige, at priser ikke betyder noget'Nikolaj Lie Kaas modtog en Bodil for bedste mandlige hovedrolle i filmen 'Dirch' i 2012.
- Det ville være åndsvagt at sige, at priser ikke betyder noget for én, for det betyder virkelig noget at få anerkendelse for det, man laver.
Priser betyder, at du har gjort noget ud over det sædvanlige.
Noget ekstraordinært.
Du har ikke bare levet op til forventningerne, du har forhåbentlig overskredet folks idé om, hvad du kan.
Og det gør en virkelig glad.
- Vi prøver jo alle sammen at presse os selv til at gøre det lidt bedre end sidst.
Så når folk kan se det og anerkender det, bliver man glad.
- Det er til gengæld ikke engang løgn, når jeg siger, at jeg ikke læser anmeldelser.
Det gør jeg ikke.
Kun på andres film.
Anmelderne kan jo ikke blive mere kritiske, end jeg selv er over det, jeg har lavet.
9Jeg tænkte: 'Shit, fire film!
'Nikolaj Lie Kaas ses her i rollen som Carl Mørck under optagelserne til den første film i serien om politiets Afdeling Q, 'Kvinden i buret' fra 2013.
Filmene er baseret på Jussi Adler-Olsens bestsellere.
- Da jeg fik rollen, tænkte jeg ikke: 'Fedt, fire film!
'.
Jeg tænkte: 'Shit, fire film!
'.
- Jeg syntes, det var mange film, og jeg havde jo lyst til at lave alt muligt forskelligt.
Så at få en form for fast job i banken, havde jeg ikke brug for.
Det talte jeg også med Fares Fares om, for han var også skeptisk først.
- Jeg havde lige lavet 'Forbrydelsen' i et år og havde bare fået nok af crime.
Jeg orkede ikke at gå ind i et rum med en pistol i hænderne.
Men fordi det var Mikkel Nørgaard, der skulle instruere, og Nikolaj Arcel, der skrev manuskriptet, syntes jeg, at det var en god lille familie at komme ind i.
Men fire film var alligevel noget, der skræmte mig lidt.
10Overrasket over succesenNikolaj Lie Kaas og Fares Fares spiller makkere i alle fire Afdeling Q-film.
Men nu er det slut.
Her ses de to venner på den røde løber under en tysk premiere på den seneste i serien, 'Journal 64', fra 2018.
- Det var på ingen måde en selvfølge, at det ville blive en succes.
Da vi solgte over 700.
000 billetter til 'Kvinden i buret', tænkte jeg: 'Det her troede jeg slet ikke, at man kunne mere'.
- Det kom virkelig bag på mig, at det blev en succes, og at vi tilmed holdt den kørende.
Krimier er jo en lidt slidt genre, og vi har set det så mange gange før, men her var der penge til at lave dem ordentligt, og der var kompetente mennesker til at lave dem.
- Jeg kan godt savne Fares.
Han er en dejlig dreng.
Det er også fedt at se, at vi begge to har udviklet os som mennesker i de seks år, vi lavede filmene.
Fares har været en af de største fornøjelser ved at lave de her film.
11Kæmpe møsser til Ghita NørbyGhita Nørby og Nikolaj Lie Kaas i en kæmpe møsser på scenen til Zulu Awards 2019.
Skuespillerinden overrakte ham prisen for årets danske skuespiller.
- Ghita og jeg lavede for nogle år siden en intro til Zulu Comedy Galla, hvor jeg snavede med hende.
Så det var jo oplagt at gøre igen, nu når det var hende, der overrakte prisen til mig under årets Zulu Awards og sagde alle de søde ord.
- Det var en sjov aften, men også meget kort.
Jeg optog 'Forhøret' i den periode og var fuldstændig kørt ned, fordi jeg havde arbejdet som en hest.
Så jeg var syg og nåede lige at give en influenza videre til Ghita, inden jeg skred.
12Forestiller sig triste tingNikolaj Lie Kaas spiller overfor Cecilie Stenspil i Avaz-brødrenes aktuelle drama 'Kollision'.
Filmen handler om en familie i krise.
- Så er der god stemning!
Lige præcis dén scene synes jeg faktisk, er et godt billede på, hvordan man kan have det i de der situationer i en familie.
Du ved, dét at sidde i en bil og ikke sige noget til hinanden, og hvor man bare er fanget på fem kvadratmeter sammen.
- Som skuespiller kan du nogle gange kickstarte dig selv ved at tage noget fra dine egne relationer eller baggrund.
Det kan også bare være alt muligt frygteligt, du forestiller dig, der kan ske.
Man bliver bare nødt til at gå reelt ind i den følelse i sådan en scene.
Men det er ikke farligt for mig at forestille mig de ting – det er jo bare make believe.
- Gaven er, at sådan en scene føles som virkelighed, når man er i den, men bagefter siger du bare: 'Tak for i dag' og tager hjem.
'Kollision' kan ses i biografen nu.
Læs også:Filminstruktør mistede lysten til at leve efter nedtur: Nu går han efter en OscarFacebookTwitterKopier linkEmner:Anders Thomas Jensen (filminstruktør)|Dirch Passer (skuespiller)|Teater|Cannes|Aarhus




https://www.dr.dk/nyheder/indland/et-tidligere-medlem-af-liberal-alliances-ungdom-frifundet-voldtaegt

IndlandEt tidligere medlem af Liberal Alliances Ungdom frifundet for voldtægtI sommer blev han ved Retten i Odense idømt syv måneders fængsel.
I sommer nåede Retten i Odense frem til et andet resultat end Østre Landsret og idømte manden syv måneders ubetinget fængsel.
31.
okt.
2019 kl.
15.
32Læs opØstre Landsret har torsdag frifundet et tidligere medlem af Liberal Alliances Ungdom for voldtægt af et yngre partimedlem.
Det oplyser hans forsvarer, advokat Rune B.
Pedersen.
I sommer nåede Retten i Odense frem til det modsatte resultat og idømte manden syv måneders ubetinget fængsel.
Tidligere på året berettede en række anonyme kvinder fra Liberal Alliances Ungdom om krænkelser og overgreb i ungdomspartiet.
Det var i den forbindelse, at anklagen om voldtægt kom frem.
Dommere ikke enigeSagen handler om en episode i 2015, hvor Liberal Alliances Ungdom arrangerede en lejr i Vissenbjerg på Fyn.
Under en fest havde den dengang 20-årige mand sex på et toilet med en 17-årig pige.
Ifølge manden var de enige om, at det skulle ske - men pigen har forklaret, at hun intet husker fra aftenen eller natten, hvor festen fandt sted.
Ifølge Retten i Odense udnyttede manden, at pigen var i en tilstand, så hun ikke kunne modsætte sig samleje.
Men den juridiske dommer og de to domsmænd var ifølge DR ikke enige om afgørelsen af sagen.
Den juridiske dommer mente, at manden skulle frikendes med den begrundelse, at de nødvendige beviser ikke var lagt frem.
De to lægdommere vurderede til gengæld, at manden skulle kendes skyldig.
Læs også:Ung mand idømt syv måneders fængsel i sag om voldtægt i ungdomspartiSagen har haft konsekvenserNu har Østre Landsret altså frifundet manden.
- Vi har ikke fået de grundige præmisser endnu, men det er i hvert fald lagt til grund, at beviserne er utilstrækkelige, fordi der er gået så lang tid fra episoden, til den bliver anmeldt, siger Rune B.
Pedersen.
Den tidligere politiker er meget lettet efter frifindelsen, men sagen har haft store konsekvenser for ham.
- Den har betydet, at han og kæresten er gået fra hinanden, han har opsagt sin lejlighed, og han er gået fra jobbet.
Hans liv er stort set faldet i ruiner.
Nu skal han komme sig over det og forhåbentlig i gang med at få livet opbygget igen, fortæller Rune B.
Pedersen.
/ritzau/FacebookTwitterKopier linkEmner:Liberal Alliances Ungdom|Retten i Odense|Domstole|Retsvæsen|Odense




https://www.dr.dk/nyheder/politik/minister-kalder-medicin-krise-alvorlig-ingen-redskaber-er-fremmede-mig-i-den-her-sag

PolitikMinister kalder medicin-krise alvorlig: 'Ingen redskaber er fremmede for mig i den her sag'Apoteker skal kunne tvinges til at oplyse, hvad de har på lager, lyder det fra Magnus Heunicke.
Vi skal have et system, så man kan se, hvad der ligger på lagrene på vores apoteker, siger Magnus Heunicke.
(© (c) DR)Af Emil Søndergård Ingvorsen og Christian Nordkap (interview)31.
okt.
2019 kl.
15.
45Læs opHver eneste dag bliver der meldt ind, at der er nye medicinpræparater, der er i restordre og derfor ikke kan købes.
Og situationen lige nu må derfor betragtes som alvorlig.
Det forklarer sundhedsminister Magnus Heunicke (S), efter at DR Nyheder i dag har kunnet fortælle, at omkring 1.
300 forskellige lægemidler ikke er til at skaffe lige nu.
Og hvad endnu værre er, så er Danmark løbet helt tør for omkring 25 typer medicin, hvor der ikke er andre alternativer, vurderer Apotekerforeningen.
- Det er frustrerende, og det er et stigende problem, og derfor vil jeg sætte Lægemiddelstyrelsen i spidsen for et arbejde, der skal sikre, at vi gør alt, hvad vi kan.
Der er ingen redskaber, der er fremmede for mig i den her sag.
Det er vores patienters behov for medicin, der er i første række, siger Magnus Heunicke.
Tip osP1 Orientering har for øjeblikket fokus på medicinpriser og medicinmangel i Danmark.
Har du oplevet problemer med høje priser eller dårlig adgang til receptpligtig medicin?
Eller kender du branchen indefra?
Så skriv til os på mailen tip-orientering@dr.
dk.
Klar til tvangManglen på medicin er så kritisk, at Lægemiddelstyrelsen i dag holder faglig konference for at undgå, at danskerne fremover pludselig står uden medicin.
Den socialdemokratiske sundhedsminister er klar til at tage fløjlshandskerne af.
Han oplever nemlig, at patienterne kan være totalt uvidende om, at et specifikt apotek ligger inde med lige netop den medicin, de har fået recept på.
- Vi skal have et system, hvor man fra Lægemiddelstyrelsens side får indsigt i, hvad der ligger på lagrene på vores apoteker i Danmark, som kan komme patienterne til gavn, siger Magnus Heunicke og fortsætter:- Jeg er klar til at tvinge apotekerne til at oplyse til myndighederne, hvis de har medicin, der er på restordre.
Det er dog ikke kun i Danmark, at man kæmper med mangel på medicin.
Problemerne er globale og skyldes blandt andet brexit, manglende prisregulering, nye krav til pakninger og problemer med lægemiddelkvaliteten, oplyser Lægemiddelstyrelsen.
Derfor er det ikke nok at behandle problemet nationalt, mener Magnus Heunicke, som vil diskutere manglen på lægemidler med sine europæiske kolleger.
- Jeg vil tage det op med mine kolleger til det førstkommende rådsmøde, for det er ikke kun et dansk problem.
Det er et globalt problem.
De europæiske lande modarbejder hinanden i stedet for at finde fælles løsninger, og det kan vi ikke være tjent med.
Hvad kan apotekerne ikke skaffe af medicin?
Hvilken medicin, der ikke kan skaffes, ændrer sig løbende.
For øjeblikket melder Apotekerforeningen, at 1.
300 forskellige lægemidler er i restordre.
For 26 lægemidler findes der ikke medicin, der direkte kan bruges som erstatning.
FacebookTwitterKopier linkEmner:Magnus Heunicke (politiker)|Medicin|Socialdemokraterne|Lægemiddelstyrelsen|Storbritannien




https://www.dr.dk/nyheder/udland/demokrater-siger-klart-ja-mulig-rigsretssag-mod-trump-er-rykket-taettere-paa

Mulig rigsretssag mod Donald TrumpSe temaUdlandDemokrater siger klart ja: Mulig rigsretssag mod Trump er rykket tættere påEt flertal i Repræsentanternes Hus har stemt for at gå videre med undersøgelse, der kan føre til en rigsretssag mod Donald Trump.
Det er godt en måned siden, formand for Repræsentanternes Hus, Nancy Pelosi, satte gang i den undersøgelse, som kan føre til en rigsretssag mod Donald Trump.
Af Louise Brodthagen Jensen og Sean Coogan31.
okt.
2019 kl.
16.
41 | opdateret 31.
okt.
2019 kl.
17.
59Læs opDet var nok ikke den store overraskelse - for som den tidligere republikanske politiker, Justin Amash, siger:- Vi har svoret at bakke op om og beskytte forfatningen, vi har ikke svoret at bakke op om og forsvare Donald Trumps misbrug af præsidentembedet.
Derfor stemte den nu uafhængige politiker samt 231 demokrater ud af i alt 432 medlemmer af Repræsentanternes Hus for en resolution, Demokraterne i denne uge har fremlagt, og som er et skridt tættere på en rigsretssag mod Donald Trump.
Dermed er der nu sat klare rammer for den videre undersøgelse af, hvad der er sket før og efter, at USA's præsident i sommer foretog et kontroversielt opkald til den ukrainske præsident, Volodymyr Zelenskyj.
En sag, som kan føre til en rigsretssag mod Donald Trump.
Det er en telefonsamtale mellem Ukraine og USA's præsidenter, Volodymyr Zelenskyj (tv.
) og Donald Trump (th.
), som satte gang i den undersøgelse, der kan føre til en rigsretssag.
Demokraterne mener, at Donald Trump har forsøgt at presse Ukraines præsident ved at tilbageholde knap 400 millioner dollars i militærbidrag.
For at Zelenskyj kunne få pengene og muligheden for at mødes med Trump, skulle han til gengæld indvillige i at efterforske demokraten Joe Biden og dennes søn Hunter Biden.
Den tidligere vicepræsident Biden er en af favoritterne til at blive Trumps politiske modstander ved præsidentvalget næste år.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal i kontakt med både justitsminister William Barr og Trumps personlige advokat, Rudy Giuliani.
Hunter Biden har siddet i bestyrelsen for energiselskabet Burisma i Ukraine.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Indblandet i sagen er både diplomater, republikanske politikere, rådgivere i det nationale sikkerhedsråd og præsidentens egen personlige advokat, Rudy Giuliani.
Resolutionen, som er blevet vedtaget, udstikker rammerne for, hvordan undersøgelsen skal fortsætte med blandt andet offentlige høringer, som vil blive tv-transmitteret.
Samtidig vil de republikanske udvalgsmedlemmer også kunne indkalde vidner og indsamle dokumenter.
De første offentlige høringer forventes at finde sted om to uger og flere af de diplomater, der allerede har afgivet forklaring, vil formentlig blive indkaldt igen.
Demokraterne har også ønsket at høre fra blandt andet Trumps tidligere nationale sikkerhedsrådgiver, John Bolton.
Den forhenværende rådgiver har ikke skjult sin utilfredshed med præsidentens måde at håndtere dele af forløbet på.
Foreløbig har han dog meddelt, at han kun vidner, hvis han bliver stævnet.
Nægter at have gjort noget galtSelv har den amerikanske præsident igen og igen afvist at have handlet forkert, og både han og en række højtstående republikanske politikere har i stedet beskyldt undersøgelsen for at være politisk motiveret og i strid med alle regler.
Rådgiver i det nationale sikkerhedsråd Alexander Vindman forklarede sig for kongres-medlemmerne tidligere på ugen.
Adskillige personer, rådgivere, diplomater og lignende har allerede afgivet vidneforklaringer, men det er foregået bag lukkede døre, og det har netop været en del af republikanernes kritik.
Men selvom nogle af høringerne nu vil foregå i fuld offentlighed, mener flere republikanere stadig ikke, at undersøgelsen har gang på jord.
Præsidenten sendte før afstemningen en række tweets ud, hvor han kritiserede processen og henviste til det referat af opkaldet, som Det Hvide Hus selv har offentliggjort.
- Læs udskriften, skrev han blandt andet.
Selvom præsident Trump flere gange har omtalt udskriften som en præcis gengivelse af samtalen, er det blot et referat - hvilket også fremgår af dokumentet.
En oberst, der overhørte samtalen, hævder dog, at ord og vendinger er blevet udeladt - noget han forklarede, da han vidnede i begyndelsen af ugen.
Høringer for rullende tv-kameraerDagens afstemning er særligt vigtig af to grunde, fortæller Lillian Gjerulf Kretz, DR’s korrespondent i USA.
- For det første har republikanerne længe kaldt det en heksejagt og har kritiseret processen, som indtil videre – helt efter reglerne – er foregået bag lukkede døre, siger korrespondenten, og fortsætter:- De har krævet en afstemning, og det har de altså lige fået og er nu i større grad tvunget til at samarbejde, siger korrespondenten.
- For det andet så rykker undersøgelsen nu ud i det åbne.
Der vil nu blive afholdt offentlige høringer, hvor nøglepersoner for rullende tv-kameraer skal fortælle, hvad de så og hørte - og så kan amerikanerne selv vurdere beviserne i undersøgelsen af præsident Trump.
"En heksejagt"Reaktionen fra den amerikanske præsident er kommet prompte i kølvandet på resultatet af dagens afstemning.
- Den største heksejagt i amerikansk historie, lyder det fra præsident Trump.
En lignende udmelding kommer fra præsidentens datter og seniorrådgiver, Ivanka Trump, som antyder, at hendes far er omgivet af "fjender og spioner".
Demokraternes præsidentkandidater har et andet indtryk af sagen.
Flere af dem er allerede gået til tasterne for at stikke til præsidenten.
Herunder Kamala Harris, senator fra Californien, som mener, at præsidenten skal huske, at han ikke er hævet over loven.
FacebookTwitterKopier linkEmner:Donald Trump (politiker)|Ivanka Trump (erhvervsleder)|USA|Twitter|Embedsmisbrug




https://www.dr.dk/sporten/fodbold/superliga/omdiskuteret-pokalkamp-i-koege-har-faaet-ny-kampdato

SuperligaOmdiskuteret pokalkamp i Køge har fået ny kampdatoAaB skal på ny drage til Køge for at spille en kamp i pokalturneringen.
Kampen er sat til 27.
november.
Klubdirektørerne i AaB og HB Køge kunne onsdag aften ikke enes om, hvorvidt den planlagt pokalkamp skulle afvikles.
31.
okt.
2019 kl.
14.
27Læs opDen udsatte kamp mellem AaB og HK Køge i landspokalturneringen i fodbold skal spilles 27.
november klokken 18.
Det skriver AaB på sin hjemmeside.
Kampen skulle være spillet onsdag aften, men blev ikke gennemført, da AaB's materialevogn ikke kunne krydse Storebæltsbroen, der var lukket i flere timer på grund af en ulykke.
HB Køge-direktør Per Rud ærgrede sig efterfølgende over, at det ikke lykkedes at få kampen afviklet som planlagt.
Med lidt mere smidighed havde vi løst det her.
Jeg synes, det er en ærgerlig og unødvendig udgang.
Per Rud, direktør i HB Køge.
- AaB-truppen har været her hele dagen.
De har støvler med.
Kunne altså spille.
Vi har tilbudt dem at låne tøj, benskinner og så videre.
Der er flere fortilfælde i dansk fodbold, hvor det er sket.
- Med lidt mere smidighed havde vi løst det her.
Jeg synes, det er en ærgerlig og unødvendig udgang.
- Vi har forsøgt at massere og "plage" AaB - uden held.
Jeg beklager forløbet over for alle tilskuerne, sagde Rud til klubbens hjemmeside.
Læs også:Klub-bosser uenige om udskudt pokalkamp: 'Med lidt mere smidighed havde vi løst det her'Men den kritik afviste AaB-direktør Thomas Bælum og påpegede blandt andet, at ikke alle havde støvler med.
- Nogen spillere havde ganske rigtigt selv deres støvler med, men andre havde altså ikke.
De var med i materialebussen.
Thomas Bælum, administrerende direktør i Aab, var ikke enig i kritikken fra Per Rud i HB Køge.
- Derudover var det ikke kun støvler, men trøjer, forbindinger, tape, kosttilskud, tilskud til drikkedunke, lyskenbukser, osv.
Uden alt det, kan vi ikke spille.
Det kan simpelthen ikke diskuteres, sagde Thomas Bælum til DR Sporten.
Der er en kvartfinalebillet på spil i kampen mellem HB Køge og AaB.
Silkeborg, Randers FC og Sønderjyske er allerede klar til kvartfinalerne, og torsdag findes der yderligere på kvartfinalister, når FC København møder FC Nordsjælland, og AGF tager imod OB.
/ritzau/FacebookTwitterKopier linkEmner:AaB|HB Køge|Køge|Fodbold|Korsør




https://www.dr.dk/nyheder/politik/mette-frederiksen-om-hoejere-ministerloen-det-var-jeg-ikke-klar-over

PolitikMette Frederiksen om højere ministerløn: 'Det var jeg ikke klar over'Statsministeren vil kigge på sagen, Men lønstigningen er lige nu en del af finansloven, siger hun.
Hverken Mette Frederiksen (i midten) eller S-gruppeformand Flemming Møller Mortensen (til højre) var klar over, at regeringen selv lægger op til at hæve ministrenes løn.
Af Daniel Myrup, Rikke Gjøl Mansø og Emil Eller31.
okt.
2019 kl.
17.
10Læs opI finanslovsudspillet fra Socialdemokratiet står alle 20 ministre til at få en lønstigning på fem procent næste år.
Det har blandt andet forarget tidligere formand for Folketinget Pia Kjærsgaard (DF).
MinisterlønMinistrenes lønninger:Statsministeren 1.
574.
372 kroner.
Finansministeren 1.
385.
448 kroner.
Udenrigsministeren 1.
385.
448 kroner.
Øvrige ministre 1.
259.
498 kroner.
Men om lønstigningen skal blive til virkelighed, eller om den skal droppes, er lige nu ikke givet.
I hvert fald ikke, hvis man spørger statsminister Mette Frederiksen:- Vi kigger på det lige nu og vil selvfølgelig se, om det er rimeligt.
Det er en del af vores finanslov.
Men jeg vil være helt ærlig og sige, at jeg ikke har været bekendt med det, siger hun.
Kan det passe, at regeringen gerne vil hæve din og de andre ministres lønninger efter nytår?
- Ved du hvad, jeg vil være helt ærlig og erkende, at jeg ikke har været klar over, at det her har ligget som en automatisk opregulering, siger Mette Frederiksen.
Socialdemokratiets gruppeformand, Flemming Møller Mortensen, fortalte i går, at han heller ikke kendte til den kommende lønforhøjelse.
Ordning fra krisetiderTilbage i 2010 blev ministrenes løn reduceret med fem procent.
Det skete som led i en genopretningspakke i kølvandet på finanskrisen.
Ministerlønnen er rigtig, rigtig god – også med nedsættelsen på fem procent.
Pernille Skipper, politisk ordfører, EnhedslistenSidenhen er ordningen med den lavere løn til ministrene blevet forlænget flere gange, men ordningen står nu til at blive annulleret med finansloven for 2020.
I dag er dansk økonomi på fode igen ifølge rapporter fra De Økonomiske Vismænd.
Det betyder dog ikke, at regeringens støttepartier går ind for lønforhøjelsen, der står til at komme på finansloven.
- SF vil ikke lave en finanslov, hvor ministrene får mere i løn, sagde SF's gruppeformand, Jacob Mark, i går.
Læs også:Regeringens finanslovsudspil vil give ministre højere løn fra nytårLigeså enig er Enhedslistens politiske ordfører, Pernille Skipper:- Ministrene skal ikke have mere i løn, og når Enhedslisten går ind ad glasdøren i Finansministeriet i dag, så kommer vi til at sige, at lønningerne selvfølgelig ikke skal stige for ministrene.
- Ministerlønnen er rigtig, rigtig god – også med nedsættelsen på fem procent, sagde hun.
Forhandlingerne om næste års finanslov er i gang i disse uger.
FacebookTwitterKopier linkEmner:Dansk Folkeparti|Pernille Skipper (politiker)|Pia Kjærsgaard (politiker)|Enhedslisten|Økonomisk politik




https://www.dr.dk/nyheder/regionale/nordjylland/regeringen-indgaar-partnerskab-med-landets-stoerste-co2-udleder-i

Klimaforandringer - en varmere verdenSe temaNordjyllandRegeringen indgår partnerskab med landets største CO2-udleder i industrienCementfabrikken Aalborg Portland skal hjælpe med at indfri klimamål i år 2030.
Mette Frederiksen var i dag i Aalborg for at præsentere regeringens første klimapartner i en række partnerskaber.
Af Klaus Videbæk og Rasmus Jungersen31.
okt.
2019 kl.
17.
39Læs opHvis Danmark skal nå målet om en 70 procent reduktion i udledningen af drivhusgasser i år 2030, er man nødt til at gå anderledes til værks end tidligere.
Her kan såkaldte klimapartnerskaber med nogle af landets største virksomheder og brancher måske være en del af løsningen.
Hvis alt der her skal kunne lade sig gøre, er vi nødt til at have et samlet dansk erhvervsliv med.
Mette Frederiksen (S), statsministerDet mener statsminister Mette Frederiksen (S), der i dag var i Aalborg for at præsentere et samarbejde med Danmarks største CO2-udleder i industrien, cementfabrikken Aalborg Portland, der årligt sender 2,2 millioner ton CO2 ud i atmosfæren.
Fremover skal direktør i Aalborg Portland Michael Lundgaard Thomsen stå i spidsen for et klimapartnerskab inden for den energiintensive produktion, der skal bidrage til at få udledningen bragt ned.
- Hvis alt der her skal kunne lade sig gøre, er vi nødt til at have et samlet dansk erhvervsliv med, og der sker helt vildt mange spændende ting, når man kommer rundt, siger Mette Frederiksen om aftalen.
Vil fortsat stille kravIdéen om klimapartnerskaber blev præsenteret allerede i september, og ambitionen er ifølge regeringen at få etableret mellem ti og femten frivillige partnerskaber inden for forskellige brancher.
Mette Frederiksen er i den forbindelse ikke ked af, at det første partnerskab bliver med den allerstørste udleder i front.
Det er tværtimod en fordel, mener hun.
KlimapartnerskaberRegeringen vil have 10 til 15 partnerskaber, der skal sikre, at virksomheder inden for forskellige brancher er med ved bordet, når politikerne skal træffe beslutninger om klimaet og sikre 70 procent reduktion af klimaskadelige gasser i Danmark i år 2030 i forhold til 1990.
Kilde: Regeringen- Jeg er glad for, at det første partnerskab, vi kan præsentere, er med den tunge industri og de tunge produktionsvirksomheder.
Der har Aalborg Portlands direktør sagt ja til at stå i spidsen for, og det mener jeg er super godt, siger hun.
70 procent mindre drivhusgasser er jo en ambitiøs målsætning.
Er det ikke en målsætning, hvor politikerne er nødt til at tage nogle beslutninger, som industrien en gang imellem vil stritte lidt imod overfor og sige, at det er bare sådan, det skal være?
- Det her med at regulere for at skabe grønne resultater, det har vi gjort i mange år i Danmark.
En af grundene til, at vi er dygtige på affald, opvarmning af boliger og vindenergi er jo, at vi har stillet krav.
Det vil vi også gøre i fremtiden.
- Men jeg tror på, at det store fokus, der er på klima fra alle sider også gør, at erhvervslivet i sig selv har et ønske om at gå foran på klimaområdet, fordi det skaber arbejdspladser, siger Mette Frederiksen.
Må ikke koste jobsVed at prioritere partnerskaber med virksomhederne, håber regeringen desuden at undgå en situation, hvor stram lovgivning kan føre til fyringer og ledige hænder.
Det vil bare blot skabe andre problemer, mener hun.
- Vi skal gøre det her på en måde, så det ikke går ud over vores konkurrenceevne og vores velstand.
Lige så vigtigt er det jo, at mødre og fædre har et arbejde at stå op til om morgenen, og det er den balance, vi skal finde, siger Mette Frederiksen.
Aalborg Portland har de sidste fem år øget deres CO2-udledning med 33 procent, men vil reducere udledningen med brug af blandt andet alternative brændsler og udnyttelse af overskudsvarme.
FacebookTwitterKopier linkEmner:Mette Frederiksen (politiker)|Socialdemokraterne|Aalborg Portland|Erhverv|Aalborg




https://www.dr.dk/sporten/oevrig/medie-rusland-havde-plan-om-koebe-sig-til-vm-stemmer

Øvrig sportMedie: Rusland havde plan om at købe sig til VM-stemmerIfølge russiske The Insider viser lækkede dokumenter, at Rusland ville købe stemmer for at få VM-værtskab.
Franz Beckenbauer er igen kommet i søgelyset i en sag om mulig korruption.
(Arkivfoto) 31.
okt.
2019 kl.
14.
22Læs opRusland lagde en detaljeret plan for, hvordan landet skulle bestikke sig til VM i fodbold i 2018.
Det skriver det russiske medie The Insider på baggrund af en række lækkede dokumenter i en e-mail, der angiveligt skal være henvendt til Igor Sjuvalov.
Sjuvalov var chef for det russiske VM-bud.
Af dokumentet fremgår det ifølge mediet, at blandt andre Franz Beckenbauer var et af målene forud for afstemningen i 2010.
Den tyske fodboldlegendes rådgiver, Fedor Radmann, skal ifølge dokumentet have tilbudt Beckenbauers stemme.
Til gengæld skulle Beckenbauer kompenseres for konsultationstjenester.
Et andet dokument viser, at tyskerens stemme skulle købes for tre millioner euro svarende til cirka 22,4 millioner kroner.
Oven i det beløb skulle komme omkring 11,2 millioner kroner, hvis Rusland endte med værtskabet.
Af dokumenterne fremgår det angivelt også, der var lavet en plan for hvert af de 24 medlemmer af Det Internationale Fodboldforbunds (Fifa) eksekutivkomité.
Det vides ikke, om planerne blev gennemført.
Schweiziske myndigheder undersøgerVia sin advokat har Fedor Radmann afvist alle anklagerne over for tyske Der Spiegel, mens Beckenbauer ikke offentligt har forholdt sig til historien.
Den nu 74-årige Franz Beckenbauer har før været under mistanke for at have brugt ulovlige midler i forbindelse med sit arbejde.
I øjeblikket er den schweiziske anklagemyndighed ifølge AFP ved at undersøge, om der kan indledes en retssag mod Beckenbauer om korruption i forbindelse med tildelingen af VM i 2006, der endte i Tyskland.
Tidligere i oktober undersøgte anklagemyndigheden Beckenbauers tilstand via myndighederne i Østrig, hvor Beckenbauer bor.
Beckenbauer har døjet med helbredsproblemer, og ifølge Der Spiegel har han blandt andet svært ved at huske.
Der er endnu ikke kommet svar på helbredsundersøgelsen.
/ritzau/FacebookTwitterKopier linkEmner:Franz Beckenbauer (fodboldspiller)|Rusland|Anklagemyndigheden|Der Spiegel|Fodbold




https://www.dr.dk/sporten/fodbold/cl-exit-truer-broendby-griber-efter-sidste-halmstraa-i-glasgow

FodboldCL-exit truer: Brøndby griber efter sidste halmstrå i GlasgowReturopgøret mod Glasgow i aften er altafgørende for Brøndbys overlevelse i Champions League.
Nicoline Sørensen er en af dem, der skal score målene for Brøndby torsdag aften.
Af Jade Madsen Wittenkamp31.
okt.
2019 kl.
16.
16Læs opBrøndbys kvinder står på tærsklen til et muligt Champions League-exit, når de danske mestre torsdag aften går på banen i Glasgow.
I den skotske hovedstad har Brøndbys kvinder nemlig ryggen mod muren, når de møder Glasgow City i returopgøret i 1/8-finalen i Champions League.
Første opgør tabte de blågule kvinder for lidt over to uger siden med 0-2 efter en kamp, hvor holdet ellers havde flere gode chancer for at skabe et godt udgangspunkt.
Det betyder også, at det er sidste chance for Brøndby i dag, hvis de vil holde drømmen om avancement i Champions League i live.
Men det er ikke noget, der skræmmer holdet, lyder det fra cheftræner Per Nielsen.
- Vi var godt klar over, at det ville blive tæt, så vi glæder os nu.
Vi har ryggen lidt mod muren, og selvom det bliver svært at vinde, er det ikke umuligt.
Vi er overbevist om, at vi har en fair chance for at skabe et godt resultat herovre, og det går vi også efter.
Skuffende første kampInden første kamp mod Glasgow, havde Brøndby formået at få bolden i netmaskerne i hvert eneste opgør i denne sæson.
Derfor var der også plads til skuffelse i lejren på den københavnske vestegn efter nederlaget, siger Per Nielsen.
- Jeg var skuffet over vores egen indsats, fordi jeg ved, at vi kan spille meget bedre, end vi gjorde på hjemmebane.
Og det gode spil skal vi også finde frem i dag.
Brøndbys cheftræner,Per Nielsen, var skuffet efter det første opgør mod Glasgow City.
Ifølge cheftræneren er det små justeringer, der skal til for, at Brøndby kan slå det skotske hold.
Et hold, som Per Nielsen også mener, at Brøndby bør slå.
- Vi var tilfredse med de ting, vi gjorde i sidste kamp, men vi skal være skarpere i vores og modstanderens felt, og så skal vi bare være en del bedre med bolden end sidst, for vi ved, vi kan score mål, så det tror vi på også kan lade sig gøre i aften.
Ikke umuligt med avancementSelvom Brøndbys kvinder har sat sig selv i en svær situation med et nederlag på hjemmebane, tror Per Nielsen ikke, at en sejr er umulig.
- Jeg er ikke naiv, så jeg ved, det bliver en svær kamp i aften.
Men vi tror selvfølgelig på, at det er realistisk, at vi kan stå med den samlede sejr til sidst.
Og spillerne er klar og glæder sig bare til at komme i gang, for det er altid sjovt til de her kampe, og det er det også nu.
Brøndby var i 2015 i semifinalen i Champions League, og selvom målet er at nå dertil og længere, er Per Nielsen godt klar over, at der står stærke europæiske hold i næste runde hele tiden i Champions League.
- Det er altid svært for danske hold at komme langt i Europa.
Målsætningen er hele tiden at komme en runde videre, men nu tager vi lige en runde ad gangen.
Nu har vi en svær kamp i aften, og det står ingen steder skrevet, at vi går videre.
Kampen starter kl.
20.
30.
Du kan høre kommentering af kampen i LIGA på P3.
FacebookTwitterKopier linkEmner:Brøndby|Glasgow




https://www.dr.dk/nyheder/udland/bekraefter-baghdadi-er-blevet-draebt-og-udnaevner-ny-leder

Abu Bakr al-Baghdadi dræbtSe temaUdlandIS bekræfter: Baghdadi er blevet dræbt og udnævner ny lederLederen af Islamisk Stat er dræbt, og hans død vil blive hævnet, hedder det i en udtalelse fra gruppen.
Torsdag eftermiddag bekræfter Islamisk Stat, at organisationens leder, Abu Bakr al-Baghdadi, er død.
31.
okt.
2019 kl.
17.
13Læs opSøndag morgen meddelte det amerikanske forsvar, at verdens mest eftersøgte mand - den øverste leder for Islamisk Stat - var blevet dræbt.
Og torsdag eftermiddag bekræfter Islamisk Stat, at organisationens leder, Abu Bakr al-Baghdadi, er død.
Det skriver nyhedsbureauet AFP, som henviser til en radioudtalelse fra Islamisk Stats eget medie, Al Furqan.
Den ekstremistiske organisation udnævner samtidig Abi Ibrahim al-Hashemi al-Qurash som sin nye leder.
Dræbt af specialstyrkerDet var amerikanske specialstyrker, der dræbte lederen af Islamisk Stat ved et angreb i det nordvestlige Syrien.
Angrebet fandt sted natten til søndag, da Baghdadi forsøgte at få sin familie ud af byen Barisha i Idlib-provinsen og havde kurs mod den tyrkiske grænse.
Militæret brugte otte helikoptere samt jetfly og droner i angrebet.
Der blev skudt mod den amerikanske styrke, da den nærmede sig området, men ingen amerikanske soldater kom til skade.
Baghdadi havde et bombebælte spændt til kroppen, som han udløste, efter at han var kravlet ind i en tunnel.
Islamisk Stat-lederen havde to af sine børn hos sig under angrebet, og de omkom, da han udløste sit bombebælte.
Efter angrebet fortalte USA's præsident, Donald Trump, at de amerikanske myndigheder to uger forinden havde fået viden om Baghdadis opholdssted.
Læs også:'Han døde som en hund': Sådan mistede berygtet terrorleder livet i to timer lang operationBaghdadis død vil blive hævnetMens Islamisk Stat torsdag har bekræftet drabet på sin leder, meddeler den ekstremistiske gruppe i en udtalelse, at Baghdadis død vil blive hævnet.
Efterfølgeren, Abi Ibrahim al-Hashemi al-Qurash, er ikke umiddelbart kendt i offentligheden, skriver nyhedsbureauet Reuters.
Men ifølge Aymenn al-Tamimi, der forsker i Islamisk Stat ved Swansea University i Storbritannien, er det sandsynligt, at hans rigtige navn er Hajj Abdullah.
Og hvis det er tilfældet, er der tale om en topfigur i organisationen, der er velkendt hos de amerikanske myndigheder.
Afdøde Baghdadi udråbte som leder af Islamisk Stat et kalifat i 2014 i store dele af Irak og Syrien.
Siden har organisationen lidt store tab og er blevet nedkæmpet i Syrien.
/ritzau/AFPFacebookTwitterKopier linkEmner:Donald Trump (politiker)|Islamisk Stat|Syrien|Storbritannien|Militær




https://www.dr.dk/nyheder/regionale/trekanten/kaempe-kunstvaerk-undgaar-skraldespanden-kunstfond-redder-william-soyas

TrekantområdetKæmpe kunstværk undgår skraldespanden: Kunstfond redder William Soyas værkStatens Kunstfond vil have det tonstunge værk op igen i Kolding.
Kunstværket, som det tog sig ud på Kolding Bibliotek.
Af Annette Jespersen og Rasmus Dyrberg Hansen31.
okt.
2019 kl.
19.
50Læs opEn lysskulptur på over et ton risikerede en tur i skraldespanden i Kolding Kommune, men nu er Statens Kunstfond trådt til med en livgivende gave.
Skulpturen er skabt af den afdøde danske kunstner William Soya og blev givet til Kolding i 1975 med henblik på, at det skulle hænge på det gamle bibliotek i Jernbanegade.
Men i 2006 flyttede biblioteket, og kunstværket flyttede ikke med.
I stedet flyttede det et par år senere på depot, hvor det har ligget i de seneste 11 år.
Kommunen forsøgte forgæves at få lokale virksomheder til at modtage værket, men fordi der vil være en betydelig omkostning i at få sat værket i stand igen, takkede de alle nej.
Derfor risikerede kunstværket at ryge på genbrugspladsen, men det vil Statens Kunstfond ikke høre tale om.
- Vi har besluttet, at vi vil hjælpe med, at værket kan komme op igen.
Det er langt mere end et værk; det har en fantastisk udsmykning og er noget, vi kan se for os vil skabe trivsel, uanset hvor det bliver sat op, siger Søren Taaning, der er formand for Legatudvalget for Billedkunst hos Statens Kunstfond.
Sådan fremstår værket i øjeblikket - på et lager lidt udenfor Kolding.
Kunstneren William Soya blev født i 1927 og døde i 1994.
1 / 2Sådan fremstår værket i øjeblikket - på et lager lidt udenfor Kolding.
1 / 2Kunstneren William Soya blev født i 1927 og døde i 1994.
2 / 2Derfor har Statens Kunstfond besluttet at give 300.
000 kroner til, at værket kan blive restaureret.
En nyhed, der naturligvis vækker jubel i Kolding Kommune.
- Jeg blev først og fremmest utrolig glad, for det giver nogle helt andre og bedre muligheder, for at værket kommer op igen og kan blive nydt af offentligheden, siger Jon Noe, der er kulturkonsulent i kulturforvaltningen i Kolding Kommune.
Alle kan søgeDerfor bliver det nu indstillet til kommunens kulturudvalg, at alle interesserede skal kunne søge om at modtage værket og det medfølgende tilskud på 300.
000 kroner til at sætte det i stand og få det sat op.
Et udvalg skal bestemme, hvem af de mulige ansøgere, der får det, og der vil blive lagt vægt på, at det kommer et sted hen, hvor offentligheden får glæde af det.
- Drømmescenariet er et sted, hvor der er offentlig adgang, og hvor værket kommer til sin ret.
Det kræver jo noget plads, siger Jon Noe.
Planen er at holde et åbent hus-arrangement, hvor man kan se værket og vurdere, om det kan have interesse.
Fem virksomheder har tidligere sagt ja til at modtage værket, men prisen for istandsættelsen har hver gang sat en stopper for aftalen.
Hos Statens Kunstfond glæder Søren Taaning sig til at se værket komme til sin ret igen, og han mener, at det var nytænkende, da biblioteket i Kolding i sin tid fik værket op.
- Nogle har været modige og kaste sig ud med en kunstner som William Soya, der på det tidspunkt var meget eksperimenterende, men det virker meget nutidigt, og man tænker ikke, at det er helt tilbage fra 1975, så det fortjener i den grad at komme op igen, siger Søren Taaning.
FacebookTwitterKopier linkEmner:Statens Kunstfond|Billedkunst|Kolding Kommune|Kolding|Biblioteker




https://www.dr.dk/sporten/atletik/tidligere-vm-vinder-stopper-karrieren

AtletikTidligere VM-vinder stopper karrierenSøren Bobach er den eneste danske herreløber, der har vundet tre VM-guldmedaljer.
Nu stopper han karrieren.
Søren Bobach har som den eneste dansker vundet VM-guld tre gange.
31.
okt.
2019 kl.
10.
02Læs opDen tidligere danske VM-guldvinder i orienteringsløb Søren Bobach stopper karrieren i en alder af 30 år.
Det skriver Dansk Orienterings-Forbund i en pressemeddelelse.
- Det har været 13 spændende år på junior- og seniorlandsholdene, og jeg synes godt, jeg kan være stolt af, hvad jeg har opnået.
Søren BobachKlub: OK Pan AarhusResultater: Juniorverdensmester i 2006, VM-guld i individuel sprint i 2014, VM-guld i mix-stafet i 2015 og 2016Privat: Storebror til Ida Bobach, der også har vundet VM-guld i orienteringsløbe flere gange- Højdepunkterne var selvfølgelig VM-titlerne, men det har også været virkeligt givende at være sammen med landsholdskolleger og trænere på de mange træningslejre og andre konkurrencer rundtom i verden, siger Bobach i pressemeddelelsen.
Læs også:Verdensmester blev gravid og stoppede karrieren: Det har givet mig helt vildt meget roBobach har vundet tre VM-guldmedaljer som den eneste dansker på herresiden.
Han vandt guld i sprint i 2014 og var med på de hold, der vandt i mixed sprintstafet i 2015 og 2016.
Vil blive savnetSøren Bobach har haft en stor andel i den danske succes, mener sportschef Lars Lindstrøm.
- Søren har igennem sine fantastiske resultater vist de andre løbere, at vi i Danmark kan slå alle.
Han viste det første gang som junior med guldmedaljen på mellemdistance i Litauen 2006, og ikke mindst otte år senere med VM-guldet den fantastiske dag i Venedig.
- Vinderinstinktet er stort, og Søren hader at tabe, men bagved ligger også en utrolig varm person, der også har blik for sine holdkammerater og helheden.
- Søren som både medaljekandidat og ikke mindst holdkammerat kommer vi til at savne stort, siger sportschefen.
Orienteringsløberens sidste optræden i landsholdsdragten var ved VM i Norge i august, hvor Søren Bobach var med til at sikre herrerne en 13.
-plads i stafet.
I stedet vil han nu lægge energien i et nyt job som konsulent inden for it-rådgivning.
/ritzau/FacebookTwitterKopier linkEmner:Dansk Orienterings-Forbund|Orienteringsløb|Arbejdsmarked|Litauen|Norge




https://www.dr.dk/sporten/cykling/paa-tide-vende-tilbage-til-koebenhavn-seksdagesloebet-rykker-ind-i-royal-arena-fra

Cykling'På tide at vende tilbage til København': Seksdagesløbet rykker ind i Royal Arena fra 2021I 2021 vil det københavnske seksdagesløb for første gang blive afviklet i multiarenaen Royal Arena.
Det historiske seksdagesløb rykker fra 2021 ind i Royal Arena på Amager.
31.
okt.
2019 kl.
09.
12Læs opDet københavnske seksdagesløb rykker ind i Royal Arena.
Fra 2021 vil cykelbegivenheden blive afviklet i multiarenaen på Amager, skriver arrangørerne i en pressemeddelelse.
Onsdag meddelte løbsarrangør Michael Sandstød, at seksdagesløbet på grund af personlige årsager ikke vil blive afviklet i 2020, som det ellers var planen.
Seksdagesløbet blev flyttet til Ballerup i 2002, og siden 2005 er det hver vinter blevet afholdt i Ballerup Superarena.
Ifølge Royal Arenas administrerende direktør, Dan Hammer, har han gennem længere tid været i dialog med Sandstød om at rykke løbet til multiarenaen.
- Vi er enige om, at det er på tide, at løbet vender tilbage til København, hvor det startede tilbage i 1934.
- Heldigvis deler Royal Unibrew vores ønske om at genskabe den traditionelle københavnerbegivenhed, og det er ikke mindst takket være dem, at drømmen går i opfyldelse, siger Dan Hammer.
Michael Mørkøv i dannebrogsfarver som en del af det ikoniske par nummer 7 under årets udgave af seksdagesløbet.
Det københavnske seksdagesløb blev kørt første gang i 1934 i Forum på Frederiksberg.
Efter en pause under Anden Verdenskrig og i nogle år derefter blev løbet genoptaget og var en årlig begivenhed frem til 1960, hvorefter det blev indstillet.
I 1976 blev traditionen genoplivet med stor succes og danske navne som Ole Ritter, Gert Frank og Hans-Henrik Ørsted som trækplastre.
Forum lagde for sidste gang gulv til seksdagesløb i 1999, og løbet flyttede altså til Ballerup, hvor det har været lige siden.
Den seneste udgave blev vundet af belgierne Moreno De Pauw og Kenny De Ketele.
Ifølge arrangørerne vil banen i Royal Arena blive mindst 200 meter lang.
Det er 20 procent kortere end banen i Ballerup, men cirka samme længde som i Forum i sin tid.
- Med en lidt kortere bane bliver det lettere for parrene at tage omgange i jagterne, og det er godt for underholdningen, siger Sandstød.
- Med flytningen fra Ballerup til København bliver seksdagesløbet tilgængeligt for langt flere mennesker, hvilket åbner nye muligheder for både løbet og dansk banecykling.
Den sportslige ambition er stadig at præsentere de længste jagter og det hårdeste seksdagesløb i verden.
/ritzau/FacebookTwitterKopier link




https://www.dr.dk/musik/rie-broed-sammen-i-radioen-popstjerne-skrev-sang-om-datterens-kamp-kaerligheden

SangskriverSe temaMusikRie brød sammen i radioen: Popstjerne skrev sang om datterens kamp for kærlighedenDrew har skrevet sangen 'Blacklisted Love', der handler om Ali og Mettes svære kærlighed.
Ali og Mette skal giftes i Pakistan den 1.
november.
(© Privatfoto / Grafik: Oliver Seppo)Af Ellen Kirstine Jensen31.
okt.
2019 kl.
11.
08Læs opFor to år siden var Mette au pair i Kuala Lumpur i Malaysia.
Her rendte hun ind i Ali, der arbejdede på sin onkels street food-restaurant.
De to blev stormende forelskede, og nu skal de giftes.
Men deres kærlighed havde fra start svære betingelser.
De kommer nemlig fra to vidt forskellige baggrunde og kulturer, da Mette er kristen og fra Danmark, og Ali er muslim og kommer fra Pakistan.
Og det er kun blevet sværere, da de ikke kan få lov til at bo sammen i Danmark.
Det har de nu fået en sang om.
For Mettes mor, Rie Duus, skrev nemlig ind til P3-programmet 'Sangskriver', hvor radiovært Jonas Gülstorff sammen med en musikalsk gæst bruger to timer på at skrive en sang, der er baseret på lytterens oplevelser.
Sangerinden Drew og vært Jonas Gülstorff skabte i fællesskab sangen 'Blacklisted Love' i lørdagens udgave af 'Sangskriver'.
(© Dr)- Jeg kunne rigtig godt tænke mig at få skrevet en sang til min datter og kommende svigersøn, som kæmper en utrolig svær kamp for kærligheden, fortæller Rie Duus i en mail til Jonas Gülstorff.
Selvom det var Rie Duus, den hengivne mor og svigermor, der kontaktede programmet, så var hun faktisk selv skeptisk over forholdet til at starte med.
For hun havde hørt skrækhistorier om danske piger, der giftede sig til et undertrykt liv i udlandet.
'Sangskriver' på P3'Sangskriver' sendes hver lørdag på P3 fra kl.
10-12.
Hver gang skal vært Jonas Gülstorff skrive en spritny sang på to timer, baseret på en lytterhistorie, sammen med en musikalsk gæst.
Lyt til programmerne her.
Men da hun besøgte det unge forelskede par i Kuala Lumpur, fandt Rie Duus hurtigt ud af, at Ali var 'det sødeste og rareste menneske, man kunne tænke sig'.
Enhver svigermors drøm, som hun selv beskriver ham.
Rie Duus og Mette har forgæves forsøgt at få Ali på besøg i Danmark, men den danske udlændingelov placerer pakistanere på den såkaldte 'sorte liste', fordi man frygter, at de udgør en særlig høj risiko for ulovlig indvandring i Danmark.
Ali har derfor fået afslag på sit turistvisum hele to gange.
Fik mor til at græde i radioenVirkelig dramatisk, men jeg smiler også over, at den her email er skrevet med så meget kærlighed og optimisme på trods af, hvor nederen en situation det er.
DrewDen historie satte fut i studiet, hvor Jonas Gülstorff sad klar med sangerinden Drew, der netop har udgivet debutalbummet 'Brutal'.
- Det er et godt emne!
Hold da op.
Der er godt med kød på.
Virkelig dramatisk, men jeg smiler også over, at den her email er skrevet med så meget kærlighed og optimisme på trods af, hvor nederen en situation det er, udbrød Drew i programmet, da Ries mail blev læst op.
Efter to timers intenst arbejde i radiostudiet blev Ali og Mettes historie lavet om til sangen 'Blacklisted Love'.
Et nummer, der fik Rie til at storsnøfte i radioen, da hun hørte den første gang.
- Hvor er det smukt.
Tusind tak.
Det rammer bare fuldstændig.
Det der med, at den er skrevet på engelsk, så hans familie også kan forstå den.
Og forstå, hvor vigtigt det her er for Mette og Ali, og hvor meget de elsker hinanden og er villige til at gennemgå for at få hinanden, sagde en grådkvalt Rie i radioen.
Lyt til 'Blacklisted Love', der blev skrevet i lørdagens udgave af 'Sangskriver', her:Drew - Blacklisted Love (Sangskriver P3)Sangen skal med til bryllup i PakistanDen 1.
november skal Ali og Mette giftes og Rie planlægger at tage sangen med i kufferten til brylluppet, der skal fejres med hele Alis familie i Pakistan.
Men Rie har dog ikke kunnet vente med at spille sangen for Mette og Ali.
- Min svigersøn har hørt den, og han elsker den.
Jeg har fået den sødeste besked, hvor han skriver, at jeg er verdens bedste svigermor, og at han lover at passe på min datter.
Han takker også for, at jeg vil gøre opmærksom på det her problem i Danmark, fortæller Rie, efter radioprogrammet er blevet sendt.
- Min datter siger også, at det er hendes nye yndlingssang.
Hun har lavet en helt fantastisk video med billeder af hende og Ali, der kører over sangen.
Hun kan næsten ikke forstå, at jeg har gjort det for hende.
Det er en helt ubeskrivelig oplevelse.
Jeg håber, at sangen skubber til folks retfærdighedssans og får dem til at spørge sig selv om, hvad det er, vi har gang i.
Hun håber, at sangens budskab kan give stof til eftertanke hos andre, der hører den.
- Jeg håber, at sangen skubber til folks retfærdighedssans og får dem til at spørge sig selv om, hvad det er, vi har gang i.
- Jeg synes ikke, at det er retfærdigt, at der er så mange, der sidder i samme situation som Ali og Mette.
Vi skærer alle over en kam og skubber vores unge væk fra vores land, lyder opsangen fra Rie.
Du kan høre hele udsendelsen med Drew i 'Sangskriver' her.
Læs teksten til 'Blacklisted Love' her:First day of novemberIs our first and last foreverFirst day of the rest of our livesTwo different religionsYou're a muslim I'm a christianWe got two different versions of paradiseBlacklisted, love of my lifeThe world is twistedBut I'd still pick you twiceBlacklisted, love of myBlacklisted, love of myBlacklisted, love of my lifeI'd still pick you twiceI'd still pick you twiceLove is the taste of street foodI don't give a fuck about fake newsWe're above the sad political fightPicked my heart up in MalaysiaLove is a fickle force of natureWho decides, what's wrong or rightBlacklisted, love of my lifeThe world is twistedBut I'd still pick you twiceBlacklisted, love of myBlacklisted, love of myBlacklisted, love of my lifeI'd still pick you twiceI'd still pick you twiceFacebookTwitterKopier linkEmner:Pakistan|Malaysia|Kuala Lumpur




https://www.dr.dk/nyheder/kultur/efter-politisk-kaos-ukraine-bandlyser-rusland-venlige-sangere-i-melodi-grand-prix

KulturEfter politisk kaos: Ukraine bandlyser Rusland-venlige sangere i Melodi Grand Prix- Man kan se det som endnu et politisk statement fra ukrainsk side, siger forsker om ny regelændring i ukrainsk Grand Prix.
Svetlana Loboda sang for Ukraine ved Eurovision i 2009, men skulle hun få lyst til igen at deltage i det lokale ukrainske Grand Prix, må hun tro om.
Nye regler bandlyser nemlig artister, der de seneste fem år har optrådt i Rusland - og dét har Loboda.
Af Christian Ellegaard31.
okt.
2019 kl.
15.
03Læs op- Har du optrådt i Rusland?
Så er du bandlyst fra vores show.
Så kontant lyder meldingen fra den ukrainske tv-station UA:PBC, der står for Ukraines deltagelse i den årlige musikkonkurrence Eurovision Song Contest.
I år har stationen nemlig skærpet reglerne for landets nationale Grand Prix-finale, så når næste års udgave af det ukrainske Grand Prix-show, kaldet 'Vidbir', ruller over skærmen, er det derfor ikke længere tilladt for musikere at deltage i showet, hvis de siden 2014 og frem har optrådt så meget som bare én gang i nabolandet Rusland.
Reglerne fastlår også, at deltagerne ikke må optræde i Rusland, før og mens Eurovision står på, hvis de skulle vinde titlen som ukrainsk Eurovision-repræsentant.
© Ritzau ScanpixUkraine i EurovisionUkraine deltog første gang i Eurovision Song Contest i 2003 og har deltaget hvert år lige siden på nær to gange:I 2015 trak landet sig fra konkurrencen grundet manglende økonomi og den verserende konflikt mellem Rusland og Ukraine.
I 2019 trak Ukraine sig igen fra konkurrencen, da vinderen af det ukrainske Grand Prix ikke ønskede at repræsentere landet ved Eurovision.
Landet har vundet sangdysten to gange: i 2004 med Ruslana og 'Wild Dances' og i 2016 med Jamala og sangen '1944'.
Grand Prix-finale endte i politisk kaosRegelændringen sker efter at dette års ukrainske Melodi Grand Prix endte som én stor politisk skandale, der i sidste ende betød, at Ukraine valgte helt at trække sig fra Eurovision Song Contest.
Undervejs i showet blev flere deltagere udfrittet om deres forhold til Rusland og deres syn på situationen på Krim-halvøen, som Rusland annekterede i 2014.
Vinderen af showet, sangerinden Maruv, blev senere pålagt at aflyse alle kommende koncerter i Rusland og underskrive en kontrakt, som hun selv betegnede som'absurd'.
Læs også:'Hvor hører Krim til.
.
.
?
': Ukraines Grand Prix drukner i storpolitisk skandaleLandets vicepremierminister, Vyacheslav Kyrylenko, blandede sig sågar også i debatten.
- Ukraines repræsentant kan ikke være en kunstner, der har turneret i besættelsesmagten, planlægger at gøre det fremadrettet og ikke kan se noget uacceptabelt i dette, skrev han på Twitter.
Maruv besluttede sig for at takke nej til tjansen som Ukraines Eurovision-repræsentant, og ukrainsk tv valgte siden hen helt at trække sig fra årets internationale finale.
Læs også:Efter flere dages politisk skandale: Ukraine trækker sig fra EurovisionVar alt gået som planlagt, skulle Maruv have sunget 'Siren Song' ved årets Eurovision.
Det kom hun ikke til, men du kan høre nummeret her:Maruv - Siren SongKan tolkes som politisk provokationLisanne Wilken, der er lektor ved Aarhus Universitet og har forsket i sammenhængen mellem politik og Eurovision, er ikke overrasket over Ukraines beslutning om at bandlyse artister, der har optrådt i Rusland.
Ifølge hende kan regelændringen tolkes på to måder:- Man kan enten se det som endnu et politisk statement fra ukrainsk side, men man kan også se det som, at ukrainsk tv ikke ønsker en gentagelse af sidste års drama og vil undgå at politisere den nationale konkurrence yderligere, siger hun og fortsætter:Hvorfor er Krim så vigtig?
I 2014 annekterede Rusland halvøen Krim, som havde været ukrainsk territorium siden 1954.
I dag anser Rusland Krim-halvøen som en del af Rusland, mens Ukraine anser Krim som en del af Ukraine.
Ifølge ukrainsk lovgivning er det ulovligt at rejse til Krim gennem Rusland, da det i ukrainernes øjne betyder, at man er rejst ulovligt ind i Ukraine.
Kun 18 lande i hele verden - herunder Armenien, der også deltager i Eurovision Song Contest - anerkender Krim som en del af Rusland.
- Reglen kan være en måde for ukrainsk tv at lukke den konflikt, der opstod sidste år, og sige: 'Vi gider ikke diskutere det her mere'.
Men det kan også sagtens være en reel politisk manifestation fra ukrainerne, der ønsker at understrege, at Rusland altså ikke skal spille en rolle i deres Grand Prix.
Mange har optrådt i RuslandRegelændringen kan vise sig at få stor betydning for næste års ukrainske Grand Prix.
Rusland er nemlig et stort marked for ukrainske musikere.
- Forholdet mellem Ukraine og Rusland er ikke sorthvidt.
Rent politisk er landene i konflikt, men rent kulturelt er de to lande tæt knyttet.
Særligt for mange unge musikere, der ikke er vokset op under Sovjetunionen, er Rusland et stort marked, hvor de kan tjene mange penge, siger Lisanne Wilken.
En opgørelse fra fanmediet Wiwibloggs viser, at mange af de musikere, der de sidste par år har sunget for Ukraine ved Eurovision, ikke vil kunne deltage i næste års finale, fordi de har forbrudt sig mod reglen om, ikke at have optrådt i Rusland.
Det gælder blandt andet sangerinden Jamala, der så sent som i 2016 sikrede landet sin anden Eurovision-sejr.
Læs også:Fra Krim til Kreml: Ukraine bruger Eurovision som politisk kampplads- Der er naturligvis masser af musikere i Ukraine, der ikke har optrådt i Rusland, men hvis ukrainsk tv ønsker at sende et navn, som også er kendt uden for landets grænser, så kan det blive svært, vurderer Lisanne Wilken.
Ukrainerne sparer sjældent på noget, når det kommer til ekstravagante sceneshows på Grand Prix-scenen.
Her kan du se nogle af vilde Eurovision-øjeblikke, som ukrainerne har leveret gennem tiden: I 2014 blev Eurovision-finalen afholdt i København, og den ukrainske delegation stod for én af årets største - og mest iøjefaldende - rekvisitter.
Sangerinden Mariya Yaremchuk, der sang nummeret 'Tick-Tock', havde nemlig slæbt et overdimensioneret hamsterhjul - inklusiv en hurtigtspurtende danser - med på scenen.
 Man fristes til at tro, at noget nær samtlige køer i de ukrainske landbrug måtte lade livet for at klæde Ruslana og hendes dansere på, da hun repræsenterede Ukraine i 2004 med sangen 'Wild Dances'.
Her dukkede sangerinden nemlig op klædt i læder og pels fra top til tå.
Ruslana endte med at vinde konkurrencen og hive landets første Eurovision-sejr hjem.
 Kosakkostumer og tamburiner en masse skulle der til, da Tina Karol i 2006 sang nummeret 'Show Me Your Love' for Ukraine.
 Den ukrainske dragqueen Verka Serduchka havde brugt store dele af Grand Prix-budgettet på glitter og glimmer, da han flankeret af dansere i stramtsiddende uniformer og en sølvfarvet harmonika fremførte nummeret 'Dancing Lasha Tumbai', der sikrede Ukraine en sølvmedalje ved Eurovision i 2007.
 Pailletter og indespærrede dansere var kodeordet, da Ani Lorak sang nummeret 'Shady Lady' i 2008.
 I 2009, hvor konkurrencen fandt sted i Rusland, hed den ukrainske repræsentant Svetlana Loboda.
Hendes fremførsel af nummeret 'Be My Valentine!
(Anti-Crisis Girl)' var ét stort virvar af halvnøgne dansere i gladiatorkostumer, gigantiske ukrainske flag, et trommesæt på hjul og en enorm konstruktion, der gik under navnet 'helvedesmaskinen', og som sangerinden angiveligt havde pantsat sit hus for at finansiere.
Loboda endte på en 12.
plads i finalen.
 Mika Newton sang i 2011 Ukraine til en fjerdeplads i finalen med nummeret 'Angel'.
Nogle fans spekulerede i, at det ikke nødvendigvis var Newtons musikalske evner, der fik hende til tops, men sceneshowet, hvor hun fik hjælp af en såkaldt 'sandtegner', der illustrerede sangen i real tid på en storskærm.
 I 2013 blev sangerinden Zlata Ognevich båret ind på scenen af en 'kæmpe', den 234 centimeter høje Igor Vovkovinskiy.
 Sangeren Melovin satte ild til scenen - og sit kæmpe klaver - da han repræsenterede Ukraine i 2018.
1 / 9I 2014 blev Eurovision-finalen afholdt i København, og den ukrainske delegation stod for én af årets største - og mest iøjefaldende - rekvisitter.
Sangerinden Mariya Yaremchuk, der sang nummeret 'Tick-Tock', havde nemlig slæbt et overdimensioneret hamsterhjul - inklusiv en hurtigtspurtende danser - med på scenen.
1 / 9Man fristes til at tro, at noget nær samtlige køer i de ukrainske landbrug måtte lade livet for at klæde Ruslana og hendes dansere på, da hun repræsenterede Ukraine i 2004 med sangen 'Wild Dances'.
Her dukkede sangerinden nemlig op klædt i læder og pels fra top til tå.
Ruslana endte med at vinde konkurrencen og hive landets første Eurovision-sejr hjem.
2 / 9Kosakkostumer og tamburiner en masse skulle der til, da Tina Karol i 2006 sang nummeret 'Show Me Your Love' for Ukraine.
3 / 9Den ukrainske dragqueen Verka Serduchka havde brugt store dele af Grand Prix-budgettet på glitter og glimmer, da han flankeret af dansere i stramtsiddende uniformer og en sølvfarvet harmonika fremførte nummeret 'Dancing Lasha Tumbai', der sikrede Ukraine en sølvmedalje ved Eurovision i 2007.
4 / 9Pailletter og indespærrede dansere var kodeordet, da Ani Lorak sang nummeret 'Shady Lady' i 2008.
5 / 9I 2009, hvor konkurrencen fandt sted i Rusland, hed den ukrainske repræsentant Svetlana Loboda.
Hendes fremførsel af nummeret 'Be My Valentine!
(Anti-Crisis Girl)' var ét stort virvar af halvnøgne dansere i gladiatorkostumer, gigantiske ukrainske flag, et trommesæt på hjul og en enorm konstruktion, der gik under navnet 'helvedesmaskinen', og som sangerinden angiveligt havde pantsat sit hus for at finansiere.
Loboda endte på en 12.
plads i finalen.
6 / 9Mika Newton sang i 2011 Ukraine til en fjerdeplads i finalen med nummeret 'Angel'.
Nogle fans spekulerede i, at det ikke nødvendigvis var Newtons musikalske evner, der fik hende til tops, men sceneshowet, hvor hun fik hjælp af en såkaldt 'sandtegner', der illustrerede sangen i real tid på en storskærm.
7 / 9I 2013 blev sangerinden Zlata Ognevich båret ind på scenen af en 'kæmpe', den 234 centimeter høje Igor Vovkovinskiy.
8 / 9Sangeren Melovin satte ild til scenen - og sit kæmpe klaver - da han repræsenterede Ukraine i 2018.
9 / 9I Ukraine er Eurovision symbolpolitikSelvom politiske undertoner langt fra er noget nyt på Eurovision-scenen, så kan det måske undre nogle, at Ukraine ser sig nødsaget til at blandet nabokonflikten med Rusland ind i noget så - på overfladen - harmløst som et Melodi Grand Prix.
Men det er der en god grund til, mener Lisanne Wilken.
- Ukraine drømmer om at blive en del af EU, og derfor får konkurrencen en stor symbolpolitisk betydning, fordi det bliver vigtigt for Ukraine at vise - og føle - at de hører til i et europæisk fællesskab, siger hun.
Hun forklarer, at betydningen af Eurovison er meget større i nogle lande, end vi er vant til herhjemme.
- For landene i det tidligere Sovjetunionen og andre dele af Østeuropa var Eurovision deres første vej ind i det europæiske fællesskab, så for dem er der hængt en hel anden form for symbolpolitik op på den her konkurrence, end der nødvendigvis er for os i Danmark, siger hun.
- Vi sidder i en lille nordisk boble herhjemme og er mest bare interesserede i, om Island nu også giver os de 12 point, som vi føler, at de skylder os.
Det er nogle helt andre relationer, der er på spil for os end for lande som Ukraine og Rusland.
Det er langt fra første gang, at Eurovision er blevet ramt af politiske skandaler.
Her er fem andre gange, hvor storpolitik og Eurovision er blevet blandet sammen:5 andre politiske Eurovision-skandaler:•2000: Israel stillede op med gruppen PingPong, der modtog massiv kritik efter at have viftet med små israelske og syriske flag på scenen og råbe efter fred mellem de to nationer.
Israelsk tv tog stærk afstand fra gruppens optræden og udtalte, at 'gruppen ikke længere repræsenterede det israelske folk, men kun dem selv'.
•2007: Ukraine sendte den ekstravagante dragqueen Verka Serduchka til Eurovision.
Nummeret 'Dancing Lasha Tumbai' tiltrak sig megen opmærksomhed på grund af én linje i sangen.
Mange mente nemlig, at ordene 'Lasha Tumbai' (der ifølge ukrainerne selv var mongolsk for 'flødeskum') lød mistænkeligt meget som 'Russia Goodbye'.
•2009: Rusland var vært for Eurovision, og Georgien ville stille op med sangen 'We Don't Wanna Put In', som til forveksling kunne lyde som: 'Vi vil ikke have Putin'.
EBU bad Georgien ændre sangen, men det nægtede de, og Georgien valgte at trække sig fra konkurrencen det år.
•2017: Årets værtsland Ukraine nægtede Ruslands Grand Prix-deltager, Julia Samoylova, adgang til landet.
Det resulterede i, at Rusland trak sig fra konkurrencen.
De vendte tilbage året efter, og denne gang fik Samoylova lov at deltage.
EBU udtrykte skuffelse over Ukraines beslutning.
•2019: Under årets Eurovision-finale, der blev afholdt i Israel, valgte den islandske gruppe Hatari at vifte med et palæstinensisk flag for at vise deres støtte til det palæstinensiske folk.
Det var imod konkurrencens regler, og islandsk tv blev senere idømt en bøde på 37.
000 kroner for det politiske stunt.
Den ukrainske Grand Prix-finale løber over skærmen den 22.
februar næste år, mens Dansk Melodi Grand Prix afholdes den 7.
marts.
Læs også:Helt nye tiltag i Dansk Melodi Grand Prix 2020: Nu kan du være med til at udvælge sangeneFacebookTwitterKopier linkEmner:Melodi Grand Prix|Rusland|Ukraine|European Broadcasting Union|Vladimir Putin (politiker)




https://www.dr.dk/nyheder/udland/trumps-ukraine-hovedpine-fire-svar-saa-du-hurtigt-forstaar-whistleblower-sagen

Mulig rigsretssag mod Donald TrumpSe temaUdlandTrumps Ukraine-hovedpine: Fire svar så du hurtigt forstår whistleblower-sagenDemokraterne tager næste skridt i forsøget på at rejse en rigsretssag mod Donald Trump og vil holde offentlige høringer.
Af Sean Coogan og Louise Brodthagen Jensen31.
okt.
2019 kl.
17.
03Læs opDet har efterhånden udviklet sig til en sag, som den amerikanske præsident bare ikke kan få til at gå væk.
Uanset hvor mange tweets, han sender ud.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal sættes i kontakt med både justitsminister, William Barr, og Trumps personlige advokat, Rudy Giuliani.
Hunter Biden har siddet i bestyrelsen for et af Ukraines største energiselskaber, Burisma.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Historien om en såkaldt whistleblower, der har slået alarm over Trumps håndtering af en samtale med Ukraines præsident, Volodymyr Zelenskyj, og som har fået Trumps politiske modstandere til sætte gang i en politisk proces, der kun har fundet sted få gange i historien.
Sagen omhandler et meget omtalt telefonopkald mellem præsident Trump og den ukrainske præsident Zelenskyj, og den kan få alvorlige konsekvenser for den amerikanske præsidents fremtid.
Ledende demokrater i Kongressen har nemlig taget de indledende skridt, der kan føre til en eventuel rigsretssag mod præsidenten.
En proces, der i alleryderste konsekvens kan få ham afsat.
Få overblikket over sagen her:1Hvad drejer sagen sig om?
Tidligere vicepræsident Joe Biden og sønnen Hunter Biden har taget afstand fra Trumps beskyldninger og hævder ikke at have gjort noget galt.
Skåret helt ind til benet, så handler sagen om, hvorvidt præsident Trump har misbrugt sin magt som præsident for egen vindings skyld.
Sagen kredser omkring en telefonsamtale mellem præsident Trump og præsident Zelenskyj, som fandt sted i slutningen af juli.
Her bad præsident Trump sin ukrainske modpart om at efterforske demokraten Joe Biden og dennes søn, Hunter Biden.
Samtalen mellem de to præsidenter kan du lytte til her, hvor en dansk udgave bliver læst op af to af P1 Morgens journalister.
Hør samtalen mellem Trump og Zelenskyj læst op på dansk herI september kom det frem, at en person ansat i USA's efterretningstjeneste blev informeret om samtalen og fandt den så bekymrende, at vedkommende indberettede det via en whistleblowerordning.
Siden har Demokraterne anklaget Donald Trump for at forsøge presse Ukraines præsident ved at tilbageholde knap 400 millioner dollars i militærbidrag.
For at ukrainerne kunne få pengene og muligheden for et møde med Trump skulle de indvillige i at efterforske demokraten Joe Biden og dennes søn Hunter Biden.
Den tidligere vicepræsident Biden er en af favoritterne til at blive Trumps politiske modstander ved præsidentvalget næste år.
2Er det en rigsretssag?
Den ukrainske præsident, Volodymyr Zelenskyj, mødtes med Donald Trump ved FN's Generalforsamling i New York for en måned siden.
Nej, ikke endnu.
Men i kølvandet på afsløringerne om den kontroversielle samtale mellem præsident Trump og Zelenskyj har Demokraterne taget de første skridt, som kan føre til en rigsretssag mod præsident Trump: Den formelle indledende undersøgelse, hvor der indsamles så meget information som muligt.
Sådan her lød det, da formand for Repræsentanternes Hus, Nancy Pelosi, meddelte, at der nu bliver indledt en undersøgelse:Det er vigtigt at understrege, at der endnu ikke er tale om en rigsretssag.
De er yderst sjældne - kun to gange i USA's historie er der blevet rejst rigsretssager mod præsidenter: Andrew Johnson i 1868 og Bill Clinton i 1998.
Begge blev frikendt i Senatet, der fungerer som en slags jury i den politiske proces.
Hvordan en rigsretssag fungerer, kan du se i videoen nederst i artiklen.
3Hvad er det, der foregår?
Topdiplomaten William Taylor har allerede vidnet for lukkede døre, men forventes at blive indkaldt til at afgive forklaring igen.
I øjeblikket er det stadig kun en indledende undersøgelse.
En række stævninger med krav om at levere både vidneudsagn og dokumenter er sendt til Trump-administrationen, en række diplomater og andre for at få så meget klarhed over forløbet op til og efter samtalen den 25.
juli som muligt.
Indtil nu er en række diplomater og ansatte ved det nationale sikkerhedsråd blevet afhørt af medlemmerne af forskellige udvalg.
Det er foregået for lukkede døre, og det har ført til massiv kritik, ikke bare fra præsidenten men også ledende republikanske politikere, som har krævet at få at vide, hvad der foregår.
Derfor har et flertal i Repræsentanternes Hus i dag formelt stemt for en resolution, sådan at undersøgelsen nu kan fortsætte, og at der vil være offentlige og tv-transmitterede høringer fremover.
Læs også:TIDSLINJE Fra whistleblower-notat til mulig rigsretssag: Politikere kræver svar i Trumps "Ukraine-sag"4Hvad så nu?
Det er lederen af efterretningsudvalget, demokraten Adam Schiff, der leder undersøgelsen og høringerne.
Det er formanden for efterretningsudvalget, demokraten Adam Schiff, der leder undersøgelsen, som nu skal føres offentligt - begyndende så tidligt som om to uger.
Der har endda været tale om, at de vidner, som allerede har afgivet forklaringer, bliver indkaldt igen, så de kan forklare sig offentligt.
Det gælder blandt andet diplomaten William Taylor, der forklarede, at Trump krævede en undersøgelse af Biden.
Og så forventes det, at der den kommende tid vil blive indkaldt flere personer, der kan bekræfte detaljer i de forklaringer, der allerede er afgivet.
Blandt dem forventer avisen Washington Post eksempelvis ledende rådgivere for henholdsvis Det Hvide Hus' stabschef, Mick Mulvaney, og forhenværende energiminister, Rick Perry.
Når al information er indsamlet, bliver det sendt videre til retsudvalget, som skal afgøre, om der kan indledes en egentlig rigsretssag mod præsidenten og i givet fald, hvilke anklagepunkter den så skal bygge på.
Retsudvalget kan også afgøre, om flere personer eventuelt skal afhøres, og det er også her, at præsidentens jurister kan være til stede og indkalde vidner.
FacebookTwitterKopier linkEmner:Bill Clinton (politiker)|Donald Trump (politiker)|USA|Embedsmisbrug|Repræsentanternes Hus




https://www.dr.dk/sporten/haandbold/kvindeligaen/ligaklub-i-oekonomisk-krise-randers-hk-risikerer-lukke

KvindeligaenLigaklub i økonomisk krise: Randers HK risikerer at lukkeDet lykkedes lige akkurat at sikre løn til 1.
november, men den økonomiske fremtid er usikker for Randers HK.
Randers ligger aktuelt på ottendepladsen i HTH-ligaen.
31.
okt.
2019 kl.
13.
55Læs opHåndboldklubben Randers HK har ifølge Randers Amtsavis et akut behov for mellem en halv og to millioner kroner, hvis den ikke skal risikere at lukke.
Ifølge avisen er aktionærer og sponsorer i denne uge via et nyhedsbrev blevet informeret om, at der skal skaffes penge med øjeblikkelig virkning.
- Randers HK har brug for at få kapital stillet til rådighed allerede i den kommende uge, står der i nyhedsbrevet.
Problemet er, at vi dør, før vi når derhen, hvis vi ikke får tilført kapital til at klare de næste par måneder.
Peter Møller-Lassen, bestyrelsesformand i Randers HK.
Klubben fik ikke de forventede indtægter i sidste sæson og varslede derfor nedskæringer i spillerbudgettet til den nuværende sæson.
Det er lige akkurat lykkedes Randers HK at skaffe penge nok til at betale løn 1.
november, men derfra er fremtiden usikker.
Klubben er i gang med at sælge aktier, og forventningen er ifølge bestyrelsesformand Peter Møller-Lassen, at det indbringer mindst tre millioner kroner, men aktietegningen løber frem til december.
- Problemet er, at vi dør, før vi når derhen, hvis vi ikke får tilført kapital til at klare de næste par måneder.
Vi står med et akut problem omkring vores likviditet, siger Peter Møller-Lassen til Randers Amtsavis.
Efter ti runder ligger Randers HK på ottendepladsen i kvindernes HTH Ligaen med ni point.
/ritzau/FacebookTwitterKopier linkEmner:Randers HK|Randers Amtsavis|Økonomi|HTH Køkkener|Håndbold




https://www.dr.dk/sporten/oevrig/washington-nationals-vinder-overraskende-world-series-i-baseball

Øvrig sportWashington Nationals vinder overraskende World Series i baseballDet er første gang i Nationals' historie, at holdet vinder titlen i den amerikanske baseball-liga (MLB).
Washington-spilleren Juan Soto løfter trofæet efter nattens sejr over Houston Astros i den amerikanske World Series i baseball.
(Foto: Larry W.
Smith © Scanpix)31.
okt.
2019 kl.
07.
44Læs opFor første gange nogensinde vinder baseballholdet Washington Nationals titlen World Series i den bedste amerikanske baseball-liga (MLB).
Det skete tidligt torsdag morgen dansk tid efter en sejr på 6-2 over storfavoritterne Houston Astros.
Vinderen af titlen skulle findes i en altafgørende syvende kamp, efter at hvert hold op til dagens kamp havde vundet tre kampe hver.
Astros kom foran med 2-0 i kampen, der blev spillet i Houston, men Nationals fik kæmpet sig tilbage i front og slap aldrig føringen i opgøret, der endte 6-2.
Det er første gang siden 1924, at World Series-titlen ender i USA's hovedstad, Washington D.
C.
De nye World Series-mestre fra Washington fejrede mesterskabet med manér i omklædningsrummet efter kampen.
Nationals hed oprindeligt Montreal Expos, men i 2005 skiftede holdet til Washington D.
C.
og fik tilnavnet Nationals.
Holdets spillere var ellevilde efter sejren.
- Hvordan tror du, at jeg har det?
Vi har vundet World Series, siger Nationals' James Forrest efter kampen.
/ritzau/AFPFacebookTwitterKopier linkEmner:Houston|Montreal|USA




https://www.dr.dk/nyheder/indland/video-saadan-overhalede-halloween-fastelavn

IndlandVIDEO: Sådan overhalede halloween fastelavnTraditionen med uhygge og græskar fylder meget i Danmark den sidste aften i oktober.
Halloween har overhalet fastelavn, når det gælder omsætning til udstyr og pynt.
Af Flemming Brandt31.
okt.
2019 kl.
10.
21Læs opEngang var fastelavn den store udklædningsfest, hvor børn - og nogle voksne - klædte sig ud og slog katten af tønden.
Det gør vi stadig, men i de seneste ti år har efterårets hyggelige uhygge-aften, halloween, overhalet fastelavn i popularitet.
I hvert fald når man måler på omsætningskroner i Coop's butikker til udklædning og pynt.
Sidste år var salget tre gange større til halloween end til fastelavn.
Oprindelig var halloween en fest for de døde, hvor man tilbad en keltisk gudinde, blandt andet i Irland.
Men det er svært at finde sporene i den udgave af halloween, som vi med stærk amerikansk inspiration har taget til os.
Få i videoen ovenfor baggrunden for, at kvarterets børn banker på din dør i aften med forventning om, at du giver noget slik.
FacebookTwitterKopier linkEmner:Fastelavn|Halloween|Coop|Irland




https://www.dr.dk/sporten/tennis/holger-rune-er-faerdig-med-juniortennis-aar-foer-tid-nu-skal-han-traene-med-djokovic

TennisHolger Rune er færdig med juniortennis to år 'før tid': Nu skal han træne med Djokovic og Serenas trænerHan er kun 16 år.
Men han er allerede i selskab med verdensstjerner som Nadal, Djokovic og Federer.
© PA Wire/PA ImagesAf Martin Leer Scharnberg31.
okt.
2019 kl.
09.
00Læs opOle Olsen, Michael Laudrup, Anja Andersen – og Holger Rune?
De tre første er der allerede.
Holger Rune håber at gøre dem selskab på dansk sports stjernehimmel.
Og hvis den 16-årig tenniskomet kan forsætte den raketfart, han allerede har sat på sin karriere, er det ikke usandsynligt, at han når helt derop.
Holger Vitus Nødskov Rune- 16 år- Fra Charlottenlund- Spillestil: Højrehåndet (tohåndsbaghånd)- Vandt tidligere i år Grand Slam-turneringen French Open for juniorer- Ligger nummer ét på verdensranglisten for juniorerTidligere i år vandt han den prestigefyldte grand slam-turnering French Open for juniorer, og i weekenden kronede han sit succesår ved at vinde sæsonfinalen i Chengdu i Kina, hvor verdens otte bedste juniorspillere deltog.
Med sejren overtog han samtidig verdensranglistens førsteplads.
- Her til morgen kiggede jeg på juniorernes verdensrangliste og så, at jeg var nummer ét.
Det var et helt vildt syn at vågne op til, siger Holger Rune.
Førstepladsen på verdensranglisten bliver samtidig hans farvel til juniortennis.
Selvom han egentlig kunne tage to år til med juniorturneringer, har han valgt, at han i den kommende sæson vil satse udelukkende på seniorniveau.
- Jeg ser ingen grund til at fortsætte med at spille junior, til jeg fylder 18 år.
Der er flueben ved det hele, og ikke mere jeg kan opnå som junior.
Nu handler det bare om at komme ud og gøre mig gældende som senior.
Den svære overgang fra junior til seniorHolger Rune har allerede prøvesmagt seniortilværelsen.
Sideløbende med hans store triumfer på juniorniveau har han i år deltaget i en håndfuld seniorturneringer.
Om tre år vil jeg være i top-20 på verdensranglistenHolger RuneHvor han som junior er sejrsvant, har succesraten været mere ustabil, når han har mødt seniorer på den anden side af nettet.
Selvom han har været en stjerne blandt juniorer, bliver det en udfordring at træde ind i de voksnes tennisrækker på fuld tid, erkender Holger Rune.
- Seniorspillere er meget erfarne, gode til at holde hovedet koldt og straffe hver en lille fejl, jeg laver.
Og det skal jeg lære at håndtere mentalt.
Danske junior-verdensettere- Danmark havde senest en verdensetter hos juniordrengene i 1999, da Kristian Pless nåede til tops.
- Tidligere i år tilbragte Clara Tauson flere måneder øverst på pigernes verdensrangliste, efter hun vandt Australian Open i januar.
- I de seneste seniorturneringer har jeg sat seniorerne lidt for meget op på en piedestal, hvor de ikke rigtig hører hjemme.
Det skal jeg ryste af mig.
Den tidligere professionelle tennisspiller Michael Mortensen, der i dag er tennistræner og tenniskommentator på Eurosport, har selv prøvet turen fra junior til senior.
Overgangen er svær for alle spillere, siger han.
For Holger Rune kan det blive ekstra udfordrende.
- Der følger et særligt pres med, fordi han kommer op som nummer et i verden.
Det gør forventningerne større.
Spørgsmålet er, om det er inspirerende eller hæmmende for ham?
At Holger Rune vælger at tage senior-springet to år 'før tid', ser Michael Mortensen dog ikke som en forhastet beslutning.
- Talentet er ikke til at tage fejl af.
Holger Rune er klar til at tage det spring og lykkes med det.
Førstepladsen på verdensranglisten bliver Holger Runes farvel til juniortennis.
Han har valgt, at han fra den kommende sæson vil satse udelukkende på seniorniveau.
Ambitioner uden loftLige nu ligger Rune nummer 1055 på seniorernes verdensrangliste.
Men hans ambitioner har intet loft.
Han vil være blandt verdens bedste og vinde grand slams.
Tidligere junior-verdensettereHer ses tidligere junior-verdensettere og deres nuværende placering på seniorernes verdensranglisten:2019 - Holger Rune - #10552018 - Chun hsin Tseng - #3402017 - Axel Geller - #6302016 - Miomir Kecmanovic - #552015 - Taylor Fritz - #332014 - Andrey Rublev - #222013 - Alexander Zverev - #62012 - Filip Peliwo - #300Beder man ham kigge i krystalkuglen for at se, hvor langt han er nået op ad ranglisten om tre år, skinner troen på egne evner klart igennem.
- Om tre år vil jeg være i top-20 på verdensranglisten, siger Holger Rune.
Til den tid vil Holger Rune være 19 år.
Og det er de færreste spillere, der har nået en så høj placering i så ung en alder.
Lige nu er der kun én spiller under 20 år blandt verdens 20 bedste spillere.
Det er den 19-årige canadier Felix Auger-Aliassime, som ligger nummer 19 på verdensranglisten.
Men sværhedsgraden i hans selverklærede mål, er ikke noget, der bekymrer Holger Rune.
- Jeg tror, min selvtillid er en god ting.
Jeg plejer at nå de mål, jeg sætter mig.
Det gør jeg altid.
Selvom de er svære og lidt uoverskuelige, så gør jeg det.
Holger Rune ved, at sådan en udmelding i nogens øre vil klinge kæphøjt.
Men han mener, at selvtillid og ærgerrighed er to nødvendige karaktertræk, hvis man vil gøre sig forhåbninger om at kæmpe sig igennem nåleøjet og blive en del af verdenstoppen.
- Man er nødt til at være modig og turde sige sine drømme højt.
Det giver mig et mål at arbejde hen imod hver dag.
Lige nu er jeg forud for mine målsætninger, og hvis min udvikling fortsætter, er jeg ikke i tvivl om, at jeg nok skal nå mine mål.
Canadiske Felix Auger-Aliassime ligger nummer 19 på verdensranglisten, selvom han kun er 19 år.
Om top-20 inden for tre år er realistisk, vil Michael Mortensen ikke sige med samme sikkerhed i stemmen som Holger Rune selv.
Han mener, at top-200 eller top-100 er det mest sandsynlige scenarie i løbet af de næste par sæsoner.
Hvis man tager tidshorisonten ud af ligningen, er Michael Mortensen dog ikke i tvivl om, at Holger Rune godt kan blive den verdensstjerne, han har ambitioner om.
- Han er en spiller på en mission, og den mission skal nok lykkes.
Det har den gjort indtil videre.
Hvornår det bliver, er for tidligt at sige, men Jeg tror godt, han kan gå hele vejen og blive top 20-spiller.
Og hvis man først når derop, kan alt ske.
Serena Williams' græske træner Patrick Mouratoglou har gjort Holger Rune til en del af sit tennisakademi.
En del af det gode selskabHan er et 16-årigt tennistalent fra Charlottenlund med selvtilliden i orden.
Men han er ikke ene om at kunne se sit eget talent.
Faktisk har verdenseliten i tennis også fået øjnene op for Holger Rune.
I et års tid har han været en del af det prestigefulde Mouratoglou Tennis Academy i Biot i Frankrig, som drives af Serena Williams' græske træner, Patrick Mouratoglou.
Her har det danske talent trænet med verdensstjerner som Novak Djokovic, Stefanos Tsitsipas og Grigor Dimitrov.
- Træningsforholdene dernede er så gode, at jeg gerne vil derned så tit som overhovedet muligt.
Vi regner med, at jeg skal have min optakt til næste sæson dernede, siger Holger Rune.
Stefanos Tsitsipas ligger nummer syv på verdensranglisten og er en af de spillere, Holger Rune har trænet med på tennisakademiet i Frankrig.
Den tidligere professionelle tennisspiller og nuværende tenniskommentator på Eurosport Michael Mortensen mener, at akademiet i Frankrig giver Holger Rune de bedst tænkelige træningsbetingelser op til 2020-sæsonen.
- Det bliver ikke et meget bedre springbræt.
Det er verdenselitens træningsmekka, han er blevet en del af der.
Patrcik Mouratoglou ser hans kæmpe udviklingspotentiale, og det er virkelig en blåstempling af hans talent.
- Det er utroligt glædeligt, at han allerede er blevet inviteret ind i det her fornemme selskab, for det kan gøre den svære transformationsperiode fra junior til senior noget lettere.
Hele setuppet omkring ham er optimalt.
Holger Rune kan se frem til at skulle træne med to af tennishistoriens største legender Rafael Nadal og Roger Federer, når han skal deltage som træningspartner til seniorernes sæsonfinale i London.
Skal træne med historiens bedsteHolger Runes store triumfer som junior har også sikret ham en invitation til seniorernes sæsonfinale i London – ikke som turneringsdeltager, men som træningspartner.
Fra junior til senior med succesHer er et udvalg af tennisspillere, der de seneste år har taget vejen fra juniorstjerne til seniorniveau med succes.
Tallene viser deres verdensrangliste placering som henholdsvis junior og senior:Stefanos Tsitsipas2016: #2 (junior)I dag: #7 (senior)Felix Auger-Aliassime2016: #4 (junior)I dag: #19 (senior)Borna Coric2013: #2 (junior)I dag: #25 (senior)Her skal han sammen med en anden juniorspiller fungere som hitting partner for verdens otte bedste spillere, når de fra den 10.
-17.
november skal dyste om sæsonfinale-titlen i London.
- Som hitting partner skal jeg træne med spillerne, når de har lyst til det og brug for det mellem kampene.
Det bliver helt vanvittigt.
At stå og slå med Federer og Nadal og alle de store stjerner, bliver det vildeste.
Jeg glæder mig helt vildt.
Det er dog ikke kun som beundrer, at Holger Rune glæder sig til at træne med verdensstjerner som Federer og Nadal.
Han ser også frem til at nærstudere dem som fagmænd.
Det kan nemlig bruges som værdifuld læring på hans egen mission mod tennisverdenens stjernehimmel.
- Det er bare med at suge til mig og lægge mærke til, hvad de gør på og uden for banen.
Se hvordan de varmer op, træner og gør sig klar til kamp.
Alle sådan nogle små ting kan være en stor inspiration, som jeg kan bruge til selv at udvikle mig.
I videoen nedenfor kan du høre Holger Rune fortælle om sine ambitioner som tennisspiller, efter han vandt French Open i juni i år:FacebookTwitterKopier linkEmner:Clara Tauson (tennisspiller)|Michael Laudrup (fodboldtræner)|Tennis|Eurosport|Frankrig




https://www.dr.dk/nyheder/penge/kaempe-fusion-i-bilindustrien-koncernerne-bag-opel-peugeot-og-fiat-gaar-sammen

PengeKæmpe fusion i bilindustrien: Koncernerne bag Opel, Peugeot og Fiat går sammenDet nye selskab bliver dermed det fjerde største inden for bilproduktion.
En fusion mellem PSA og Fiat Chrysler skaber verdens fjerde største aktør inden for bilproduktion.
31.
okt.
2019 kl.
08.
06 | opdateret 31.
okt.
2019 kl.
09.
16Læs opDen franske bilkoncern PSA, der står bag Opel og Peugeot, og det italiensk-amerikanske Fiat Chrysler (FCA) er enige om en fusionsaftale.
Koncernernes bilmærkerPSAPeugeotCitröenOpelVauxhallAmbassador (indisk bil)Fiat ChryslerAlfa RomeoChryslerDodgeFiatJeepLanciaMaseratiDe to selskabers bestyrelse har givet mandat til, at de næste uger skal bruges til at afslutte arbejdet med fusionen.
De to parter er enige om, at de går sammen som lige parter - 50-50.
Kombinationen af de to bilproducenter kommer til at have en markedsværdi på cirka 337 milliarder kroner og et årligt salg på 8,7 millioner køretøjer, skriver BBC.
Hilser fusion velkommenDen franske stat er medejer af PSA, og landets finansminister, Bruno Le Maire, hilser fusionen velkommen, da den giver de to koncerner den afgørende størrelse og styrke til at investere i mere miljøvenlige teknologier.
Han understregede samtidig, at regeringen vil holde særdeles godt øje med, at PSA ikke rykker arbejdspladser og fabrikker ud af Frankrig.
Le Maire siger, at han også vil holde den nye bilkoncern i ørerne, så de holder et løfte om at opbygge en europæisk batteriindustri.
I dag er det især i Fjernøsten, der produceres batterier til elbiler.
Adgang til USAFor PSA betyder aftalen, at det kan få adgang til det lukrative amerikanske marked og få del i FCA's marked for luksusbiler med Alfa Romeo og Maserati.
Der bliver tale om verdens fjerdestørste bilselskab.
I Europa kun overgået af Volkswagen.
Det fusionerede selskab skal være registreret i Holland og være opført på børserne i Paris, New York og Milano.
Selskabet skal have hovedkvarterer i Frankrig, Italien og USA.
FacebookTwitterKopier linkEmner:Bilindustri|Fiat|Opel|Frankrig|Biler




https://www.dr.dk/nyheder/indland/laeger-udskriver-medicin-som-patienter-slet-ikke-kan-faa

IndlandLæger udskriver medicin, som patienter slet ikke kan fåDer skal findes en løsning, så patienter ikke fortsat skal gå forgæves på apoteket, siger Lægemiddelstyrelsen.
Øresunds Apotek er et af de mange apoteker, som må melde om udsolgt medicin.
I dag holder Lægemiddelstyrelsen fagligt møde om mangel på medicin.
Af Kåre Kildall Rysgaard og Anne Skjerning31.
okt.
2019 kl.
09.
15Læs opLandets læger udskriver hver dag recepter på medicin til patienter, der kan få sig en kedelig overraskelse, når de vil hente medicinen på apoteket.
Mange lægemidler er nemlig udsolgt.
Nogle gange kan apoteket finde et alternativ, men det sker ofte, at folk skal kontakte lægen nok engang.
Lægen skal så vurdere, om patienten kan få et andet lægemiddel i stedet for det, der ikke længere er på hylderne.
- Det er noget bøvl for patienterne, som risikerer ikke at få den optimale behandling.
Det er også dyrt, fordi vi har en masse læger og personale på apoteker, som skal forholde sig til, at patienten skal have noget andet medicin, fortæller Anton Pottegård, professor på Klinisk Farmakologi på Syddansk Universitet.
Danmark er løbet tør for bestemt medicinNår læger udskriver recepter, kan de ikke se i deres system, om patienterne kan købe medicinen efterfølgende på apoteket.
I øjeblikket er omkring 1.
300 forskellige lægemidler ikke til at skaffe.
Som regel kan apotekere eller lægen dog finde andre lægemidler, end det, der står på recepten, men Danmark er helt løbet tør for omkring 25 typer medicin, hvor der ikke er andre alternativer, vurderer Apotekerforeningen.
Manglen på medicin er et stigende problem.
I dag holder Lægemiddelstyrelsen en faglig konference for at undgå, at danskerne fremover pludselig står uden medicin.
Læger skal advares om manglende medicinDanmark kan ikke løse problemerne alene, for mange lægemidler bliver produceret i Asien, og manglen på medicin kan for eksempel skyldes jordskælv, eksplosioner eller problemer med kvaliteten af medicinen på fabrikkerne, fortæller Thomas Senderovitz, der er direktør for Lægemiddelstyrelsen.
Tip osP1 Orientering har for øjeblikket fokus på medicinpriser og medicinmangel i Danmark.
Har du oplevet problemer med høje priser eller dårlig adgang til receptpligtig medicin?
Eller kender du branchen indefra?
Så skriv til os på mailen tip-orientering@dr.
dk.
Men Lægemiddelstyrelsen kan dog gøre enkle ting, så det bliver mindre besværligt for patienter, læger og apoteker, når der mangler medicin.
Blandt andet skal lægerne kunne se i deres system, hvilke lægemidler som ikke kan skaffes.
- Læger skal tidligere kunne se, hvor der er en udfordring, fortæller Thomas Senderovitz.
Apoteker vil sælge to i stedet for en pilleApotekerforeningen håber, at det vil lykkes at få et bedre system, så læger ikke udskriver recepter på medicin, som ikke kan fås.
Samtidig foreslår foreningen, at apotekerne skal have flere muligheder for at udlevere en anden form for medicin, hvis et produkt er udsolgt.
Det kan eksempelvis være en anden form, mikstur i stedet for tabletter, eller en anden styrke.
Hvis medicinen er udsolgt i styrken 100 milligram, bør apoteket have mulighed for uden lægens accept at udlevere 50 milligram, som patienten så må tage to af.
Endelig kan man overveje at give apoteket tilladelse til at finde en anden medicin med en tilsvarende virkning.
Men der er behov for at forstå, hvorfor Danmark mangler medicin, mener Anne Kahns, formand for Apotekerforeningen.
- Vi skubber på for at få en kulegravning af situationen.
Hvis vi har et bedre overblik, kan vi også bedre finde løsninger, siger hun.
Opdateret 31.
10.
2019 klokken 9.
42: DR regner med at få en kommentar fra sundhedsminister Magnus Heunicke (S) i løbet af dagen.
Hvad kan apotekerne ikke skaffe af medicin?
Hvilken medicin, der ikke kan skaffes, ændrer sig løbende.
For øjeblikket melder Apotekerforeningen, at 1.
300 forskellige lægemidler er i restorder.
For 26 lægemidler findes der ikke medicin, der direkte kan bruges som erstatning.
Det drejer sig om:•Marcain-adrenalin, 5 x 20 ml, (bedøvelse)•Loette 28, 84 stk.
(blister), (p-piller)•Canesten, 20 g, (svamp)•Circadin, 30 stk.
(blister), (melatonin-søvnregulerende)•Tavegyl, 5 amp.
a 2 ml, (allergi)•Marzine, 10 stk.
(blister), (transportsyge)•Ciflox, 10 ml, (betændelse i ørerne)•Dymista, 120 doser, (allergi - næsespray)•Xeplion, 1 sæt (Abacus), (antipsykotika )•Medikinet CR, 30 stk.
(blister), (adhd/narkolepsi )•Creon 40.
000, 100 stk.
, (fordøjelsesenzymer)•Cilest, 63 stk.
(3x21) (blister), (p-piller)•Daivonex, 100 g, (psoriasis)•Frisium, 50 stk.
(blister), (angst/uro)•Irbesartan "Jubilant", 98 stk.
(blister), (blodtryk)•Canesten, 6 stk.
(blister), (svamp)•Aromasin, 30 stk.
(blister), (antiøstrigen i forhold til brystkræft)•Canesten, 1 stk.
(blister), (svamp)•Pinex, 10 stk.
(blister), (smertestillende)•Glyoktyl, 100 x 7,5 ml, (afføringsmiddel)•Bricanyl Turbuhaler, 120 doser, (astma)•Arthrotec, 100 stk.
(blister), (smerter/gigt)•Betnovat med Chinoform, 30 g, (eksem mod betændelse)•Proctosedyl, 30 g, (hæmorider)•Farmidur, 100 stk.
, (hjertekrampe)•Sotalol "2care4", 100 stk.
(blister), (betablokker)FacebookTwitterKopier linkEmner:Anne Kahns (farmaceut)|Apoteker|Magnus Heunicke (politiker)|Medicin|Socialdemokraterne




https://www.dr.dk/nyheder/regionale/fyn/flere-og-flere-marker-klaedt-paa-til-halloween-danskerne-er-vilde-med-graeskar

FynFlere og flere marker klædt på til halloween: Danskerne er vilde med græskarPå fem år er arealet, hvorpå der dyrkes græskar, vokset med 50 procent.
Det er kun de græskar, der ikke klarede fin sorteringen, der ligger tilbage på marken lidt udenfor Bogense.
De 300.
000 der skulle ud i butikkerne, er lastet og kørt ud i denne uge.
Af Agnes Dalhoff Pedersen og Anne Sophie Baltzer Nielsen31.
okt.
2019 kl.
14.
01Læs opUd foran hoveddøren, ned i suppen eller op i sylteglasset.
Danskerne er vilde med græskar som aldrig før.
På fem år er det areal, der bruges til at dyrke forskellige slags græskar, steget med 50 procent.
Og mange af dem bliver i Danmark, hvor supermarkederne også ser en stor stigning i salget.
3 hurtige om græskarGræskaret er faktisk slet ikke en grøntsag, men et bær.
Både planten, den sidder på, og bærrene hedder græskar.
Den danske rekord er 451,3 kilo og blev sat sidste år.
Det er det 19.
største græskar, målt nogensinde.
Verdensrekord er et græskar på 913 kilo.
Den blev sat i 2012 i USA.
Hvis man siger grækar, må man også sige både A-, B-, C-, D- og E-vitaminer.
Derudover er bærret også rigt på kalium.
Et af de af steder, der har lavet noget af en oprustning på græskarfronten, er Gyldensten Gods.
Her har de længe dyrket de velkendte store halloweengræskar, men i de seneste år har de oplevet en kæmpe opblomstring.
På ti år er de gået fra at producere 5000 græskar om året til i år at have skippet mere end 300.
000 af sted til supermarkederne.
- Det har været en spændende rejse, der startede med, at vi for 10 år siden fik et opkald fra en stor supermarkedskæde, der spurgte, om vi ville være med, fortæller Frants Bernstorff-Gyldensteen, ejer og direktør på godset.
Frants Bernstorff-Gyldensteen har dyrket græskar i 10 år men i år slår han rekord.
Selvom det har været et hårdt og vådt efterår, er han en glad græskaravler.
Hos Coop har man også mærket den store efterspørgsel på noget at sætte kniven i op til halloween.
Analysechef Lars Aarup har kigget på salget af naturens egen badebold, og i følge ham er det tredoblet siden 2011.
- For ti år siden var halloween og fastelavn lige store, nu er det klart halloween, der er størst, siger Lars Aarup.
Mere græskar i køkkenetDet er ikke kun den amerikanske invasion af halloween traditioner, der er skyld i stigningen.
Også salget af de græskar, vi putter i gryden, på panden og i ovnen, er steget.
- Det lille orange hokkaido-græskar, som mange bruger i køkkenet til at lave suppe eller græskarfritter af, er også blandt de sorter, der dyrkes flest af herhjemme, siger teamleder i Landbrugsstyrelsen Peter Byrial Dalsgaard.
Men hvorfor har vi fået mere lyst til at putte den ellers ufremkommelige hårde råvare i munden?
Coop har kigget lidt på vores madvaner og har fundet et godt bud:- Vi plejede at spise os mætte i kartofler, ris og pasta.
Det har ændret sig, og deres plads på tallerkenen er nu overtaget af linser, bønner og rodfrugter, men også af for eksempel græskar, forklarer Lars Aarup, der er analysechef ved Coop.
FacebookTwitterKopier linkEmner:Coop|Halloween|Supermarkeder|Landbrugsstyrelsen




https://www.dr.dk/nyheder/regionale/hovedstadsomraadet/du-loenner-ni-ud-af-ti-eks-politikere-s-vil-kigge-paa

KøbenhavnDu lønner ni ud af ti eks-politikere: S vil kigge på folketingspolitikernes eftervederlagDet skattebetalte eftervederlag er stadig den eneste eller primære indkomst for hver anden afgåede folketingspolitiker.
Af Lise Højer Rømeling og Katrine Madsen (research)31.
okt.
2019 kl.
08.
18 | opdateret 31.
okt.
2019 kl.
12.
28Læs opArtiklen er opdateret med en kommentar fra Flemming Møller Mortensen, der er formand for den socialdemokratiske folketingsgruppe.
Det er snart fem måneder siden, politikerne kunne pille valgplakaterne ned efter en intens valgkamp.
For 61 politikere betød folketingsvalget et farvel til deres plads på Christiansborg og for flere af dem et goddag til en tilværelse som arbejdsløs.
Men det giver ikke nødvendigvis de store økonomiske kvaler for politikerne.
55 af dem modtager nemlig et skattebetalt eftervederlag, som kan være på op til 56.
494 kroner hver måned før skat, hvis man ikke har andre indtægter at modregne.
Og det har mindst 23 af politikerne ikke, de modtager nemlig det fulde beløb, imens yderligere seks har eftervederlaget som deres primære indkomst.
Det viser en rundspørge, DR har lavet.
Ifølge reglerne kan eks-politikerne fortsætte med at modtage eftervederlag i op til to år.
Tirsdag meldte Socialdemokratiet og Venstre ud, at blandt andet politikernes pensionsforhold skulle tages op til revision.
Og i den forbindelse vil socialdemokratiet også kigge på eftervederlagsordningen.
Det siger formand for den socialdemokratiske folketingsgruppe, Flemming Møller Mortensen.
- Eftervederlagene indgår som en del af den politiske drøftelse, fordi Vederlagskommissionen har præciseret eftervederlagene som et område, hvor der ikke er de rigtige balancer, siger han.
Flemming Møller Mortensen fortæller, at de anbefalinger, som Vederlagskommissionen kom med i 2016, skal drøftes.
- Jeg synes ikke, at der er de nødvendige balancer, og det er dem, der skal skabes, siger han.
Både SF, Enhedslisten og Dansk Folkeparti mener også, at revisionen bør omfatte eftervederlagene.
Derfor har de fremsat et beslutningsforslag om netop politikernes privilegier, der skal behandles i Folketinget i november.
- Det skal ikke være sådan, at folketingsmedlemmerne er stillet væsentligt bedre end resten af befolkningen, siger gruppeformand Peter Skaarup (DF).
Også i den forrige valgperiode gjorde politikerne god brug af de offentlige kroner.
Her blev der udbetalt 82 procent af de penge, politikerne havde mulighed for at få i eftervederlag.
Arbejdsløs politiker: 'Tabu at have en politisk holdning'En af de politikere, der får fuldt eftervederlag og altså endnu ikke er i anden beskæftigelse, er May-Britt Kattrup, som indtil valget i juni sad i Folketinget for Liberal Alliance.
- Jeg har brugt en del tid på frivilligt arbejde, på vores hestepension og landbrug og på en del politisk arbejde, siger hun.
Hun har endnu ikke søgt nogle job.
- Det har jeg ikke, fordi jeg ikke er helt afklaret med, hvad jeg vil og skal fremover, forklarer May-Britt Kattrup.
May-Britt Kattrup på talerstolen på Christiansborg, da hun stadig var i Folketinget.
Men har du overvejet at frasige dig dit eftervederlag?
- Nej.
Det er en del af den lønpakke, jeg gik ind i, da jeg gik ind i politik.
Selvom jeg gerne ville lave det om, er det sådan reglerne er nu, og det har jeg ikke tænkt mig at frasige mig, siger hun.
Også det tidligere Folketingsmedlem for Alternativet Carolina Magdalene Maier lever stadig kun af sit eftervederlag.
Hun har søgt flere job uden at få dem.
Fakta: Sådan gjorde viP4 København fik af Folketingets Personalekontor oplyst, at pr.
ultimo september modtog 55 tidligere medlemmer af Folketinget eftervederlag.
P4 København kontaktede i perioden 8.
til 25.
oktober de 55 tidligere medlemmer af Folketinget, der modtager eftervederlag, og spurgte dem, om de havde en indtjening ved siden af eftervederlaget.
40 forhenværende MF’ere svarede på vores henvendelse, hvoraf syv personer ikke ønskede at udtale sig.
- Jeg har oplevet, at det ikke altid er en fordel at have været folketingspolitiker, for man har et politisk parti klistret på ryggen, og mange steder vil de gerne have, at man fremstår politisk neutral, siger hun.
May-Britt Kattrup mener også, det kan være 'et tabu at have en stærk politisk holdning'.
Derfor er der stadig brug for eftervederlaget.
- Det er vigtigt, at man som politiker tør stå frem og sige sine holdninger uden at frygte for ikke at kunne finde et job bagefter, siger hun.
Ekspert: 'Ordningen kan undre'Selvom politikerne lander et betalt fuldtidsjob, giver eftervederlagsordningen stadig hver enkelt eks-politiker ret til godt 12.
000 kroner om måneden, som ikke skal trækkes fra.
Det kan man undre sig over, siger valgforsker Roger Buch fra Danmarks Medie- og Journalisthøjskole.
- Hvis man kan gå direkte ud i et andet job, er der ikke nogen grund til at få støtte.
Samtidig er der ikke nogen kontrol af, om politikerne er kommet i job, så de kan faktisk have fået et job og stadig hæve deres eftervederlag, siger han.
FacebookTwitterKopier linkEmner:Alternativet (parti)|Carolina Maier (politiker)|May-Britt Buch-Kattrup (politiker)|Ansættelsesforhold|Socialdemokraterne




https://www.dr.dk/nyheder/indland/idemanden-bag-radio24syv-radioen-blev-bedre-end-jeg-turde-haabe-paa

MedieforhandlingerSe temaIndlandIdémanden bag Radio24syv:  Radioen blev bedre, end jeg turde håbe påPer Stig Møller er langt fra glad for, at radiokanalen ved midnat slukker mikrofonerne for altid.
Radio24syv lukker og slukker ved midnat i aften.
Af Cathrine Lakmann31.
okt.
2019 kl.
10.
59Læs opNår klokken slår 23.
59 i nat, slukker og lukker den radio, som den mangeårige folketingspolitiker Per Stig Møller banede vejen for.
- Det har været en radio, som har givet mig nogle radiooplevelser, jeg ikke havde forestillet mig, jeg skulle få, siger han.
I 2010 besluttede Per Sig Møller, der dengang var kulturminister, at sende en radiokanal i udbud som konkurrent til DR’s taleradio P1.
- Der var jo brug for at se, om radio kunne laves på en anden måde.
Om det ville trække andre stemmer og emner frem, så man som lytter havde noget at vælge imellem, fortæller han.
Dengang blev radioen på Christiansborg og i folkemunde døbt Radio Møller.
Før den altså fik sit rigtige navn - Radio24syv.
Jeg gav det en chance, og den har været bedre, end jeg havde turdet håbe på.
Per Stig Møller, tidligere kulturminister- Som jeg sagde i sin tid: Blev det en fiasko, så får den lov at hedde Radio Møller.
Bliver det en succes, så glemmer man det navn, griner Per Stig Møller.
Et af de største succeser for Radio24syv har været satireprogrammet 'Den Korte Radioavis' med den fiktive figur Kirsten Birgit Schiøtz Kretz Hørsholm.
- Radioen blev bedre, end jeg havde turdet håbe på.
For jeg havde jo ikke fantasi til at forestille mig al den der nye form for journalistik og de debatprogrammer, de har haft.
Og den fremragende satire, de har leveret, siger Per Stig Møller.
Derfor er han også imod, at man snart ikke længere kan lytte til kanalen mere, fordi der er lagt snubletråde ud, som han formulerer det.
- Når man laver 110 kilometer-kravet, og man laver de der mærkelige algoritmer, som Radio- og TV-nævnet har lavet med procenttal.
Så er det klart, at der er nogen, der ikke har ønsket at give dem lige vilkår i konkurrencen om at fortsætte.
Flere programmer fortsætterB.
T.
overtager "Fodbold FM", "Politiradio" og "Det, vi taler om".
Euroinvestor overtager "Millionærklubben".
Berlingske kommer til at udgive "Cordua og Steno", "Kampagnesporet" og "Hitlers Æselører".
Weekendavisen viderefører "24 spørgsmål til professoren".
Kilde: Berlingske MediaRadio24syv har sat sine sporI begyndelsen af radiokanalens levetid sablede anmelderne den ned.
Og en af kritikerne var Kurt Strand, journalist og vært på P1-programmet Mennesker og Medier.
Han sagde dengang, at den største skuffelse ved Radio24syv var, at radioen 'fortsat ikke evner at løfte sig over et tåkrummende ringe lokalradioniveau i mange af sine sendetimer'.
- Jeg mener faktisk, at Radio24syv ved sin begyndelse var tåkrummende ringe på mange parametre.
Det var en meget svingende kvalitet, man blev udsat for som lytter, siger han og fortæller, at han fortryder, han fornærmede nogle lokalradioer.
Siden er Kurt Strand blevet mere glad for Radio24syv.
- Det er især lykkedes at lave nogle liveformater med meget markante og personlige værter, der har formået at fylde æteren med holdninger på en måde, som vi ikke rigtig havde set før, siger han.
Faktisk har kanalen fornyet den måde, man laver taleradio på, mener Kurt Strand.
- Radio24syv har haft en kæmpe betydning.
Det har haft en betydning for P1 at få en konkurrent.
Og det har haft betydning for udviklingen af podcast-markedet.
Hele taleradio-markedet er større end nogensinde før, siger han.
Fakta:•1.
november 2011 åbnede Radio24Syv for mikrofonerne•1.
november 2019 overtager Radio4 sendetilladelsen på FM4-båndet•Efter planen begynder dab-kanalen Loud at sende 1.
april 2020FacebookTwitterKopier linkEmner:Per Stig Møller (politiker)|Radio- og tv-nævnet|Radio24syv|Humor|Hørsholm




https://www.dr.dk/nyheder/politik/vraget-dfer-faar-loen-i-aar-fra-folketinget-jeg-vil-ikke-arbejde-gratis

PolitikVraget DF’er får løn i to år fra Folketinget: ’Jeg vil ikke arbejde gratis’Ib Poulsen holder orlov fra sit civile arbejde for at undgå at blive trukket i eftervederlaget fra Folketinget.
Ib Poulsen (DF) røg ud af Folketinget ved valget i år.
De næste to år har han orlov fra sit job som havnebetjent i Hanstholm Havn.
Af Ida Nathan, Lise Højer Rømeling og Katrine Madsen (research)31.
okt.
2019 kl.
10.
00 | opdateret 31.
okt.
2019 kl.
14.
05Læs opDet blev et farvel til Folketinget for DF’eren Ib Poulsen ved valget i juni.
Ligesom 60 andre folketingspolitikere mistede han sin plads, og måtte tilbage til et civilt arbejde.
Men i stedet for at genoptage sit job som havnebetjent i Hanstholm Havn, har han valgt at tage orlov frem til juli 2021.
Det er præcis så lang tid, som han har ret til sit eftervederlag på 56.
494 kroner fra Folketinget om måneden, og det er ikke tilfældigt.
- Arbejde er udelukket.
Med de nuværende regler vil det blive modregnet eftervederlaget, så det betyder, at jeg vil skulle arbejde gratis.
Det har jeg aldrig hørt om nogen, der vil, siger han.
Læs også:Overblik: Det vil Folketingets 10 partier gøre ved deres egen løn og pensionI stedet for at vende tilbage til sit arbejde, bruger han tiden på at prioritere nogle af de ting, han ikke har haft tid til, mens han har været fuldtidspolitiker.
- Jeg har stort hus og stor have, som jeg har forsømt, mens jeg har siddet i Folketinget, og det trænger til en kærlig hånd.
Det prøver jeg at fylde tiden ud med, og så fisker jeg i fritiden.
Malker systemetDR har lavet en rundspørge blandt de 61 politikere, der forlod folketinget efter valget.
Heraf har 40 svaret, og 23 oplyser, at de får det fulde eftervederlag på 56.
494 kroner, uden at blive modregnet nogen anden indtægt.
Det kan de gøre i op til to år.
Ib Poulsen forstår ikke, at politikerne har ret til så meget eftervederlag, men når muligheden er der, vil han udnytte den.
- Jeg så gerne, at reglerne blev lavet om, så de lignede det private erhvervsliv, hvor du får tre eller seks måneders løn, hvis du bliver fyret.
Det synes jeg er fair, og det burde man også gøre i Folketinget.
To års eftervederlag er ikke i orden.
Kan du forstå, hvis man som skatteyder synes, at du malker systemet?
- Det er jeg fuldstændig enig i.
Jeg synes også systemet er forkert, og sådan er det på mange niveauer i Folketinget og på kommunalt niveau.
Der bliver tit snakket om at kikke på det, men jeg synes aldrig de her regler er blevet fair og ordentlige, så det synes jeg, at man skulle gå i gang med.
Ib Poulsen sidder også i byrådet i Thisted, hvilket han får knap 14.
000 kroner om måneden for.
De første 12 måneder kan han tjene det uden at blive trukket i eftervederlaget, hvorefter det vil blive modregnet.
Men det generer ham ikke.
- Det har jeg ikke spor i mod, for jeg brænder for det kommunalpolitiske, siger han.
Ib Poulsen bruger en del af fritiden på at fiske.
Politikere vil ændre reglerI den forrige valgperiode gjorde politikerne også god brug af de offentlige kroner.
Her blev der udbetalt knap 51 millioner kroner i eftervederlag i løbet af de to år efter valget, hvilket svarer til 82 procent af de penge, politikerne havde mulighed for at få udbetalt.
Men politikerne bør ikke have vilkår, der er så meget mere gunstige end resten af befolkningen, mener både SF, Enhedslisten og Dansk Folkeparti, som har fremsat et beslutningsforslag om netop politikernes privilegier, der skal behandles i Folketinget i november.
- Det skal ikke være sådan, at folketingsmedlemmerne er stillet væsentligt bedre end resten af befolkningen, siger gruppeformand Peter Skaarup (DF).
Samme holdning har Enhedslistens demokratiordfører Rosa Lund.
- Jeg synes jo, der er noget fuldstændig urimeligt i, at man har forringet arbejdsløse danskeres vilkår så meget, at man pisker dem igennem systemet, og så har man herinde en ordning, hvor man kan gå og hygge sig lidt, siger hun.
I går åbnede også Venstre og Socialdemokraterne op for at ændre på politikernes lukrative vilkår, og gruppeformand for Socialdemokratiet, Flemming Møller Mortensen, vil nu indkalde partierne til forhandlinger.
Tidligere fremgik det, at Ib Poulsens indtægt fra byrådet bliver modregnet eftervederlaget fra Folketinget.
Det gør det imidlertid først efter et år, da folketingsmedlemmer må tjene op til 144.
358 kroner de første 12 måneder, de modtager eftervederlag.
FacebookTwitterKopier linkEmner:Dansk Folkeparti|Folketinget|Peter Skaarup (politiker)|Ansættelsesforhold|Thisted




https://www.dr.dk/nyheder/udland/new-york-forbyder-restauranter-servere-foie-gras

UdlandNew York forbyder restauranter at servere foie grasEn lov gør det nu forbudt at sælge, servere og endda besidde foie gras i New York.
Forkæmpere for dyrs rettigheder demonstrerede i juni for at forbyde foie gras i New York City.
31.
okt.
2019 kl.
03.
21Læs opNew York er kendt som en af verdens kulinariske hovedstader, men der er én berømt ret, som snart bliver taget af menuen.
Bystyret i New York besluttede onsdag med et stort flertal at forbyde foie gras fra 2022.
Den franske delikatesse er ekstra fed lever fra gås eller and, hvor fuglen er blevet stopfodret.
Foie gras produceres især i Frankrig, men også flere andre steder i verden.
Politikerne i New York nåede således onsdag til enighed om, at det er ondskabsfuldt at stopfodre ænder og gæs for at opfede deres levere til menneskelig indtagelse.
Loven træder i kraft fra oktober 2022 og forbyder enhver virksomhed fra at sælge, servere eller sågar besidde foie gras.
En and bliver tvangsfodret på en farm i Canada.
 Der troppede også folk op til demonstrationen i New York, som omvendt kritiserede forbuddet mod foie gras, som ifølge dem vil koste arbejdspladser.
1 / 2En and bliver tvangsfodret på en farm i Canada.
1 / 2Der troppede også folk op til demonstrationen i New York, som omvendt kritiserede forbuddet mod foie gras, som ifølge dem vil koste arbejdspladser.
2 / 2Hvis man overtræder forbuddet, vil man blive straffet med en bøde på mellem 500 og 2000 dollar.
Det svarer cirka til mellem 3000 og 13.
000 danske kroner.
Forkæmpere for dyrerettigheder hylder politikernes beslutning, som blev stemt igennem med 42 stemmer for og blot seks imod.
- Det er en historisk dag for dyrs rettigheder, siger Matthew Dominguez, der er stifter af kampagnen "Voters for Animal Rigts" - på dansk Vælgere for Dyrs Rettigheder.
'Tragedie for foie gras-producenter'Omvendt fordømmer amerikanske producenter af foie gras beslutningen.
De truer samtidig med at bringe sagen for en domstol.
- Vi kommer til at slå dem i gulvet ved retten, siger Izzy Yanay, medstifter af Hudson Valley Foie Gras, som er en af delstatens største foie gras-producenter.
- Jeg har 400 ansatte, som har arbejdet for mig i 30 år.
Disse mennesker står over for en tragedie, fortæller hun videre.
Loven skal underskrives af New Yorks borgmester, Bill de Blasio, før den træder i kraft.
Må stadig importere foie grasForbuddet er blevet vedtaget, efter at den amerikanske højesteret i Californien stadfæstede en tilsvarende lov i januar og afsluttede et 15 år langt juridisk slagsmål.
Producenter af foie gras afviser, at deres produktion er ondskabsfuld og anklager dyrerettighedsaktivister for at overdrive.
Det er ulovligt at producere foie gras i flere lande, herunder i Danmark.
Men på grund af EU's indre marked kan det ikke forbydes at importere.
Industrien undersøger alternative måder at producere foie gras, som ikke involverer stopfodring af fuglene.
/ritzau/AFPFacebookTwitterKopier linkEmner:Bill de Blasio (politiker)|New York|Fødevarer|EU|EU-forhold




https://www.dr.dk/nyheder/udland/over-60-draebt-i-togbrand-i-pakistan

UdlandOver 60 dræbt i togbrand i PakistanGasflaske eksploderede under madlavning i tog i Pakistan.
Mange blev dræbt, da de forsøgte at hoppe af.
En gasflaske eksploderede og satte ild til toget.
31.
okt.
2019 kl.
07.
32Læs opEn brand i et passagertog i det sydøstlige Pakistan torsdag har kostet mindst 62 personer livet.
Passagerer var i gang med at lave morgenmad på et gasblus, da en gasflaske eksploderede.
Flere passagerer forsøgte at undslippe flammerne ved at hoppe af toget, mens det var i fart.
Branden ødelagde tre af togets passagervogne.
Ifølge de første meldinger fra ulykken, der skete nær byen Rahim Yar Khan i Punjab-provinsen, var 13 personer omkommet.
Men allerede på det tidspunkt advarede myndigheder om, at dødstallet sandsynligvis ville stige.
Branden ødelagde tre af togets passagervogne.
Pakistans jernbaneminister, Sheikh Rashid Ahmed, siger til et lokalt medie, at mange døde, da de forsøgte at hoppe af toget.
Ministeren oplyser, at det er et generelt problem i Pakistan, at folk i det skjulte tager små gasblus med på lange togture for at kunne lave mad.
Pakistans jernbanenet, der blev etableret under kolonitiden, er nedslidt og i forfald som følge af flere årtiers utilstrækkelige investeringer og manglende vedligehold.
I juli mistede 11 personer livet i en togulykke, og fire omkom i en anden ulykke i september.
I 2005 blev omkring 130 mennesker dræbt i en ulykke, som involverede tre tog på en station i Sindh-provinsen.
/ritzau/ReutersFacebookTwitterKopier linkEmner:Pakistan|Ulykker|Trafik|Indien




https://www.dr.dk/nyheder/udland/600-ar-gammelt-japansk-slot-er-braendt-ned-til-grunden

Udland600 år gammelt japansk slot er brændt ned til grundenShuri-slottet, som er fra 1400-tallet og ligger på den japanske ø Okinawa, er brændt ned.
31.
okt.
2019 kl.
03.
18 | opdateret 31.
okt.
2019 kl.
08.
36Læs opEn storbrand har onsdag aften raseret det 600 år gamle Shuri-slot i Japan.
Branden brød ud onsdag aften omkring klokken 18.
00 dansk tid og spredte sig i løbet af natten, skriver det japanske medie NHK ifølge nyhedsbureauet dpa.
Flammerne har haft massive konsekvenser, da hovedbygningen er brændt ned til grunden, oplyser de lokale myndigheder.
Shuri-slottet ligger i byen Naha på den sydjapanske ø Okinawa.
Slottet er på Unescos verdensarvsliste og er blevet brugt siden 1400-tallet.
Slottet er på Unescos verdensarvsliste og er blevet brugt siden 1400-tallet.
 Et luftfoto viser, at Shuri-slottet blev brændt ned til grunden.
1 / 2Slottet er på Unescos verdensarvsliste og er blevet brugt siden 1400-tallet.
1 / 2Et luftfoto viser, at Shuri-slottet blev brændt ned til grunden.
2 / 2Det havde stor betydning under Ryukyu-kongeriget, der strakte sig over 450 år, indtil kongeriget blev annekteret af Japan i 1879, skriver nyhedsbureauet dpa.
En talsmand for politiet i Okinawa siger, at der ikke er nogen tilskadekomne.
- Vi arbejder med at finde ud af årsagen til branden, siger talsmand Ryo Kochi til nyhedsbureauet AFP.
Slottet er en stor turistdestination for de mange udenlandske turister, der hvert år rejser til Japan.
Slottet blev bombarderet af amerikanske militærfly i 1945 under Anden Verdenskrig.
Det blev restaureret i 1992.
/ritzau/FacebookTwitterKopier linkEmner:Japan|Brande|UNESCO




https://www.dr.dk/nyheder/udland/hollandsk-brexit-jagt-har-lokket-over-100-firmaer-fra-storbritannien

UdlandHollandsk brexit-jagt: Har lokket over 100 firmaer fra StorbritannienHolland har fået 2500 nye brexit-relaterede arbejdspladser.
Uret tikker og briternes udtræden af EU nærmer sig.
Det får mange virksomheder i Storbritannien til at se mod andre lande for fortsat at kunne operere i EU-medlemslande.
Af Thomas Jorsal31.
okt.
2019 kl.
14.
21Læs opPanasonic, Discovery og Bloomberg.
Det er nogle af de firmaer, der har rykket dele af deres virksomhed fra Storbritannien til Holland på grund af kaosset omkring brexit.
Over 100 virksomheder er rykket fra Storbritannien til Holland eller har åbnet kontor der for at bevare adgangen til EU-markedet.
The Netherlands Foreign Investment Agency, som hører under landets økonomiministerium, arbejder målrettet på at få virksomheder, der overvejer at flytte dele eller hele deres produktion fra Storbritannien, til at vælge Holland fremfor andre EU-medlemslande.
- Vi har haft kontor i London i 26 år, så vi er ikke sat i verden på grund af brexit.
Over 100 er et højt tal, men jeg mener, det illustrerer, de problemer virksomhederne oplever som følge af brexit, fortæller Jeroen Nijland, der er direktør i netop The Netherlands Foreign Investment Agency.
Nem flytningMange af virksomhederne vælger Holland, fordi flytningen er nem.
Det gælder blandt andet for Vitesse PSP, der flytter halvdelen af virksomhedens 35 ansatte til Rotterdam, når briterne træder ud af EU.
- Uddannelsesniveauet er godt i Holland, mange er højt kvalificerede, så det er nemt at hyre, fortæller direktøren for firmaets hollandske afdeling, André Buijs.
De laver pengeoverførsler for blandt andet forsikrings- og flyselskaber, og bliver nødt til at være til stede i et EU-medlemsland for bevare deres tilladelse til at arbejde inden for EU.
Ellers var de ikke flyttet til Holland, forklarer André Buijs.
Når de er rykket til Holland, bliver det ikke briter, der bestrider de omkring 15 pladser, der kommer til at være på firmaets kontor i Rotterdam.
- Firmaet har 35 mennesker ansat, og vi flytter ikke nogen, vi hyrer her i Holland, så det bliver hollændere, fortæller André Buijs.
Skaber arbejdspladserThe Netherlands Foreign Investment Agency vurderer, at der er skabt 2500 nye brexit-relaterede arbejdspladser i Holland.
- Vi har mange flere projekter på grund af brexit, og firmaerne er hurtige til at beslutte sig om at flytte til Holland, forklarer agenturets direktør Jeroen Nijland.
Han peger på landets gode infrastruktur, højt uddannede befolkning og nemme tilgængelighed fra Storbritannien som årsager til, hvorfor mange firmaer vælger Holland.
Men for nogle firmaer er det altså også lavpraktiske årsager, der tvinger dem til at flytte.
For Discovery drejer flytningen sig om, at de skal være til stede i et EU-medlemsland for at bevare deres sendetilladelse i en lang række europæiske lande.
FacebookTwitterKopier linkEmner:EU|Holland|Storbritannien|Erhverv|EU-forhold




https://www.dr.dk/nyheder/kultur/film/nyt-drama-med-nikolaj-lie-kaas-skuffer-drukner-i-sorg-og-ulykke

FilmlandSe temaAf Filmanmelder og vært på FilmlandPer Juul CarlsenFilm og serierNyt drama med Nikolaj Lie Kaas skuffer: Drukner i sorg og ulykkeFilmen 'Kollisions' store følelser stikker af med historien, mener Per Juul Carlsen.
I 'Kollision' er der så meget smæk på, at det næsten ikke er til se dramaet for bare ulykker, skriver Per Juul Carlsen.
(© Rolf Konow/Nordisk Film)31.
okt.
2019 kl.
06.
34Læs op'300 ulykker og én begravelse'.
Ja, undskyld den spydige åbning, men det kunne omtrent være titlen på den danske spillefilm 'Kollision'.
Det vælter med ulykker.
'Kollision'Instruktør: Mehdi AvazMedvirkende: Nikolaj Lie Kaas, Cecilie Stenspil, Karla AvazPremiere: 31.
oktoberFaktisk er det én stor ulykke – en af den slags, som snildt kunne være omdrejningspunkt i en anden film, endda en serie – der sætter gang i filmens væltende dominobrikker af traumer.
Og undervejs er der plads til at par store ulykker mere af den slags, der sagtens kan bære en film for sig selv.
Det er de helt store følelser, instruktøren Mehdi Avaz og hans brødre, producer Misam og forfatter Milad Avaz, går efter.
Bent Fabricius-Bjerres følsomme klaver står altid klar til at forstærke en følelse, trist eller lykkelig, og hvis nogen i filmen føler sorg, og det er der så afgjort nogen, der gør, skal det i hvert fald ikke holdes tilbage.
Det temperament slap brødrene Avaz også løs i deres første film, 'Mens vi lever', der kom væltende ud af det blå på et meget lille budget og blev set af knap 100.
000 danskere i 2017.
Alt går så forbasket hurtigtDer var noget befriende ved en dansk film, der lukkede helt op for de store følelsessluser.
Og det var skønt at se tre brødre med iransk baggrund berige dansk film med et anderledes temperament.
Helt så befriende føles 'Kollision' ikke - sikkert fordi vi har lært brødrene Avaz at kende, og helt sikkert fordi brugen af store følelser stikker af med historien.
De mange ulykker har en tendens til at føles som effekter, som når en amerikansk blockbuster frygter, at publikum begynder at kede sig og derfor lige skal oversvømme New York med en tidevandsbølge fra helvede.
Da brødrene Avaz debuterede med filmen ’Mens vi lever’ i 2017, var der ikke mange biografgængere, der kendte til brødrene.
Filmen blev en biografsucces på trods af et lille budget.
Nu følger de op på succesen med deres anden spillefilm, der har et budget på knap 20 millioner.
(© Rolf Konow/Nordisk Film)Ulykkerne i 'Kollision' falder så tæt, at det er svært at mærke det, der egentlig er filmens omdrejningspunkt; at 10-11-årige Liv er splittet i forældrenes skilsmisse, og at faderen Leo indser, at han som far har så godt som ingen rettigheder, hvad forældremyndighed angår.
Mennesker, der er strandet i uretfærdig jura, er altid et godt udgangspunkt for et drama.
I 'Kollision' går det bare så forbasket hurtigt, at man som tilskuer knapt nok når at opdage, at filmen kritiserer dansk lov.
Leo, spillet af Nikolaj Lie Kaas, bliver arresteret efter at have taget Liv med ud på den boreplatform, hans firma bestyrer.
Der sker en ulykke, naturligvis, og Leo bliver arresteret, men først efter en knudret samtale med en advokat, der er meget længe om at nå hen til at forklare, hvorfor Leo er blevet arresteret, bliver temaet lanceret: 'Du er far, du har ingen rettigheder'.
Og så bliver der i øvrigt ikke gjort mere ud af at grave i juraen andet end i et klassisk retssalsopgør, hvor Rasmus Bjergs sleske advokat gør, hvad han kan, for at sværte Leo til – og det har ikke meget med jura at gøre.
Nikolaj Lie Kaas (tv.
) spiller den mandlige hovedrolle i 'Kollision'.
Snart kan han også opleves i den spritnye serie 'Forhøret' på Viaplay.
(© Rolf Konow/Nordisk Film)Gang i tårekanalerneTil gengæld bliver der gravet grundigere i Livs ulykkelige situation mellem to forældre i krig.
Filmen skaber en poetisk kobling mellem Livs sorg og en skoleopgave om sorte huller ude i universet.
Det er nogle af 'Kollisions' bedste øjeblikke – ikke mindst fordi der bliver skabt plads til, at publikums fantasi kan arbejde selv.
Men brødrene Avaz forsøger ikke at give os et nyt indblik i, hvad børn føler under en skilsmisse.
Liv er standardulykkelig, som børn er, når deres forældre skændes.
Ikke siden Susanne Biers velmagtsdage i dansk film har nogen gået så bevidst efter at åbne for tårekanalerne.
Det er selvfølgelig et personligt spørgsmål, om man kan lide at blive bombarderet på følelserne - denne anmelder holder afgjort mest af selv at få lov at navigere i følelseslivet -, men der er ikke noget udspekuleret over brødrene Avaz' jagt på følelserne.
Det virker ganske enkelt, som om det er den måde, de kan lide at fortælle historier på.
Stiv PTSD og håret tilbage.
Men i 'Kollision' bliver der så meget smæk på, at det næsten ikke er til at se dramaet for bare ulykker.
Læs også:Dansk filminstruktør mistede lysten til at leve efter nedtur: Nu går han efter at vinde en Oscar(© Nordisk Film)FacebookTwitterKopier linkEmner:Bent Fabricius-Bjerre (musiker)|Mehdi Avaz (filminstruktør)|Nikolaj Lie Kaas (skuespiller)|Ulykker|Kriminalitet




https://www.dr.dk/nyheder/udland/usa-har-udsendt-video-af-angreb-pa-leder

Abu Bakr al-Baghdadi dræbtSe temaUdlandUSA har udsendt video af angreb på IS-lederIS-lederen Abu Bakr al-Baghdadi blev dræbt i et angreb ledet af amerikanske sikkerhedsstyrker i Syrien.
USA's forsvarsministerium har offentliggjort videomateriale af angrebet på den dræbte IS-leder Abu Bakr al-Baghdadi.
31.
okt.
2019 kl.
05.
42Læs opUSA's forsvarsministerium, Pentagon, har onsdag offentliggjort video og billeder af angrebet på den dræbte IS-leder Abu Bakr al-Baghdadi.
I videoen kan man se billeder i sort-hvid af amerikanske sikkerhedsstyrker, der til fods ankommer til bygningen i Idlib-provinsen i det nordvestlige Syrien, hvor IS-lederen skjulte sig.
Derudover har Pentagon også udsendt en video af et luftangreb rettet mod ukendte krigere.
De skulle have skudt mod amerikanske helikoptere, som fragtede amerikanske soldater.
I et interview ved Pentagon onsdag afslørede general i det amerikanske marinekorps Kenneth McKenzie flere detaljer om angrebet.
Her oplyste han, at to børn blev dræbt i angrebet.
Sprængte sig selv i luftenDermed demonterede han USA's præsident Donald Trumps tidligere melding om, at tre børn døde.
- Baghdadi kravlede ned i et hul med to små børn og sprængte sig selv i luften, mens hans folk blev på landjorden, siger McKenzie.
Fire kvinder og en mand blev også dræbt under angrebet, tilføjer han.
Kvinderne havde virket truende og var iført bombevest.
Bygningen, hvor Baghdadi skjulte sig, blev efter angrebet raseret, så den lignede "en parkeringsplads med store vejhuller", siger McKenzie.
Er blevet begravet til søsBaghdadi blev efter sin død identificeret gennem dna, som irakiske styrker havde anskaffet, da IS-lederen sad fængslet i Irak i 2004.
IS-lederen er blevet begravet til søs, hvilket er kutyme i væbnede konflikter, siger McKenzie.
Generalen gav også flere oplysningen om den hund, der er blevet udråbt som helt i USA og af Trump efter at have jagtet Baghdadi under angrebet.
Hunden er en fireårig veteran, der har 50 militære missioner på cv'et.
Den er af racen belgisk malinois, der minder om en schæferhund.
Hunden kom til skade under angrebet efter at være blevet ramt af nogle blottede kabler.
Men den skulle være klar til kamp igen, siger McKenzie.
Generalen tilføjer, at IS stadig er "farlig".
- Vi bilder os ikke ind, at IS forsvinder, bare fordi vi har dræbt Baghdadi.
IS vil bestå, siger han.
/ritzau/AFPFacebookTwitterKopier linkEmner:Donald Trump (politiker)|USA|Syrien|United States Marine Corps|Irak




https://www.dr.dk/nyheder/udland/kinesiske-droner-faar-flyveforbud-i-usa

UdlandKinesiske droner får flyveforbud i USAFrygt for spionage holder indenrigsministeriets maskiner på jorden.
Kina er førende i verden, når det gælder produktion af droner.
Af Jakob Busk Olsen31.
okt.
2019 kl.
13.
46Læs opSidste år sendte USA's indenrigsministerium droner i luften mere end 10.
000 gange.
Dronerne bliver brugt til en lang række formål fra naturkatastrofer til geologiske undersøgelser.
Men nu har ministeriet givet alle sine droner, der er produceret i Kina, eller som har kinesiske dele, flyveforbud.
Forbuddet skyldes en voksende frygt i USA for, at kinesisk teknologi kan bruges til spionage til fordel for Kina, skriver New York Times.
Det er den samme frygt, som har fået amerikanerne til at lave indgreb mod mobilproducenten Huawei.
Indenrigsministeriet ejer 531 droner.
Men det vides ikke, hvor mange af dem, som er omfattet af flyveforbuddet.
Droner, som i øjeblikket bliver brugt i nødsituationer som eksempelvis skovbrande, har stadig lov til at gå i luften.
Læs også:Kinas Tech-konge i krig med Trump: "Jeg vil hellere lukke Huawei end at spionere"Indgrebene mod kinesisk teknologi skal også ses i lyset af, at USA og Kina i øjeblikket befinder sig midt i en handelskrig.
I 2017 holdt det amerikanske militær op med at bruge droner fra det kinesiske selskab DJI, som er verdens største producent af droner.
Amerikanerne har endnu ikke fremlagt beviser for, at de kinesiske droner bliver brugt til spionage.
Det kinesiske udenrigsministerium siger ifølge Reuters i en kommentar til flyveforbuddet, at man havde håbet, at USA ville "stoppe med at misbruge konceptet om national sikkerhed.
"FacebookTwitterKopier linkEmner:USA|Kina|Huawei|Økonomi- og indenrigsministeriet|Elektronikindustri




https://www.dr.dk/nyheder/viden/klima/kan-det-redde-klimaet-forskere-opfinder-billig-maade-til-hive-co2-ud-af

KlimaKan det redde klimaet?
Forskere opfinder billig måde til at hive CO2 ud af atmosfærenDen nye metode kræver kun strøm, og den kan let skaleres op, hævder forskerne.
Den nye teknologi fungerer lidt ligesom et batteri.
Små plader inde i maskinen reagerer med CO2'en i luften og fanger den, så længe der går strøm igennem.
Her ses en illustration af maskinen.
(© Sahah Voskian / MIT)Af Jeppe Kyhne Knudsen31.
okt.
2019 kl.
06.
38Læs opVi har vist alle sammen hørt budskabet om, at vi skal gøre noget ved CO2-niveauet i atmosfæren, hvis vi skal bremse klimaforandringerne.
Og det er altså ikke nok at reducere vores udledning til nul, hvis vi vil løse klimakrisen.
Vi bliver nødt til også at hive CO2 ud af atmosfæren.
Det vurderede FN's internationale klimapanel, IPCC, sidste år, da de opstillede fire mulige løsninger på klimakrisen.
Men problemet er, at teknologierne til at gøre det indtil nu har været både alt for dyre og alt for ineffektive.
Om 'Carbon capture'FN's klimapanel har fastslået, at vi ikke kan stoppe klimakrisen, selvom vi reducerer vores CO2-udledning med 100 procent.
Vi er nødt til at hive noget CO2 ud af atmosfæren igen.
Teknologien til at gøre det bliver kaldt for “direct carbon capture”.
Indtil nu er der ingen, der har opfundet en teknologi, der er billig og effektiv nok.
Men forskellige testanlæg er i gang rundt omkring i verden.
Ideen er, at vi ved at hive CO2 ud af atmosfæren og eksempelvis lagre den under jorden kan begrænse indholdet af CO2 i atmosfæren til det niveau, der var før industrialiseringen, hvor den menneskeskabte udledning tog til.
Nu har forskere fra MIT opfundet en helt ny metode til at rense luften for CO2.
En metode, der, ifølge dem selv, er billig, effektiv og let kan skaleres op til en størrelse, hvor det begynder at batte.
Det skriver de i en forskningsartikel i tidsskriftet Energy & Environmental Science, der udkom tidligere på måneden.
Og deres opfindelse ser, ifølge Philip Loldrup Fosbøl, der er lektor på DTU Kemiteknik og til daglig forsker i CO2-fangst og konvertering, meget lovende ud.
- Det er nogle spændende resultater, de når frem til.
Og det er meget positivt at se, at der er et nyt værktøj i skuffen, vi ikke har set før.
De bruger simpelthen et helt nyt princip, siger han.
Fungerer lidt ligesom batterierHvor tidligere teknologi - som eksempelvis den teknologi, der hedder Direct Air Capture - kræver flere steps for at hive CO2 ud af luften og forvandle den til en koncentreret CO2-gas, fungerer den nye metode langt simplere.
Der er kun et trin.
Du skal blot sætte strøm til maskinen, skriver MIT News.
Og den nye opfindelse er lidt ligesom et batteri.
Når der sendes luft ind gennem “batteriet”, sker der en kemisk reaktion mellem CO2-molekylerne i luften og en række “kulstof-nano-rør” inde i maskinen.
CO2'en sætter sig med andre ord fast på de her rør - og den luft, der strømmer ud i den anden ende, er renset for CO2.
Men ligesom et batteri, kan den nye opfindelse også aflades.
Skal du eksempelvis oplagre CO2’en nede under jorden - eller bruge den som bobler i sodavand - skruer du blot en gasflaske på og slukker for strømmen, og så suser CO2-molekylerne ned i flasken.
Men kan det gøres i stor skala?
For Philip Loldrup Fosbøl er der ingen tvivl om, at den nye teknologi er meget spændende.
Men han er alligevel skeptisk, når det kommer til at gøre det i stor skala.
- Typisk sker der det med grundforskning, at når man så kører det op i stor skala, opstår der nogle problemer, der gør, at det ikke er muligt alligevel.
Men nu må vi se, siger han.
Samtidig er han overrasket over, hvor billigt forskerne beskriver, at de kan gøre det her.
- Når jeg kigger på deres tal, så ligger deres pris for at hive et ton CO2 ud af luften på et niveau, der er meget konkurrencedygtigt.
Omkring 50-100 dollars skriver de, og det er samme pris som de mest udbredte teknologier lige nu, der har været på markedet noget tid.
Det er imponerende, siger han.
Teknologier som de her, har det nemlig med at falde i pris, når de bliver sat i storproduktion.
Så det, at den nye teknologi allerede er konkurrencedygtig, ser den danske forsker som et godt tegn.
Illustration af "batteriet" med de plader, som optager CO2 fra luften.
(© Sahag Voskian / MIT)Er det overhovedet muligt at rense luften?
Faktisk er ikke alle i forskningsverdenen enige om, at det at hive CO2 ud af luften overhovedet er en god idé.
I sidste uge udgav en række forskere fra Stanford University nemlig en artikel, hvori de mente at bevise, at CO2-fangst faktisk udleder mere CO2, end det opsnapper.
For at komme frem til det, undersøgte forskerne to anlæg.
Det ene anlæg er koblet på et kulkraftværk og renser røgen for CO2, inden den suser ud gennem skorstenen.
Det andet hiver CO2 direkte ud af luften.
Ved at kigge på, hvor strømmen til at drive anlæggene stammer fra, kom forskerne frem til, at anlæggene i realiteten kun hiver 10-11 procent af den udledning, deres drift resulterer i, ud af luften.
Men ifølge Philip Loldrup Fosbøl har forskerne udvalgt to meget "sorte" anlæg.
- De har valgt de cases, der giver den sorteste beregning, du kan forestille dig.
De bygger på anlæg, der får strøm fra kul og gas, og det er jo lige præcis i sådan en sammenhæng, du ikke skal koble anlæg til at hive CO2 ud af luften på, siger han.
Virksomheder arbejder på hårdt på problemetLige nu arbejder flere virksomheder på verdensplan på at hive CO2 direkte ud af luften og på eller anden måde opbevare det, forklarer Philip Loldrup Fosbøl.
Men ingen af dem er ligeså effektive, som den teknologi forskerne fra MIT præsenterer.
- Der findes en to-tre virksomheder, der laver “direct capture” i dag.
Og det er også den eneste måde, vi kan løse klimaforandringerne på.
Vi skal have hevet noget CO2 ud af atmosfæren.
Men det er dyrt i dag, siger han og fortsætter:- Tag virksomheden Climeworks.
De er lykkedes med at lave CO2 om til sten.
I stedet for strøm bruger de vame til at klare processen.
Men de er altså ti gange dyrere end den nye teknologi her, siger han.
Det skal altså blive spændende at se, om den nye teknologi bliver det gennembrud, der gør, at de her CO2-anlæg bliver rullet ud i hele verden.
Den danske forsker vil ikke spå, om det bliver sådan, og han nævner også, at man skal være kritisk, da forskerne bag har startet en virksomhed op for at sælge deres teknologi.
- De har jo brug for at skabe en opmærksomhed og hente finansiering til deres virksomhed.
Så man skal ikke lade sig forblænde af resultaterne, men tage dem med et gran salt, siger han og slutter:- Men det er selvfølgelig en forskningsartikel, der ligger til grund for det.
Så noget er der vel om snakken.
FacebookTwitterKopier linkEmner:Videnskab|Teknologi|Intergovernmental Panel on Climate Change|Danmarks Tekniske Universitet|USA




https://www.dr.dk/nyheder/indland/apoteker-maa-melde-udsolgt-af-flere-almindelige-laegemidler

IndlandApoteker må melde udsolgt af flere almindelige lægemidler1.
300 lægemidler er udsolgt.
Stormøde skal hjælpe patienter, som mangler medicin.
Af Kåre Kildall Rysgaard, Anne Skjerning, Gitte Hansen, Signe Haugaard Simonsen og Lærke Kromann (grafik)31.
okt.
2019 kl.
06.
14Læs opOpdateret 31.
10.
2019 klokken 9.
24: DR regner med at få en kommentar fra sundhedsminister Magnus Heunicke (S) i løbet af dagen.
Forældre har ikke kunnet købe smertestillende piller til deres børn som Pamol Flash eller Pinex Melt, fordi de er udsolgt på apoteket.
Omkring 1.
300 forskellige lægemidler lige fra Gotur, marzine mod transportsyge til adhd-medicin, psykofarmika og salve mod hæmorider er for øjelikket heller ikke til at skaffe.
Som regel kan apotekere eller lægen dog finde andre lægemidler i stedet for det, som står på recepten, men Danmark er helt løbet tør for omkring 25 typer medicin, hvor der ikke er andre alternativer, vurderer Apotekerforeningen.
En af dem, som ikke har kunnet købe sin sædvanlige medicin, er 73-årige Arne Pedersen fra Ørum på Djursland.
Arne Petersen fra Ørum på Djursland har Parkinson sygdom og kunne ikke få den medicin, som han plejer.
Mange Parkinson patienter har været ramt af manglen på medicin.
Han lider af sygdommen Parkinson og har derfor brug for medicinen Sinemet for at styre rystelserne, men det var udsolgt.
Derfor fik han stukket et andet medicinmærke i hånden.
- Jeg blev tosset af medicinen.
Jeg sad bare hjemme i stolen, kiggede lige ud i luften og foretog mig ingenting.
Det er slet ikke normalt, siger han.
Manglen på medicin er et stigende problem.
I dag holder Lægemiddelstyrelsen en faglig konference, hvor ministeren, organisationer og industrien skal finde løsninger, så patienterne ikke pludseligt står uden medicin.
Utrygt at mangle sin medicinHvilken medicin, apotekerne ikke kan skaffe, ændrer sig løbende.
For øjeblikket er Parkinson-medicinen Sinemet ved at lande på hylderne igen, men til gengæld er andre lægemidler udsolgt.
Blandet andet kan apotekerne ikke skaffe Melatonin, der kan hjælpe med søvnløshed, og bestemte typer medicin mod smerter, gigt, eksem og et lægemiddel, som hjælper folk med adhd.
Når lægemidlet mangler på hylden, skal der oftest findes et alternativ.
Og det er ikke altid en god oplevelse, når det ikke er den sædvanlige medicin, man kan få med hjem, fortæller Arne Pedersen.
- Det er meget skræmmende.
Jeg har altid klaret mig selv, så jeg er træt af, at når jeg har brug for hjælp, så skal jeg rende ind i sådan nogle problemer, siger han.
Manglen på medicin er et kæmpe-problem, mener formanden for Danske Patienter, Morten Freil.
- Vi undrer os over, at det kan ske i det danske sundhedsvæsen.
Det skaber forvirring og utryghed, og i sidste ende går det ud over sikkerheden for patienter, mener han.
Ofte kan patienter få andre lægemidler end dem, der står på recepten, men der kan ske fejl, når patienter skifter til medicin med en anden dosis og pakning end den sædvanlige, fortæller Morten Freil.
Desuden er der risiko for, at patienter tager medicinen forkert, når den ikke ligner den, de kender, mener han.
Derfor mangler verden medicinSelvom der er større mangel på medicin end tidligere, er situationen ikke kritisk, understreger Lægemiddelstyrelsen.
- Vi har ikke haft patienter, som har haft længerevarende kritisk mangel på medicin, hvor det har været problematisk for helbredet, siger Thomas Senderovitz, der er direktør for Lægemiddelstyrelsen.
Det er ikke kun Danmark, som løber tør for bestemte lægemidler, men mange lande er ramt.
For eksempel har Norge i år haft fagligt møde om manglen på medicin, som er den værste i 10 år.
Sidste år holdt verdenssundhedsorganisationen WHO møde om manglen på antibiotika.
Der er flere forklaringer på, at Danmark løber tør for medicin, fortæller Lægemiddelstyrelsens direktør.
Tip osP1 Orientering har for øjeblikket fokus på medicinpriser og medicinmangel i Danmark.
Har du oplevet problemer med høje priser eller dårlig adgang til receptpligtig medicin?
Eller kender du branchen indefra?
Så skriv til os på mailen tip-orientering@dr.
dk.
Medicin bliver i stigende grad produceret af få virksomheder, der typisk ligger i Kina og Indien.
Der kan være tale om jordskælv, eksplosioner eller problemer med kvaliteten af medicinen på fabrikkerne.
Medicin bliver ikke længere produceret til store lagre, så får én fabrik et problem, kan der opstå mangel på medicin i store dele af verden.
Samtidig kan prisen på lægemidler være lav i Danmark, så producenterne vælger slet ikke at sælge til danskerne i en kortere eller længere periode.
Endelig skal medicin mærkes på en ny måde, så det bliver svært at lave svindel.
Det kan også give forsinkelser på medicin, før den nye mærkning fungerer, oplyser Thomas Senderovitz.
Bedre spot på kritisk medicinDet er heldigvis de færreste gange, en patient går forgæves på apoteket, mener Industriforeningen for Generiske og Biosimilære Lægemidler.
Ud af over 11.
000 forskellige lægemidler kunne patienten ifølge industrien i august ikke få et alternativ til cirka 40 lægemidler.
- Mangel på medicin er således på ingen måde et billede af den typiske situation i Danmark, skriver direktør for industriforeningen, Peter Jørgensen, til DR.
Han understreger dog, at hverken virksomheder, apoteker eller patienter kan være tjent med, at der indimellem er medicinmangel.
Det ville derfor være oplagt, hvis det blev helt tydeligt, hvilke lægemidler der er kritisk mangel på.
Det kunne gøre, at industrien blev ekstra opmærksomme på at levere medicinen, der mangler, siger Peter Jørgensen.
Direktøren foreslår, at Lægemiddelstyrelsen sammen med industri, grossister og apoteker laver en liste over manglende lægemidler.
Samtidig advarer industrien om tilfældige forhastede indgreb.
- Der er aldrig enkle løsninger på komplekse problemer, siger Peter Jørgensen.
Hvad kan apotekerne ikke skaffe af medicin?
Hvilken medicin, der ikke kan skaffes, ændrer sig løbende.
For øjeblikket melder Apotekerforeningen, at 1.
300 forskellige lægemidler er i restorder.
For 26 lægemidler findes der ikke medicin, der direkte kan bruges som erstatning.
Se listen her:•Marcain-adrenalin, 5 x 20 ml, (bedøvelse)•Loette 28, 84 stk.
(blister), (p-piller)•Canesten, 20 g, (svamp)•Circadin, 30 stk.
(blister), (melatonin-søvnregulerende)•Tavegyl, 5 amp.
a 2 ml, (allergi)•Marzine, 10 stk.
(blister), (transportsyge)•Ciflox, 10 ml, (betændelse i ørerne)•Dymista, 120 doser, (allergi - næsespray)•Xeplion, 1 sæt (Abacus), (antipsykotika )•Medikinet CR, 30 stk.
(blister), (adhd/narkolepsi )•Creon 40.
000, 100 stk.
, (fordøjelsesenzymer)•Cilest, 63 stk.
(3x21) (blister), (p-piller)•Daivonex, 100 g, (psoriasis)•Frisium, 50 stk.
(blister), (angst/uro)•Irbesartan "Jubilant", 98 stk.
(blister), (blodtryk)•Canesten, 6 stk.
(blister), (svamp)•Aromasin, 30 stk.
(blister), (antiøstrigen i forhold til brystkræft)•Canesten, 1 stk.
(blister), (svamp)•Pinex, 10 stk.
(blister), (smertestillende)•Glyoktyl, 100 x 7,5 ml, (afføringsmiddel)•Bricanyl Turbuhaler, 120 doser, (astma)•Arthrotec, 100 stk.
(blister), (smerter/gigt)•Betnovat med Chinoform, 30 g, (eksem mod betændelse)•Proctosedyl, 30 g, (hæmorider)•Farmidur, 100 stk.
, (hjertekrampe)•Sotalol "2care4", 100 stk.
(blister), (betablokker)FacebookTwitterKopier linkEmner:Magnus Heunicke (politiker)|Medicinalindustri|Socialdemokraterne|Apoteker|Indien




https://www.dr.dk/nyheder/indland/monopol-eksplosion-og-andre-ulykker-fire-grunde-til-apotekerne-loeber-toer-medicin

IndlandMonopol, eksplosion og andre ulykker: Fire grunde til at apotekerne løber tør for medicinLISTE: Se fire forklaringer på, at lægemidler ikke er at finde på apotekernes hylder.
Af Kåre Kildall Rysgaard, Gitte Hansen og Lærke Kromann (grafik)31.
okt.
2019 kl.
13.
00Læs opMange danskere må hver dag opgive at få den medicin, som står på recepten.
I dag skal et fagligt stormøde belyse, hvorfor Danmark mangler medicin.
Læs også:Apoteker må melde udsolgt af flere almindelige lægemidlerHer er nogle af forklaringerne på, at medicinen ikke kan skaffes.
1Monopoler og fabrikker i AsienOfte er der kun få virksomheder i hele verden, som producerer bestemte lægemidler.
På mange produkter er der monopol.
Konkurrencen på at sælge medicin har gennem flere år været hård, og der er færre spillere på banen.
Kina og Indien står for 70-80 procent af råvareproduktionen til medicin, var budskabet på et nordisk apotekermøde i september.
Hvor meget medicin er udsolgt?
For øjeblikket kan apotekerne ikke skaffe omkring 1.
300 forskellige lægemidler.
Som regel kan apotekere eller lægen dog finde andre lægemidler i stedet for det, som står på recepten, men Danmark er helt løbet tør for omkring 25 typer medicin, hvor der ikke er andre alternativer, vurderer Apotekerforeningen.
Når få virksomheder producerer bestemt medicin, har det store konsekvenser, hvis der opstår problemer på en fabrik.
Det giver mangel på medicin i mange lande – ikke kun i Danmark.
Problemet bliver endnu værre af, at medicinalvirksomheder ikke længere har så meget medicin liggende på lager.
Når lagrene er mindre, kan der hurtigere opstå mangel på medicin.
De store multinationale selskaber kan have udfordringer med, hvordan de er organiseret.
Det betyder, at de har svært ved at se, hvor alle deres varer er henne, var en af pointerne på det nordiske apotekermøde.
2Jordskælv, brand og ulykker sætter produktionen i ståJordskælv, eksplosioner på fabrikker og mangel på råvarer kan også gøre, at produktionen af medicin bliver sat på standby, fortæller Lægemiddelstyrelsen.
Der har også været eksempler på fejl på fabrikker, så store partier med medicin blev kaldt tilbage.
Når kvaliteten af medicin svigter, fordi noget går galt i produktionen, kan det selvsagt føre til mangel på medicin, siger Peter Jørgensen, der er direktør for Industriforeningen for Generiske og Biosimilære Lægemidler.
3Det kan ikke altid betale sig at sælge medicinPrisen på medicin kan blive så lav, at virksomheder i kortere eller længere tid helt opgiver at sælge lægemidler i Danmark, fortæller Lægemiddelstyrelsen.
Den lave pris hænger blandt andet sammen med en stor auktion for lægemidler, der sker hver fjortende dag.
Her bliver det besluttet, hvilke virksomheder, der især får lov til at sælge medicin til de danske apoteker.
Den virksomhed, der har den billigste pris på et lægemiddel, vinder retten til at sælge mest medicin til danskere med den pågældende sygdom i fjorten dage.
Derefter er der en ny auktion om, hvem der er billigst med medicin og har hovedretten til at sælge i fjorten dage.
Systemet giver ifølge Apotekerforeningen nogle af Europas billigste priser på kopimedicin.
Men det hænder også, at prisen bliver så lav, at nogle virksomheder vurderer, at det ikke længere kan betale sig fortsat at sælge bestemte lægemidler.
Det forklarer Industriforeningen for Generiske og Biosimilære Lægemidler.
4Ny mærkning skal forhindre svindel med medicinFor at undgå at forfalskede lægemidler havner i Europa, har EU vedtaget en række regler, som skal øge sikkerheden.
Tip osP1 Orientering har for øjeblikket fokus på medicinpriser og medicinmangel i Danmark.
Har du oplevet problemer med høje priser eller dårlig adgang til receptpligtig medicin?
Eller kender du branchen indefra?
Så skriv til os på mailen tip-orientering@dr.
dk.
En af reglerne går ud på at medicinen skal have en ny sikker kode på pakningen fra i år, der beviser, at den er ægte.
Det tager tid at få de nye koder på alle medicinpakningerne.
På fabrikkerne sætter de timer af til at trykke nye mærkater til medicinen.
For hvert sprog skal der trykkes mærkater, så der kan også opstå mangel på medicin, hvis fabrikken ikke har nået at sætte de nye mærkater med den danske tekst på endnu.
Kilder til denne artikel:•Interview med Lægemiddelstyrelsens direktør Thomas Senderovitz.
•Slides for Nordisk Apotekermøde september 2019 fra Anne Markestad, der blev kåret til årets farmaceut i Norge i 2018 og rådgiver om lægemiddelmangel.
•Oplæg til konferencen på medicinmangel fra Industriforeningen for Generiske og Biosimilære Lægemidler.
FacebookTwitterKopier linkEmner:Medicin|Medicinalindustri|Lægemiddelstyrelsen|Danmarks Apotekerforening|Indien




https://www.dr.dk/nyheder/politik/dansk-folkeparti-vil-traekke-danmark-ud-af-konvention

PolitikDansk Folkeparti vil trække Danmark ud af konventionV-ordfører er chokeret over DF-forslag og mener, at det udelukker et regeringssamarbejde.
Dansk Folkepartis Martin Henriksen (til venstre) har stået i spidsen for en gruppe, der skulle forny partiets politik.
Af Nicolas S.
Nielsen, Emil Eller og Bjarne Steensbeck31.
okt.
2019 kl.
08.
00Læs opDansk Folkeparti fik en ordentlig lussing ved Folketingetsvalget i juni måned, hvor partiet gik markant tilbage fra 37 til 16 mandater.
Det har fået partiet til at nedsætte en arbejdsgruppe, der skal forny politikken.
En gruppe, som Martin Henriksen har stået i spidsen for.
Et af de forslag, partiet nu er klar til at præsentere, er et vidtgående ønske om, at Danmark skal træde ud af Europarådet.
Vi har store problemer med at udvise visse kriminelle udlædinge.
Vi vil gerne være herrer i eget hus.
Martin Henriksen, tidligere medlem af Folketinget for Dansk FolkepartiDet vil samtidig betyde, at Danmark ikke længere er forpligtet af Den Europæiske Menneskerettighedskonvention, og dermed ikke længere skal følge afgørelser fra Menneskerettighedsdomstolen.
- Det er et forslag, som man skal se i lyset af, at Europarådet og institutionerne under jo med jævne mellemrum blander sig i dansk udlændinge- og retspolitik.
Vi har store problemer med at udvise visse kriminelle udlændinge.
Vi vil gerne være herrer i eget hus, siger Martin Henriksen.
'Et par skridt til højre'Europarådet består af 47 medlemslande, der alle har tiltrådt Den Europæiske Menneskerettighedskonvention - herunder samtlige EU-lande.
Efter den store tilbagegang ved det seneste folketingsvalg oprettede Dansk Folkeparti en gruppe med Martin Henriksen i spidsen, der skulle forny partiets politik.
Dansk Folkeparti ønsker at melde Danmark ud, så al lovgivning i stedet skal laves i Folketinget, siger Martin Henriksen, der erkender, at forslaget er vidtgående.
- Det her er et skridt til højre.
Det er nok også et par skridt til højre.
Hvis Danmark vælger at forlade Europarådet, kan det betyde, at Danmark også må forlade EU, viser et svar fra Justitsministeriet til Folketingets Retsudvalg fra oktober 2017.
Her skriver ministeriet, at en udmelding:"vil blive mødt med alvorlige indsigelser fra de øvrige medlemsstater og muligvis krav om udtræden af EU".
Martin Henriksen, menneskerettighederne er en mindretalsbeskyttelse.
Nu lægger du op til, at et flertal i folketinget skal bestemme, hvad vi skal rette os efter?
- Det er rigtigt.
I mange tilfælde bliver menneskerettigheder udmøntet på en sådan måde, at der mere er tale om rettigheder til dybt kriminelle udlændinge.
Det er det, vi gør op med.
Menneskerettighedsdomstolen sikrer jo også sådan noget som organisationsfrihed i Danmark.
Det er da ellers en god ting?
- Der er nogle principper i menneskerettighedskonventionen, som de fleste mennesker sagtens kan skrive under på.
Religionsfrihed og retten til at ytre sig.
Men der er vi så godt stillet i Danmark, at nogle af de her frihedsværdier allerede er sikret i grundloven.
Så længe de står der, burde der ikke være nogle problemer, siger Martin Henriksen.
Chokeret V-ordførerHos Venstre er EU-ordfører Jan E.
Jørgensen chokeret over forslaget fra Dansk Folkeparti.
- Jeg må sige, at det overrasker mig.
- Jeg er med på, at de ikke har været så begejstret for nogle af de afgørelser, der er kommet fra menneskerettighedsdomstolen, men at de ligefrem mener, at vi skal melde os ud, det var dagens chok, siger han.
Venstres EU-ordfører, Jan E.
Jørgensen, ser ikke DF som mulig regeringspartner med den nye udmelding.
Med meldingen ser han umiddelbart heller ikke Dansk Folkeparti som en mulig deltager i en kommende regering med Venstre.
Men de rettigheder man ville miste, vil Dansk Folkeparti jo så i stedet skrive ind i dansk retspraksis?
- Ja, og det er også fint nok, så længe et folketingsflertal synes, de regler er fornuftige.
Men grunden til, at vi har en international retsorden og en grundlov er jo, at vi sikrer os mod et flertal i Folketinget, som vil knægte det enkelte menneskes rettigheder.
- Mindretalsbeskyttelse giver jo ikke meget mening, hvis et flertal bare kan fjerne den med et pennestrøg, siger Jan E.
Jørgensen.
Mindretalsbeskyttelse giver jo ikke meget mening, hvis et flertal bare kan fjerne den med et pennestrøg.
Jan E.
Jørgensen, Venstre'Forventelig melding'Dansk Folkepartis Martin Henriksen tager dog kritikken fra Jan E.
Jørgensen med ro.
Jan E.
Jørgensen siger, at han er i chok og ikke kan se nogen mulighed for, at Dansk Folkeparti kan deltage i en regering med Venstre?
- Det er jo en forventelig melding at få fra Venstre.
De gør tit det, at de problematiserer konventionerne og konsekvenserne af konventionerne, men så er de ikke rigtig til noget, når det kommer til stykket.
Menneskerettighedskonventionen blev underskrevet i Rom 4.
november 1950 af 12 europæiske lande, heriblandt Danmark.
Konventionen trådte i kraft 3.
september 1953.
Du kan høre mere om forslaget fra Dansk Folkeparti i radioprogrammet Slotsholmen, der bliver sendt i dag på P1 klokken 9.
05.
Programmet kan efterfølgende høres på dr.
dk.
FacebookTwitterKopier linkEmner:Dansk Folkeparti|Venstre|EU-forhold|Martin Henriksen (politiker)|København




https://www.dr.dk/sporten/haandbold/championsleague/paa-en-plastikstol-under-bruseren-fik-soeren-haagen-forstaaelse

ChampionsleaguePå en plastikstol under bruseren fik Søren Haagen forståelse for dem, der vælger livet fraEn bindevævslidelse har sat tingene i perspektiv for 45-årige Søren Haagen.
GOG-målmanden minder i dag sig selv om at nyde det hele og ikke tage noget for givet.
© © Tim Kildeborg Jensen.
Af Emil Halkier31.
okt.
2019 kl.
12.
19Læs opBagklogskabens ulideligt klare lys kan blænde de fleste.
Hvis 45-årige Søren Haagen som ung, talentfuld håndboldmålmand i den tyske topklub Flensburg-Handewitt havde vidst, hvad han gør i dag knap to årtier senere – at kursen dengang gik stik mod en foreløbig karrieremæssig afgrund – var minutterne mellem stolperne på det bolsjestribede kontor blevet nydt noget mere.
- Der er jo mange år endnu.
Jeg skal bare spille og spille og spille, tænkte Søren Haagen.
Som de fleste andre 26-årige også ville have gjort.
Haagen kunne umuligt have forudset, at han kort tid efter ville stå, eller nærmere sidde og ligge i et årelangt fængsel af konstante lidelser.
- Jeg havde smerter.
Mange smerter.
Jeg havde smerter, så jeg i dag godt kan forstå, at folk kan tage livet af sig selv, siger Søren Haagen til DR Sporten.
- Det var 24 timer i døgnet.
Jeg havde så ondt, at når jeg gik i bad, sad jeg på en plastikstol.
Det var af en dansk håndbolds helt store koryfæer, Erik Veje Rasmussen (tv.
), der sad i cheftrænerstolen, da Søren Haagen tog til Tyskland.
- Dengang ville jeg vinde det hele med Flensborg.
Det var drømmen, siger målmanden.
 Flensburg-Handewitt var og er også i dag en europæisk topklub.
I danskerkolonien syd for grænsen blev Søren Haagen holdkammerater med de to landsholdskolleger Christian Hjermind (tv.
) og Lars Christiansen (th.
).
1 / 2Det var af en dansk håndbolds helt store koryfæer, Erik Veje Rasmussen (tv.
), der sad i cheftrænerstolen, da Søren Haagen tog til Tyskland.
- Dengang ville jeg vinde det hele med Flensborg.
Det var drømmen, siger målmanden.
1 / 2Flensburg-Handewitt var og er også i dag en europæisk topklub.
I danskerkolonien syd for grænsen blev Søren Haagen holdkammerater med de to landsholdskolleger Christian Hjermind (tv.
) og Lars Christiansen (th.
).
2 / 2Hvad der begyndte som overtræning og ømhed i fødderne havde udviklet sig i en sådan grad, at Søren Haagen endte med at sidde på et hospital i Tyskland.
Her konstaterede lægerne, at danskeren havde en bindevævslidelse i ryggen.
- Det kunne forsvinde og brænde ud, komme og gå eller udvikle sig til en rigtig træls gigtsygdom, siger Søren Haagen.
Nærmere kunne lægerne ikke komme det, og så måtte Haagen ellers vente og se, hvordan det udviklede sig derfra.
De kaldte det en ’skraldespandsdiagnose’.
Selv så Søren Haagen det som en foreløbig nulstilling af håndbolddrømmen.
Ingen grund til at gribe efter terninger og bæger, for der var intet at rafle om.
- Jeg kunne ikke spille videre.
Det var slut på det tidspunkt.
Giver sig selv lov til at nyde detEfter flere mislykkede forsøg på et comeback satte Søren Haagen i 2004 karrieren i bero, uddannede sig til skolelærer og tog hul på livet som ikke-aktiv håndboldspiller.
- Jeg havde flere år, hvor jeg havde svært ved at se Flensborg spille.
Jeg kunne heller ikke se landsholdet, fordi det var noget, jeg gerne ville have været en del af, siger han.
Jeg var mere vild og sindssyg dengang, end jeg er i dag.
Søren Haagen, målmand i GOGDet lignede det farvel, han havde det så svært ved at forene sig med, men bedst som en af landets dygtigste målmænd syntes forsvundet ud i håndboldglemslen, dukkede Haagen næsten ti år senere op i målet hos divisionsklubben Faaborg HK på Fyn.
- Jeg havde ikke regnet med, at jeg nogensinde skulle spille igen.
Jeg havde drømt om det, håbet på det, men derfra og til at det blev en realitet, var der lang vej, siger Søren Haagen.
Smerten havde sluppet sit konstante bid, brændte ud, blev tålelige og målmanden påbegyndte et af de mest bemærkelsesværdige comebacks, hvis ikke nogensinde, så i hvert fald længe set.
De kan gode lide at feste på Sydfyn, fortæller Søren Haagen.
Han og holdkammeraterne bidrog da også til, at der var noget at fejre.
Her jubler Søren Haagen efter GOG i 1996 har vundet det danske mesterskab over Virum-Sorgenfri.
 Morten Nielsen (tv.
), Søren Haagen og den nu danske herrelandstræner Nikolaj Jacobsen (th.
) i en sindstilstand, der er forholdsvis nem at afkode.
1 / 2De kan gode lide at feste på Sydfyn, fortæller Søren Haagen.
Han og holdkammeraterne bidrog da også til, at der var noget at fejre.
Her jubler Søren Haagen efter GOG i 1996 har vundet det danske mesterskab over Virum-Sorgenfri.
1 / 2Morten Nielsen (tv.
), Søren Haagen og den nu danske herrelandstræner Nikolaj Jacobsen (th.
) i en sindstilstand, der er forholdsvis nem at afkode.
2 / 2Det vil være forkert at sige, at Søren Haagen har taget margueritruten, men det er alligevel lykkedes målmanden at finde ’hjem’ til Gudme, hvor han trækker i GOG-trøjen for fjerde gang i karrieren.
FAKTASøren HaagenFødt 26.
marts 1974 (45 år)Målmand i GOGHar spillet 79 landskampe for DanmarkTidligere klubber: Flensburg-Handewitt, THW Kiel, Mors-Thy, Ribe-Esbjerg, KIF Kolding KøbenhavnNu med et anderledes syn på livet som håndboldspiller.
- Jeg prøver at give mig selv lov til at nyde det på en anderledes måde, siger han.
Også sådan en ganske almindelig, småkold og kedelig eftermiddagstræning i oktober, hvor GOG-målmanden taper ankler og snører sko for Gud ved hvilken gang.
Han tripper lystigt ind mod hallen med en næsten barnagtig glæde over udsigten til at stå på målstregen og agere menneskelig skydeskive.
Sådan er det, når man ganske ufrivilligt har prøvet det modsatte.
Det handler om at få det hele med.
Var nok bare lidt mærkeligDet dufter altså bare af håndbold, når man træder over dørtrinet til Gudmehallerne på Sydfyn.
En historisk bastion, som Søren Haagen første gang indtog, da han i en alder af 17 år forlod Tjæreborg i Vestjylland og tog de første indledende sving med armene til en glorværdig tid i den klub, med hvem han blandt andet vandt tre danske mesterskaber.
Siden har GOG været meget igennem.
Flere triumfer, en konkurs, tvangsnedrykning og genrejsning.
Et forløb, der på spændingskurven godt kunne minde om dramaturgien for målmandens håndboldliv.
Selvom Søren Haagen forlod håndbolden i ti år, har han langt fra glemt, hvordan man redder bolde.
I denne sæson blev han med en feberredning i de sidste sekunder GOG's redningsmand, da fynboerne slog polske Wisla Plock i Champions League.
Forandringen på det personlige plan er også til at få øje på, mener Haagen.
- Jeg var mere vild og sindssyg dengang, end jeg er i dag.
Nu er jeg rolig og afdæmpet.
Det har nok noget med alderen at gøre, smågriner 45-årige Søren Haagen.
Det er en offentlig hemmelighed i miljøet, at dem, der frivilligt stiller sig ind i et håndboldmål, er nogle ganske særlige skabninger.
Måske endda også en smule mærkelige.
Det afviser Søren Haagen ikke.
- Jeg var til et oldboys-stævne i weekenden, hvor jeg sad og snakkede med nogle af de gamle gutter.
De sagde 'Søren, du var jo også mærkeligere end os andre' Og der måtte jeg bare sige, at det var jeg jo nok, siger GOG-spilleren.
Man har lov til at være heldigDengang Søren Haagen var 'vild og sindssyg', så det danske håndboldlandkort også markant anderledes ud.
Da var det KIF Kolding og GOG, der - lidt groft karikeret - dominerede.
Nutidens liga er langt mere uforudsigelig, mener Søren Haagen.
- Dengang tog vi nogen gange - ikke ofte, men det skete da - afsted uden træner, og så klarede vi det selv.
Det ville jo være utænkeligt i dag, siger han.
- Så aftalte vi, at godt nok kostede det måske et point, men vi havde jo så mange, at det ikke gjorde noget.
Mon ikke, at Haagens nuværende træner i GOG, Nicolej Krickau, ville stå en smule forvirret tilbage på parkeringspladsen ved Gudmehallerne, hvis spillerbussen en dag kørte afsted uden ham.
To GOG-ikoner, Søren Haagen og Keld Vilhelmsen, i aktion for det danske landshold.
Haagen nåede 79 kampe for Danmark, før kroppen sagde fra.
 - I dag forventer jeg ikke længere at være landsholdsspiller.
I dag ser jeg ikke mig selv tilhøre verdenstoppen af målmænd.
Det gjorde jeg dengang, siger Søren Haagen om tiden i nationaldragten.
1 / 2To GOG-ikoner, Søren Haagen og Keld Vilhelmsen, i aktion for det danske landshold.
Haagen nåede 79 kampe for Danmark, før kroppen sagde fra.
1 / 2- I dag forventer jeg ikke længere at være landsholdsspiller.
I dag ser jeg ikke mig selv tilhøre verdenstoppen af målmænd.
Det gjorde jeg dengang, siger Søren Haagen om tiden i nationaldragten.
2 / 2Sporten har altså rykket sig markant i de tre årtier, målmanden har strejfet bolde i buret.
Det har Haagens vigtigste arbejdsredskab - den 187 centimeter lange krop - også.
Godt nok ligner Søren Haagen ikke en typisk 45-årig, når han uge efter uge flakser med arme og ben, men alderen sniger sig ind på alle - også GOG-keeperen.
- Min form er ikke, hvad den har været, siger han.
I stedet kompenserer Haagen ved at være klogere end skytterne, forudse spillet og være på forkant.
- Og så må jeg også være lidt heldig, udbryder Haagen.
- Det hører sig jo også til i sport.
Det gør det ganske givet.
Og Søren Haagen er om nogen blevet tilsmilet af det held, der i ti år længe så ud til at have forladt ham.
Nu handler det om at give sig selv lov til at nyde det, han tidligere tog for givet.
Søren Haagen og GOG møder i aften schweiziske Kadetten Schaffhausen i Champions League-gruppespillet.
Du kan se kampen direkte fra klokken 20.
00 på DR3.
Den 45-årige målmand har flere gange tidligere i turneringen vist sig særdeles vigtig for fynboerne.
I midten af oktober stod Søren Haagen klar på stregen med en kampafgørende redning, da GOG slog polske Wisla Plock.
Du kan se Haagens aktion nedenfor:FacebookTwitterKopier linkEmner:GOG Håndbold|DR3|Fyn|Håndbold|Tyskland




https://www.dr.dk/nyheder/indland/kirsten-birgit-sluttede-af-med-maner-og-saa-kan-i-i-oevrigt-rende-mig-i-roeven

MedieforhandlingerSe temaIndland'Kirsten Birgit' sluttede af med manér: 'Og så kan I i øvrigt rende mig i røven'En af Radio24syvs største succeser 'Den Korte Radioavis' har sendt for sidste gang.
Af Cathrine Lakmann31.
okt.
2019 kl.
13.
55Læs op- Det var en fornøjelse, en ære og et privilegium.
Og så kan I i øvrigt rende mig i røven.
Sådan slutter Kirsten Birgit Schiøtz Kretz Hørsholm udsendelsen så pænt.
Hvorefter hun bevæger sig ud af studiet, går hen til et vindue og vinker ud til alle sine fans, som er troppet op foran Radio24syvs kontor i København.
Det er meget, meget rørendeFrederik Cilius alias Kirsten BirgitDer lyder et kæmpe bifald.
Kirsten Birgit og 'Den Korte Radioavis' sender sidste udsendelse.
Satireprogrammet 'Den Korte Radioavis' blev i dag sendt for allersidste gang.
Og mange fans har troligt stået i kulden i en time og lyttet til den allersidste udsendelse live for til sidst at kunne hylde Kirsten Birgit og 'Den Korte Radioavis'- Det er meget, meget rørende, siger Kirsten Birgit alias Frederik Cilius til DR Nyheders journalist kort efter bifaldet.
Bagefter gik Kirsten Birgit og medvært Rasmus Bruun ned på gaden og ud til alle deres fans for at uddele alle de priser, Radio24syv har fået gennem de otte år, kanalen har eksisteret.
- Det er vemodigtI dag er altså sidste dag med Radio24syv, inden Radio 4 overtager sendetilladelsen på FM4-båndet ved midnat.
Tillidsmand og morgenvært Ida Herskind.
Og det kan ses, at man synger på sidste vers.
Ikke kun ved de mange mennesker, der er samlet foran radiokanalens hovedkontor i København.
Men inde på redaktionen er der også tydelige tegn på, at mikrofonerne snart slukker for altid.
- Folk har sat små post-its på de ting, de gerne vil have, siger morgenvært Ida Herskind.
Hun har sat en lap papir på det store, digitale ur, der hænger på endevæggen i redaktionslokalet.
- Som radiovært er tiden altafgørende.
Så man kigger enorm meget på sådan et ur, når man sender.
Jeg tænker, det er sjovt at have et eller andet fra radioen, siger hun.
Vært Torben Steno under sin sidste udsendelse i dag.
(© dr)Ida Herskind er også tillidsrepræsentant på Radio24syv.
Og hun har brugt formiddagen på at rydde op og smide ud fra skufferne i sit skrivebord.
- Det minder lidt om den dag, man stopper på højskolen.
Det er en smule sentimentalt, og så har jeg bare en ærgerlig følelse i kroppen.
Klokken 10 i dag sendte det politiske program 'Cordua & Steno' for sidste gang i Radio24syvs lokaler.
- Det er vemodigt.
Det er lidt som at gå til begravelse hos en ven, siger vært Jarl Cordua.
Flere programmer fortsætterB.
T.
overtager "Fodbold FM", "Politiradio" og "Det, vi taler om".
Euroinvestor overtager "Millionærklubben".
Berlingske kommer til at udgive "Cordua og Steno", "Kampagnesporet" og "Hitlers Æselører".
Weekendavisen viderefører "24 spørgsmål til professoren".
Kilde: Berlingske MediaSelvom Cordua og hans medvært Torben Steno kalder lukningen både vemodig og dum, så er det ikke helt slut for de to garvede politiske debatører.
Man kan nemlig fortsat høre deres program, da Berlingske vælger at føre det videre.
Slutter med koncert på tagetDe ansatte vil i aften spise aftensmad sammen.
Der vil også være reception for de ansatte og gæster af programmerne.
- I aften skal vi fortælle hinanden røverhistorier og glæde os over det, vi har lavet, siger direktør for Radio24syv Jørgen Ramskov.
Klokken 22 åbner dørene for lyttere, der har lyst til at sige farvel.
Og så kulminerer det hele med en koncert på taget af Radio24syv.
- Vi har et meget smukt orkester til at sende de sidste toner ud klokken 23.
59, siger direktøren.
Fans siger farvel til radioprogrammet ved Radio24syvs lokaler i København.
FacebookTwitterKopier linkEmner:Jørgen Ramskov (journalist)|Radio24syv|København|Twitter|Hørsholm




