https://www.dr.dk/sporten/oevrig/dansk-nedtur-i-vm-premiere-paa-hjemmebane-taber-gyserkamp-efter-omspil

Øvrig sportDansk nedtur i VM-premiere på hjemmebane: Taber gyserkamp efter omspilDanmark fik ikke den ønskede start på VM i curling på hjemmebane i Silkeborg, da de tabte med 8-6 til USA.
Danmark's skipper Madeleine Dupont da Danmark tabte kampen mellem USA og Danmark ved VM i Curling i Silkeborg, lørdag 16.
marts 2019.
.
 Af Frederik Palle16.
mar.
2019 kl.
22.
49Bemærk: artiklen er mere end 30 dage gammelLæs opLørdag åbnede VM i curling i Silkeborg, men det blev langt fra den start, som de danske fans havde håbet på.
De danske kvinder løb nemlig ind i et nederlag til USA på 8-6 i en duel, der ellers gik i omspil.
Det var en kamp, som var lidt af en rutsjebaneoplevelse for skipper Madeleine Dupont og hendes hold, og kampen blev først afgjort på det sidste sten, som hun selv sendte afsted.
Desværre var den sten ikke præcis nok til at sende de to amerikanske sten væk fra midten, og nederlaget var en realitet.
Læs også:Slut med husmorhygge: Dupont vil ruske op i danskernes opfattelse af curlingDanmark startede kampen ret skidt, hvor de blandt andet tabte en sten, selvom de havde serveretten.
Det gjorde, at de kom bagud 4-1.
Men derfra kom der virkelig gang i den danske kvartet, der vandt tre runder i streg og bragte sig foran 5-4.
I den 10.
og sidste ende havde Danmark chancen for at tage sejren, da Madeleine Dupont lagde den sidste sten ind i midten.
Men amerikanerne svarede igen ved at fjerne den og tage kampen i omspil.
I omspillet var danskerne ellers i den favorable situation, at de skulle sende den sidste sten afsted, men den glippede som nævnt.
Danmarks næste kamp er i morgen tidlig klokken 9.
00 mod RuslandFacebookTwitterKopier link




https://www.dr.dk/sporten/oevrig/dansk-succes-i-brydning-ved-internationalt-staevne

Øvrig sportDansk succes i brydning ved internationalt stævneFredrik Bjerrehuus og Rajbek Bisultanov vandt hver deres vægtklasse ved Thor Masters i Nykøbing Falster.
Fredrik Bjerrehuus vandt i dag Thor Masters i sin klasse i Nykøbing Falster.
16.
mar.
2019 kl.
22.
17Bemærk: artiklen er mere end 30 dage gammelLæs opDanmarks to bedste brydere, Fredrik Bjerrehuus og Rajbek Bisultanov, strøg lørdag aften til tops ved Thor Masters.
De to brydere vandt hver deres vægtklasse ved stævnet, der afholdes i Nykøbing Falster og er blevet et af Europas største elitestævner.
Bjerrehuus kæmpede sig vej til finalen i 67-kiloklassen med overbevisende sejre over først en amerikaner, dernæst en ukrainer, så en finne og til sidst en svensker.
I finalen vandt den 29-årige dansker med 9-3 over Ruslan Kudrynets fra Ukraine.
Bjerrehuus, der satser på at komme til næste års OL i Tokyo, har været inde i en skidt periode og glæder sig derfor over, at tingene er begyndt at lysne for ham.
Læs også:Mark O.
Madsen sejrer med flækket næse i MMA-brag- Jeg har haft et par dårlige turneringer, hvor jeg har tabt i første runde, og så har jeg haft influenza den seneste uge.
- Så det er et mentalt og fysisk comeback for mig at vinde her.
Jeg har på det senest tænkt, hvad det er, jeg går og træner til to gange om dagen, så det er dejligt at vinde over nogle af de bedste, siger Fredrik Bjerrehuus.
Planen er, at han skal toppe til september, hvor der er VM i Kasakhstan.
VM er også første mulighed for at kvalificere sig til OL i Tokyo.
Inden da er der også et EM i Rumænien til april.
- Jeg er kun på 70 procent nu, så jeg bliver meget bedre, siger han.
Læs også:Tjetjensk flygtning jagter OL-brydeguld for DanmarkRajbek Bisultanov, der er kommet til Danmark som tjetjensk flygtning og søger om dansk statsborgerskab, imponerede i 82-kiloklassen, selv om han naturligt hører hjemme i klassen for brydere på 77 kilo eller derunder.
23-årige Bisultanov hentede tre sejre på vej mod finalen, hvor han slog tyske Hannes Wagner med 9-0.
Planen er OLOgså Bisultanov satser på VM i år, men det helt store mål for ham er OL i Tokyo.
Det kræver dog, at han har fået et dansk pas i så tilpas god tid, at han kan nå at kvalificere sig.
- Jeg regner med, at jeg skal til OL, men jeg mangler et dansk pas.
Jeg har søgt og venter på svar, siger han.
Rajbeks Bisultanovs 17-årige lillebror, Turpal Bisultanov, imponerede også ved Thor Masters med en fjerdeplads i 87-kiloklassen.
Stævnet i Nykøbing Falster viste, at dansk brydning står med en række interessante navne, til trods for at stjernen Mark O.
Madsen har indstillet bryderkarrieren for at dyrke MMA.
I 2016 vandt Mark O.
Madsen OL-sølv i Rio.
Læs også:Bag dansk MMA-kæmper står en stærk kvindeLandstræner Szymon Kogut ser gode muligheder for, at Danmark kan gøre sig gældende trods tabet af Mark O.
Madsen.
- Da Mark stoppede, begyndte folk at spørge, hvad sker der så?
Så det er fedt, at vi kan præstere uden Mark.
- Danmark er så lille en brydernation, men de to-tre stykker, vi har, er virkelig på højt niveau, så det er en fornøjelse, siger Szymon Kogut.
- Det her er en generalprøve til EM i april.
Når man vinder sådan et stævne med store nationer som deltagere, så kan man tillade sig at kigge positivt frem mod EM.
- Men vores hovedfokus er på VM, hvor vi kan begynde at kvalificere vores brydere til OL, siger landstræneren.
/ritzau/FacebookTwitterKopier link




https://www.dr.dk/sporten/fodbold/tyskland/delaney-viser-gode-takter-foer-landskampe-lynede-i-dortmunds-overtidssejr

TysklandDelaney viser gode takter før landskampe: Lynede i Dortmunds overtidssejrThomas Delaney scorede for Dortmund, da holdet i overtiden sikrede tre point mod Hertha og tog førstepladsen.
Thomas Delaney var på pletten, da Dortmund lørdag slog Hertha Berlin på udebane.
16.
mar.
2019 kl.
21.
44Bemærk: artiklen er mere end 30 dage gammelLæs opDer tegner sig et billede af, at kun tre point kan bruges, hver gang Borussia Dortmund går på banen i Bundesligaen i sæsonafslutningen.
Bayern München ligger konstant på lur i kampen om det tyske mesterskab, efter at mesterholdet har formået at indhente Dortmunds store forspring.
Lørdag var Dortmund på besøg hos Hertha Berlin, og her lignede det et pointtab, indtil Marco Reus i overtiden sørgede for en 3-2-sejr til Dortmund.
Læs også:Zidane åbner comeback med sejr: To udstødte spillere redder Real MadridForinden var Thomas Delaney blevet noteret for sin anden sæsonscoring, da danskeren udlignede til 1-1 i første halvleg.
De danske mål i Bundesligaen i denne sæson1.
Yussuf Poulsen, RB Leipzig – 12 mål2.
Thomas Delaney, Dortmund – 2 mål3.
Jacob Bruun Larsen, Dortmund – 2 målMed sejren topper Dortmund igen Bundesligaen og har 60 point, mens Bayern er tre point efter inden mødet med Mainz søndag.
Dortmund fik et gok i nødden efter kun fire minutter, da Dortmund-keeper Roman Bürki ikke kunne holde et skudforsøg.
Bolden røg i spil, og på riposten bragte Salomon Kalou Hertha foran 1-0.
Så tog Thomas Delaney affære og blev noteret for sit andet mål som Dortmund-spiller.
Danskeren drev bolden frem og afsluttede fra kanten af straffesparksfeltet efter et kvarter, og bolden havde kurs mod målet.
Andre danske forsøgHerthas Karim Rekik fik dog uheldigt rettet den af, så bolden fuldstændig ændrede kurs og snød Hertha-keeper Rune Jarstein, og så havde Dortmund udlignet til 1-1.
Jacob Bruun Larsen var også med fra start, og han forsøgte sig med et langskud efter en halv time.
Netop som Dortmund virkede i kontrol, fik Hertha tilkendt et straffespark, da Julian Weigl flagrede med armen i feltet og rørte bolden ti minutter før pausen.
Kalou var iskold og udplacerede efterfølgende Bürki, og så var Hertha foran 2-1.
Anden halvleg var lige begyndt, da Dortmund-forsvarsspilleren Dan-Axel Zagadou nåede højst på et hjørnespark og pandede bolden i mål til 2-2.
Læs også:Manchester United trækker Messi og Barcelona i Champions LeagueTre minutter før tid var Delaney tæt på at blive dobbelt målscorer i kampen, men danskerens drøn tog overliggeren.
Det blev i stedet profilen Marco Reus, der i overtiden sendte bolden i mål til 3-2 og sikrede Dortmund de vigtige point.
Tidligere lørdag var Yussuf Poulsen med hos RB Leipzig, som på udebane slog Schalke 04 1-0.
Mens Schalke stadig ligger tæt på bunden, så nåede RB Leipzig op på 49 point på tredjepladsen.
/ritzau/FacebookTwitterKopier linkEmner:Jacob Bruun Larsen (fodboldspiller)|Marco Reus (fodboldspiller)|Tyskland|Fodbold|Borussia Dortmund




https://www.dr.dk/nyheder/udland/abdul-aziz-forsvarede-moske-kastede-gevaer-og-betalingsterminal-efter-gerningsmand

UdlandAbdul Aziz forsvarede moské: Kastede gevær og betalingsterminal efter gerningsmandTerrorangrebet i Christchurch kunne have kostet flere liv, hvis ikke Abdul Aziz handlede.
Abdul Aziz stoppede gerningsmanden, da han angreb den anden moské.
16.
mar.
2019 kl.
22.
07 | opdateret 18.
mar.
2019 kl.
08.
13Bemærk: artiklen er mere end 30 dage gammelLæs opEn 48-årig mand kan meget vel have reddet adskillige liv, efter at han fredag konfronterede en gerningsmand, der var på vej mod Linwood-moskéen i Christchurch for at fortsætte et blodigt angreb.
Gerningsmanden havde skudt 42 personer i Masjid al Noor-moskéen, inden han kørte omkring fem kilometer over til Linwood-moskéen.
48-årige Abdul Aziz var til fredagsbøn i moskéen.
Her fik han øje på en mand klædt i sort militærtøj og med et gevær.
I første omgang troede han, at der var tale om en politimand.
- Men det gik op for mig, at det her var noget andet.
Det her var en drabsmand, siger Aziz, der oprindeligt er fra Kabul i Afghanistan.
Aziz bad forsamlingen i moskéen om at lægge sig på jorden.
Herefter tog han fat i det første og det bedste, han kunne finde - en lille terminal til kortbetaling - og rendte ud foran moskéen og råbte "kom an!
".
Kastede terminalen efter TarrantDa gerningsmanden løb tilbage mod sin bil for at hente et nyt våben, kastede Aziz betalingsterminalen mod ham.
Gerningsmanden vendte tilbage og skød mod Aziz, der gemte sig blandt parkerede biler.
Her fandt han et gevær, som gerningsmanden havde smidt fra sig.
Læs også:Formodet gerningsmand bag terrorangreb fængsletAziz samlede det op og trykkede på aftrækkeren, men det var tomt.
Gerningsmanden vendte igen tilbage til sin bil.
- Han steg ind i sin bil, og så tog jeg geværet og kastede den mod hans vindue og smadrede det, siger han.
Blev stoppet af politietHerefter kørte gerningsmanden væk, mens Aziz fortsatte med at jagte ham.
Kort efter blev bilen stoppet af politiet.
Den 28-årige australier Brenton Tarrant er sigtet for at stå bag angrebene.
Abdul Aziz flygtede fra Afghanistan til Australien som dreng.
Her boede han i mere end 25 år, inden han flyttede til New Zealand for et par år siden.
Latef Alabi, der er imam i Linwood-moskéen, siger, at Aziz' handlinger formentlig reddede alle de tilstedeværende i moskéen.
Gerningsmanden nåede at dræbe syv personer ved moskéen.
/ritzau/APOpdateret med video.
FacebookTwitterKopier linkEmner:Kriminalitet|Afghanistan|Christchurch|New Zealand|Betalingsmidler




https://www.dr.dk/nyheder/udland/new-zealands-politi-kun-en-person-sigtet-i-terrorsag

UdlandNew Zealands politi: Kun én person sigtet i terrorsagPolitiet vurderer ikke, at de øvrige tilbageholdte har forbindelse til terrorangrebet.
Af Lars Lindevall16.
mar.
2019 kl.
22.
16Bemærk: artiklen er mere end 30 dage gammelLæs opDødstallet efter massakren i Christchurch i New Zealand er steget til 50 personer.
Det oplyste politiet på et pressemøde lørdag aften dansk tid.
Tidligere havde politiet meldt tallet 49 ud, men siden er en endnu person blevet fundet død i en af de to moskeer, som terrorangrebet var rettet mod.
- Det er med stort vemod, at jeg kan oplyse, at antallet af personer, der er omkommet i denne hændelse, er steget til 50.
I aftes har vi fundet alle ofrene på gerningsstederne.
I den forbindelse fandt vi yderligere et offer, siger politikommissæren, sagde politikommissær Mike Bush fra New Zealands Politi på pressemødet.
Politiet oplyser, at det fortsat kun er den formodede gerningsmand, 28-årige Brenton Tarrant, der er sigtet i terrorsagen.
Han bliver fremstillet for retten den 5.
april.
Politiet havde anholdt tre øvrige personer, men det vurderes ikke, at de har haft nogen relation til terrorangrebet, oplyser New Zealands Politi.
To fortsat i kritisk tilstandDer er 50 sårede personer, hvoraf 46 modtager behandling på hospitalet.
To er fortsat i kritisk tilstand.
Politiet oplyste desuden, at der er et såret barn indlagt på hospitalet.
Politiet har endnu ikke bekræftet navne på ofre for massakren, men politiet oplyste på pressemødet, at de fortsætter så hurtigt som muligt med dette arbejde.
Terrorangrebet fandt sted fredag klokken cirka 13:40 lørdag lokal tid.
Målene var to moskeer i byen Christchurch på New Zealands sydlige ø.
Læs også:OVERBLIK: Det ved vi om terrorangrebet i New ZealandFacebookTwitterKopier linkEmner:New Zealand|Politi|Terrorisme|Christchurch|Kriminalitet




https://www.dr.dk/nyheder/viden/teknologi/huller-i-osten-alvorlig-fejl-fundet-i-schweiz-digitale-valgsystem

TeknologiHuller i osten: Alvorlig fejl fundet i Schweiz' digitale valgsystemFejlen betyder, at indehaveren af valgsystemet kan udskifte alle stemmerne, uden at det opdages.
Der er fundet alvorlige fejl i koden til nyt digitalt valgsystem i Schweiz.
Af Chris Lehmann16.
mar.
2019 kl.
20.
01Bemærk: artiklen er mere end 30 dage gammelLæs opSchweiz er et af de lande i verden, der er allerlængst fremme med at rykke sit demokrati online.
Og det giver god mening at gøre det nemt at stemme i et land med direkte demokrati, hvor borgerne ofte stemmer om enkelte lovforslag.
En bagdør, der tillader, at valgmyndighederne kan manipulere med resultatet, hører ingen steder hjemme i et valgsystem.
Sarah Jamie Lewis, IT-sikkerhedsekspert.
Men nu har en gruppe it-sikkerhedsforskere stukket en kæp i hjulet på udrulningen af et nyt online-stemmesystem.
Det viser sig nemlig, at der er en fejl i en af systemets centrale mekanismer.
Systemet skal kryptere og blande alle stemmerne, der kommer ind og samtidig levere et matematisk bevis for, at den har gjort det rigtigt.
Med det matematiske bevis kan man kontrollere, at stemmerne er de rigtige, og at der ikke er manipuleret.
Det er i hvert fald hensigten.
Men fejlen i sytemet gør, at ejeren af systemet kan udskifte hele den færdige bunke digitale stemmer med en falsk bunke stemmer og stadigvæk få det matematiske bevis til at stemme.
Myndigheder nedtoner problemetSwiss Post, der har fået systemet udviklet, mener ikke selv, at fejlen er alvorlig, da det vil kræve adskillige mennesker med insiderviden og særlig adgang for at udnytte den.
Men den undskyldning har ikke særlig meget værdi, mener Carsten Schürmann lektor på IT-Universitet, som forsker i demokrati-teknologi.
- Man skal altid gå ud fra, at der kan komme hackere udefra.
Men hvis man skal passe på sikkerhedshuller, som insidere kan misbruge, så begynder det at være virkelig alvorligt, forklarer Carsten Schürmann.
Og så snart man skal være opmærksom på både angribere udefra og indefra, så begynder tilliden helt naturligt at skride, mener han:- Tilliden i valgprocessen er det vigtigste.
Og enhver opdagelse og diskussion af fejl vil altid påvirke tilliden negativt.
Sætter spørgsmålstegn ved integritetenSarah Jamie Lewis, en af de it-sikkerhedseksperter, der fandt sikkerhedshullet, er også kritisk overfor Swiss Posts, svar.
Hun har tidligere arbejdet som it-specialist i den britiske efterretningsenhed GCHQ:- En bagdør, der tillader, at valgmyndighederne kan manipulere med resultatet, hører ingen steder hjemme i et valgsystem, siger hun til det amerikanske techmedie Motherboard.
Den store styrke ved det danske system er, at man har papir-backuppen.
Den styrke mister man i et online-system som det i Schweiz.
Carsten Schürmann, lektor på IT-Universitet.
Systemet er udviklet af det spanske firma Scytl, og Swiss Post har allerede bedt om at få rettet fejlen.
Systemet har indtil videre kun været i brug til at håndtere brevstemmer, men skal også fungere som alternativ for alle stemmeberettigede i år.
Det er en dårlig idé, hvis man spørger Sarah Jamie Lewis:- Vi har kun kigget på en lille del af koden, og deri fandt vi den her alvorlige fejl.
Selv hvis det bliver rettet, sætter det et spørgsmålstegn ved resten af kodens integritet, siger hun.
Din stemme i Danmark er både digital og analogDer er dog ingen grund til bekymring over, om det danske valg skulle blive spoleret af huller i it-sikkerheden.
I det danske valgsystem får din stemme to parallelle liv, når du har afgivet den.
Når den bliver talt på valgnatten, bliver den både indført i et elektronisk system, men den bliver også skrevet ned i en fysisk valgbog.
Den endelige optælling foregår derfor både analogt og digitalt, og de to optællinger bliver så sammenlignet til sidst.
Den elektroniske er hurtigst, men den analoge regnes for den troværdige, hvis der skulle være uoverensstemmelser.
- Den store styrke ved det danske system er, at man har papir-backuppen.
Den styrke mister man i et online-system som det i Schweiz.
Der er intet sikkerhedsnet, der fanger fejl eller manipulation, siger Carsten Schürmann.
FacebookTwitterKopier linkEmner:Schweiz|Valg og folkeafstemninger|IT-branchen|Government Communications Headquarters|Storbritannien




https://www.dr.dk/nyheder/udland/ofres-familier-far-et-kilo-jord-begrave-efter-flystyrt-i-etiopien

Boeing 737 MAX 8Se temaUdlandOfres familier får et kilo jord at begrave efter flystyrt i EtiopienFamilier tilbydes at begrave jord fra ulykkessted i Etiopien, frem for at vente på at ofre er identificeret.
Eftersøgnings- og redningshold på plads ved stedet, hvor et fly fra Ethiopian Airlines 10.
marts styrtede ned med 157 personer om bord.
16.
mar.
2019 kl.
20.
17Bemærk: artiklen er mere end 30 dage gammelLæs opDet kommer til at blive både svært og til at tage lang tid, før de 157 ofre fra et flystyrt søndag den 10.
marts i Etiopien er blevet identificeret.
Derfor får ofrenes familier nu tilsendt jord fra ulykkesstedet, som de kan begrave i stedet for at vente på de jordiske rester.
Det oplyser to ofres familier.
Det bekræftes af en unavngiven embedsmand fra den etiopiske regering.
Der er tale om poser med et kilo afbrændt jord, der er hentet fra de steder, hvor flyets vragrester er landet efter styrtet.
Embedsmænd er begyndt at sende poserne ud til alle ofrenes familier.
- Jorden kom, da det stod klart, at det vil være umuligt at identificere ligene og overdrage de jordiske rester til familierne.
- Men vi får ikke fred, før vi får det rigtige lig eller de jordiske rester fra vores elskede, siger et af ofrenes familiemedlemmer.
Det ventes at tage seks månederArbejdet med at identificere ofrene ud fra dna-prøver er gået i gang.
Det ventes dog at tage omkring seks måneder at identificere ofrene.
De etiopiske myndigheder oplyser, at de vil udstede dødsattester inden for de kommende to uger.
Ofrene kom fra 35 forskellige lande.
Læs også:737 Max: Flyet, der er blevet en hovedpine for BoeingDer er planlagt en mindeceremoni i Etiopiens hovedstad, Addis Abeba, søndag - en uge efter flystyrtet.
Det var et fly fra Ethiopian Airlines med 149 passagerer og otte besætningsmedlemmer om bord, der søndag styrtede.
Det var på vej mod Kenyas hovedstad, Nairobi, og styrtede seks minutter efter start.
Samme type fly styrtede i IndonesienFlyet var af typen Boeing 737 MAX 8.
Det var samme type fly, der i oktober styrtede i Indonesien.
Dengang mistede 189 personer livet.
Ulykkerne har fået flere lande, myndigheder og selskaber til midlertidigt at indstille deres brug af netop den type fly.
Boeing har også indstillet leveringen af flytypen, mens man venter på, at en ny software bliver udviklet, afprøvet og installeret.
/ritzau/APFacebookTwitterKopier linkEmner:Etiopien|Boeing|Ulykker|Flytrafik|Indonesien




https://www.dr.dk/nyheder/indland/nordjysk-aegtepar-tiltalt-vold-mod-born

IndlandNordjysk ægtepar tiltalt for vold mod børnI alt fem børn er ifølge politiet blevet udsat for vold af et ægtepar fra Nordjylland.
Modelfoto.
(Arkiv) 16.
mar.
2019 kl.
19.
30Bemærk: artiklen er mere end 30 dage gammelLæs opSlået med knytnæver.
Holdt indespærret i en campingvogn.
Tvunget til fysisk hårdt havearbejde i flere timer i træk.
Sådan lyder nogle af anklagerne mod et ægtepar fra Fjerritslev i Nordjylland.
Ægteparret er tiltalt for at have slået fire fælles børn og udsat en dreng, som kvinden havde fra et tidligere forhold, for grov vold og mishandling.
Ifølge politiet er mishandlingen foregået mellem januar 2013 og september 2018, fortæller anklager ved Nordjyllands Politi, Peter Rask.
- Det er heldigvis ikke så tit, at jeg har denne type sager.
Men sker der domfældelse på det, der er rejst tiltale for, så er det temmelig groft.
Jeg vil ikke sige, hvilken straf vi går efter, men strafpåstanden er ubetinget fængsel.
Tiltalt for vold mod fem børnParret er tiltalt for vold mod alle fem børn, men det er gået hårdest ud over den ældste dreng, mener politiet.
- Det er vores opfattelse, at de groveste forhold er begået mod den 15-årige dreng.
Derfor er de også sigtet for både grov vold og mishandling mod ham og vold efter paragraf 244 mod de fire yngre børn, siger Peter Rask.
Paragraf 244 er kendt som den "milde" voldsparagraf, mens paragraf 245 normalt kaldes for den "grove" voldsparagraf.
Paragraf 245 har en strafferamme på op til seks års fængsel.
Ifølge politiet består den "milde" vold mod de fire yngste børn i slag med flad hånd på kroppen og i ansigtet et ukendt antal gange.
Kontaktede sin farmorEfter flere års vold og mishandling, blev det i september sidste år for meget for den dengang 14-årige dreng.
- Mishandlingen bliver opdaget, ved at den ældste dreng nærmest flygter.
Han kontakter sin biologiske fars mor, altså sin farmor, og spørger, om hun ikke vil komme og hente ham.
- Det sker, efter at han efter eget udsagn er blevet slået og sparket af sin stedfar.
Farmoren kører drengen til et lægehus, hvor hans skader bliver dokumenteret, siger Peter Rask.
Indespærret i campingvognUd over gentagne tilfælde af knytnæveslag og spark, mener politiet også, at drengen er blevet holdt indespærret i en campingvogn i haven og i et værelse.
Her blev vinduet og altandøren sømmet fast, så han ikke kunne flygte.
De mener yderligere, at han er blevet tvunget til at suge vand op fra filteret i en opvaskemaskine med et sugerør og tvunget til at gøre rent på badeværelset, efter at hans stedfar havde hældt en spand jord ud på gulvet.
13.
september blev forældrene anholdt og varetægtsfængslet.
Efter tre uger blev de løsladt igen, og i mellemtiden var alle børnene blevet afhørt.
Den 15-årige dreng bor i dag hos en plejefamilie, og har det efter eget udsagn rigtig godt, fortæller Peter Rask.
Nægter sig skyldigePå trods af den ifølge politiet årelange mishandling, blev der på intet tidspunkt foretaget underretninger til myndighederne af familien, der ifølge anklageren lever i et "forholdsvist normalt miljø".
Den tiltalte mand er 51 år, og hans hustru er 45.
De nægter sig skyldige i alle anklager.
Retssagen starter 21.
marts ved retten i Hjørring.
/ritzau/FacebookTwitterKopier linkEmner:Vold|Kriminalitet|Jylland|Nordjyllands Politi|Retten i Hjørring




https://www.dr.dk/nyheder/vejret/dmi-varsel-vindstoed-af-stormstyrke-og-farligt-vejr

VejretDMI-varsel: Vindstød af stormstyrke og 'farligt vejr'Der er risiko for forhøjet vandstand i den vestlige del af Limfjorden, oplyser DMI.
Langs den jyske vestkyst vil der i løbet af søndagen være risiko for vindstød af stormstyrke.
Af Lars Lindevall16.
mar.
2019 kl.
18.
43Bemærk: artiklen er mere end 30 dage gammelLæs opEt kraftigt blæsevejr forventes søndag at ramme landet, og det vil især kunne mærkes langs den jyske vestkyst og området omkring den vestlige Limfjord.
Det oplyser Danmarks Meteorologiske Institut, DMI.
Der er udsendt et varsel i kategori 2 'farligt vejr', som fastslår, at der er risiko for forhøjet vandstand i det vestlige Limfjordsområde.
Der forventes en vandstand mellem 1.
2 og 1.
6 m over normal vandstand.
- I morgen aften og natten til mandag vil den kraftige blæst presse vand ind i Limfjorden, så vandstanden stiger, siger Henning Gisselø, der er vagthavende hos DMI, til DR Nyheder.
DMI skriver i varslet, at borgere i området skal være forberedt på, at hård vind kombineret med forhøjet vandstand kan føre til lokale kystnære oversvømmelser og betydelig skade på klitter, diger, havne og bygninger.
RisikomeldingDerudover er der udsendt en risikomelding om stormende kuling og vindstød af stormstød langs den jyske kyst.
- Det vil blæse kraftigt især i morgen eftermiddag, og så aftager det langsomt i løbet af natten, og på mandag ligger vi forholdsvis fredeligt, siger Henning Gisselø.
Vindstød af stormstyrke, 25 m/s, forventes over Vestkysten og det nordvestlige Jylland i tidsrummet søndag mellem kl.
12 og kl.
18.
Søndag aften og natten til mandag vil vinden langsomt aftage og dreje til nordvest.
Det bliver også blæsende i resten af landet, men vindstød af stormstyrke ser ud til kun at ramme Vestkysten og det nordvestlige Jylland.
FacebookTwitterKopier linkEmner:Danmarks Meteorologiske Institut|Vejret|Jylland




https://www.dr.dk/sporten/oevrig/suveraene-norge-rydder-stafetbordet-ved-vm

Øvrig sportSuveræne Norge rydder stafetbordet ved VMSpænding var en mangelvare, da Norge vandt stafetguld ved VM i skiskydningAf Henrik Liniger16.
mar.
2019 kl.
19.
17Bemærk: artiklen er mere end 30 dage gammelLæs opDet blev en helt suveræn norsk sejr, da mændene skulle afgøre stafetløbet ved VM i skiskydning, der finder sted i Sverige.
Især de to Bø-brødre, Tarjei og Johannes, var i en klasse for sig, og fra midtvejs i løbet var der reelt ikke spænding om, hvilket land der var bedst.
Ikke engang en lidt sjusket sidste skydning af Johannes Bø kunne rokke ved de suveræne nordmænd.
Læs også:Norge stjæler VM-guldet fra Sverige i stort dramaJohannes Bø kunne tillade sig at juble det sidste af vejen til mål, hvor han blev mødt af sin bror samt de to øvrige holdkammerater, Lars Henrik Birkeland og Vetle Sjåstad Christiansen.
Det var Johannes Bøs fjerde guldmedalje ved dette VM.
Anderledes spænding var der om sølvet, hvor Frankrig og Tyskland længe kæmpede side om side.
Men på sidste skydning havde den tidligere verdensetter, franskmanden Martin Fourcade, en fuldstændig kikset serie, som kostede to strafrunder.
Derfor gik sølvet til Tyskland, 38 sekunder efter Norge, mens de forsvarende verdensmestre fra Rusland benyttede det franske sammenbrud til at snuppe bronzen.
Læs også:Tysk triumf på den individuelle distance ved VM i skiskydningMed sejren har Norge vundet samtlige fire stafet-discipliner ved VM: Mix stafet, single mix stafet samt stafetterne hos både mænd og kvinder.
VM slutter søndag med de to fællesstarter.
Du kan se mændenes løb på DR1 fra kl.
15.
50, mens kvindernes fællesstart vises på TV2 Sport kl.
13.
15.
FacebookTwitterKopier linkEmner:Martin Fourcade (skiløber)|Norge|DR1|Tyskland|Skydesport




https://www.dr.dk/sporten/oevrig/jb-futsal-gentofte-taet-paa-dm-titlen

Øvrig sportJB Futsal Gentofte tæt på DM-titlenJB Futsal Gentofte vandt her til aften den første af to DM-finaler i over København Futsal.
Af Frederik Palle16.
mar.
2019 kl.
21.
14Bemærk: artiklen er mere end 30 dage gammelLæs opDet er blevet til fire danske mesterskaber på seks år for JB Futsal Gentofte, og nu er de tæt på at have sikret sig en DM-titel mere.
I dag slog de København Futsal med 3-1 i den første af to finaler.
JB Futsal Gentofte var foran med 3-0 allerede ved pausen, og derfra kørte de den bare sikkert hjem.
Læs også:Futsal-landsholdet slutter VM-kvalifikation af med øretæveDe seneste syv år er det netop de to hold, som har fordelt mesterskabet mellem sig med henholdsvis fire og tre titler.
Returkampen er på lørdag i Gentofte Hallen klokken 15.
00.
FacebookTwitterKopier linkEmner:Gentofte|København|Fodbold|Sjælland




https://www.dr.dk/sporten/fodbold/spanien/zidane-aabner-comeback-med-sejr-udstoedte-spillere-redder-real-madrid

SpanienZidane åbner comeback med sejr: To udstødte spillere redder Real MadridZinedine Zidane var tilbage som træner, og så sikrede Isco og Gareth Bale en 2-0-sejr til Real Madrid lørdag.
Zinedine Zidane er tilbage i trænersædet hos Real Madrid, og det startede med en sejr.
16.
mar.
2019 kl.
20.
56Bemærk: artiklen er mere end 30 dage gammelLæs opZinedine Zidane er tilbage som træner i Real Madrid, og med den franske legende er et håb tændt i den spanske storklub.
Energi, kreativitet og motivation kendetegnede da også Real Madrid, da Celta Vigo blev slået 2-0 i Zidanes comeback som cheftræner lørdag i Primera Division.
På papiret var der ikke meget at spille om, men Real lignede et hold, der havde alt at spille for mod Celta, der havde Pione Sisto med fra start, mens Andrew Hjulsager kom ind i anden halvleg.
Efter fyringen af Santiago Solari i starten af ugen var redningsmanden Zidane tilbage.
Dermed blev første skridt taget i arbejdet med få pustet energi og tro ind i klubben og forberede sig på næste sæson.
Trods sejren og 54 point på tredjepladsen synes løbet at være kørt i ligaen, hvor FC Barcelona er ni point foran for én kamp mindre, mens Real også er færdig i Champions League og Copa del Rey.
Atlético Madrid tabte lørdag ude med 0-2 til Athletic Bilbao, så Real Madrid nu kun er to point efter byrivalerne på andenpladsen i tabellen.
Zidane svang øksen, da han prioriterede sine tidligere soldater, der ikke var inde i varmen hos Solari.
Helte tilbageUd med den dyre keeper Thibaut Courtois og ind med Keylor Navas.
Ligeledes ind med stjernerne Gareth Bale, Isco og Marcelo fra start.
Navas viste klassen efter et kvarter, da han med en fantastisk redning fik afværget et hovedstødsforsøg fra Celtas Maximiliano Gomez.
Bale, der længe har været reserve og virket noget knotten under Solari, virkede opsat på at vise sig frem og ramte både træværket og sled i defensiven i løbet af den første halve time.
På samme måde forsøgte Marcelo sig langt ude fra efter 35 minutter med et godt forsøg, ligesom også Toni Kroos fyrede kanonen af.
Celta-keeper Ruben Blanco reddede dog det hele, når han ikke fik hjælp af træværket, men der var masser af offensiv spilleglæde i Real.
Læs også:Manchester United trækker Messi og Barcelona i Champions LeagueKarim Benzema havde bolden i nettet i halvlegens slutning, men Bale fik en advarsel for et albuestød forinden, og målet blev annulleret.
Ti minutter skulle Real bruge efter pausen, før Luka Modric langt ude fra havde kanoneret bolden i mål, men med videohjælp dømte dommeren offside på Raphaël Varane.
Der var dog ingen tvivl, da Marco Asensio efter en god time iværksatte et stormløb mod Celtas mål.
Den unge dribler fandt Benzema, der fandt Isco, som næsten symbolsk bragte Real foran 1-0, efter at han var helt droppet under Solari.
Det tangerede også en signalværdi, der ville noget, da Bale meget beslutsomt øgede til slutresultatet 2-0 med hjælp fra den ene stolpe efter 77 minutter.
/ritzau/FacebookTwitterKopier linkEmner:Gareth Bale (fodboldspiller)|Isco (fodboldspiller)|Real Madrid|Spanien|Fodbold




https://www.dr.dk/nyheder/udland/vidnede-mod-berlusconi-nu-efterforsker-politiet-eks-models-mystiske-dod

UdlandVidnede mod Berlusconi: Nu efterforsker politiet eks-models mystiske dødModellen Imane Fadil, der har vidnet mod Silvio Berlusconi, døde under mystiske omstændigheder 1.
marts.
Den marokkanske model Imane Fadil vidnede om Berlusconis vilde bunga bunga-fester tilbage i 2012.
16.
mar.
2019 kl.
17.
46Bemærk: artiklen er mere end 30 dage gammelLæs opDe italienske myndigheder har iværksat en undersøgelse af den tidligere model Imane Fadils mystiske død 1.
marts.
Mistanken er ifølge den italienske avis Corriere della Sera, at hun muligvis er blevet forgiftet af et radioaktivt stof.
Fadil vidnede i 2012 i en sag mod den tidligere italienske premierminister Silvio Berlusconi.
Han var anklaget for at have haft sex med en mindreårig prostitueret ved premierministerens berygtede "bunga bunga"-fester.
33-årige Imane Fadil blev indlagt 29.
januar med uforklarlige smerter i maven.
Ifølge hendes advokat, Paolo Sevesi, nævnte hun selv en "frygt for at være blevet forgiftet", skriver nyhedsbureauet AGI.
Den 1.
marts døde den marokkanskfødte model.
Corriere della Sera skriver, at hospitalet foretog flere prøver efter hendes død.
Der blev dog ikke fundet nogen forklaring på det mystiske dødsfald.
En række test blev sendt videre til et laboratorium.
6.
marts var resultatet klar, og her lød det, at der var fundet tegn på en "blanding af radioaktive stoffer, der ikke normalt er tilgængelige i indkøb".
Fortalte om detaljer fra Berlusconis festerImane Fadil gav under retssagen i 2012 en opsigtsvækkende vidneforklaring med detaljer fra de vilde fester i Berlusconis villa nær Milano.
Hun fortalte blandt andet om at have set to unge kvinder iklædt nonnekostumer strippe foran Berlusconi.
Hun modtog selv 2000 euro fra Berlusconi, der bad hende om "ikke at være fornærmet".
Berlusconi blev i 2013 idømt syv års fængsel for magtmisbrug og sex med den mindreårige prostituerede Kharima El Maroug, der er bedre kendt som Ruby Rubacuori (Ruby Hjerteknuser).
Han blev samtidig udelukket fra at beklæde politiske poster.
Sagen tog dog en ny drejning, da Kharima El Maroug under et senere retsmøde sagde, at hun havde løjet.
I 2015 blev den tidligere premierminister derfor frikendt i Højesteret.
Sagen spøger dog fortsat for 82-årige Berlusconi.
Han er anklaget for at betale vidner til at afgive falske vidneforklaringer om bunga bunga-festerne.
/ritzau/AFPFacebookTwitterKopier linkEmner:Silvio Berlusconi (politiker)|Italien|Højesteret|Milano




https://www.dr.dk/sporten/haandbold/herreligaen/aalborg-spiller-sig-i-finalen-jagter-foerste-pokaltitel-nogensinde

HerreligaenAalborg spiller sig i finalen: Jagter første pokaltitel nogensindeAalborg Håndbold vandt lørdag med 29-27 over Bjerringbro-Silkeborg i semifinalen i mændenes pokalturnering.
Aalborg Håndbold er klar til finalen efter sejren på 29-27 over BSV i Santander Cup herre semifinalen.
16.
mar.
2019 kl.
18.
05Bemærk: artiklen er mere end 30 dage gammelLæs opAalborg Håndbold er klar til finalen i mændenes pokalturnering.
Holdet slog lørdag Bjerringbro-Silkeborg (BSV) i semifinalen ved Final 4-stævnet i Boxen i Herning med 29-27 efter et tæt opgør.
I finalen søndag venter Skanderborg Håndbold, der tidligere lørdag vandt med 34-33 over Århus Håndbold efter forlænget spilletid.
Århus og BSV spiller søndag om bronze.
Det er blot anden gang i klubbens historie, at Aalborg står i en pokalfinale, og holdet har aldrig vundet titlen.
Læs også:Skanderborg i pokalfinalen for første gang i 23 år: Blev afgjort i stort dramaBjerringbro-Silkeborg har været i fire pokalfinaler, men det er aldrig lykkedes klubben at vinde titlen, og det var tydeligt, at begge hold havde stor interesse i at hive den første pokal hjem til deres klub.
De sidste ti pokalvindere2018 - TTH Holstebro2017 – Skjern Håndbold2016 – HC Midtjylland2015 – Skjern Håndbold2014 – KIF Kolding København2013 – Århus Håndbold2012 – AG København2011 – AG København2010 – FCK Håndbold2009 – Team Tvis HolstebroDer var stor intensitet og kampiver gennem hele kampen.
På trods af at der gik fire et halvt minut, før begge hold var kommet på måltavlen med et mål hver, så blev første halvleg derfra en målfest.
Aalborg var hele tiden et skridt foran BSV, der lavede en del fejlafleveringer.
Aalborg-føringen toppede efter 17 minutter, hvor Mark Strandgaard med et kontramål bragte nordjyderne i front med 11-7.
Det fik BSV til at spille syv mod seks i angrebsspillet.
BSV bedst fra start efter pausenDet gav bonus, midtjyderne fik hentet ind på det tabte, og Mads Øris Nielsen bragte balance i regnskabet med en scoring til 15-15, da der manglede tre minutter af første halvleg.
De sidste tre minutter havde dog stadig mange mål at byde på - to til BSV og tre til Aalborg, som kunne gå til pause foran med 18-17.
BSV kom bedst ud fra omklædningsrummet og fik med to hurtige scoringer vendt rundt på resultattavlen og bragt sig i front.
Kort efter var det dog igen vendt til Aalborgs fordel, og kampen tippede frem og tilbage gennem størstedelen af anden halvleg.
Midtvejs stod det helt lige 23-23.
Aalborgs René Antonsen fik sin tredje tominutters udvisning syv minutter inde i anden halvleg og måtte sætte sig op på tilskuerpladserne og se resten af kampen.
BSV's Johan Hansen spillede en stor kamp fra højrefløjen, og med 12 minutter tilbage af kampen sendte han midtjyderne på sejrskurs med et mål til 26-23.
Men marginalerne var imod BSV-mandskabet.
To fine skud ramte stolpen, og tre scoringer i træk fra Aalborg gav igen en helt lige kamp.
I de sidste ti minutter af kampen fulgtes de to hold ad, og hvor første halvleg var en målfest, var der lange perioder med måltørke mod slutningen af anden halvleg.
Aalborg kom dog bedst ud af kampens sidste minutter, hvor en del spilafbrydelser satte sit præg.
BSV havde chancen for at udligne med 20 sekunder tilbage, men August Baksår Pedersen missede fra fløjen, og i stedet scorede Aalborgs Janus Smarason til kampens resultat.
Finalen spilles klokken 16 søndag.
/ritzau/FacebookTwitterKopier linkEmner:Aalborg|Bjerringbro-Silkeborg Elitehåndbold|Aalborg Håndbold|Bjerringbro|Håndbold




https://www.dr.dk/sporten/badminton/dansk-badmintonduo-ramte-dagen-vi-spillede-vores-bedste-kamp-nogensinde

BadmintonDansk badmintonduo ramte dagen: 'Vi spillede vores bedste kamp nogensinde'Rikke Søby og Mathias Bay Schmidt spillede sig lørdag i finalen ved Swiss Open.
Rikke Søby og Mathias Bay Schmidt spiller finale ved Swiss Open søndag.
Af Michael Sten Jensen i Lyon16.
mar.
2019 kl.
17.
00Bemærk: artiklen er mere end 30 dage gammelLæs opHele 85 pladser på verdensranglisten var det, der adskilte kineserne Chen Lu og Lu Kai og danskerne Rikke Søby og Mathias Bay Schmidt inden lørdagens semifinale ved Swiss Open.
Nummer 102 mod 17.
Der burde være klasseforskel, men de danske mestre i mixeddouble ville det anderledes, og efter flere dramatiske matchbolde i tredje sæt kunne de to danskere juble sammen over finalepladsen.
Læs også:Dansk mixeddouble stryger i finalen i SchweizDen hidtil bedste præstation for Rikke Søby og Mathias Bay Schmidt, der for et år siden ved netop Swiss Open debuterede som partnere, siger Rikke Søby.
- Det er vel den bedste kamp, vi nogensinde har spillet sammen.
- Det er helt sikkert vores bedste resulat sammen.
Det er bare noget andet at præstere mod den her slags modstandere, og vi aftalte inden kampen, at vi bare skulle ud at give den gas og så se, hvor langt det ville række, siger Rikke Søby.
Ikke været prioriteretSwiss Open er en Super 300-turnering, og er derfor rangeret på niveau 5 på World Touren.
Selv om Rikke Søby og Mathias Bay Schmidt er danske mestre i mixeddouble, så havde parret ikke troet, at de ville stå i en finale på det niveau efter kun ét år sammen, fortæller Rikke Søby.
- Vi havde lidt startvanskeligheder sammen, fordi vi ikke blev prioriteret særlig højt af forbundet.
Derfor var det svært at få tingene op at køre og få spillet nogle turneringer, men så måtte vi jo selv se en masse video og optimere tingene på egen hånd, og det har helt sikkert hjulpet os, siger Rikke Søby.
Lu Ching Yao og Lee Chia Hsin fra Taiwan spiller senere lørdag semifinale mod indonesiske Rinov Rivaldy og Pitha Haningtyas Mentari.
FacebookTwitterKopier linkEmner:Taiwan




https://www.dr.dk/sporten/formel1/brugerne-har-talt-magnussen-leverer-varen-i-denne-formel-1-saeson

Formel1BRUGERNE HAR TALT Magnussen leverer varen i denne Formel 1-sæsonOver 8.
000 har stemt på, hvilken placering Kevin Magnussen kommer til at få i denne sæson, og resultatet er positivt for danskeren.
Kevin Magnussen kan glæde sig over stor opbakning fra dr.
dk's brugere inden den kommende sæson.
Af Niklas Brandt Pedersen16.
mar.
2019 kl.
16.
25Bemærk: artiklen er mere end 30 dage gammelLæs opDen danske Formel 1-kører Kevin Magnussen kan ikke klage over manglende tiltro fra sit fædreland, når han søndag morgen dansk tid tager hul på sin femte sæson i motorsportens kongeklasse.
© ScanpixKevin Magnussens karriere i Formel 1Grandprix-starter: 82Bedste grandprix-placering: 2.
plads (Australien, 2014)Bedste samlet placering: 9.
plads (2018)Samlet antal point: 137Hurtigste omgang: 1 (Singapore, 2018.
Stadig banerekord)Tre ud fire brugere tror nemlig på, at Magnussen kommer til at forbedre sidste sæsons samlede niendeplads.
I en afstemning her på dr.
dk har over 8.
000 brugere nemlig vurderet, hvilken samlet placering Kevin Magnussen kan prale af efter sæsonens 21 grandprixer.
73 procent tror på, at den danske Haas-kører ender i top 8 og dermed tager mindst ét skridt op i tabellen i forhold til sidste sæson.
Én ud af fire tror endda på, at Magnussen kommer i den forjættede top 6, som ellers de seneste tre år har været forbeholdt kørerne fra de tre store teams Mercedes, Ferrari og Red Bull.
10 procent vurderer, at Magnussen gentager sidste sæsons niendeplads, mens en ud af fem ikke har den store tiltro til danskeren og tror, han ender på tiendepladsen eller dårligere.
Du kan selv stemme herunder og følge, hvordan resultatet udvikler sig de kommende timer.
FacebookTwitterKopier linkEmner:Kevin Magnussen (racerkører)|Ferrari|Red Bull|Motorsport|Formel 1




https://www.dr.dk/nyheder/udland/den-nye-obama-var-hacker-og-skrev-om-koere-boern-over

UdlandDen nye Obama var hacker og skrev om at køre børn overDemokraten Beto O’Rourke vil udfordre Donald Trump i 2020, men kan blive indhentet af sin kontroversielle fortid i jagten på præsidentembedet.
Demokraten Beto O'Rourke drømmer om at blive præsident, men kan blive ramt af ungdommens skriverier.
Af Jens Andersen16.
mar.
2019 kl.
19.
15Bemærk: artiklen er mere end 30 dage gammelLæs opEfter flere måneders spekulationer bekræftede den 46-årige demokrat Robert Francis 'Beto' O’Rourke torsdag, at han har tænkt sig at stille op til præsidentvalget i 2020.
Fredag kunne amerikanerne i et uddrag fra en kommende bog så læse, at Beto O’Rourke, der er blevet kaldt den nye Obama, som ung var en del af den indflydelsesrige hackergruppe 'Cult of the Dead Cow'.
Her hackede Beto O'Rourke sig ind på telefonlinjer, så 'telefonregningen ikke stak helt af', som O'Rourke selv forklarer i bogen.
'Cult of the Dead Cow' slog deres navn fast i 1998, da de udgav programmet 'Back Orifice', der gjorde det meget let at overtage kontrollen over stort set hvilken som helst computer.
Beto O’Rourke bliver ikke afsløret i at have udført alvorlige ulovligheder i sin tid som hacker, men til gengæld har han som en del af hackerkollektivet publiceret flere noveller under pseudonymet ’Psychedelic Warlord' - psykedelisk krigsherre.
Beto O'Rourke fører i øjeblikket valgkamp i Iowa, men må nu også forholde sig til sin fortid som hacker og novelleskribent.
En af novellerne handler om et pengeløst samfund, hvilket formentlig vil blive betragtet som en anelse kontroversielt blandt hans potentielle vælgere i det kapitalistiske USA, men det er alligevel en anden novelle, der for alvor truer med at skabe problemer for den ellers fremadstormende O’Rourke.
I novellen kører hovedpersonen i en bizar jagt på lykke to børn over med sin bil.
- Det er noget, jeg skrev som teenager.
Det er ikke noget, jeg er stolt af i dag, siger Beto O’Rourke til flere amerikanske medier, der har fanget politikeren i Iowa, hvor han har taget hul på sin præsidentkampagne.
© ScanpixBeto O'RourkeFulde navn: Robert Francis O'RourkeAlder: 46 årHjemby: El Paso, TexasParti: DemokraterneÆgtefælle: Amy Hoover SandersPolitisk karriere: Byrådsmedlem i El Paso fra 2005-2011.
Medlem af Repræsentanternes Hus 2012-2018.
Første skred i kampagnesporetDen tidligere hacker, der i øvrigt også kan skrive tidligere punkmusiker på CV’et, blev for alvor et navn i amerikansk politik, da han ved midtvejsvalget sidste år var få procentpoint fra at vippe den republikanske senator Ted Cruz af pinden ved senatsvalget i det konservative Texas.
Den bedrift har skabt stor opmærksomhed om Beto O’Rourke, der havde mulighed for at føre en stærk valgkamp, da han slog alle rekorder og indsamlede svimlende 80 millioner dollar til sin kampagne.
Beto O’Rourkes erkender, at fortiden i 'Cult of the Dead Cow' og de kontroversielle noveller kan skade hans præsidentkampagne, men forsøger at se fremad.
- Jeg håber, at vi i så høj grad som muligt kan fokusere på de vigtige emner.
Jeg kan ikke kontrollere, hvad jeg har gjort tidligere.
Jeg kan kun kontrollere, hvad jeg gør fremover, siger Beto O’Rourke.
FacebookTwitterKopier linkEmner:Beto O'Rourke (politiker)|Donald Trump (politiker)|USA|Litteratur|IT-kriminalitet




https://www.dr.dk/sporten/cykling/fuglsang-viste-atter-taender-holdkammerat-styrtede-gange-og-vandt

CyklingFuglsang viste atter tænder - holdkammerat styrtede to gange og vandtJakob Fuglsang havde gode kort på hånden for en etapesejr, men hans holdkammerat vandt trods to styrt.
Alexey Lutsenko kørte etapesejren hjem, selvom han styrtede to gange på de sidste ti kilometer (arkivfoto).
16.
mar.
2019 kl.
16.
49Bemærk: artiklen er mere end 30 dage gammelLæs opDet lignede en taktisk brøler af Jakob Fuglsang, da Astana-holdkammeraten Alexey Lutsenko vandt spurten blandt fire ryttere på 4.
etape af Tirreno Adriatico.
Lutsenko blev hentet på den sidste kilometer, og Fuglsang havde kørt på hjul hele vejen op, men han åbnede sin spurt alt for sent, og så snuppede Lutsenko alligevel etapesejren.
Det var på trods af, at Lutsenko styrtede i et sving halvanden kilometer fra mål, og allerede tidligere på etape var ude i græsset på en nedkørsel.
Læs også:Vinokourov om Fuglsang: ’Vi arbejder mod en podieplads i Tour de France’Adam Yates, Primoz Roglic og Jakob Fuglsang kom ind på de næste pladser.
Først på tredjesidste stigning med små 40 kilometer tilbage begyndte de store navne at røre på sig.
Og det var med dansk udspil.
Jakob Fuglsang rykkede og lagde fundamentet til den favoritgruppe, som samlede sig kort efter.
Mens Lutsenko kæmpede i front, blev favoritgruppen med Fuglsang hentet af feltet 18 kilometer fra mål, hvor rytterne skulle afslutte etapen med to ture på en ni kilometer lang rundstrækning.
Den indeholdt en stejl stigning på et par kilometer og en nedkørsel.
På første tur rundt var Lutsenko lige ved at styrte i et sving og tabte lidt sekunder på at være et smut ude i græsset.
I det kraftigt decimerede felt lignede Fuglsang en mand med stort overskud, og han lod ingen køre efter sin holdkammerat i front.
Otte kilometer fra mål havde den kasakhiske rytter et lille minut til forfølgerne, og kunne han holde kadencen, lurede etapesejren lige om hjørnet.
På sidste tur op på den lille stigning rykkede Primoz Roglic fra favoritgruppen, hvor Fuglsang og førende Adam Yates kørte med.
De nåede op til Lutsenko med en lille kilometer igen, efter at han havde været en tur i asfalten, men han havde alligevel kræfter nok til at åbne spurten og tage sejren.
Adam Yates fører stadig i den samlede stilling.
/ritzau/FacebookTwitterKopier linkEmner:Adam Yates (cykelrytter)|Jakob Fuglsang (cykelrytter)|Cykelsport|Italien|Kasakhstan




https://www.dr.dk/sporten/oevrig/flyvende-skidronning-tangerer-ingemar-stenmarks-rekord

Øvrig sportFlyvende skidronning tangerer Ingemar Stenmarks rekordMikaela Shiffrin tangerede lørdag Ingemar Stenmarks rekord for flest slalomsejre i World Cuppen.
Mikaela Schiffrin vinder stort set alt, hvad hun rører for tiden.
16.
mar.
2019 kl.
15.
54Bemærk: artiklen er mere end 30 dage gammelLæs opDen nye amerikanske skidronning Mikaela Shiffrin er ganske enkelt ustoppelig i denne sæson.
Lørdag tog hun sæsonens World Cup-sejr nummer 16, da hun var hurtigst i kvindernes slalom i Soldeu, Andorra.
Samtidig tangerede hun en rekord sat af selveste Ingemar Stenmark.
Det var hendes 59.
sejr i World Cup-regi, og hele 40 af dem er kommet i netop slalom.
Det er en tangering af Stenmark, som også nåede 40 slalomsejre i karrieren.
På tværs af discipliner har hun stadig et stykke op til Stenmarks 86 sejre.
Læs også:Amerikansk skidronning slår sæsonrekord for flest World Cup-sejreMed til historien hører, at Mikaela Shiffrin blot er 24 år og uden tvivl kommer til at tage i hvert fald slalomrekorden alene, medmindre skader ødelægger karrieren.
Shiffrin havde i forvejen taget rekorden for flest World Cup-sejre på tværs af discipliner i en sæson, da hun nåede 15, men den suveræne amerikaner fortsætter altså bare med at udbygge rekorden.
ARKIVBILLEDE Den tidligere svenske skiløber Ingemar Stenmark i konkurrence Schweizeren Wendy Holdener og slovakken Petra Vlhová besatte de øvrige pladser på podiet lørdag i Andorra.
Shiffrin har for længst sikret sig sejren i den samlede World Cup for tredje år på stribe, ligesom hun også har sikret slalomtitlen for sjette gang.
Læs også:Shiffrin ejer slalom-disciplinen!
Amerikansk superstjerne vinder fjerde VM-guld i trækDerudover har hun også i denne sæson taget titlen i Super-G for første gang, og der skal uheld til i sidste storslalomløb for, at hun ikke også snupper sin første titel i den disciplin.
Dermed vil styrtløb være det eneste, som amerikaneren ikke vinder i denne World Cup-sæson.
En helt enestående præstation af Shiffrin.
Hos mændene sejrede franskmanden Alexis Pinturault i lørdagens storslalom.
Han er dermed den mest vindende franskmand i World Cup-historien med sine 23 sejre.
/ritzau/FacebookTwitterKopier linkEmner:Ingemar Stenmark (skiløber)|Skisport|Andorra|Mikaela Shiffrin (skiløber)




https://www.dr.dk/nyheder/udland/omar-og-yamas-far-doede-i-moske-angreb-men-reddede-en-anden-mands-liv

UdlandOmar og Yamas far døde i moské-angreb, men reddede en anden mands livNavnene på ofrene for terrorangrebet i New Zealand begynder at komme frem.
Brødrene Omar (t.
h.
) og Yama Nabi mistede deres far under terrorangrebet.
71-årige Daoud Nabi kastede sig ind i kugleregnen og reddede andre, fortæller de.
Af Sally Frydenlund Larsen og Lars Lindevall16.
mar.
2019 kl.
17.
27Bemærk: artiklen er mere end 30 dage gammelLæs opHalvandet døgn efter terrorangrebet mod to moskéer i den newzealandske by Christchurch er myndighederne fortsat i gang med at identificere ofrene.
Myndighederne i New Zealand har endnu ikke officielt bekræftet navne på afdøde eller sårede, men en række familiemedlemmer og andre pårørende til ofre har fortalt offentligheden om de personer, som enten er savnede eller af familien bekræftet døde.
49 mennesker døde, da en mand åbnede ild mod flere hundrede muslimer, der deltog i fredagsbøn.
Blandt ofrene er både voksne og børn, mænd og kvinder.
Læs også:OVERBLIK: Det ved vi om terrorangrebet i New ZealandTidligere i dag stimlede pårørende til de dræbte sammen uden for retsbygningen i Christchurch, hvor den formodede gerningsmand, 28-årige Brenton Tarrant, blev fremstillet for retten.
To af dem er brødrene Omar og Yama Nabi, hvis 71-årige far blev dræbt i skyderiet.
Naoud Nabi var indvandret fra Afghanistan.
- Han var en af de første muslimer i New Zealand, siger Yama Nabi, som selv skulle have været til fredagsbønnen, men kom ti minutter for sent, til The Sydney Morning Herald.
Der var hans far allerede død, efter at have kastet sig ind foran kugleregnen for at redde andre.
- Han sprang ind i skudlinjen for at redde en andens liv, og så omkom han, fortæller hans bror Omar Nabi og tilføjer, at Daoud Nabi plejede at kalde New Zealand for "en lille del af paradis".
Mange flygtninge blandt ofreMange af ofrene er flygtninge fra forskellige steder i verden, som var søgt til New Zealand i håbet om at leve i sikkerhed, skriver BBC.
Et af de yngste formodede ofre for massakren er tre-årige Mucad Ibrahim.
Ifølge det new zealandske medie Stuff var han i Al Noor-moskeen sammen sammen sin far og storebror, da terroristen gik til angreb.
Storebroren, Abdi Ibrahim, fortæller til avisen, at familien har været på hospitalet og lede efter Mucad Ibrahim, men at de ikke kunne finde ham.
- Vi tænker, det er sandsynligt, at han er blandt dem, som er dræbt.
Det er hårdt.
Alle spørger om jeg har brug for hjælp, men jeg har aldrig været igennem noget sådant før, siger broren Abdi Ibrahim, der beskriver den lille dreng som 'fuld af energi, legesyg og smilende.
'Under terrorangrebet overlevede faren angiveligt, fordi han spillede død, fortæller familien.
Et andet offer, 14-årige Sayyad Milne, er også af sin familie blevet bekræftet dræbt.
Teenageren, der drømte om at blive fodboldspiller, var i Al Noor-moskeen sammen med sin mor, da terrorangrebet skete.
Sayyad Milnes far fortæller til The New Zealand Herald, at han er sikker på, at hans søn er afgået ved døden efter at være blevet skudt af terroristen.
- Jeg ved, hvor han er.
Jeg ved, at han har fået fred, siger faren.
Forsøgte at overmande terrorist50-årige Naeem Rashid, der oprindeligt er fra Pakistan, er blevet bekræftet død af Pakistans Udenrigsministerium.
Han arbejdede som lærer i Christchurch.
I en video, som blev optaget i Al Noor-moskeen under terrorangrebet, ses det, at Naeem Rashid forsøgte at overmande terroristen, men han blev hårdt såret af skud.
Broren Khurskid Alam udtaler ifølge BBC, at han er stolt af Naeem Rashids handlinger.
- Han er en modig person, og jeg har hørt fra fra folk, der var til stede, at han reddede liv ved at forsøge at stoppe manden.
- Men det er stadig et chok for os, uanset hvilken helt, han er.
Det er som at miste en legemsdel, siger broren.
Familiemedlemmer og pårørende til afdøde Naeem Rashid kondolerer over for broren, Nadeem Rasheed, i Pakistan.
Landets myndigheder har bekræftet, at fem personer med pakistansk baggrund er savnet efter terrorangrebet.
De pakistanske myndigheder har også bekræftet, at Naeem Rashids søn, 21-årige Talha Rashid, døde i terrorangrebet.
Familie til Talha Rashid fortæller, at han lige havde fået et nyt arbejde, og at han havde bryllupsplaner.
- For få dage siden, da jeg talte med Naeem Rasheed, fortale han mig, at han havde planer om at komme til Pakistan for at få sønnen gift.
Nu skal vi i stedet arrangere at få bragt ligene af faren og sønnen tilbage tilbage til Pakistan, siger Talha Rashids onkel.
Tre personer med oprindelse fra Bangladesh er dræbt, oplyser landets myndigheder.
Et af dem er 42-årige Hosna Ara, der under terrorangrebet opholdt sig i kvindernes afdeling af Al Noor-moskeen.
- Efter at have hørt lyden af skud, skyndte hun sig over for at finde sin mand, men blev skudt og døde, fortæller kvindens nevø ifølge mediet New Age Bangladesh.
En palæstinensisk mand, 57-årige Amjad Hamid, er også formodet død ifølge sin familie, skriver New Zealand Herald.
Manden, der arbejde som læge i New Zealand, blev ramt af skud i Al Noor-moskeen, som han besøgte hver eneste fredag.
Sammen med sin familie flyttede han til New Zealand for 23 år siden.
- Det er frygteligt.
Vi håbede på at finde en bedre fremtid for os selv og børnene, siger hans kone, Hanan, ifølge New Zealand Herald.
Blandt de mange savnede er der nævnt personer med oprindelse fra lande som Jordan, Indien, Pakistan, Bangladesh, Afghanistan, Fiji, Saudi Arabien, Somalia og Palæstina.
FacebookTwitterKopier linkEmner:New Zealand|Pakistan|Terrorisme|Islam|BBC




https://www.dr.dk/sporten/haandbold/herreligaen/skanderborg-i-pokalfinalen-foerste-gang-i-23-aar-blev-afgjort-i-stort

HerreligaenSkanderborg i pokalfinalen for første gang i 23 år: Blev afgjort i stort dramaSkanderborg vandt med 34-33 over Århus i semifinalen i mændenes Final 4-turnering efter forlænget spilletid.
Skanderborgs Nikolaj A.
Nielsen (2) slipper jublen løs efter finalepladsen er i hus efter forlænget spilletid.
16.
mar.
2019 kl.
16.
23Bemærk: artiklen er mere end 30 dage gammelLæs opSkanderborg Håndbold har overrasket alt og alle i denne sæson, og lørdag spillede holdet sig i pokalfinalen ved Final 4-stævnet i Boxen i Herning.
Det skete, da holdet besejrede Århus Håndbold i semifinalen med 34-33.
Det blev et drama uden lige, og holdene måtte ud i forlænget spilletid, før Skanderborg kunne trække sig sejrrigt ud på den anden side.
Dermed skal Skanderborg søndag spille finale mod enten Aalborg Håndbold eller Bjerringbro-Silkeborg, der mødes senere lørdag i den anden semifinale.
Det er første gang siden 1996, at Skanderborg spiller pokalfinale.
Dengang tabte holdet finalen til GOG.
De sidste ti pokalvindere2018 - TTH Holstebro2017 – Skjern Håndbold2016 – HC Midtjylland2015 – Skjern Håndbold2014 – KIF Kolding København2013 – Århus Håndbold2012 – AG København2011 – AG København2010 – FCK Håndbold2009 – Team Tvis HolstebroSkanderborg havde fået en optimal optakt til stævnet, da holdet i de to seneste ligakampe slog Skjern og GOG og ligger på fjerdepladsen i tabellen, hvor Århus ligger nummer syv.
Og der var også niveauforskel at spore i kampens indledning.
Aarhusianerne brændte og lavede fejlafleveringer, og efter godt fire minutter var Skanderborg foran med 4-0.
Først efter fem et halvt minut kom Århus på måltavlen, og det satte lidt gang i aarhusianerne, der fik hentet noget af det tabte tilbage.
Højt tempoMen så slog Morten Balling til for Skanderborg og sendte et drøn af et underhåndsskud afsted og scorede til 6-4, inden Lars Skaarup udbyggede føringen til 7-4 på et kontramål.
Det blev også til 8-4, inden Århus igen fik bedre fat, men det lykkedes aldrig at komme helt tæt på, og Skanderborg gik til pause foran med 17-14.
Anden halvleg fulgte samme mønster.
Skanderborg holdt højt tempo i kampen, og især bagspiller Marcus Mørk hamrede boldene i kassen, mens Århus hele tiden var et skridt bagefter.
Det så ud til at stresse aarhusianerne, der sendte forhastede afslutninger afsted mod Skanderborg-målet og ikke altid nåede at komme på plads i forsvaret.
Læs også:Fra slutspilskandidat til nedrykningsfare: Ligatræner føler sig dårlig stilletAnders Kragh Martinusen reducerede til 20-22 for Århus, men så satte tre hurtige Skanderborg-mål i træk igen aarhusianerne tilbage.
Mod slutningen blev det alligevel spændende.
Fejl og ukoncentreret spil fra Skanderborg og en utrolig fight og slutspurt fra Århus sendte aarhusianerne tilbage i varmen.
De var flere gange kun bagud med et enkelt mål i løbet af de sidste ti minutter.
Med 30 sekunder igen sørgede Sebastian Henneberg for udligningen til 30-30, og så måtte kampen ud i forlænget spilletid.
Her kom Århus foran for første gang i kampen, men efter de to gange fem minutter var det alligevel Skanderborg, der sikrede sig finalepladsen.
Århus skal søndag spille om bronzen, inden Skanderborg spiller om guldet.
Den anden semifinale spilles lørdag klokken 16.
/ritzau/FacebookTwitterKopier linkEmner:Aarhus|Skanderborg|Bjerringbro-Silkeborg Elitehåndbold|GOG Håndbold|Håndbold




https://www.dr.dk/sporten/formel1/hvorfor-har-daekkene-en-farve-og-hvad-er-q3-her-er-en-simpel-guide-til-formel-1

Formel1Hvorfor har dækkene en farve, og hvad er Q3?
Her er en simpel guide til Formel 1Bliv klogere på motorsportens kongedisciplin.
Lewis Hamilton ses her forrest i sin Mercedes.
Bag ham ligger en lyserød Racing Point efterfulgt af McLarens orange bil.
Af Johan Haarløv16.
mar.
2019 kl.
16.
40 | opdateret 17.
mar.
2019 kl.
05.
34Bemærk: artiklen er mere end 30 dage gammelLæs opHvis du først lige er ved at få smag for Formel 1, kunne din timing ikke være meget bedre.
Danske Kevin Magnussen sidder – måske for første gang – i en bil, hvor han virkelig har en chance for at køre gode resultater i hus på regelmæssig basis.
Men for det utrænede øre kan Formel 1 hurtigt blive ét stort samsurium af mærkelige ord som Q3, softdæk og down force, og så er man altså undskyldt, hvis interessen ryger lige så hurtigt, som Mercedes-mekanikerne formår at skifte dæk på Lewis Hamiltons racer.
Men det ville nu være en skam, for hvis bare man er klædt en lille smule på, så er sporten slet ikke så svær at forstå.
Tværtimod er den hamrende underholdende.
Derfor har vi strikket en guide sammen til dig, der er ny i Formel 1.
HistorienFormel 1 er født i Storbritannien, hvor det første grandprix blev afholdt i 1950 på banen Silverstone, der stadig er en del af løbssæsonen.
Tyske Michael Schumacher er til dato den mest vindene kører i historien med sine syv verdensmesterskaber og 91 grandprix-sejre.
Michael Schumacher er historiens mest vindene kører i Formel 1.
Britiske Lewis Hamilton, der vandt sit verdensmesterskab i fjor, har nu som udtalt mål at overgå Schumacher og skrive sig i historiebøgerne.
SæsonenSæsonen begynder i marts med grandprixet i Melbourne og slutter den 1.
december med grandprixet i Abu Dhabi.
I alt er der 21 grandprixer på en sæson.
Vinderen af sæsonen er den kører, der får flest point (se mere om pointsystemet under 'grandprix'), og han kan kalde sig verdensmester.
HoldeneFormel 1-holdeneAlfa Romeo Kimi Räikkönen (Finland), Antonio Giovinazzi (Italien)Ferrari Sebastian Vettel (Tyskland), Charles Leclerc (Frankrig)Haas Romain Grosjean (Frankrig), Kevin Magnussen (Danmark)McLaren Lando Norris (Storbritanien), Carlos Sainz (Spanien)Mercedes Lewis Hamilton (Storbritanien), Valtteri Bottas (Finland)Racing Point Sergio Pérez (Mexico), Lance Stroll (Canada)Red Bull Pierre Gasly (Frankrig), Max Verstappen (Holland)Renault Daniel Ricciardo (Australien), Nico Hülkenburg (Tyskland)Toro Rosso Alexander Albon (Thailand), Daniil Kvyat (Rusland)Williams George Russell (Storbritanien), Robert Kubica (Polen)Der er ti hold i Formel 1-feltet.
Alle hold har to kørere, der konkurrerer i det individuelle verdensmesterskab.
De to køreres point bliver samtidig kastet i holdets pulje i det, der kaldes konstruktørernes mesterskab.
Britiske Lewis Hamilton har vundet det individuelle verdensmesterskab fem gange.
Kun Mercedes- og Haas-teamet, som Kevin Magnussen kører på, har den samme kørersammensætning som sidste sæson.
GrandprixerneHvert grandprix indeholder tre træninger, en kvalifikation og selve løbet, der afgør, hvor mange point kørerne kan tage med sig til stillingen i kampen om verdensmesterskabet.
De første to træninger køres typisk om fredagen.
Den tredje træning finder sted på samme dag som kvalifikationen.
Kvalifikationen køres som et udskillelsesløb over tre etaper.
Første etape kaldes Q1.
Her får alle 20 kørere lov at sætte en tid.
De 15 hurtigste går videre til Q2, hvor feltet siden barberes ned til de 10 hurtigste, som får lov at køre Q3, der altså afgør startrækkefølgen fra nummer 10-1 til grandprixet dagen efter.
Point i Formel 1Nummer 1 : 25 pointsNummer 2: 18 pointsNummer 3 : 15 pointsNummer 4 : 12 pointsNummer 5 : 10 pointsNummer 6 : 8 pointsNummer 7 : 6 pointsNummer 8 : 4 pointsNummer 9 : 2 pointsNummer 10 : 1 pointHurtigste omgang : 1 pointI alle grandprixer skal kørerne tilbagelægge 305 kilometer - undtagen grandprixet i Monaco, som der er særlige regler for.
De varierende banelængder rundt omkring i verden gør, at det ikke altid er det samme antal omgange, der køres – men distancen er altså den samme.
Ved grandprixets afslutning får de ti bedste point.
Nummer ti får ét point, mens nummer ét får 25 point.
Til denne sæson genintroduceres desuden en gammel regel, der giver den kører, der kører den hurtigste omgang i løbet af grandprixet, et ekstra point.
DækAlle holdene kører på dæk fra fabrikanten Pirelli.
De forskellige dæk er inddelt i kategorierne hard, medium og soft.
Dækkets hårdhed er markeret med en farve på siden.
Hard er hvid, medium er gult, mens soft er markeret med rød.
Kevin Magnussen kører her på de helt bløde 'soft'-dæk i sin Haas-racer under træningen inden grandprixet i Melbourne.
De tre dæktyper kommer desuden med fem forskellige belægninger, der varierer i hårdhed, men den graduering indikeres ikke med en farve, så som tilskuer eller seer må man nøjes med at forholde sig til de overordnede kategorier.
BilerneFormel 1-bilerne bliver kontinuerligt udviklet og forbedret i løbet af sæsonen.
Ændringerne skal dog overholde de rammer, som Formel 1-ledelsen fastsætter forud for hver sæson.
Op til denne sæson er det for eksempel blevet tilladt at køre med en bredere front- og bagvinge, der gerne skulle give flere overhalinger på banen.
Siden 2014 har F1-bilerne været udstyret med 1,6 liter turbochargede V6-motorer, der giver op mod 1000 hestekræfter.
Det giver en topfart på lidt over 340 kilometer i timen.
Holdene må skifte motor to gange I løbet af sæsonen.
Reglerne for bilernes vægt blev lavet om inden denne sæson.
I 2019 skal bilerne veje minimum 740 kilo, hvor minimum 80 kilo skal udgøres af køreren, hans sæde og hans udstyr.
Lette kørere risikerer altså at skulle tilføre ekstra ballast til bilen – den ekstra vægt skal placeres et sted i cockpittet - og sit udstyr i denne sæson.
DesignFormel 1-bilerne er designet til på én gang at øge deres aerodynamik og samtidig bevare så meget downforce som mulig.
Lewis Hamiltons Mercedes-racer, som han skal forsøge at vinde sit sjette verdensmesterskab i.
Jo mere aerodynamisk bilen er designet, desto mindre bliver den bremset af den stillestående luft, bilen konstant kører igennem.
Samtidig skal designet også sørge for, at bilerne bliver på vejen.
Den kraft, der holder bilerne nede, hedder downforce.
Holdenes succes i et givent grandprix afgøres i høj grad af bilernes aerodynamik og downforce i de forskellige sving, og derfor laver holdene løbene ændringer på bilens design for at tilpasse den bedst muligt til de forskellige baners kurver.
Sæsonenes første grandprix køres søndag kl.
06.
10.
Du kan se grandprixet i fjernsynet på 3+ eller følge med i tekst her på dr.
dk/sporten.
Kilder: formula1.
com, bbc.
com og motorsport.
comFacebookTwitterKopier linkEmner:Kevin Magnussen (racerkører)|Lewis Hamilton (racerkører)|Formel 1|Storbritannien|formula1.
com.





https://www.dr.dk/sporten/badminton/dansk-mixeddouble-stryger-i-finalen-i-schweiz

BadmintonDansk mixeddouble stryger i finalen i SchweizMathias Bay-Smidt og Rikke Søby vandt efter et stort drama mod Lu Kai og Chen Lu fra Kina i Swiss Open.
Rikke Søby og Mathias Bay-Smidt spillede sig lørdag i finalen ved Swiss Open.
16.
mar.
2019 kl.
14.
41Bemærk: artiklen er mere end 30 dage gammelLæs opDen danske mixeddouble med Mathias Bay-Smidt og Rikke Søby leverede lørdag en stor overraskelse, da de spillede semifinale i Swiss Open, der rangerer på niveau 5 på World Touren.
Danskerne, der ligger nummer 102 i verden, vandt deres semifinale mod nummer 17 på verdensranglisten, Lu Kai og Chen Lu, med cifrene 20-22, 21-19, 23-21.
Efter et stort drama vandt de på deres tredje matchbold over de femteseedede modstandere.
Det danske par fik en fremragende start på kampen og snuppede de første syv point.
Senere førte danskerne også 16-10, men så skiftede matchen karakter.
Kineserne vandt seks point i træk og udlignede til 16-16 og spillede sig til sætbolde ved 20-18.
Danskerne afværgede i første omgang, inden modstanderne alligevel vandt 22-20.
Kai Lu og Lu Chen blev besejret af danskerne i tre sæt.
Den udgang kunne have taget modet fra danskerne, men de kæmpede fortsat for sagen i et andet sæt, der fra begyndelsen var helt tæt.
Danskerne skabte et forspring på 14-11 og 16-13, og da de senere spillede sig til en sætbold ved 20-19, slog de til i første hug.
De fik også en god start på tredje sæt med føringen på 5-2, men siden fik kineserne overtaget og bragte sig på 12-9.
Det blev også 17-14, men danskerne nægtede at give sig.
De udlignede til 18-18 og spillede sig til matchbold ved 20-19, men den blev misbrugt.
Det samme blev den ved stillingen 21-20, men tredje gang blev lykkens gang, da Mathias Bay-Smidt slog en vinder på tværs af banen.
Parret var eneste danske islæt i semifinalen, og nu sørger de altså også for dansk aktivitet på søndagens finaledag.
/ritzau/FacebookTwitterKopier linkEmner:Kina|Schweiz




https://www.dr.dk/sporten/oevrig/norge-stjaeler-vm-guldet-fra-sverige-i-stort-drama

Øvrig sportNorge stjæler VM-guldet fra Sverige i stort dramaSverige lå til at vinde guld i kvindernes stafet, men blev overhalet af Norge til sidst.
Af Henrik Liniger16.
mar.
2019 kl.
15.
22Bemærk: artiklen er mere end 30 dage gammelLæs opNorge vandt kvindernes VM-stafet i skiskydning efter en dramatisk afgørelse, hvor guldet ellers var så godt som i hænderne på Sverige.
På hjemmebanen i Östersund førte svenskerne med over et halvt minut til Norge med bare én skydning tilbage – men så gik det helt galt.
Hanna Öberg kunne ikke stå for presset og i stedet for at skyde guldet hjem, så fik hun tre forbiere, og det betød, at Norge med en fejlfri skydning kunne tage føringen.
Skuffede svenskereDén opgave løste Marte Olsbu Roiseland, og derfra løb hun sikkert guldet i mål.
Her var Norge 24 sekunder bedre end svenskerne, mens Ukraine tog bronze 11 sekunder senere – og kun et halvt sekund foran de forsvarende verdensmestre fra Tyskland, der måtte nøjes med fjerdepladsen.
Svenske Hanna Øberg smider guldet på sidste skydning.
- Det er fantastisk med sølv, men jeg ville lyve, hvis jeg ikke sagde, at jeg er skuffet.
Jeg havde virkelig muligheden i dag, sagde Hanna Öberg til SVT efter løbet.
Det var Norges tredje stafet-sejr ved dette VM, og også det tredje stafetguld til Marte Olsbu Roiseland, som har været med på det vindende hold både i mix stafet, single mix stafet og i dag altså kvindernes stafet.
Ud over Roiseland består det norske guldhold af Synnøve Solemdal, Ingrid Landmark Tandrevold og Trirl Eckhoff.
Du kan se herrernes stafet på DR1 lørdag fra kl.
16.
20.
FacebookTwitterKopier linkEmner:Norge|Sverige|Skydesport|Tyskland|Ukraine




https://www.dr.dk/musik/soluna-synger-om-haardt-breakup-nu-har-han-endnu-en-grund-til-synes-jeg-er-en-idiot

MusikSoluna synger om hårdt breakup: 'Nu har han endnu en grund til at synes, jeg er en idiot'Den tidligere Grand Prix-vinder Soluna Samay er tilbage med ny musik.
28-årige Soluna Samay har skrevet en sang om sit forliste forhold.
Af Christian Ellegaard16.
mar.
2019 kl.
15.
00Bemærk: artiklen er mere end 30 dage gammelLæs opFor halvandet år siden slog den 28-årige sanger og sangskriver Soluna Samay op med sin daværende kæreste - og bruddet var ikke kønt.
Forholdet havde længe været turbulent, og den unge sangerinde og hendes ekskæreste skiltes mildest talt ikke som gode venner.
- De fleste har nok prøvet at ende et forhold, hvor man ikke er supergode venner bagefter, og der er mange følelser i klemme.
Det kan være svært at ønske den anden det bedste, og sådan var vores forhold, siger Soluna Samay, hvis nye single 'One More Reason to Hate Me' tager udgangspunkt i det forliste forhold.
Ifølge hende selv modtog hun en del hårde og grove beskeder fra sin ekskæreste efter bruddet.
Jeg følte, jeg havde mistet mig selv, og det var virkelig svært og voldsomt at indse, at jeg havde givet mig selv og min kreativitet lov til at forsvinde.
Soluna Samay- Jeg fik en masse grimme ting at vide omkring mig selv, og på et tidspunkt kunne jeg slet ikke finde rundt i, hvem jeg var.
For havde han ret?
Var jeg virkelig så forfærdelig?
Det var virkelig en svær periode, siger Soluna Samay.
Sangerinden følte ikke kun, hun havde mistet forbindelsen til sig selv, men også til musikken.
- Det forhold havde påvirket mig både menneskeligt, men også kreativt.
Jeg havde ikke lavet særlig meget musik, fordi forholdet bare overtog alt.
Da vi så slog op, ramte det hele mig samtidig – både bruddet, men også den kreative krise.
Jeg følte, jeg havde mistet mig selv, og det var virkelig svært og voldsomt at indse, at jeg havde givet mig selv og min kreativitet lov til at forsvinde, siger Soluna Samay.
Soluna Samay er født af tysk-schweiziske forældre og er vokset op på Bornholm.
Fik nok af triste break up-sangeSoluna Samay vidste, at hun skulle videre oven på det svære brud - og at det skulle ske gennem musikken.
Derfor meldte hun sig til en sangskriverlejr, hvor hun sammen med en gruppe amerikanske sangskrivere fik lov til at arbejde på nye sange.
Jeg sad hele tiden og havde ondt af mig selv, men til sidst havde jeg simpelthen skrevet nok triste sange.
Soluna SamayHun havde brug for at få sine følelser ud og genantændt sin kreativitet.
De næste par dage brugte hun på at skrive sin smerte og sine tanker ned gennem noder og lyrik.
Hvor ked af det, hun var, og hvor trist det hele så ud.
Men på sangskriverlejrens fjerde og sidste dag fik hun nok.
- Det eneste, jeg kunne snakke og skrive om, var mit brud.
Jeg sad hele tiden og havde ondt af mig selv, men til sidst havde jeg simpelthen skrevet nok triste sange.
Nu ville jeg skrive noget mere positivt og prøve at se min situation fra en anden vinkel.
Resultatet blev nummeret 'One More Reason to Hate Me', Soluna Samays seneste single.
Hør 'One More Reason to Hate Me' her, mens du læser videre:Soluna Samay - 'One More Reason To Hate Me'Sangen tager udgangspunkt i hendes tidligere forhold og de ting, hun efter deres brud fik at vide af sin ekskæreste.
- Jeg har ikke lyst til at hænge nogen ud eller såre nogen, det her er bare min måde at bearbejde ting på.
Og så skal man huske på, at sangen er inspireret af mit tidligere forhold, men tingene skal ikke tages for bogstaveligt, siger Soluna Samay om den nye single.
- Han bliver nok ikke glad, når han hører den.
.
.
Men så har han endnu en grund til at synes, jeg er en idiot, tilføjer hun med et grin.
Soluna Samay udgiver til maj en ny ep.
Blev landskendt som 21-årigHvis du efterhånden sidder og tænker, at du har set Soluna Samay før, så har du nok ret.
Som 21-årig blev hun nemlig landskendt, da hun vandt det Danske Melodi Grand Prix med sangen 'Should Have Known Better'.
Det var i 2012.
- Det føles, som var det i går.
Jeg ikke kan ikke helt forstå, der er gået syv år.
Samtidig kan jeg næsten heller ikke fatte, at jeg faktisk har været med, for det var en helt anden tid i mit liv, siger Soluna Samay, som husker tilbage på Grand Prix-eventyret som en sjov og spændende, men også hård tid.
Se Soluna Samay optræde i Dansk Melodi Grand Prix 2012:Når jeg kigger tilbage, så var det nok lidt svært for mig at håndtere.
Soluna Samay- Når jeg kigger tilbage, så var det nok lidt svært for mig at håndtere.
Den ene aften gjorde jo, at folk pludselig vidste, hvem jeg var.
Det var lidt overvældende, og derfor nød jeg det måske ikke lige så meget, som jeg ville have gjort nu.
Det er lidt ærgerligt.
Selvom minderne er blandede, kunne Soluna Samay godt finde på at deltage i konkurrencen igen - som sangskriver vel at mærke.
- Som solist kan jeg ikke helt se mig selv i det længere.
Jeg har ligesom prøvet det én gang, og det var nok.
Grand Prix er jo meget stort og glamourøst, og jeg er grundlæggende egentlig ret genert, så de to ting kan være svære at kombinere.
Men som sangskriver er man jo nok lidt mere i kulissen, så det kunne jeg sagtens finde på.
Du behøver dog ikke at vente helt til et eventuelt Grand Prix-comeback med at få fingrene i ny musik fra Soluna Samay.
Singlen 'One More Reason to Hate Me' er nemlig frontløberen fra den kommende ep, der udkommer til maj.
FacebookTwitterKopier linkEmner:Melodi Grand Prix




https://www.dr.dk/nyheder/viden/teknologi/737-max-flyet-der-er-blevet-en-hovedpine-boeing

Boeing 737 MAX 8Se temaTeknologi737 Max: Flyet, der er blevet en hovedpine for BoeingBoeing 737 Max er anderledes end tidligere udgaver af flytypen, men det burde opføre sig på samme måde.
Netop det kan være årsag til to dødsulykker.
Efter myndighederne i flere lande havde suspenderet flyvningen med Boeing 737 Max 8 og 9 efter Ethiopian Airlines-ulykken, besluttede Boeing sig onsdag for at anbefale, at flyene bliver på jorden.
Af Hallvard Sandberg (NRK)  og Oversættelse: Maria Behrendt 16.
mar.
2019 kl.
14.
03Bemærk: artiklen er mere end 30 dage gammelLæs opBoeings 737 Max er lige nu verdens mest omtalte flytype.
To styrt med hundredevis af døde inden for de seneste måneder har betydet, at flyet er blevet tvunget til at blive på jorden mange steder.
Imens arbejder teknikere, ingeniører og andre eksperter på højtryk for at finde ud af, hvad der var årsagen til de to styrt.
Og om flytypen har en eller anden fejl, der kan have forårsaget ulykkerne.
Her er historien om flytypen, der er blevet en hovedpine for Boeing.
Den korte version737 Max har større motorer, som er monteret højere og længere fremme på flyet end forgængeren 737 NG.
Det ændrer på, hvordan flyet opfører sig i luften.
For at kompensere for de ændringer har Boeing introduceret et computerprogram, som skal hjælpe piloterne i stedet for, at de har skulle gennemføre dyr simulatortræning for at kunne håndtere flyet.
Piloterne er derfor ikke blevet trænet i, hvad computerprogrammet gør.
I hård konkurrence med AirbusDen europæiske flyproducent Airbus offentliggjorde i 2010, at der ville komme en ny udgave af det populære fly, Airbus A320.
A320neo skulle bruge 15 procent mindre brændstof end forgængeren.
Kort tid efter svarede Boeing igen med en ny version af sin arbejdshest, 737’eren.
Max-serien skulle være billigere i drift end tidligere udgaver.
Det vigtigste værktøj til at få omkostningerne ned var den nye motor: CFM International LEAP.
Se video: Sådan har de nye motorer ændret Boeing 737 Max (video: NRK)Motoren er større og tungereLEAP-motoren er en såkaldt turbofan-motor.
Det er en slags blanding mellem en traditionel jetmotor og en propel.
Turbofanmotorer har et lavere støjniveau og er meget mere brændstoføkonomiske end en ren jetmotor.
De er i dag standard på næsten alle jetfly.
Foran kernen på en turbofanmotor sidder en fan - en vifte eller “mølle” - der fungerer som en propel, der presser luftstrømmen bagud - udenom jetmotoren.
Fordelen ved det er, at energien udnyttes bedre, og derfor bliver motoren mere brændstofeffektiv.
Ulempen er, at den bliver væsentligt større og lidt tungere.
CFM International LEAP motoren har en stor fan (vifte) foran.
Det gør den større end de motorer, som tidligere udgaver af Boeing 737 bruger.
(© CFM International/Wikicommons)Opfører sig anderledes i luftenDe nye, store motorer på 737 Max er monteret højere og længere fremme på vingerne for at få afstand nok til underlaget, når flyet står på jorden.
Det har ændret på, hvordan flyet i nogle situationer opfører sig i luften.
Placeringen af motorerne kan blandt andet medføre, at flyet bliver ustabilt under skarpe sving ved lav hastighed.
Det er typisk sådan nogle sving, flyet foretager kort tid efter at have lettet.
Næsen på flyet kan i en sådan situation bliver tvunget opad i så stejl en stigning, at flyet taber fart og derfor mister sin bæreevne.
Det, der hedder at stalle.
Resultatet er, at flyet falder ned.
United Airlines har beodret alle sine 737 Max til at blive på jorden.
Boeing har forsøgt at kompensereIngeniørerne i Boeing har løst problemerne med flyets motorer med et computerprogram, der hedder “Maneuvering Characteristics Augmentation System” eller bare MCAS.
MCAS fungerer ved hjælp af nogle såkaldte "angle of attack"-sensorer, som sidder på siden af flyets cockpit.
Sensorerne måler vinklen på luftstrømmen og samler informationer om, hvordan flyet er orienteret i luften.
Én sensor-fejl er nokHvis sensorerne registrerer, at flyet er i færd med at stalle, giver MCAS-systemet ordre til at tvinge flyets næse nedad, indtil situationen er løst.
Men hvis sensoren giver ukorrekte oplysninger, kan MCAS være skyld i, at flyet laver et hurtigt dyk, selvom det faktisk er stabilt.
MCAS læser nemlig kun én af sensorerne - afhængigt af hvilken af flyets to autopilot-computere, der er aktive.
Det betyder, at én enkelt sensor med en fejl er nok til at skabe store problemer, skriver New York Times.
Op netop fejl på en sensor er den førende hypotese i forhold til, hvad der gik galt, da et af flyselskabet Lion Airs Boeing 737 Max styrtede ned i Javahavet i det sydlige Stillehav i oktober sidste år.
Sensoren i midten af billedet registrerer flyets vinkel.
Hvis der er fejl på en sensor, kan den sende forkerte informationer.
Piloterne var ikke informeretPiloterne på Lion Air-flyet vidste ikke, at MCAS fungerede på den måde.
Hverken Boeing, USA eller de europæiske luftfartsmyndigheder mente, at det var nødvendigt at fortælle dem det.
I slutningen af april i år vil Boeing opgradere autopiloten, så MCAS-systemet ikke kun reagerer på fejlmelding fra én sensor.
Boeing mener, at den normale tjekliste, som piloterne skal have styr på, vil give dem mulighed på at rette op på flyet - også selv om MCAS får en fejlinformation fra sensorerne.
Efter Lion Air-ulykken har Boeing to gange sendt meddelelser ud til flyselskaberne, hvor den korrekte fremgangsmåde præciseres.
Piloter forsøgte at kompensereI en situation, hvor næsen på flyet pludselig bliver tvunget ned, skal piloterne slå den elektroniske kontrol af flyets halefinne fra.
I stedet skal finnen kontrolleres manuelt fra cockpittet.
Foreløbige rapporter fra Lion Air-ulykken tyder på, at piloterne ikke gjorde dette.
I stedet tyder de på, at piloterne forsøgte at kompensere ved at hive roret bagud.
Det ville have fungeret i en ældre version af 737, men ikke i 737 Max, skriver New York Times.
189 mennesker omkom, da Lion Air-flyet styrtede ned i Stillehavet i oktober sidste år.
Her hiver arbejdere en af flyets motorer op fra vandet.
Er Boeing ansvarlig?
Godkendelsen fra luftfartsmyndighederne, de eksisterende tjeklister og spørgsmål om, hvad der ligger bag Boeings beslutning om at ændre autopiloten, kan blive kernen i eventuelle retsopgør.
For eksempel har Norwegian allerede varslet, at selskabet vil søge erstatning.
Et nyt Boeing 737 Max 8 koster omkring 800 mio.
danske kroner.
Norwegian ejer 15 af dem, som alle holder parkeret indtil videre.
Boeing begyndte arbejdet med at ændre autopiloten allerede i kølvandet på Lion Air-ulykken sidste år.
Havarirapporten om den ulykke er ikke klar endnu, så det er ikke sikkert, at MCAS-systemet var involveret.
Ligesom det ikke er sikkert, at systemet var involveret i Ethiopian Airlines-styrtet den 10.
marts, som kostede 157 mennesker livet.
Boeing er involveret i efterforskningen af ulykken og har måske informationer, som ikke er offentligt kendte endnu.
Læs også:Boeing stopper leveringen af flyet 737 MAX indtil videreBeslutninger med store konsekvenserDa Boeing lagde planerne for, hvordan de skulle håndtere udfordringen med det nye Airbus A320neo, bestemte selskabet sig for noget, som fik store konsekvenser:Ikke nok med, at flyselskabernes omkostninger til brændstof skulle ned, men de skulle også undgå, at piloterne skulle igennem en bekostelig ekstra-uddannelse.
Det betød blandt andet, at der under udviklingen blev truffet en beslutning om, at 737 Max skulle opføre sig på samme måde som tidligere versioner af flytypen, så piloterne ikke skulle bruge tid i en simulator for at kunne flyve det nye fly.
Efterladte i dyb sorg på stedet, hvor Ethiopian Airlines-flyet styrtede ned d.
10.
marts.
Det er anden gang, at et fly af typen Boeing 737 Max styrter ned med et stort antal omkomne til følge.
Ville spare pengePenge sparet på uddannelse ville gøre overgangen til et nyt fly billigere for flyselskaberne.
MCAS skulle hjælpe med at få det nye fly til at opføre sig på samme måde som dets forgænger, men det gjorde systemet med en manøvre, som piloterne ikke var klar over.
New York times skriver, at luftfartsmyndighederne i Brasilien mente, at MCAS var så stor en ændring, at piloterne var nødt til at modtage information om og få træning i, hvordan 737 Max opfører sig.
De europæiske luftfartsmyndigheder var også i tvivl, men besluttede sig for at støtte de amerikanske luftfartsmyndigheders syn på sagen og ikke informere piloterne om ændringen.
FacebookTwitterKopier linkEmner:Boeing|Airbus|Flyselskaber|Ulykker|Brasilien




https://www.dr.dk/nyheder/udland/taaregas-og-brosten-i-luften-flere-anholdt-i-voldelig-demonstration-i-paris

UdlandTåregas og brosten i luften: Flere anholdt i voldelig demonstration i Paris5.
000 betjente er på gaden i Paris, hvor De Gule Veste demonstrerer for 18.
weekend i træk.
Af Sally Frydenlund Larsen og (Video) Kasper Duncan Gram16.
mar.
2019 kl.
13.
11 | opdateret 16.
mar.
2019 kl.
14.
36Bemærk: artiklen er mere end 30 dage gammelLæs opBrosten flyver gennem luften i hjertet af Paris i Frankrig i dag.
Her er De Gule Veste stødt sammen med politiet i en demonstration, der har udviklet sig voldeligt.
Demonstranterne graver sten op fra torvet omkring Triumfbuen, og som svar sender politiet tåregas og vandstråler fra vandkanoner.
Det fortæller Stéphanie Surrugue, DR's internationale korrespondent, som står midt i demonstrationen.
- Man kan virkelig mærke, at der er en enorm vrede i luften, siger hun.
Ifølge nyhedsbureauet AP er 44 "gule veste" anholdt i skrivende stund.
En demonstrant smider en flaske gennem en restaurants facade under dagens demonstration.
De ugentlige demonstrationer var ellers gradvist stilnet af, og sidste uges demonstration var den fredeligste i den tid, protestbevægelsen har eksisteret.
Dagens demonstration er derimod en af de mest voldsomme, vurderer Stéphanie Surrugue.
- Vi har fået helt vildt meget tåregas.
Man kan mærke, at politiet er på stikkerne.
Ifølge nyhedsbureauet AFP er 5.
000 betjente på gaden i dag.
Udenrigsministeriet advarer:•Undgå området omkring Triumfbuen og pladsens 12 sideveje samt hele Champs-Elysées til og med Concorde-pladsen.
Hold dig på afstand af demonstrationerne, da de kan udvikle sig voldeligt.
•Kilde: Udenrigsministeriets borgerservice ifølge Ritzau.
Sidste demonstration?
Der er flere årsager til, at netop demonstrationen i dag udvikler sig voldeligt.
For det første er De gule veste på gaden for endnu engang at demonstrere mod præsident Macron, som i går afsluttede en to måneder lang offentlig dialogperiode om krisen i Frankrig.
Dialogen mellem borgere og politikere kaldes i Frankrig for 'Le Grand Débat' (den store debat, red.
) og har haft til formål at dæmme op for kritikken af og utilfredsheden med den franske regering.
Stéphanie Surrugue og fotograf Lau Kræn Svensson har mærket politiets tåregas på egen krop.
Foto: Lau Kræn Svensson.
For det andet er dagens demonstration angiveligt den sidste af slagsen for centrale medlemmer af protestbevægelsen.
- Mange af demonstranterne har erkendt, at de ikke har ændret det, de drømte om i løbet af de her 18 ugers demonstrationer, og derfor har flere af De Gule Vestes lederskikkelser sagt, at i dag er sidste gang, de går på gaden, fortæller Stéphanie Surrugue.
I går sagde Eric Drouet, der anses for at være en af de centrale bagmænd bag demonstrationerne i en video, at han fremover vil demonstrere på andre måder, for eksempel ved trafikblokader.
- Det er meget tydeligt at mærke, at mange kommer i dag for at give den en ekstra skalle i den anledning, siger Stéphanie Surrugue.
En aviskiosk i flammer.
Klimademonstration senere i dagDet franske indenrigsministerium skønner ifølge tv-stationen BFM, at der er mellem 7.
000 og 8.
000 demonstranter på gaden i Paris i dag - heriblandt 1.
500 "ultra-voldelige".
I byens centrum har mange butikker og restauranter fået smadret ruder og hele facader af demonstranter, lige som der er blevet sat ild til en aviskiosk ved Triumfbuen.
De Gule Vestes voldsomme demonstration er ikke dagens eneste i den franske hovedstad.
Senere i dag er der nemlig planlagt en klimamarch gennem byen.
Ifølge Stéphanie Surrugue har De Gule Veste planer om at slutte sig til optoget.
- De mener, at de sympatiserer med klimasagen, men der er ingen tvivl om, at det også er en strategisk overvejelse om at fylde mere i gadebilledet og forvirre politiet yderligere, vurderer hun.
Demonstranterne har også sat ild til flere af de barrikader, som politiet havde sat op.
FacebookTwitterKopier linkEmner:Emmanuel Macron (politiker)|Stéphanie Surrugue (journalist)|Demonstrationer|Frankrig|Udenrigsministeriet




https://www.dr.dk/nyheder/politik/folketingsvalg/faa-historien-om-sf-partiet-der-knaekkede-da-det-naaede-toppen-og






https://www.dr.dk/nyheder/politik/folketingsvalg/faa-historien-om-nye-borgerlige-kvinden-der-overhalede-andre-danske






https://www.dr.dk/nyheder/udland/philip-khokhar-i-christchurch-her-er-helt-stille

UdlandPhilip Khokhar i Christchurch: 'Her er helt stille' Dagen efter terrorangrebet i den newzealandske by er der næsten intet politi på gaden.
Der ligger et hav af blomster foran al-Noor-moskéen i Christchurch oven på terrorangrebet.
Af Sally Frydenlund Larsen og (Video) Kasper Duncan Gram16.
mar.
2019 kl.
11.
51 | opdateret 16.
mar.
2019 kl.
14.
21Bemærk: artiklen er mere end 30 dage gammelLæs opDagen efter "en af de mørkeste dage i New Zealands historie" går lige nu på hæld i Christchurch.
Byen blev i går udsat for det alvorligste terrorangreb nogensinde, da en mand skød og dræbte 49 muslimer i to moskéer.
I dag er der bemærkelsesværdigt stille i byen.
- Der er meget stille i Christchurch i dag.
Sagen kort:Der var to terrorangreb i New Zealand lørdag omkring klokken 13:40 lokal tid.
Målene var to moskeer i byen Christchurch.
I alt blev 49 personer dræbt.
41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Omkring 42 er såret, heraf to i kritisk tilstand.
Det oplyser New Zealands politi.
Blandt de dræbte er en femårig pige og hendes far.
En 28-årig mand er blevet fremstillet for retten i Christchurch, sigtet for drab.
Han er fængslet frem til den 5.
april.
To andre personer er fortsat i politiets varetægt.
Den formodede hovedgerningsmand, australske Brenton Tarrant, var ikke kendt af politiet eller efterretningstjenester for ekstremisme, oplyser New Zealands premierminister, Jacinda Ardern.
Premierministeren oplyser også, at den formodede hovedgerningsmand havde våbenlicens.
Ved angrebet blev der brugt fem skydevåben, heriblandt to semi-automatiske våben.
Det fortæller DR's Asien-korrespondent, Philip Khokhar, som landede i Christchurch tidligere i dag.
Som det første tog han hen til al-Noor-moskéen, hvor langt de fleste drab fandt sted.
- Folk stod mest bare og kiggede.
Der var meget stille, ingen sagde særlig meget, siger han.
Philip Khokhar skønner, at der var 500 mennesker foran moskéen.
- Der var enkelte muslimske familier, men de fleste var ikke-muslimske familier, som var kommet for at vise deres sympati.
Læs også:OVERBLIK: Det ved vi om terrorangrebet i New ZealandIntet politiHer dagen efter terrorangrebet er mange koncerter og sportsbegivenheder blevet aflyst, fortæller Phillip Khokhar.
- Der er ikke nogen, der har lyst til at feste dagen efter.
36 minutter efter, politiet modtog det første alarmopkald først på eftermiddagen fredag, anholdt man en 28-årig australier ved navn Brenton Tarrant.
To andre personer er også i politiets varetægt.
Der ligger bunker af blomster rundt omkring i Christchurch i dag.
"Det her er ikke New Zealand" har en newzealænder skrevet på et skilt.
Foto: Philip Khokhar.
Ifølge New Zealands politi kan flere gerningsmænd være på fri fod, men politiet betragter den 28-årige som hovedgerningsmanden.
På gaden i Christichurch, er der intet, der tyder på, at politiet frygter, at der er flere konkrete gerningsmænd, siger Philip Khokhar.
- Det har overrasket mig, at jeg kun har set én politibil.
Den holdt foran al-Noor-moskéen, hvor der også stod fire betjente for at sikre, at ingen gik ned til moskéen.
Det tyder jo på, at de mener, at de har gerningsmanden.
41 personer er fortsat indlagt på hospitalet i Christchurch.
Syv af ofrene er udskrevet igen.
Yderligere 11 skudofre er i kritisk tilstand.
De er fortsat på Christchurch Hospital.
Hovedparten af ofrene er mænd i alderen mellem 30 og 40 år, men også både børn og kvinder mistede livet i angrebet.
Opdateret med video.
FacebookTwitterKopier linkEmner:Christchurch|New Zealand|Kriminalitet|Terrorisme|Politi




https://www.dr.dk/nyheder/politik/folketingsvalg/faa-historien-om-alternativet-fra-crazy-valgaften-til-festkriser






https://www.dr.dk/mitliv/24-aarige-vivian-kom-med-i-kristen-madklub-jeg-havde-brug-venskaber-der-ikke-handlede-om

Hvad skal jeg tro på?
Se temaMit Liv24-årige Vivian kom med i kristen madklub: Jeg havde brug for venskaber, der ikke handlede om fester og fyreMåske tror Vivian ikke på Gud.
Men hun har fået nye venner i en kristen madklub.
Af Trine Birk, Mikkel Berg Pedersen (foto) og Signe Heiredal (grafik)16.
mar.
2019 kl.
12.
09Læs opDen i dag 24-årige journaliststuderende Vivian Petersen havde fordomme om meget troende kristne.
At de var kedelige.
At de sad alene derhjemme i en tyk sweater og læste i Biblen dagen lang.
At de aldrig drak gin og tonic.
Selv var hun døbt og konfirmeret.
Hun havde også indimellem foldet hænderne og bedt til Gud, men det havde altid været, når hun havde det dårligt.
Ikke fordi hun troede på Gud.
Bare for en sikkerheds skyld.
Alligevel sad hun en aften med computeren i skødet, åbnede et browservindue og gik ind på Google:Hun var få måneder inden flyttet fra Aalborg til Aarhus i forbindelse med sine studier.
Hun skulle finde nye venner.
Og hun følte ikke, at hun skulle finde dem i den lokale fodboldklub eller i festudvalget.
- Jeg havde brug for dybere venskaber, der handlede om andet end druk og fyre.
Jeg elsker også at snakke om fyre og at gå i byen, men jeg kan også rigtig godt lide at tale om livet og om dybere ting.
Jeg havde brug for en større mening med mit liv end byture.
I sin Google-søgning stødte hun på frikirken Haven.
Hun havde aldrig været i en frikirke før.
Men hun havde haft en studiekammerat i Aalborg, der var troende og kom i en frikirke.
Det lød rart og hyggeligt, når veninden fortalte om det fællesskab, de havde i kirken.
Vivian lukkede browservinduet ned og besluttede sig for at spørge veninden, om hun ville med til en gudstjeneste i Haven.
Kort tid efter deltog Vivian i sin første gudstjeneste i en frikirke nogensinde – men den foregik ikke i en kirke.
Vivian og hendes studieveninde sad i 'Dome of Visions' - en stor glaskuppel på havnen i Aarhus, der til forveksling kan ligne et stort drivhus med planter og siddepladser indeni.
- Jeg ved ikke, hvad jeg havde forventet.
Nok at de her kristne mennesker ville være meget anderledes end mig.
Men jeg mødte helt almindelige og virkelig imødekommende unge mennesker, der var interesserede i, hvem jeg var.
Salmerne var skiftet ud med lovsange, der blev fremført at et band.
Folk rejste sig op, sang med og klappede.
Det var lidt grænseoverskridende for Vivian.
Og lidt 'for meget'.
Men hun stod stille og sang med.
Efter gudstjenesten satte de sig ud på havnen.
Fik en øl og snakkede i solen.
Præsten kom hen for at hilse og spurgte interesseret ind til Vivian.
Hun fortalte, at hun godt kunne lide at rejse.
'Så skal du tale med Rebecca.
Hun kan også godt lide at rejse', sagde han.
Rebecca stod også i spidsen for én af frikirkens madklubber.
Hun inviterede Vivian med til deres næste madklub.
- Der var virkelig en åbenhjertighed, og de var virkelig interesserede i at høre, hvem jeg var.
Jeg forstod det ikke, for de kendte mig jo ikke.
Men man kunne virkelig mærke næstekærligheden.
Hele oplevelsen omkring gudstjenesten havde været spændende, men også lidt skræmmende for Vivian.
- Bagefter tænkte jeg: 'Wow, hvad lavede jeg lige der til en gudstjeneste', og 'Hvad så nu?
' Deres nysgerrighed gjorde, at jeg pludselig var en del af det – og ikke bare en tilskuer.
- Og det var jo lidt skørt, at jeg var taget i en frikirke for at møde nye mennesker.
Der bliver skåret mango i køkkenet og kogt ris til ristaffel, mens Vivian og de andre fra frikirken smalltalker rundt omkring i lejligheden.
Vivian mødes med madklubben hver anden torsdag.
Når hun ikke har alt for travlt med studierne eller er ude at rejse.
Det har hun gjort lige siden den første gudstjeneste.
Haven har flere madklubber.
De er sammensat, så medlemmerne er i nogenlunde samme aldersgruppe og har fælles interesser.
For eksempel er alle i Vivians madklub glade for at rejse.
Én har lige været på en smuttur til Berlin, en anden skal til Tokyo på tirsdag, og Vivian har selv lige været i Israel.
Før maden synger de fire linier af en lovsang.
Vivian foreslår én af dem, hun kender.
- Den tager vi, den er god!
, bliver de enige om.
'Alle gode gaver de kommer ovenned, så tak da Gud, ja, pris dog Gud for al hans kærlighed.
Ameeeeeen', synger de højt og slutter i et grin.
Når sidste bid er spist, tager de en 'runde', hvor de på skift fortæller hinanden, hvad de har lavet siden sidst, og hvordan de har det.
Der er plads til både de store og små ting.
Til det sjove og det alvorlige.
Nogle gange bruger man to minutter.
Andre gange en halv time per person.
Det er der plads til.
De taler om, hvordan det går med studierne.
Om begyndende stress og om at have gode snakke med Gud.
Én fortæller, at hun er begyndt at læse biblen forfra igen, men hun er sprunget til det nye testamente, fordi det gamle er lidt kedeligt.
De andre griner.
Det gør de også meget, når de er sammen.
Vivian fortæller blandt andet, at hun har været i Israel og er flyttet i kollektiv, og de andre inviterer straks sig selv på besøg.
Andre gange har hun fortalt om det svære speciale og om indimellem at have det svært i livet.
- Det der med bare at kunne sige det højt i en gruppe af mennesker, der bare lytter og er så interesseret og gerne vil hjælpe.
Dét hjælper mig.
Og det har jeg ikke oplevet, at man gør andre steder.
På et tidspunkt i løbet af aftenen bliver der også altid læst et stykke op fra Biblen, som medlemmerne prøver at diskutere i forhold til samfundet i dag.
Til sidst slutter de af med at bede sammen.
Alle kan byde ind, hvis der er noget eller nogen, de skal bede for.
De fleste i madklubben er troende, men det er ikke et krav for at være med.
Vivian selv ved stadig ikke, helt, hvad hun er.
I lang tid betragtede hun sig selv som 'søgende'.
I dag vil hun nok sige, at hun er troende.
Men om hun tror på Gud, ved hun stadig ikke helt.
For Vivian er det dog heller ikke det, det handler om.
- For mig er det særligt de kristne værdier, der har givet mig et nyt perspektiv på livet.
Vi kan rumme hinanden, og vi er noget for hinanden.
Det er helt klart det, der har inspireret mig mest.
- Hvis de havde sagt: 'Nu skal du læse i Biblen' eller havde spurgt mig: 'Drikker du?
Har du sex med nogen?
', så havde jeg nok tænkt: 'Oh my god', hvad er det her for en sekt?
Men sådan har det ikke været.
Vivian kan sagtens fortælle om en Tinder-date, og så spørger de interesseret ind til det.
- De mennesker, jeg har mødt i Haven, er nogle af de mest interessante mennesker, jeg har mødt.
De rejser og har gang i alle mulige vilde projekter.
Det passer slet ikke til de fordomme, jeg havde.
Flere af madklubbens medlemmer arbejder som frivillige.
Blandt andet med hjemløse.
De er også altid klar til at springe til, hvis der er nogen, der har brug for en hånd til at bære et par flyttekasser.
- Det er som om, de har en særlig ro i sig selv og ikke bruger så meget energi på navlepilleri.
Måske er det derfor, at de har så meget overskud til andre mennesker.
Det er netop dét overskud til andre mennesker, som Vivian bliver inspireret af, når hun mødes med de andre i madklubben, og det har fået hende til at tænke over, hvordan hun selv kan være mere for andre.
Både når det kommer til små og store ting.
Ved siden af studierne arbejder Vivian på et plejehjem.
Nu hilser hun altid på kollegaerne på gangen, og hun tager høretelefonerne ud, når hun taler med kassedamen i supermarkedet.
Og siden december har hun været frivillig hos Røde Kors som vågekone, hvor hun sidder hos den døende, indtil de til sidst ikke trækker vejret længere.
- Jeg føler, der er en meningsfuldhed i mit liv, der ikke var der før.
Og så betyder det egentlig ikke så meget for mig, om der findes en Gud, og om jeg kommer i himlen.
- Jeg har fundet en ro og nogle gode værdier i kristendommen, som jeg tror er vigtige at have med i livet.
Men det kræver også, at man selv kan være reflekteret omkring det og ikke bare får stukket en bibel i hånden, og så følger man den.
De andre i madklubben ved godt, at Vivian ikke er troende på samme måde som dem.
I alt er de tre ud af alle madklubbens medlemmer, der har det på samme måde.
Men der er aldrig nogen, der sætter spørgsmålstegn ved Vivians tro.
Og de accepterer et nej, når Vivian ofte siger pænt ’nej tak’ til at komme med til gudstjenester og andre arrangementer.
Men der er også nogle gange, hun siger et stort 'JA TAK'.
Det fællesskab, hun har fundet i madklubben har nemlig udviklet sig til ægte venskab, der ikke kun eksisterer hver anden torsdag.
Nogle gange mødes de i weekenden og spiller spil og laver mad.
Andre gange tager de ud i naturen og laver bål.
De har også været i sommerhus og holdt julefrokost sammen.
Samtidig var Vivian inviteret med til bryllup hos et af madklubbens par i sommer – og denne sommer venter endnu et.
- Det er ikke de venner, jeg ser allermest, men det er blevet nogle af mine tætteste venner, og jeg ved, jeg altid kan komme til dem.
Vivians tro har udviklet sig, siden hun begyndte at komme i madklubben, og det er også derfor hun for kort tid siden var parat til at skifte ordet ’søgende’ ud med kristen.
Altså sådan 'rigtig' kristen og ikke 'kulturkristen', som hun var før.
- Jeg har fundet min plads i troen, hvor jeg synes, jeg kan være med, og hvor den giver mening for mig.
Men der er helt klart også en del regler og pligter, der ikke giver mening for mig i kristendommen.
- Som jeg forstår den kristne tro handler det om, at man skal være et godt menneske over for andre, fordi du ikke kan lade være, og ikke fordi der er en gud, der siger det.
Og dét, synes jeg, giver sindssygt god mening for mig.
I januar flyttede Vivian i bofællesskab.
Her bor hun som den yngste sammen med ni andre unge og voksne på en gammel skole i udkanten af Aarhus.
Med fællesspisning, fadølsanlæg og høns i haven.
Selvom de deler deres hverdag, tanker og køleskab, skulle der gå to måneder, før hun for alvor begyndte at åbne op for sine roommates omkring, hvad den kristne madklub går ud på og har betydet for hende.
- Det er helt klart ikke, det første jeg fortæller folk om.
Men hvorfor skulle det også være det?
Det jeg har fået ud af at komme i madklubben er virkelig dejligt, og kristendommen er blevet en del af mit liv, men mit liv drejer sig ikke rundt om kristendommen.
På den anden side synes hun også selv, 'det er lidt åndssvagt', at hun ventede så længe med at fortælle dem om det.
- Jeg var nok bange for, at de ville have de samme fordomme, som jeg selv havde, før jeg kom i frikirken.
Og de andre kan da godt finde på at joke lidt med der, når vi drikker en øl eller taler om sex.
Men det er kærligt ment.
De har taget det rigtig fint.
- I virkeligheden er det jo nok mig selv, der har de største fordomme.
FacebookTwitterKopier linkEmner:Kristendom|Religion|Madklubben|Aarhus|Google




https://www.dr.dk/nyheder/politik/folketingsvalg/faa-historien-om-df-fra-aldrig-stuerene-til-mainstream






https://www.dr.dk/nyheder/politik/folketingsvalg/faa-historien-om-klaus-riskaer-pedersen-den-omstridte-dansker-der






https://www.dr.dk/nyheder/politik/folketingsvalg/faa-historien-om-radikale-venstre-aldrig-store-tit-staerke-men






https://www.dr.dk/nyheder/politik/folketingsvalg/faa-historien-om-liberal-alliance-det-provokerende-parti-der






https://www.dr.dk/nyheder/politik/folketingsvalg/faa-historien-om-kristendemokraterne-protestpartiet-der-naesten






https://www.dr.dk/nyheder/politik/folketingsvalg/faa-historien-om-venstre-bondepartiet-der-flyttede-til-byen-og-greb






https://www.dr.dk/nyheder/udland/protestmarch-skal-fa-brexit-til-ske-hurtigere

BrexitSe temaUdlandProtestmarch skal få brexit til at ske hurtigereBritiske EU-modstandere indleder to uger lang march fra Sunderland til London.
Nigel Farage, tidligere leder af det EU-fjendtlige parti Ukip og en af de mest markante brexitfortalere, ankommer til startstedet for brexitmarchen.
)16.
mar.
2019 kl.
11.
25Bemærk: artiklen er mere end 30 dage gammelLæs opStorbritanniens langtrukne skilsmissedrama med EU bliver opfattet som et svigt af en del af landets EU-modstandere, som havde ventet en hurtig udtræden efter folkeafstemningen for snart tre år siden.
For at markere deres utilfredshed indleder brexittilhængerne i dag en to uger lang protestmarch.
Den skal lægge pres på de politiske ledere for at få brexit til at ske hurtigere.
Marchen tager lørdag sin begyndelse i Sunderland i det nordøstlige England.
Den skal slutte i regeringskvarteret i London den 29.
marts - dagen hvor briterne formelt skal forlade EU.
Startstedet er symbolsk.
Sunderland blev under stemmeoptællingen efter EU-afstemningen i 2016 kendt som den første by, der indrapporterede optællingen af stemmer med flertal for at forlade EU.
Marchen er organiseret af lobbygruppen "Leave means leave" (Udtræden af EU betyder udtræden, red.
).
Gruppen har længe ivret for, at Storbritannien skulle forlade Den Europæiske Union.
Folk er samlet til 'Brexit Betrayal' marchen fra Sunderland til London.
 Tidligere leder af det EU-fjendtlige parti Ukip og en af de mest markante brexitfortalere Nigel Farage deltager i marchen.
 Nigel Farage taler ved ankomsten til marchen i Sunderland.
 Skilte gøres klar til at komme med på marchen mod London.
1 / 4Folk er samlet til 'Brexit Betrayal' marchen fra Sunderland til London.
1 / 4Tidligere leder af det EU-fjendtlige parti Ukip og en af de mest markante brexitfortalere Nigel Farage deltager i marchen.
2 / 4Nigel Farage taler ved ankomsten til marchen i Sunderland.
3 / 4Skilte gøres klar til at komme med på marchen mod London.
4 / 4Farage fører anNigel Farage, tidligere leder af det EU-fjendtlige parti Ukip og en af de mest markante brexitfortalere, planlægger at være med på marchen hele vejen.
I protestmarchen deltager også fiskere fra organisationen "Fishing for leave", som allerede fredag satte en lille flotille af både i floden Themsen.
Fiskerne var iført gule gummistøvler, hvilket var en henvisning til bevægelsen "De Gule Veste" i Frankrig.
Farage er i dag politisk kommentator og medlem af Europa-Parlamentet.
Han siger, at premierminister Theresa May "50 gange" har lovet, at briterne forlader EU den 29.
marts.
- Vore politikere har løjet for os igen og igen.
Dette er det sidste strå, sagde han forud for marchen, hvor han opfordrede folk til at gå ind i hans nystiftede brexitparti.
May siger, at hun vil søge om en udsættelse af briternes udtræden til den 30.
juni, hvis et flertal i det britiske parlaments Underhus ved en ny afstemning på tirsdag støtter hendes brexitaftale med EU.
Men hun vil anmode om en udsættelse i længere tid, hvis de forkaster aftalen igen.
Aftalen er to gange blevet forkastet af et overvældende stort flertal i Underhuset.
/ritzau/AFPFacebookTwitterKopier linkEmner:EU|Storbritannien|Theresa May (politiker)|Europa-Parlamentet|EU-forhold




https://www.dr.dk/nyheder/politik/folketingsvalg/faa-historien-om-enhedslisten-fra-gamle-revolutionaere-til-moderne






https://www.dr.dk/nyheder/indland/roede-oerer-hos-politiet-taendte-sirener-ved-en-fejl

IndlandRøde ører hos politiet: Tændte sirener ved en fejlRigspolitiet har haft ansvaret for sirenerne i mindre end en uge.
I går gik noget galt.
Rigspolitiet skal nu undersøge, hvorfor sirenerne satte i gang flere steder, hvor de ikke skulle.
Grafik: Mads Rafte Hein.
Af Emil Eller16.
mar.
2019 kl.
09.
55Bemærk: artiklen er mere end 30 dage gammelLæs opDa en fabriksbygning fyldt med blandt andet kemikalier, maling og benzin i går brød i brand i Viborg, udviklede det en masse sundhedsfarlig røg.
Derfor blev sirenerne i byen tændt, og politiet advarede mod den farlige røg - helt efter planen.
Læs også:Brand i Viborg: Politi advarer om sundhedsskadelig røgAlligevel er der i dag røde ører hos Rigspolitiet, der har ansvaret for sirenerne.
For sirenerne blev ikke kun tændt i Viborg, men også i flere andre kommuner i området.
Ifølge Rigspolitiet lød sirenerne ved en fejl i flere kommuner som Herning, Holstebro, Ikast-Brande, Lemvig, Morsø og Ringkøbing-Skjern.
Det er ikke bare en ærgerlig fejl.
Det er virkelig, virkelig irriterende.
Thomas Kristensen, pressechef i RigspolitietDet er problematisk, fordi sirenerne som bekendt varsler ulykker eller katastrofer af alvorlig karakter.
Derfor skabte sirenerne i går unødig bekymring hos mange borgere i det midtjyske.
Thomas Kristensen, der er pressechef i Rigspolitiet, kan endnu ikke sige, hvordan fejlen opstod.
- Det er noget af det, vi skal have kigget rigtig grundigt på og set præcis, hvor det er, fejlen er opstået.
Det er selvfølgelig ikke noget, vi er stolte af, det her, siger han.
'Virkelig, virkelig irriterende'Rigspolitiet overtog for mindre end en uge siden ansvaret for sirenevarslingerne, og derfor er udstyret først for nyligt blevet installeret i Rigspolitiets hovedkvarter i Glostrup.
Det ærgrer Thomas Kristensen, at flere borgere har været unødigt bekymrede i går.
- Det er ikke bare en ærgerlig fejl.
Det er virkelig, virkelig irriterende.
Det er klart, at når man aktiverer sirenevarslingen, så skaber det et enormt behov i befolkningen for at vide, hvad der sker.
- Vi har forsøgt at kommunikere hen over natten, at det var en fejl de fleste steder, og at det kun gjaldt i Viborg.
Men jeg kan sagtens forstå, at det er noget, folk undrer sig over.
Sirenerne lød altså i det meste af Midt- og Vestjyllands politikreds.
Politiet kan endnu ikke oplyse, hvor mange sirener, der blev sat i gang ved en fejl.
Det vides heller ikke, hvor længe de forkerte sirener lød.
Midt- og Vestjyllands Politi oplyser Ifølge TV Midtvest, at der på et tidspunkt var flere end 600 mennesker i kø på politiets telefoner på grund af sirenerne.
FacebookTwitterKopier linkEmner:Rigspolitiet|Midt- og Vestjyllands Politi|Jylland|Viborg|Politi




https://www.dr.dk/nyheder/politik/folketingsvalg/faa-historien-om-konservative-hvorfor-det-store-og-magtfulde-parti






https://www.dr.dk/sporten/formel1/magnussen-er-super-glad-sin-kvalifikation-trods-tidlig-fejl

Formel1Magnussen er ’super glad’ for sin kvalifikation trods tidlig fejlI sæsonens første Formel 1-grandprix starter Kevin Magnussen på en syvendeplads.
Af Johan Haarløv16.
mar.
2019 kl.
10.
17Bemærk: artiklen er mere end 30 dage gammelLæs opKevin Magnussen og det amerikanske Haas-team er blevet spået en god sæson i Formel 1.
Og hvis man kan dømme noget ud fra kvalifikationen inden det første grandprix, får spådommen ben at gå på.
Den 26-årige danske racerkører sluttede på syvendepladsen i kvalifikationen bare en enkelt placering bag sin teamkollega, franske Romain Grosjean.
- Jeg er super glad.
Jeg ville gerne have gjort det perfekt, men heldigvis var bilen til, at vi kunne ende så højt, siger Kevin Magnussen.
Kvalifikationen bliver kørt som et udskilningsløb over tre etaper, og på den første del af kvalifikationen lavede en Kevin Magnussen en kørefejl, der bragte ham ned i den tunge del af feltet.
Derfor måtte han en ekstra gang på banen på et nyt sæt dæk for ikke at blive udskilt tidligt i kvalifikationen.
OversatsedeI første omgang betød det, at han klarede sig videre i kvalifikationen, men modsat sine konkurrenter havde han derfor ikke helt friske dæk til den sidste og afgørende del af kvalifikationen.
- Jeg havde ikke den perfekte tidtagning.
Jeg var lidt anspændt og lidt oppe at køre over at komme ud og give den gas, så jeg kom til at oversatse i den første del af kvalifikationen.
Men heldigvis var bilen sindssygt god.
Magnussens Haas-racer er i denne sæson næsten helt sort.
Haas-raceren, der drøner rundt med en Ferrari-motor under chassiset, er blevet forbedret i vinterpausen, og den ser allerede mere konkurrencedygtig ud end i sidste sæson.
- Der er masser af 'downforce' i bilen, som har en rigtig god bagende.
Når vi giver gas, så er der masser af vejgreb, så vi ikke laver hjulspind.
Den forsvarende verdensmester Lewis Hamilton vandt kvalifikationen foran sin finske teamkollega Valtteri Bottas.
Det australske grandprix køres søndag kl.
06.
10.
Du kan se grandprixet i fjernsynet på 3+ eller følge med i tekst her på dr.
dk/sporten.
FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Formel 1|Motorsport|Ferrari




https://www.dr.dk/sporten/fodbold/superliga/overblik-vild-superliga-soendag-i-vente-saadan-kommer-din-klub-i

SuperligaOVERBLIK Vild Superliga-søndag i vente: Sådan kommer din klub i slutspilletSuperligaens grundspil afgøres søndag eftermiddag.
FC Midtjylland jagter FC København i toppen, men flere hold kæmper om at nå med i top seks.
Af Michael Sten Jensen i Lyon og // Ritzau16.
mar.
2019 kl.
11.
07Bemærk: artiklen er mere end 30 dage gammelLæs opSøndag klokken 17.
00 falder brikkerne i Superligaens store tetris-spil på plads.
Syv kampe spilles synkront i 26.
spillerunde, og det kommer til at gå ned til sidste spilleminut, før flere hold ved klar besked, om de er inde i top seks eller skal forberede sig på et nedrykningsdrama.
Superligastillingen inden sidste runde i grundspillet.
Mens FC København og FC Midtjylland for længst har indledt et parløb i toppen af rækken, så kæmper seks hold stadig om at snige sig i Superligaens mere prestigefyldte del.
Herunder leverer DR Sportens fodboldkommentator Andreas Kraul sin vurdering af klubbernes muligheder for klemme sig med i slutspillet.
Brøndby, 35 point, målscore +2Kamil Wilczek og Brøndby har rigtig gode muligheder for at ende i slutspillet.
Sidste års sølvvinder har en målsætning om at komme i top-3, men søndag handler det om at sikre en plads i top-6.
Kort fortalt har de blågule mange livliner og står stærkt, selv hvis holdet ikke sikrer pladsen i top-6 ved at slå Horsens på udebane.
Uafgjort kan også være nok, medmindre tre ud af følgende fire hold vinder: Esbjerg, Randers, FC Nordsjælland og AaB.
Ved nederlag er scenariet næsten det samme, Esbjerg kan dog i så fald blot nøjes med uafgjort for at gå forbi Brøndby.
Krauls vurdering: Der skal gå meget galt, hvis ikke Brøndby skal havne i top seks, men der ligger selvfølgelig noget krydderi i, at de skal spille i Horsens uden fans, hvor de tabte mesterskabet for et år siden.
Esbjerg, 35 point, målscore -4Joni Kauko og oprykkerne fra Esbjerg har imponeret i løbet af sæsonen.
Vestjyderne sikrer en plads i top-6 ved at vinde hjemmekampen mod Vejle.
Uafgjort er nok, medmindre tre af følgende hold vinder: Brøndby, Randers, FC Nordsjælland og AaB.
Taber Esbjerg, ryger holdet ud af top-6, hvis to af følgende tre ting sker: Randers får point ude mod OB, mens FC Nordsjælland og AaB vinder.
Krauls vurdering: Alt i alt er det en glimrende situation for Esbjerg, men de skal selv sørge for at gøre arbejdet færdigt hjemme mod Vejle.
De har ikke haft et optimalt forår, men de har tidligere vist, at de har kvaliteten til at være med, og de er også favoritter til at nå med i top seks.
Randers, 34 point, målscore -4Randers FC skal på en svær opgave i Odense.
Kronjyderne sikrer en plads i top-6 med en sejr ude over OB.
Uafgjort er et skidt resultat for Randers.
Vinder enten FC Nordsjælland eller AaB, ryger Randers ud af top-6, medmindre Esbjerg samtidig taber hjemme til Vejle.
I så fald skal både FCN og AaB vinde, før Randers ryger ud af top-6.
Taber Randers, kommer holdet ikke i top-6, da enten AaB eller AGF vil gå forbi i tabellen - og potentielt også FC Nordsjælland.
Krauls vurdering: Randers er den lidt usynlige dreng i klassen, der måske sniger sig med til festen.
De har skæbnen i egne hænder, men at skulle møde et af Superligaens mest formstærke hold, OB, på udebane, bliver bestemt ikke nogen nem opgave.
FC Nordsjælland, 33 point, målscore +2FC Nordsjællands unge mandskab skal en tur til Vendsyssel.
Kasper Hjulmands mandskab går i top-6 med en udesejr over Vendsyssel, hvis enten Brøndby, Esbjerg eller Randers smider point.
Får FCN kun det ene point, skal Randers samtidig tabe ude til OB, mens AaB ikke må vinde hjemme over AGF, for at FCN kommer i top-6.
I tilfælde af AGF-sejr må den dog heller ikke være på fire mål eller mere.
Taber FC Nordsjælland, kommer holdet ikke i top-6.
Farum-klubben vil blive overhalet af enten AaB eller AGF, og hvis Horsens slår Brøndby, dumper FCN ned på niendepladsen, hvilket med al sandsynlighed vil give en plads i den pulje, hvor der er kortest til en plads i nedrykningsplayoff.
Krauls vurdering: Det ser på papiret fint ud for FC Nordsjælland med en sejr, men omvendt er det et hold, som er markant bedre hjemme på deres eget kunstgræs, og som har en tendens at gøre det godt mod Superligaens bedre hold.
Jeg kan godt være en smule nervøs på deres vegne over at skulle til Hjørring på en kold martsdag.
AaB, 33 point, målscore +1Lucas Andersen har ramt målformen for AaB på det seneste.
Nordjydernes bedste mulighed for top-6 er at slå AGF hjemme.
Samtidig skal to af følgende fire hold dog smide point, for at det rækker for AaB: Brøndby, Esbjerg, Randers og FC Nordsjælland.
Får AaB uafgjort hjemme mod AGF, kan AaB nå top-6, hvis både FC Nordsjælland og Randers taber.
I tilfælde af nederlag, vil AaB med al sandsynlighed få en plads i den pulje, hvor der er kortest til en plads i nedrykningsplayoff.
Krauls vurdering: Man sidder med en følelse af, at AaB burde have en bedre mulighed, end de reelt har, for det er ikke op til dem selv.
Det er et must, at de slår AGF, men det bliver ikke nogen nem kamp, selv om nordjyderne må siges at være favoritter med spillere som Tom van Weert og Lucas Andersen, der har fundet målformen.
AGF, 31 point, målscore -1Kasper Lunding har imponeret for AGF i foråret, men det ser ikke ud til at være nok i kampen om top seks.
Aarhusianerne kan kun nå top-6 med en sejr.
Samtidig skal både Randers og FC Nordsjælland tabe, før AGF kommer i top-6.
En sejr vil dog som minimum sikre, at holdet kommer i top-8 på AaB's bekostning, hvilket vil give AGF mulighed for at vælge en gruppe, hvor der er længere til nedrykningsplayoff, end tilfældet er, hvis aarhusianerne taber eller spiller uafgjort.
Krauls vurdering: David Nielsen sagde selv efter mandagens nederlag til OB, at det var slutspillet, der forsvandt.
De skal selvfølgelig spille deres chance, for det kan jo lade sig gøre for AGF, men det er godt nok langt ude.
FacebookTwitterKopier linkEmner:AGF|Esbjerg|FC Nordsjælland|Kasper Hjulmand (fodboldtræner)|Fodbold




https://www.dr.dk/nyheder/udland/video-ofre-newzealandsk-terrorangreb-mindes-verden-over

UdlandVIDEO Ofre for newzealandsk terrorangreb mindes verden overDræbte og sårede i Christchurch æres med blomster, beskeder og i stilhed.
Folk strømmer til for at udtrykke deres støtte til ofrene for terrorangrebet i Christchurch, New Zealand.
Af Kasper Duncan Gram (Video)16.
mar.
2019 kl.
11.
04Bemærk: artiklen er mere end 30 dage gammelLæs opMindst 49 personer blev dræbt i et terrorangreb, da en bevæbnet mand stormede to moskéer i den newzealandske by Christchurch i går.
Nu æres ofrene og de mere end 40 sårede med et hav af blomster, betænksomme beskeder og ét minuts stilhed rundt om i verden.
Statsminister Lars Løkke Rasmussen (V) sendte kondolencer til sin newzealandske kollega i går:Verden over viser folk deres respekt ved at lægge blomster ved moskéer, her ved Corona-moskéen i Californien:I Danmark blev der i går lagt blomster foran det newzealandske konsulat i København, blandt andre fra Folketingets formand, Pia Kjærsgaard (DF):FacebookTwitterKopier linkEmner:Dansk Folkeparti|Lars Løkke Rasmussen (politiker)|Pia Kjærsgaard (politiker)|Venstre|Christchurch




https://www.dr.dk/nyheder/politik/kritik-af-ministerium-skal-fa-bedre-styr-pa-afgangsprover-i-9-klasse

PolitikKritik af ministerium:  Skal få bedre styr på afgangsprøver i 9.
klasseFor mange folkeskoleelever består ikke afgangsprøver i 9.
klasse, lyder meldingen fra Statsrevisorerne.
Ifølge Statsrevisorerne er der for mange elever i 9.
klasse, som ikke består deres obligatoriske afgangsprøver.
(Arkivfoto).
16.
mar.
2019 kl.
11.
02Bemærk: artiklen er mere end 30 dage gammelLæs opSiden 2006 har afgangsprøver i 9.
klasse været obligatoriske, men i skoleåret 2016/17 var der over ti procent af folkeskoleeleverne, som ikke havde aflagt alle obligatoriske prøver i 9.
klasse.
Året efter var tallet over otte procent, står der i en beretning fra Statsrevisorerne.
Og det er ikke godt nok.
I sidste ende er det Undervisningsministeriets ansvar, siger formanden for Statsrevisorerne, Henrik Thorup (DF).
- Der er en ret stor del, som ikke får den prøve, og det gør skolerne åbenbart ikke noget ved.
- Det går tilbage til skolerne.
Det går tilbage til Undervisningsministeriet, siger han.
Statsrevisorernes opgave er blandt andet at kontrollere, om staten og virksomheder bruger skatteborgernes penge på en effektiv, produktiv, sparsommelig og lovlig måde.
Bliver et større problem i 2019I sin kritik af Undervisningsministeriet skriver Statsrevisorerne blandt andet:- Statsrevisorerne finder det meget problematisk, at mange folkeskoleelever ikke aflægger de afgangsprøver i 9.
klasse, som har været obligatoriske siden 2006.
- Problemet vil blive forstærket fra 2019, hvor det er et krav, at eleverne skal have aflagt alle obligatoriske prøver, for at de kan fortsætte i uddannelsessystemet.
- Statsrevisorerne finder det utilfredsstillende, at Undervisningsministeriet ikke i tilstrækkelig grad har overvåget og understøttet, at folkeskolerne lever op til deres lovbestemte formål om at forberede eleverne til videre uddannelse.
Statsrevisorerne bemærker desuden, at den data, som ministeriet indsamler og råder over om prøveaflæggelse og prøveresultater, er "præget af fejl, mangler og inkonsistens".
- Det vil sige, at ministeriet kan ikke kan se, hvorfor eleverne ikke har bestået en prøve, siger Thorup.
To måneder til at svareUndervisningsministeriet har ifølge Statsrevisorerne ellers på tilfredsstillende vis understøttet lovændringen om de obligatoriske prøver i folkeskolen.
Det er de enkelte kommuner, der driver Danmarks knap 1300 folkeskoler.
Men det er Undervisningsministeriet, som har det overordnede ansvar for folkeskolen og derfor må indkassere kritikken.
Undervisningsminister Merete Riisager (LA) har to måneder til at svare på kritikken.
/ritzau/FacebookTwitterKopier linkEmner:Dansk Folkeparti|Folkeskolen (Danmark)|Henrik Thorup (politiker)|Merete Riisager (politiker)|Offentlig forvaltning




https://www.dr.dk/mitliv/lasse-gaar-med-makeup-hver-dag-jeg-proever-ikke-ligne-en-pige

Min store forvandlingSe temaMit LivLasse går med makeup hver dag: 'Jeg prøver ikke at ligne en pige'Selvfølgelig kan mænd gå med makeup, mener 31-årige Lasse Brogaard.
Af Tekst og foto: Betina Garcia16.
mar.
2019 kl.
09.
34Bemærk: artiklen er mere end 30 dage gammelLæs opLasse Brogaard elsker at gå med makeup.
For ham er makeup en kunstform.
Et sted, hvor han får lov til at udfolde sin kreativitet.
- Jeg prøver ikke på at ligne en pige.
Jeg ser makeup som noget inspirerende, noget sjovt og noget man kan være kreativ med.
Som et håndværk.
Det er som at male et billede.
Men i stedet for at male et billede på et lærred, maler jeg det på et ansigt.
På modeller og på kunder, men også på mig selv.
Jeg bruger mig selv som mit eget lærred, siger han.
Lasse Brogaard kæmper for, at alle skal være sig selv og se ud, som de har lyst til.
Min store forvandlingVores udseende og krop er med til at fortælle, hvem vi er som mennesker, og hvordan vi identificerer os.
For nogen gemmer udseendet endda på en helt særlig historie.
Denne artikel-serie 'Min store forvandling' zoomer ind på personer, der har været igennem en stor rejse - både fysisk og mentalt.
Se desuden DR3-programmet ’Skindet bedrager' på DR TV.
- Det er i virkeligheden meget simpelt.
Hvorfor skal det gøres så indviklet, og hvorfor skal vi altid sætte folk i boks, spørger Lasse Brogaard.
- Det er jo ikke noget, der påvirker nogen, hvad jeg gør eller andre gør.
Så længe folk ikke gør noget ondt eller generer andre, så skal man da have lov til at se ud, som man har lyst til.
- Når jeg kigger ind i spejlet, ser jeg mig selv.
Mange ser makeup som en maske, som de bruger for at rette op på noget eller for at dække noget andet.
Jeg har det okay med mig selv uden makeup, selvom jeg synes, at jeg er flottest med.
Det er jo derfor, at jeg gør det; fordi det er sjovt og flot, men ikke for at blive til en anden, siger Lasse Brogaard.
1 / 12I dag bor Lasse Brogaard i Aalborg, hvor han arbejder to dage om ugen på en salon, hvor han laver hår og makeup.
Derhjemme har han forvandlet sin stue til et makeup-studie, hvor han laver indhold til Youtube og Instagram.
Han bliver hyret af de store kosmetikfirmaer til at lave promovering af deres produkter.
2 / 12- Jeg bruger mest makeup for at fremhæve noget.
Det kunne for eksempel være at få højere kindben, der giver et lidt smallere ansigt, eller for at fremhæve brynene.
Det, jeg gerne vil opnå, er en større forståelse for, at der findes mange forskellige nuancer.
Alle, der har lyst, kan bruge makeup.
De mænd, der har lyst til det, skal bare gøre det.
Der står jo ikke på produktet 'only for girls' eller 'you are gonna turn into a girl, if you use this product'.
Mit håb er, at det bliver normalt, at alle bruger det.
Man skal ikke ændre sig selv, fordi andre ikke forstår det.
3 / 12Lasse Brogaard voksede op i Hjørring med sin mor.
Som lille kunne han bedst lide at være indenfor, hvor han brugte mange timer på at tegne, lege med Barbie og hænge ud med pigerne.
Da han var 15 år, begyndte han at gå med makeup ligesom sine veninder.
- Jeg kunne ikke se, hvorfor det kun var noget, pigerne skulle.
Jeg synes selv, at det var helt normalt og skammede mig ikke over det.
Jeg følte heller ikke, at jeg var rebelsk, men bare at det var helt normalt.
Jeg kunne godt mærke, at det ikke var helt normalt i skolen og i offentligheden, så jeg blev mobbet helt vildt på grund af det.
De kaldte mig Barbie-Lasse, pige-Lasse og Femi-Lasse.
4 / 12Lasse Brogaard har alt inden for makeup, eftersom han er sponsoreret af mange af de store brands.
- Da jeg arbejdede i Matas for ti år siden, mødte jeg mange mænd, der var så flove over at købe makeup.
Nogle gav sig ud for, at de handlede til deres kærester og sagde, at de havde samme hudfarve, og andre ville have, at det skulle gå rigtig hurtigt eller hviskede.
Det er da trist, at man skal være flov over det.
5 / 12Mange folk tror, at Lasse Brogaard gerne vil ligne en kvinde, men det vil han ikke.
Han vil gerne tiltales som en mand.
'Du kommer aldrig til at ligne en pige, du er alt for maskulin.
Drop nu det der, man kan godt se, at du er en mand,' skriver de.
- Det må man gerne kunne se, for det er jeg også!
Jeg kan godt forstå, at folk synes, at det er så forvirrende.
Der findes både drag queens, transkønnede mennesker og dem, der intet køn har.
Der er så mange nuancer, og det er nemt at blive forvirret.
Der er en huskeregel, som jeg tænker, er god.
Hvis vedkommende hedder et drengenavn, så vil vedkommende tiltales som en dreng.
6 / 12Lasse Brogaard laver ofte nogle vilde looks, som kan ses på hans Instagram og Youtube-kanal.
- Det handler for mig om at skabe noget indhold til de sociale medier.
Jeg tænker ikke, at nu skal jeg ligne en pige.
Det er klart, at når jeg laver et fuldt makeup-look med farvede øjenskygger, kunstige øjenvipper, rød læbestift og eyeliner, er jeg da godt klar over, at det er det, man vil kategorisere som 'pige-makeup', og selvfølgelig kommer jeg også til at se mere feminin ud, da det ændrer ansigtet.
Når jeg har den her makeup på, er det et arbejde.
Det er kamera-Lasse og er ren underholdning og for sjov.
(© Lasse Brogaard)7 / 12Lasse Brogaard går aldrig på gaden iført sin fulde Instagram-makeup, ligesom han ikke går i pigetøj.
- Jeg ser det mere som en stil, det er ligesom, når man klæder sig ud.
Så på samme måde, som jeg ikke har lyst til at tage lilla bukser på, så er det ikke min stil at gå rundt ude på gaden i fuld makeup.
Det her er min hverdags-makeup.
Der er mange, der skriver meget hadefulde kommentarer på sociale medier, som at jeg skal skamme mig, at jeg vil brænde op i helvede, og at folk ved, hvor jeg bor og de vil komme og slå mig ihjel.
Det er desværre en del af det.
8 / 12- Vi har helt fra gammel tid fået banket ind i hovedet, at der er en mand og en dame.
Det er det, der er traditionelt og 'normalt', men der er så mange flere måder at leve sit liv på.
Selvom vi lever i 2019, så er der mange, der synes, at det er en dødssynd at være til fyre - og så tænk dig at bruge makeup samtidig med.
Så skal man da brændes på bålet.
Jeg kan slet ikke forstå, at folk har så stærke holdninger omkring det.
Det er jo bare makeup.
Herregud, det kan tages af igen.
Det er bare noget, man smører i hovedet.
9 / 12- Lige meget hvor slemt det måtte være, hvor meget mobning, man har været udsat for, og hvor mange mennesker, der synes, at man er totalt underlig, eller ønsker én noget skidt, så skal man komme stærkt igen og vise dem, at jeg er her fandeme stadig, og jeg skal bare have lov til at være mig.
10 / 12Allerede i 10-11 årsalderen tænkte Lasse Brogaard meget over sin identitet.
- Det gik op for mig, at jeg bedre kunne lide at se Askepot og Den lille havfrue og være sammen med pigerne end at se actionfilm med drengene.
Der kan jeg godt huske, at jeg tænkte, skulle jeg måske være en pige?
Er jeg en pige indvendigt i hjertet og hjernen agtigt?
Er jeg født i det forkerte hylster?
Men det fandt jeg ud af ikke var tilfældet.
Jeg er enormt lykkelig over at være en dreng.
11 / 12- Jeg kan slet ikke forestille mig, hvordan det ville være ikke at få lov til at være mig, klippe mit hår kort og ikke være kreativ, så ville jeg føle, at hele mit liv var et skuespil.
Jeg er blevet ret god til, også rent mentalt, at sige til mig selv, at dem, der har noget negativt at sige, det siger mere om dem, end det siger noget om mig.
Man skal bare følge sine instinkter og stole på sig selv og vide, at det hele skal nok gå, hvis du bare hænger i.
12 / 12FacebookTwitterKopier linkEmner:Skønheds- og sundhedsprodukter




https://www.dr.dk/nyheder/regionale/trekanten/foer-sad-han-i-faengsel-haard-kriminalitet-nu-faar-bobbie-70000-personer

TrekantområdetFør sad han i fængsel for hård kriminalitet.
Nu får Bobbie 70.
000 personer på Facebook til at hjælpe hinandenBobbie Bernie Nielsen fra Fredericia har dedikeret sin hverdag til at hjælpe.
Bobbie Bernie Nielsen har fået tatoveret ordene 'smil, det smitter' på håndryggen.
Af Miriam Leegaard Jacobsen, Katrine Volsing og Rasmus Dyrberg Hansen16.
mar.
2019 kl.
11.
07Bemærk: artiklen er mere end 30 dage gammelLæs opI et mørkt kælderrum i Fredericia står der papkasser i alle størrelser og former fyldt op med alt fra genbrugsmøbler og legetøjspistoler til spritnye drikkedunke og tøj.
Tingene tilhører Bobbie Bernie Nielsen.
Men kun for en stund – for de skal gives videre til nogen, der har mere brug for dem.
Det sker blandt andet gennem Facebook-gruppen ’Vi er til for at hjælpe hinanden’, der har små 70.
000 medlemmer, og som Bobbie startede for seks år siden.
Ikke Guds bedste barnHvis vi spoler lidt tilbage, var det noget helt andet end plastikpistoler, der fyldte i Bobbie Bernie Nielsens liv.
Som ung var han med egne ord ’ikke et af Guds bedste børn’.
Han var stofmisbruger og solgte både stoffer og våben - og så sad han en del i fængsel.
- Men så en dag sagde jeg til mig selv: 'Hør lige her, det skal ikke være dig, når du bliver gammel, det her, Bobbie.
Det må stoppe.
'Og så besluttede Bobbie Bernie Nielsen sig for at gøre noget andet.
- Vejen ud for mig blev at hjælpe andre.
Det hele startede med fem pakker pålægGennembruddet kom en dag, hvor Bobbie Bernie Nielsen havde fem pakker pålæg tilovers og besluttede sig for at give dem væk på Facebook.
'Har du brug for hjælp?
', lød opslaget.
- Og så kom der en mand, som havde gået 12 kilometer for at modtage det pålæg.
Noget, der ville have kostet 50 kroner at købe.
Og det gjorde stort indtryk på mig, at så lidt kan gøre så stor forskel for nogen.
Derefter gik det stærkt.
Bobbie Bernie Nielsen oprettede ’Vi er til for at hjælpe hinanden’-gruppen på Facebook og gik i gang med at købe overskudsmad og søge sponsoraftaler for at have ting at give videre.
- Selvom det ikke er noget, jeg økonomisk får noget ud af, så får jeg jo et smil med på vejen og en rigtig god følelse, når jeg mærker andres glæde.
Mange træder i karakterI dag har Facebook-gruppen næsten 70.
000 medlemmer.
Der er få regler, udover at det handler om at hjælpe hinanden.
Man kan give ting væk, søge om hjælp eller bare spørge om gode råd.
Men vigtigt er, at alt er gratis.
Og der bliver slået flittigt op med næsten 2.
400 opslag den seneste måned.
Opslagene er alt fra givere af koncertbilletter og svømmehalsentré til søgen om hjælp til lejlighedssangskrivning og rådgivning om tyverialarmer.
Og det er langt fra kun Bobbie Bernie Nielsen selv, der tilbyder hjælp.
- Der er mange derude, der træder i karakter og vil hjælpe deres medmennesker.
Og jeg forstår dem godt, for man får virkelig også selv noget ud af det.
Jeg nyder altid at få et smil eller et kram tilbage, fortæller han.
Rendyrket medborgerskabGrunden til, at en gruppe som ’Vi er til for at hjælpe hinanden’ bliver så populær, finder man i den gamle andelsbevægelse.
Det mener ekspert i deleøkonomi, Claus Skytte.
- Efter andelsbevægelsen har vi fået en stor tillid til hinanden – vi stoler på, at alle vil os det bedste.
Og det er helt unikt her i Danmark.
Derfor føler vi også, at vi har så meget overskud, at vi godt kan hjælpe hinanden gennem sådan en platform som denne, siger han.
Og det er da heller ikke, fordi man som glad giver står tomhændet tilbage, hvis man har foræret noget gratis væk, bare fordi man ingen penge har tjent, mener Claus Skytte.
- Når man ikke handler med penge, så handler man jo bare med noget andet.
Her får man så taknemmelighed som betaling – og det udløser også mange gode stoffer i hjernen hos giveren.
Både giver og modtagerÉn af dem, der har været storbruger af Bobbie Bernie Nielsens facebookside, er Ditte Jakobsen fra Fredericia.
Hun har både været i den ene og anden ende af sidens foræringer.
- Jeg skriver nogle gange på siden sidst på måneden, hvis jeg mangler mad – men jeg holder også altid øje, for nogle gange har jeg noget i overskud, som nogle andre har brug for hjælp til, siger hun.
Og for Ditte Jakobsen har det været en helt særlig følelse, når hun har stået i en svær situation og har modtaget hjælp fra vidt fremmede.
- Det er så overvældende, at andre mennesker gerne vil hjælpe.
Det er en stor lettelse, når man så kan klare sig resten af måneden, fordi nogen har givet ud af deres overskud.
Drømmer om foreningTilbage i kælderen i Fredericia hos Bobbie Bernie Nielsen hober kasserne sig stadig op.
De står og venter på at komme med ud til markeder, arrangementer, væresteder og andre, der kan bruge en hjælpende hånd.
Særligt op til jul er der gang i uddelingen.
I fremtiden drømmer Bobbie Bernie Nielsen om, at arbejdet fortsætter med ’Vi er til for at hjælpe hinanden’ i en decideret forening.
I øjeblikket er han på kontanthjælp, men håbet er, at gruppen kan blive til et rigtigt arbejde.
- Med en forening vil jeg have mulighed for at bruge endnu mere tid på at hjælpe andre, og der er større råderum til at hjælpe med store ting som lejlighedsindskud, biler og sådan.
Der er jo tydeligvis opbakning blandt danskerne til, at vi skal støtte hinanden, siger han.
FacebookTwitterKopier linkEmner:Facebook|Fredericia|Kriminalitet




https://www.dr.dk/nyheder/indland/fortaellingerne-om-de-politiske-partier






https://www.dr.dk/sporten/tennis/16-aarig-tenniskomet-kaemper-sig-i-international-finale

Tennis16-årig tenniskomet kæmper sig i international finaleClara Tauson overlevede tre sætbolde og er klar til finalen i Shenzhen, hvor der er WTA-point på spil.
Clara Tauson har spillet sig i sin anden seniorfinale på en måned.
16.
mar.
2019 kl.
09.
03Bemærk: artiklen er mere end 30 dage gammelLæs opTennisspilleren Clara Tauson er klar til finalen i ITF-turneringen i kinesiske Shenzhen.
Det er en realitet efter en sejr på 6-3, 7-6 i semifinalen mod kineseren Lu Jiajing, der rangerer som nummer 186 i verden.
Dermed indtjener Tauson endnu flere point til WTA-ranglisten, som hun inden turneringen endnu ikke havde fået point til.
Med finalepladsen vil hun på mandag få en placering omkring nummer 500 på verdensranglisten.
Skulle hun også vinde finalen, vil hun placere sig omkring nummer 400.
Den 16-årige dansker brød til 4-2 i første sæt, hvilket også blev sættets eneste servegennembrud.
Hun servede sættet rent hjem til 6-3.
Andet sæt blev en mere afvekslende og dramatisk omgang.
Tauson brød fra start og var foran både 2-0 og 3-1, inden kineseren slog tilbage og vendte det til føring på 5-3.
Anden finale på en månedMen Tauson brød prompte tilbage, og til sidst måtte man finde en vinder i tiebreak ved stillingen 6-6.
Her spillede danskeren sig til matchbolde ved 6-5, 10-9 og 11-10, mens kineseren undervejs også havde tre sætbolde, der alle blev misset.
Tauson lukkede endelig kampen på sin fjerde matchbold og vandt 13-11.
Søndag spiller Tauson finale mod endnu en kineser, nemlig Liu Fangzhou, der ligger nummer 172 på verdensranglisten.
I begyndelsen af måneden vandt Tauson en ITF-turnering i tunesiske Monastir, men her fik hun ingen point til verdensranglisten.
I januar strøg hun også til tops i juniorernes Australian Open.
/ritzau/FacebookTwitterKopier link




https://www.dr.dk/nyheder/regionale/nordjylland/omdiskuteret-omfartsvej-ved-mariager-kan-ramme-fredskov-og

NordjyllandOmdiskuteret omfartsvej ved Mariager kan ramme fredskov og vådområderDet er uheldigt, at omfartsvej til 377 millioner kroner vil ramme natur, mener DN i Mariager.
Det kan gå ud over naturområde, hvis der skal laves en ny omfartsvej ved Mariager.
Af Klaus Videbæk og Kim Rathcke Jensen16.
mar.
2019 kl.
09.
30Bemærk: artiklen er mere end 30 dage gammelLæs opDet kan få konsekvenser for natur og miljø i området, hvis regeringen og Dansk Folkepartis planer om en ny omfartsvej øst for Mariager realiseres.
Det viser en rapport udarbejdet af Vejdirektoratet i 2013.
Det er endnu usikkert, hvor vejen præcist skal gå, men af rapporten fremgår det, at vejen vil berøre de to fredskove Kongsdal Skov og Brygger Schwensens Plantage, ’der er udpeget som et stort naturområde og økologisk forbindelse på grund af skovenes store naturværdi’.
Derudover vil projektet berøre et beskyttet vandløb omgivet af lavbundsarealer ved Marenmølle Bæk, to beskyttede stendiger, et beskyttet fortidsminde og drikkevandsinteresser på størstedelen af strækningen.
Endelig vil kystbyggelinjen blive berørt.
Der findes allerede en hovedvej mellem Mariager og Assens, hvor køreturen imellem de to byer tager ni minutter.
Ruten leder i forvejen biler, der skal passere byen uden om midtbyen.
Den nye omfartsvej skal gå syd om byen.
Vil gribe ind i naturenDet ærgrer Ole Guldberg, næstformand for Danmarks Naturfredningsforening i Mariagerfjord, at omfartsvejen vil få naturmæssige konsekvenser.
- Helt overordnet set synes jeg, det er en rigtig god ide, at der kommer en omfartsvej, så vi slipper for trafik gennem Mariager by, men jeg synes ikke, den behøver at være så omfattende, siger han.
- Fredskovene danner jo et stort sammenhængende naturområde, som har betydning for, at dyr kan passere gennem området.
Og at man vil lægge vejen i et vådområde langs et beskyttet vandløb, det er også at gribe ind i naturforholdene.
FredskovSkov, der beskyttes mod rydning, forhugning, kreaturgræsning m.
m.
, og på hvis arealer der altid skal være skov.
Kilde: Gyldendals, Den Store DanskeSom alternativ foretrækker Ole Guldberg, at omfartsvejen syd for Mariager stopper lige efter byen og kobler sig på den eksisterende Havndalsvej gennem Alstrup og ikke går hele vejen til Assens.
En undersøgelse vil afdække konsekvenserneIfølge forsknings- og samlingschef ved Naturhistorisk Museum Kent Olsen vil de naturmæssige konsekvenser af en ny vej være meget afhængig af de lokale forhold.
De skal derfor undersøges, før man kan sige noget håndfast.
I nogle tilfælde vil det være påkrævet, at man udlægger dobbelt så store naturarealer andre steder, hvis man vælger at sløjfe et område med høj naturmæssig værdi et sted.
Fredskov er dog en meget bred betegnelse og kan dække over mange forskellige typer af skov og behøver ikke at have stor værdi, som det eksempelvis er tilfældet med et skovområde med gamle egetræer.
- En grundig VVM-redegørelse vil belyse, hvad man skal være opmærksom på, hvad man eventuelt taber, og hvordan man kan reducere tabet.
Det vil give et tilstrækkeligt vidensgrundlag til at træffe en beslutning om, hvor vejen eventuelt skal gå, siger han.
Regeringen og Dansk Folkeparti har afsat 377 millioner kroner til omfartsvejen.
Arbejdet med omfartsvejen skal efter planen påbegyndes i år 2022.
FacebookTwitterKopier linkEmner:Mariager|Vejanlæg|Dansk Folkeparti|Miljø og natur|Vejdirektoratet




https://www.dr.dk/sporten/formel1/magnussen-koerer-sig-til-god-startposition-inden-saesonens-foerste-grandprix

Formel1Magnussen kører sig til god startposition inden sæsonens første grandprixKevin Magnussen starter i syvende position, når sæsonens første grandprix køres i Melbourne søndag.
Kevin Magnussen starter første grandprix i sæsonen på syvendepladsen.
16.
mar.
2019 kl.
08.
38Bemærk: artiklen er mere end 30 dage gammelLæs opDen danske racerkører Kevin Magnussen sluttede lørdag som nummer syv i kvalifikationen til sæsonens første Formel 1-grandprix i australske Melbourne.
Hans holdkammerat, Romain Grosjean, blev nummer seks, og dermed blev det altså alt i alt en glimrende kvalifikation for Haas.
Franskmanden satte tiden 1 minut og 21,826 sekunder, mens Magnussen kørte i 1 minut og 22,099 sekunder.
Den forsvarende verdensmester, Lewis Hamilton (Mercedes), vandt og starter derfor i poleposition i søndagens grandprix.
Holdkammerat Valtteri Bottas blev nummer to, og dermed er tonen slået an til endnu en sæson, hvor Mercedes kører hurtigst.
Magnussen havde kniven for struben i Q1, hvor han efter tiden var løbet ud, skulle sætte en tid, der var blandt de 15 bedste.
Men det klarede han nu uden de store problemer.
Således satte danskeren sjettebedste tid, mens Grosjean flagrede nede som nummer 14.
Hamilton var hurtigstI Q2 var rollerne byttet om.
Franskmanden satte sin hidtil bedste tid i sit sidste skud i Q2 og sneg sig op som nummer fem, to pladser foran Magnussen.
Også i Q3 var Grosjean en anelse hurtigere end Magnussen, og de sluttede altså som henholdsvis nummer seks og syv.
Valtteri Bottas lå indtil den sidste fase nummer et, men teamkammerat Hamilton satte i sidste hug en tid, der blev lørdagens bedste.
Den lød på 1 minut og 20,486 sekunder, hvilket rækker til en ny banerekord.
Også i lørdagens sidste træning var Hamilton hurtigst, og her satte Haas-racerne også tider, der skabte optimisme.
Således sluttede de to Haas-kørere, Romain Grosjean og Kevin Magnussen, på henholdsvis en fjerdeplads og en femteplads tidligere lørdag.
Søndag gælder det så selve grandprixet, der begynder klokken 06.
10 dansk tid.
/ritzau/FacebookTwitterKopier link




https://www.dr.dk/nyheder/politik/folketingsvalg/faa-historien-om-socialdemokratiet-det-stoerste-parti-der-mistede






https://www.dr.dk/nyheder/regionale/hovedstadsomraadet/skat-tjener-fedt-naar-du-koeber-en-bolig-driver-rovdrift-paa

KøbenhavnSkat tjener fedt, når du køber en bolig: 'Driver rovdrift på boligkøberne'Skat tjente sidste år næsten 100 gange mere, end hvad det koster at drive tinglysningssystemet.
Niels Ettrup Petersen står på taget af den sommerhusgrund i Humlebæk, han lige har købt.
Han forstår ikke, hvorfor han skal betale 22.
000 til Skat for at få tinglyst skødet.
 © DR Privatfoto)Af Marcel Mirzaei-Fard16.
mar.
2019 kl.
07.
30Bemærk: artiklen er mere end 30 dage gammelLæs opNiels Ettrup Petersen har netop købt en sommerhusgrund i Humlebæk, hvor han sammen med familien skal bygge drømmesommerhuset.
Handlen er hjemme, men sammen med sin køberrådgiver er han i gang med at forstå de mange økonomiske hieroglyffer, som man lærer at kende som boligkøber.
- Refusionsopgørelse, garantibeviser, optagelsesgebyr på realkreditlån, forsyning, opremser han.
Men én af afgifterne stikker ud fra mængden.
Tinglysningsafgiften til staten.
- Jeg skulle så betale 22.
360 kroner for tinglysning af skødet.
Dermed er han en af dem, der har bidraget til den voldsomme stigning i Skats indtjening på tinglysningsafgifter de seneste år.
På bare fem år har Skat indkasseret 2,2 millarder kroner mere i tinglysningsafgifter i perioden 2013 til 2018.
'Hvad er det, jeg får for pengene?
'Stigningen skyldes med al sandsynlighed det hede boligmarked med mange bolighandler og priser, der har taget himmelspring.
Og da størrelsen på boligkøberens tinglysningsafgift afhænger af prisen på boligen, så kan tinglysningen hurtigt løbe op i et beløb, der svarer til et nyt køkken eller en rejse til Thailand.
Men det undrer Niels Ettrup Petersen, at afgiften skal være større, fordi han skal låne flere penge til at købe sin drømmegrund.
For det koster vel ikke mere for Skat at registrere hans boligkøb, bare fordi priserne er steget så meget?
Det her er en skjult boligskat for boligejerneAnders Johansson, boligordfører (K)- For mig er det lidt en "black box", hvad den her afgift betyder og indebærer.
Jeg kan ikke rigtig forstå, hvad de 22.
360 kroner indebærer.
Hvad er det, jeg får for de penge?
Det, Niels Ettrup Petersen får, er statens officielle registrering af, at det er ham, der ejer grunden.
Det foregår i dag via et login med nem-id på tinglysning.
dk.
Parcelhusejere: 'Noget svineri'Hos Parcelhusejernes Landsforening, der repræsenterer parcelhusejerne i Danmark, kalder man afgifterne en skjult skat og en rovdrift på boligkøberne.
- Når man skal have et kørekort, et pas eller offentlige attester, som man kun kan få et sted – herunder altså også en tinglysning – så er det altså noget svineri, at man lægger en ekstra skat på, siger Allan Malskjær, der er formand i Parcelhusejernes Landsforening.
Han mener, at tinglysningsafgiften burde have en størrelse, så det svarer til, hvad det koster at drive tinglysningssystemet.
- Tinglysningssystemet er til for, at vi skal vide, hvem der skylder hvad og hvorfor.
Resten af beløbet, der lægges oveni, er en ren skat.
Skat brugte i 2017 74 millioner kroner på at drive tinglysningssystemet, oplyser Domstolsstyrelsen.
Det svarer til, at Skat sidste år tjente sin udgift på tinglysninger hjem næsten 100 gange.
Burde koste det samme uanset boligens prisSkatteminister Karsten Lauritzen (V) har afvist at svare på, hvorfor Skats indtjening er steget så meget på tinglysninger, og om han mener, at det er et problem.
Men regeringskollegaerne fra De Konservative mener i høj grad, at der burde kigges på det.
- Det overrasker mig, at det er så store tal.
Det her er en skjult boligskat for boligejerne, siger boligordfører for De Konservative, Anders Johansson.
Han mener slet ikke, der burde være overskud på tinglysningsafgifterne, og vil have lavet hele boligskattesystemet om.
Han får dog ikke opbakning fra støttepartiet Dansk Folkeparti.
Skatteordfører Dennis Flydtkjær (DF) mener, det kan være fint, at der er en udgift forbundet ved at købe en ny bolig.
Og han ønsker ikke at bruge penge på at fjerne statskassens store indtægtskilde.
At det skal dokumenteres, at jeg ejer en bolig, burde da være en fast pris.
Der ligger vel ikke et større arbejde i at dokumentere det, fordi grunden er større, siger han.
Niels Ettrup Petersen, boligkøber- Hvis man skulle have nogle penge tilovers på finansloven, så er det ikke lige tinglysningsafgiften, jeg synes, skulle sænkes.
Så vil jeg hellere sænke skatten i bunden, siger han.
'Det er bare om at betale'Selvom 22.
360 kroner kan føles som småpenge, når man har det store checkhæfte fremme og lægger 3,4 millioner kroner for sin drømmesommerhusgrund, så er Niels Ettrup Petersen rystet over afgiften.
Han mener, den burde være helt fast uanset boligens pris og afspejle, hvad det koster Skat at lave arbejdet.
- At det skal dokumenteres, at jeg ejer en bolig, burde da være en fast pris.
Der ligger vel ikke et større arbejde i at dokumentere det, fordi grunden er større, siger han.
FacebookTwitterKopier linkEmner:Anders Johansson (politiker)|Dennis Flydtkjær (politiker)|Det Konservative Folkeparti|Skatter og afgifter|Humlebæk




https://www.dr.dk/musik/det-startede-som-et-oproer-tre-danskere-indtager-usa-med-ekstremt-haard-musik

UpcomingSe temaMusikDet startede som et oprør: Tre danskere indtager USA med 'ekstremt hård musik'De tre venner har købt en lejlighed i Los Angeles for at komme endnu tætttere på drømmen.
Af Nicolai Sebastian Holle, Lasse Kjær Christiansen, Jonas Holzknecht (video) og Allan Hansen (video)16.
mar.
2019 kl.
07.
06Bemærk: artiklen er mere end 30 dage gammelLæs opVildt og ekstremt sjovt.
Sådan beskriver den danske trio Nonsens deres stil.
Nonsens laver hårdtslående musik i genren EDM (Electronic Dance Music) - og den er efterspurgt verden over, både af stjerneproducere og tusindvis af fans.
- Nonsens er sindssygt gode til at lave ekstremt hård musik, der samtidig er noget, de fleste kan feste til, fortæller P3-vært Pelle Peter Jensen:- Men fordi de er så gode til at lave fede melodier og gode opbygninger, passer det både ind til gymnasiefesterne og på voldsomme EDM-festivaler.
Se Anton, Jens og Rasmus sætte ild til festivaler og klubber verden over, i videoen ovenfor.
Nonsens - Make It PopKLUBBENS KOMETERElektronisk musik er stort i Danmark - men endnu større i udlandet.
Dr.
dk's musikdoks sætter spot på danske djs og producere, der sætter gang i klubber og festivaler over hele verden.
Hvordan føles det, når titusindvis går amok til musikken?
Og hvilke andre oplevelser følger med dj-livet?
(Videoklip: Tanner Heitz, Oscar Preciado, Magnus Hasberg, Red Bull Media, Riley Mauk, Shilo Duffy, Benjamin Beckett, Rasmus Mygind Korsby, Anton Twile Nielsen, Jens Espersen og Rasmus Stabell)FacebookTwitterKopier linkEmner:Red Bull|Los Angeles|USA




https://www.dr.dk/nyheder/udland/webdok-under-kasinoernes-neonlys-lever-den-anden-halvdel-de-hjemloese-er-flyttet-ned






https://www.dr.dk/nyheder/politik/nordvestjylland-mister-direkte-tog-til-koebenhavn-med-ny-billund-bane-en-katastrofe

PolitikNordvestjylland mister direkte tog til København med ny Billund-bane: 'En katastrofe'Tog fra Holstebro, Herning og Struer vil fremover stoppe i Vejle.
Borgerne i Nordvestjylland kan fremover ende med at skulle skifte tog i Vejle, hvis de vil til Fyn og Sjælland.
Det bekymrer flere borgmestre.
Af Nicolas S.
Nielsen og Peter Boier16.
mar.
2019 kl.
08.
00Bemærk: artiklen er mere end 30 dage gammelLæs opTogpassagerer til og fra Herning, Holstebro og Struer kan ende som de store tabere, hvis en politisk aftale om en ny jernbane til Billund bliver en realitet.
For med den nye bane vil der "sandsynligvis" ikke længere være plads til at køre direkte tog fra Nordvestjylland til Fyn og Sjælland, svarer Transportministeriet i et skriftligt svar til Folketingets transportudvalg.
Et svar, som har fået en række af egnens borgmestre op af stolen, herunder Struer-borgmester Niels Viggo Lynghøj (S).
- Det, man er i gang med i øjeblikket fra regeringens og Folketingets side af, er at lave jernbanen fra Vejle til Herning, Holstebro og Struer til en sidebane.
Vi bliver nedgraderet på jernbaneområdet, og det er helt katastrofalt, siger han.
Det er helt vanvittigt, at man underprioriterer hele det nordvestjyske område, fordi man åbenbart skal give Kristian Thulesen Dahl (formand for Dansk Folkeparti, red.
) en jernbane til Billund.
Niels Viggo Lynghøj, borgmester, Struer (S)Antallet af direkte tog østpå er i forvejen for nedadgående.
I dag er der 12 daglige intercity-afgange med tog mellem de nordvestjyske byer og de resterende landsdele.
Når Arriva overtager driften fra DSB i december 2020, barberes de direkte tog ned til fire daglige afgange.
Læs også:Eksperter kritiserer ny Billund-bane: Giv hellere pengene vækDer var 12 - så 4 - måske snart 0Med en Billund-bane vil tallet dog sandsynligvis ende på nul, skriver Transportministeriet.
- For at undgå at forsinkelser fra landstrafikken forplanter sig til trafikken mod Billund og Herning (og omvendt), vil det sandsynligvis være nødvendigt at adskille togtrafikken Vejle-Herning-Struer helt fra landstrafikken, så rejser til og fra f.
eks.
Odense og København altid vil indebære togskift i Vejle, lyder det.
En "katastrofe" siger Holstebro-borgmester H.
C.
Østerbye (S).
- Man ved alle steder, at når der bliver et skifte, så betyder det, at der er nogen, der finder andre måder at transportere sig på.
Når Arriva overtager strækningen i fremtiden, vil der kun være fire direkte tog til København i døgnet.
Er det ikke en forsvindende lille problemstilling?
- Nej, det er det ikke.
Det her er en hel befolkningsgruppe, der ikke får muligheden for direkte transport, fordi der er nogen, der skal transporteres til Billund Lufthavn, siger Holstebro-borgmesteren.
Borgmestre føler sig nedprioriteretSom DR Nyheder kunne fortælle torsdag, så er samfundsøkonomien i banen så ringe, at flere eksperter direkte fraråder at bygge den, selv hvis den var gratis.
Ved den lejlighed svarede Venstres transportordfører, Kristian Pihl Lorentzen, at det var et stort ønske fra Dansk Folkeparti at bygge banen.
I Struer har borgmesteren da også set sig mest vred på Dansk Folkeparti.
- Det er helt vanvittigt, at man underprioriterer hele det nordvestjyske område, fordi man åbenbart skal give Kristian Thulesen Dahl (formand for Dansk Folkeparti, red.
) en jernbane til Billund.
Hans Østergaard, borgmester i Ringkøbing-Skjern (V), synes "det lyder vanvittigt", hvis man vil afskære egnen fra en direkte togforbindelse, men har derudover ingen kommentarer, oplyser han til DR Nyheder.
DF: Misundelse er en grim tingHos Dansk Folkeparti anerkender man ikke kritikken fra S-borgmestrene.
Transportordfører Kim Christiansen fastholder, at jernbanen er en god idé og skyder tilbage på de utilfredse borgmestre.
- Der vil altid være nogle få, der føler sig forsmåede.
I stedet for denne her misundelse - som er en rigtig grim egenskab ved mennesker - så synes jeg, at man skal glæde sig over de gode ting, der er i denne her aftale, siger han.
Og så går han stik i mod Transportministeriets udmelding og garanterer nærmest, at de direkte tog til Herning fortsætter.
I hvert fald lidt endnu.
- Der vil fortsat være direkte tog, så længe vi har dieseltog.
Ikke så mange afgange som i dag, men der vil fortsat være mulighed for at tage en direkte forbindelse.
I regeringspartiet Venstre har transportordfører Kristian Pihl Lorentzen også tidligere forsikret lokalborgerne om, at den direkte togforbindelse til København ikke var på vej væk.
Det gjorde han i foråret 2017 i Folkebladet Lemvig.
- Det skal være sådan, at en ældre dame, som gerne vil besøge sine oldebørn i København, trygt kan sætte sig på toget i Struer og blive siddende der, indtil familien kan modtage hende på perronen i København, sagde Kristian Pihl Lorentzen ved den lejlighed.
I dag er meldingen dog en anden fra Venstres transportordfører.
- Der er ikke noget nyt i, at der er problemer med sporkapaciteten mellem Vejle og Jelling.
Vi ved også, at der er en udfordring på længere sigt, fordi vi går over til elektriske tog i landstrafikken.
Der er ingen elledninger til Struer eller planer om det.
- Jeg synes, det er fint, at borgmestrene påpeger nogle konsekvenser for deres område.
Jeg kan bare undre mig over, at de to socialdemokratiske borgmestre kommer med det nu, for planen om Billund-banen er født hos Socialdemokratiet.
Det er som om, at der går en smule valgkamp i det, siger Kristian Pihl Lorentzen.
FacebookTwitterKopier linkEmner:København|Struer|Billund|Togtrafik|Trafik




https://www.dr.dk/nyheder/indland/brandfolk-kaempede-i-timer-mod-fabriksbygning-i-flammer

IndlandBrandfolk kæmpede i timer mod fabriksbygning i flammerBrand i en bygning førte til udledning af sort, giftig røg i dele af Viborg.
Lørdag morgen er problemet løst.
16.
mar.
2019 kl.
06.
15Bemærk: artiklen er mere end 30 dage gammelLæs opEn fabriksbygning på Ølandsvej i Viborg brød fredag aften i brand, og redningsmandskab kæmpede i timevis for at få kontrol over flammerne.
Det fortæller vagtchef ved Midt- og Vestjyllands Politi Lars Even tidligt lørdag morgen.
- Branden er slukket, og arbejdet på stedet er nu afsluttet.
I næste uge sætter vi undersøgelser i gang for at finde brandårsagen, siger han.
I fabrikken var der blandt andet kemikalier, maling og benzin.
Derfor var den sorte røg, der opstod som følge af den kraftige brand, sundhedsskadelig, oplyser politiet.
Anmeldelsen tikkede ind hos politiet klokken 21.
20 fredag, og gennem natten til lørdag pågik slukningsarbejdet.
Ingen er kommet til skadeDet tog lang tid, før det var muligt at komme ind i bygningen.
Det skyldtes, at nogle spær og en jernkonstruktion gjorde det for farligt for brandvæsenet at bevæge sig ind i hallen, der stod i flammer.
I stedet blev ilden kontrolleret udefra, mens kraner fra beredskabsstyrelsen kunne rive konstruktionen ned.
Klokken 5.
00 lørdag er branden slukket, og mandskabet er gået hjem.
Ingen er kommet til skade i Viborg, men hvis beboere oplever ubehag efter at have været i kontakt med den sorte, giftige røg, bør de kontakte en læge, anbefaler vagtchefen.
Situationen med den sundhedsskadelige røg blev varslet med en sirene i Viborg.
Ved en fejl lød alarmen dog også i andre jyske byer.
Hvor mange byer, der er tale om, kan vagtchefen ikke oplyse.
Sirenevarslingen ophørte i Viborg cirka to timer efter midnat.
ritzau/FacebookTwitterKopier link




https://www.dr.dk/nyheder/udland/syv-udskrevet-efter-masseskyderi-i-new-zealand-12-svaever-mellem-liv-og-dod

UdlandSyv udskrevet efter masseskyderi i New Zealand - 12 svæver mellem liv og død41 personer er fortsat indlagt på hospitalet i Christchurch, efter at en gerningsmand affyrede skud i moskéer.
48 skudofre blev hastet til Christchurch Hospital fredag, efter skuddene i to moskéer under fredagsbønnen.
Syv er nu udskrevet.
)16.
mar.
2019 kl.
03.
06 | opdateret 16.
mar.
2019 kl.
03.
32Bemærk: artiklen er mere end 30 dage gammelLæs op7 af de 48 personer, der var indlagt på hospitalet efter skyderier i den newzealandske by Christchurch fredag, er blevet udskrevet.
Det fortæller hospitalschef Greg Robertson.
Læs også:New Zealands premierminister vil ændre våbenlov efter terrorangrebEn eller flere gerningsmænd gik fredag eftermiddag lokal tid ind i to moskéer i New Zealand og begyndte at skyde løs under fredagsbønnen.
Svæver mellem liv og død49 personer er indtil videre afgået ved døden, mens flere har alvorlige skader.
Ifølge Robertson kæmper blandt andre en fireårig pige for sit liv.
Hun er i kritisk tilstand og er blevet overflyttet til Auckland Hospital for videre behandling.
Yderligere 11 skudofre er i kritisk tilstand, men de er fortsat på Christchurch Hospital, forklarer Greg Robertson.
- Vi har haft patienter med skader mod størstedelen af kroppen, der varierer fra forholdsvis overfladiske skader til mere komplekse skader i blandt andre brystet, bækkenet og hovedet, siger han.
Læs også:Formodet gerningsmand bag terrorangreb fængsletNogle af ofrene i masseskyderierne kan derfor se frem til længere tid på hospitalet, hvor dem med komplekse skader også har behov for yderligere operationer.
/ritzau/APFacebookTwitterKopier linkEmner:Christchurch|New Zealand|Hospitaler|Kriminalitet|Auckland




https://www.dr.dk/sporten/fodbold/kvindelandsholdet/fifa-vedtager-var-til-vm-kvinder

KvindelandsholdetFifa vedtager VAR til VM for kvinderSommerens VM i fodbold for kvinder bliver med VAR, vedtog Fifa fredag i Miami.
VAR kommer på banen ved kvindernes VM-slutrunde til sommer.
Af Michael Sten Jensen i Lyon16.
mar.
2019 kl.
07.
30Bemærk: artiklen er mere end 30 dage gammelLæs opFifa-præsident Gianni Infantino havde travlt på fredagens Fifa Council-møde.
Først fik han opbakning til at udvide VM allerede i 2022.
Derefter blev en udvidelse af VM for klubhold også vedtaget, og slutteligt faldt noget mere lavpraktisk på plads, da beslutningen om at indføre VAR (Video Assistant Referee) ved sommerens VM-slutrunde for kvinder blev krydset af.
Pernille Harder og Danmark deltager ikke ved sommerens VM-slutrunde.
Med beslutningen om at anvende VAR ved VM for kvinder viser Fifa, at de prioriterer lige så gode rammer for kvinderne, som herrerne fik ved VM-slutrunden i sommer, vurderer DR Sportens fodboldkommentator Henrik Liniger.
- Man har noteret sig i Fifa, at kvindefodbolden har taget et stort skridt de seneste år, og Fifa vil gøre alt for, at afviklingen og rammerne kommer til at være lige så professionelle, som vi så i Rusland i sommer under herrernes VM.
- Det bliver spændende at følge en del af de her kvindelige dommere, som ikke har været vant til at dømme med VAR, og som nu med få måneders varsel skal vænne sig til at dømme med det her nye system.
Erfaringerne viser, at spændingen i hvert fald ikke blive mindre, når det bliver indført, siger Henrik Liniger.
Danmark formåede ikke at kvalificere sig til VM, da det blev til to nederlag mod Holland i efterårets playoff-kampe.
FacebookTwitterKopier linkEmner:FIFA|Fodbold|Gianni Infantino (idrætsleder)|Holland|Miami




https://www.dr.dk/nyheder/udland/familie-til-mand-mistaenkt-moskedrab-hjaelper-politiet

UdlandFamilie til mand mistænkt for moskédrab hjælper politietFamilien til den australske mand, der er mistænkt for massedrab i New Zealand, kontaktede selv politiet.
Under et kortvarigt retsmøde lørdag blev Brenton Tarrant (i hvid fængselsdragt) sigtet for drab i forbindelse med massakrerne fredag i Christchurch.
16.
mar.
2019 kl.
03.
10 | opdateret 16.
mar.
2019 kl.
03.
34Bemærk: artiklen er mere end 30 dage gammelLæs opFamilien til den australske mand, som er sigtet for at stå bag drab i to moskéer fredag i Christchurch i New Zealand, samarbejder med australsk politi.
Det oplyser Mick Fuller, der er politichef i delstaten New South Wales, natten til lørdag dansk tid ifølge nyhedsbureauet AP.
Samarbejder med australsk politiAustralsk politi efterforsker sagen både for at assistere politiet i New Zealand, men også af hensyn til borgernes sikkerhed i den australske delstat, hvorfra den mistænkte drabsmand, Brenton Harrison Tarrant, oprindeligt kommer.
Hans familie kontaktede selv politiet efter at have set nyheden, om at 49 personer fredag mistede livet i skyderier i to moskéer i Christchurch.
Læs også:Formodet gerningsmand bag terrorangreb fængsletDen drabssigtede mand har ifølge politichefen kun opholdt sig sporadisk i Australien de seneste fire år.
28-årige Brenton Harrison Tarrant blev lørdag formiddag lokal tid fremstillet og sigtet for foreløbigt ét drab, men flere tilsvarende sigtelser vil følge, sagde en dommer ved retten i Christchurch.
Angrer ikkeTarrant var i retten iført håndjern og en hvid fængselsdragt.
Han viste ifølge flere medier, der havde fået adgang til den kortvarige høring i retten, ingen tegn på anger.
Læs også:Formodet gerningsmands manifest: Derfor valgte jeg at angribe i New ZealandBrenton Harrison Tarrant skal forblive fængslet indtil det næste retsmøde, som er berammet til den 5.
april.
Ofrenes familier: Det er uhyrligtBlandt de personer, der havde forsamlet sig uden for den af politiet kraftigt bevogtede retsbygning, var sønnerne til et af ofrene for skyderierne, den 71-årige afghanske statsborger Daoud Nabi.
- Efter at have rejst verden rundt stoppede han i New Zealand og sagde, at "her er en bid af paradis", siger Omar Nabi, der er en af sønnerne, til nyhedsbureauet AFP.
- Det er uhyrligt.
Det er ikke til fatte, siger sønnen om fredagens blodige begivenheder.
New Zealands premierminister, Jacinda Ardern, oplyser lørdag, at ofrene kommer fra store dele af den muslimske verden - deriblandt Pakistan, Saudi-Arabien, Tyrkiet, Bangladesh, Indonesien og Malaysia.
/ritzau/FacebookTwitterKopier linkEmner:New Zealand|Christchurch|Politi|Kriminalitet|Mord




https://www.dr.dk/nyheder/indland/bodils-boern-fik-hende-ud-af-hendes-alkoholmisbrug

IndlandBodils to børn fik hende ud af hendes alkoholmisbrugForældre klarer alkoholbehandling bedre, viser ny undersøgelse.
Bodil Falkesgaard drak til sidst en til to flasker vin om dagen, før hun kom i behandling.
Af Magnus Dam Nielsen16.
mar.
2019 kl.
06.
52Bemærk: artiklen er mere end 30 dage gammelLæs opFor 45-årige Bodil Falkesgaard startede det med et glas vin i weekenden, når hun sad i sofaen og slappede af foran fjernsynet.
Med tiden blev et glas til to, og i løbet af de næste par år drak hun mere og mere.
Da alkoholforbruget var på sit højeste, var det ikke unormalt, at Bodil Falkesgaard drak en til to flasker hvidvin om dagen, og havde det ikke været for hendes to børn på nu elleve og fjorten år, havde det måske stadig stået på i dag.
- De er helt klart en motiverende faktor.
Det er sådan helt grundlæggende, at det skal de bare ikke udsættes for, forklarer hun.
Og faktisk har netop børn en stor indflydelse på, om man kommer ud af sit alkoholmisbrug.
En undersøgelse fra Syddansk Universitet viser, at de mennesker, der har ansvar for børn under 18 år, både søger hjælp tidligere og fuldfører behandlingen i højere grad, end mennesker, som ikke har hjemmeboende børn.
Tæt på at koste jobbetSelvom Bodil Falkesgaard drak mellem en og to flasker hvidvin om dagen, anede ingen uråd.
Heller ikke børnene fattede mistanke.
- De troede, jeg drak et glas vin, mens jeg lavede mad eller om aftenen, når vi sad i sofaen.
De vidste ikke, at det var langt mere end et glas vin.
Trangen til alkohol gjorde, at Bodil Falkesgaard havde mere og mere fravær fra jobbet som gymnasielærer, fordi hun havde abstinenser.
Bodil Falkesgaard Var tæt på at miste sit job på grund af alkoholen.
Samtidig blev hendes immunforsvar svækket på grund af alkoholen, og det resulterede i flere sygedage.
Til sidst var hun så fraværende, at hendes arbejdsgiver varslede hende fyret, og det fik hende til at indse, at hun blev nødt til at gøre noget.
Dagen efter greb hun telefonen og ringede og fortalte sin kæreste, arbejdsgiver, søster, børnenes far og børnene selv, at hun drak for meget, og hun startede i behandling samme dag.
- Det var egentlig ikke så meget det job, der var det vigtige.
Det var mere det, at jeg tænkte: hvis jeg mister det, så var det næste, at jeg mister mine drenge.
Det kunne jeg ikke byde dem.
Og hvordan skal jeg forklare dem, at jeg ikke kan have et arbejde?
, spørger hun retorisk.
Har du brug for hjælp?
Alkolinjen 80 200 500 er en gratis og anonym telefonrådgivning, hvor man i hverdage kl.
11-15 kan få gode råd om sine egne eller andres alkoholproblemer.
Du kan også læse gode råd og tage en alkoholtest på hjemmesiden hope.
dk.
Eller få mere information i Sundhedsstyrelsens pjece Alkoholpolitik og alkoholproblemer på arbejdspladsen.
Vi skal turde tale med forældre om deres misbrugAnette Søgaard Nielsen er projektdirektør ved Enheden for Klinisk Alkoholforskning på Syddansk Universitet og er en af de forskere, der står bag undersøgelsen.
Ifølge hende viser undersøgelsen, at personer i behandling med hjemmeboende børn klarer sig bedre på flere parametre.
- Undersøgelsen viser, at folk der har hjemmeboende børn, i langt større grad færdiggør behandlingen i stedet for at droppe for tidligt ud.
Derudover er der mange flere af dem, der bliver totalt afholdende efter behandlingen, og flere holder sig under Sundhedsstyrelsens genstandsgrænser.
En repræsentativ undersøgelse, som Epinion har lavet for interesseorganisationen Alkohol & Samfund, viser, at næsten hver fjerde dansker kender mindst én i deres omgangskreds, som indenfor de seneste 12 måneder har eller har haft et alkoholproblem, som de burde have hjælp til.
Og Anette Søgaard Nielsen mener, at den nye viden skal bruges fremadrettet, så flere, der kender en, der drikker for meget, tager et ansvar.
- Vi skal turde tale med folk, der har børn, om den måde de drikker på, for de her folk vil gerne gå i behandling, understreger Anette Søgaard Nielsen.
- De siger, jeg er mere nærværende, jeg er knap så sur, og de synes, jeg har fået mere energi.
Bodil FalkesgaardDrikker ikke længereFor Bodil Falkesgaard var det en hård og sej kamp at komme ud af alkoholmisbruget, men i dag drikker hun ikke længere, og det kan hendes børn tydeligt mærke.
- De siger, jeg er mere nærværende, jeg er knap så sur, og de synes, jeg har fået mere energi.
Det betyder dog ikke, at trangen er forsvundet helt.
Engang i mellem kan hun godt få lyst til at gå ned i supermarkedet og købe en flaske vin, men når det sker, får børnene hende hurtigt på andre tanker.
- Nu har jeg taget den beslutning.
Børnene ved, hvordan det er, så det kan jeg simpelthen ikke byde dem.
Så det er en faktor, der gør, at jeg lader være med at gøre det.
Det er helt klart.
FacebookTwitterKopier linkEmner:Alkoholforbrug|Syddansk Universitet|Vin|Afhængighedslidelser|Epinion




https://www.dr.dk/nyheder/udland/premierminister-drabsmand-planlagde-fortsaette-efter-moskeangreb

UdlandPremierminister: Drabsmand planlagde at fortsætte efter moskéangrebPremierminister Jacinda Ardern siger, at mand mistænkt for to moskéskyderier planlagde at fortsætte angrebene.
New Zealands premierminister, Jacinda Ardern, sagde, at der var tale om "en af de mørkeste dage i New Zealands historie".
)16.
mar.
2019 kl.
06.
57Bemærk: artiklen er mere end 30 dage gammelLæs opBrenton Harrison Tarrant, der mistænkes for at være gerningsmanden bag blodige masseskyderier i New Zealand fredag, havde planer om at fortsætte sine angreb.
Det fortæller New Zealands premierminister Jacinda Ardern ifølge The Guardian og Reuters.
- Gerningsmanden var mobil.
Der var to andre skydevåben i køretøjet, som gerningsmanden var i, og det var absolut hans intention at forsætte sit angreb, siger Ardern ifølge Reuters.
Den 28-årige australskfødte mand blev dog pågrebet af politiet, inden han kunne nå at føre resten af sine planer ud i livet.
36 minutter efter det første alarmopkald havde politiet fingre i Tarrant.
Hvad hans planer var, fortæller Ardern ikke.
Dog havde Brenton Tarrant angiveligt fem skydevåben på sig, da han blev anholdt.
To af dem var halvautomatiske.
Der er lagt masser af blomster ved moskéerne i Christchurch.
Gerningsmanden er fængsletSelv om han ifølge Ardern ikke fik færdiggjort sin plan, nåede han angiveligt at tage livet af 49 personer i to moskéer i byen Christchurch.
Det skete fredag eftermiddag lokal tid, hvor flere hundrede mennesker var mødt op til bøn.
Blandt de sårede og døde er både børn som ældre, mænd som kvinder, skriver The Guardian.
Hovedparten af skudofrene er mænd i alderen mellem 30 og 40 år, oplyser hospitalschef ved Christchurch Hospital Greg Robertson.
Den mistænkte blev sent fredag aften dansk tid fremstillet i grundlovsforhør sigtet for ét drab.
Det ventes, at der kommer yderligere sigtelser til.
En dommer ved retten i Christchurch valgte at fængsle den 28-årige australier indtil 5.
april, hvor næste retsmøde finder sted.
Det er uvist, hvordan Brenton Tarrant forholder sig til sigtelsen.
/ritzau/FacebookTwitterKopier linkEmner:Kriminalitet|Christchurch|The Guardian|New Zealand|Mord




