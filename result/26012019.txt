https://www.dr.dk/musik/ingen-andre-end-p3-ville-spille-vores-lortesange-minds-99-vinder-hovedprisen-til-p3-guld

Musik'Ingen andre end P3 ville spille vores lortesange': The Minds of 99 vinder hovedprisen til P3 GuldGruppen The Minds of 99 vinder hovedprisen ved P3 Guld foran Saveus, der også var nomineret.
The Minds of 99 vandt KarriereKanonen i 2012.
Nu har de også vundet P3 Prisen.
Af Marie Søndergaard26.
jan.
2019 kl.
22.
42Bemærk: artiklen er mere end 30 dage gammelLæs opDet blev det danske band The Minds of 99, der lørdag aften vandt den prestigefyldte P3 Prisen – og de medfølgende 100.
000 kroner – ved P3 Guld-showet i Odense.
- Tusind tak.
For ikke så længe siden var der en, der sagde til os, at vi var blevet okay succesfulde med nogle okay mærkelige sange, sagde forsanger Niels Brandt fra scenen, efter det gyldne trofæ var blevet overrakt af Benal, der vandt P3 Prisen, sidst radiokanalen uddelte statuetterne.
Herefter takkede forsanger Niels Brandt P3 for, at kanalen har støttet op om bandets sange i fem år.
- Der var ingen andre, der gad at spille vores lortesange, sagde han i sin tak til P3.
Se The Minds of 99's takketale her.
Hovedprisen ved P3 Guld bliver overrakt til en solist eller gruppe, der blandt andet tør udfordre vanetænkningen og det sikre.
Og til et navn, der har imponeret og rørt sit publikum inden for det seneste år.
Lørdag blev det så afsløret, at det er The Minds of 99, der i år passer allerbedst på netop den beskrivelse.
Gruppen var oppe imod Saveus med Martin Hedegaard i front, som var det andet navn af de to nominerede til P3 Prisen.
Lyt til nummeret 'Alle skuffer over tid', som The Minds of 99 optrådte med til P3 Guld, herunder:The Minds of 99 - Alle Skuffer Over TidOm P3 GuldPrisshowet P3 Guld er blevet afholdt siden 2001.
Gennem tiden er der blevet uddelt mange forskellige priser ved P3 Guld, men siden 2012 har de nominerede kæmpet om tre faste priser: P3 Prisen, P3 Talentet og P3 Lytterhittet.
Showet blev ikke afholdt sidste år, men i 2017 vandt Benal P3 Prisen, P3 Talentet gik til Soleima, og Scarlet Pleasure løb med P3 Lytterhittet for 'Deja Vu'.
Altid ambitiøse og med nerve- The Minds of 99 vil noget.
I teksterne gemmer der sig tvivl og spørgsmål om de grundlæggende ting i tilværelsen – fra tankerne inde i hovedet, følelserne i kroppen til livet omkring os.
Fortalt gennem slidstærke sange og melodier, der hænger ved.
Nogle gange som melankolske hymner, andre gange med en smadret, fysisk og højoktan energi.
Altid intenst og lige på.
Altid ambitiøst og med nerve, sagde P3's musikansvarlige, Mathias Buch Jensen, før han udråbte gruppen som vinder af P3 Prisen.
The Minds of 99 blev dannet i 2012 og vandt året efter talentudviklingsprogrammet KarriereKanonen.
Gruppen har udgivet i alt fire albummer – senest 'Solkongen' (2018) og en live-optagelse fra bandets koncert på Orange Scene på Roskilde Festival sidste år.
I 2018 var nummeret 'Alle skuffer over tid', som The Minds of 99 optrådte med til lørdagens P3 Guld, desuden den tredjemest afspillede sang på P3.
Tidligere har navne som Karl William, Marie Key og Fallulah vundet P3 Prisen.
FacebookTwitterKopier linkEmner:DR P3|Karl William (musiker)|Marie Key (musiker)|Pop og rock|Roskilde




https://www.dr.dk/sporten/haandbold/vm-herrer/vm-paa-3-minutter-topmotiverede-haandboldherrer-er-klar-til-den-stoerste

VM herrerVM PÅ 3 MINUTTER Topmotiverede håndboldherrer er klar til ’den største kamp’ De danske håndboldherrer glæder sig til VM-finalen i Boxen mod et norsk mandskab på jagt efter revanche.
Af Johan Haarløv26.
jan.
2019 kl.
22.
15Bemærk: artiklen er mere end 30 dage gammelLæs opDagen før dagen ser de danske håndboldherrer frem mod VM-finalen.
Flere af spillerne og trænerne – heriblandt landstræner Nikolaj Jacobsen – kalder ligefrem kampen ’den største kamp i karrieren.
I den norske lejr er der tilsvarende store forventninger til kampen, hvor de har revanche til gode efter nederlaget til Danmark på 30-26 i gruppespillet.
Specielt stjernen Sander Sagosen er motiveret for at spille en bedre kamp, end han gjorde i nederlaget, hvor han var en skygge af sig selv.
I videoen over artiklen kan du se og høre de to mandskaber se frem mod VM-finalen søndag.
Kampen vises på DR1 med optakt fra kl.
16.
00.
Du kan også følge den i LIGA på P3 eller på dr.
dk/sporten.
FacebookTwitterKopier linkEmner:Nikolaj Jacobsen (håndboldtræner)|DR1|Jyske Bank Boxen|Håndbold




https://www.dr.dk/sporten/haandbold/vm-herrer/lindberg-lurer-i-kulissen-vm-debutant-klar-til-give-sin-plads

VM herrerLindberg lurer i kulissen: VM-debutant klar til at give sin pladsJohan Hansen må nok se VM-finalen fra tilskuerpladsen, hvis landstræneren vælger at skifte Hans Lindberg ind.
Hans Lindberg, Casper U.
Mortensen og Johan Hansen under træningen i Hamborg torsdag den 23.
januar 2019.
26.
jan.
2019 kl.
21.
08Bemærk: artiklen er mere end 30 dage gammelLæs opDen danske landsholdsspiller Johan Hansen bliver muligvis sorteper, når kabalen om den danske trup i VM-finalen i herrehåndbold skal gå op.
Fløjspilleren står nemlig til at ryge ud af truppen inden den sidste og største kamp ved VM, hvis landstræner Nikolaj Jacobsen vælger at bruge sin sidste udskiftning på at få Hans Lindberg med igen.
Læs også:Mikkel Hansen er stolt af den røde mur: ’De kan blive afgørende for os'- Jeg har hele tiden regnet med, at hvis Lindberg blev klar, så ville han komme ind igen.
At det så sker til en finale, det er så, hvad det er, siger Johan Hansen.
Han lægger ikke skjul på, at han gerne vil spille VM-finalen, men han kan også godt forstå, hvis Nikolaj Jacobsen vælger at ofre ham til fordel for rutinerede Lindberg.
Læs også:Forsvarskrumtap: ’Vi har pisset ved siden af før – nu vil jeg være verdensmester’- Det havde jeg også gjort, hvis jeg var Nikolaj.
That's the name of the game.
Sådan er det.
Det er de dygtigste, der skal spille, og Lindberg er ekstremt dygtig, det kan vi ikke tage fra ham, siger Johan Hansen.
Han blev en del af den danske trup efter den første kamp ved VM, hvor Hans Lindberg fik en skade i læggen.
Nydt hvert sekundSiden er det blevet til 1 time og 52 minutters spilletid i otte kampe for den 24-årige fløjspiller, som har scoret ni mål ved VM.
- Jeg har nydt hvert sekund, jeg har været på banen og også tiden uden for banen sammen med holdet.
Det har været enormt sjovt at være med, siger Johan Hansen.
Læs også:Sagosen vil revanchere den første kamp: ’Jeg vil aldrig have den følelse igen’Lindberg er blevet meldt klar til kamp igen, men Nikolaj Jacobsen blev tvunget til at bruge sin anden udskiftning af tre mulige, da René Toft Hansen blev skadet i mellemrunden.
Landstræneren ville gemme den sidste udskiftning til finalen, hvis en af målmændene skulle blive skadet eller ramt af sygdom.
Det er ikke sket indtil nu, og derfor er døren åbnet for, at Lindberg kan komme tilbage på bekostning af Johan Hansen.
Læs også:Norske medier bager op til finalebraget: ’Danmark så uovervindelige ud’Lørdag vil Nikolaj Jacobsen dog endnu ikke løfte sløret for sine planer med udskiftningen, og den unge fløjspiller håber derfor, at han får mulighed for at spille finalen mod Norge.
- Får jeg lov til at spille, så skal jeg nok være 100 procent klar og gøre alt, hvad jeg kan for at bidrage, siger han.
/ritzau/FacebookTwitterKopier linkEmner:Nikolaj Jacobsen (håndboldtræner)|Norge|Håndbold




https://www.dr.dk/sporten/haandbold/vm-herrer/video-rundtosset-kroatisk-keeper-indkasserer-komisk-maal

VM herrerVIDEO Rundtosset kroatisk keeper indkasserer komisk målKroatiens målmand Ivan Stevanovic var uheldigt impliceret i et mål, da kroaterne tabte kampen om femtepladsen til Sverige.
Af Kasper Aleksander Thrane26.
jan.
2019 kl.
22.
02Bemærk: artiklen er mere end 30 dage gammelLæs op'Husk at holde øjnene på bolden'.
Det er ord, som håndboldmålmænd nok har hørt en hel del gange.
Alligevel glemte Kroatiens målmand Ivan Stevanovic det efter en redning, da kroaterne tabte med 28-34 til Sverige i kampen om femtepladsen ved VM, og det gav svenskerne et noget komisk mål.
Se det sjove mål i videoen øverst i artiklen.
FacebookTwitterKopier linkEmner:Kroatien|Sverige




https://www.dr.dk/sporten/tennis/droemmefinalen-med-nadal-og-djokovic-rivaler-med-gensidig-respekt

TennisDrømmefinalen med Nadal og Djokovic: Rivaler med gensidig respektNår Novak Djokovic og Rafael Nadal søndag spiller Australian Open-finale, er det rivalernes 53.
møde.
Rafael Nadal og Novak Djokovic står søndag morgen over for hinanden i finalen i Australian Open.
26.
jan.
2019 kl.
22.
52Bemærk: artiklen er mere end 30 dage gammelLæs opMan kan med rette tillade sig at have store forventninger, når verdensetteren Novak Djokovic og Rafael Nadal, der er nummer to, søndag formiddag dansk tid tørner sammen i Australian Open-finalen.
Sidst den 31-årige Djokovic og den 32-årige Nadal stod over for hinanden på en tennisbane, var det en af de mest intense og medrivende dramaer, der har udspillet sig på Wimbledons Centre Court.
Det siger ikke så lidt.
Efter 5 timer og 15 minutter kunne Djokovic strække armene i triumf efter cifrene 6-4, 3-6, 7-6(9), 3-6, 10-8 i semifinalen.
Det er ikke et særsyn, at de to giver hinanden mindeværdige kampe.
Med deres 52 indbyrdes møder står de for en af sportens største rivaliseringer.
Ingen har mødt hinanden flere gange i den åbne æra.
Og den gensidige respekt er da også slående.
- Nadal har igennem min karriere været min største rival på alle underlag.
Flere af vores kampe har ført til et vendepunkt i min karriere.
Han har tvunget mig til at gentænke mit spil, forklarer Djokovic.
Nadal ser også tilbage på deres mange møder med store følelser.
- Vi har delt mange specielle øjeblikke sammen på banen og på nogle af de største og vigtigste scener.
Vi bringer hinanden ud på det yderste af vores topniveau, og søndag bliver et nyt kapitel, siger Nadal.
Læs også:Suveræn Djokovic sikrer finale-brag mod NadalNadal fører i Grand SlamsDjokovic fører den indbyrdes statistik 27-25, men på andre parametre har Nadal overhånden.
Blandt andet har han vundet fire ud af syv grand slam-finaler mod Djokovic.
Han er også den med flest grand slam-titler af de to.
Nadal har nu 17 og jagter Roger Federers 20, mens Djokovic er oppe på 15 af slagsen.
Men når det kommer til Australian Open, er Djokovic ganske suveræn.
Seks gange har han stået i finalen i Melbourne, og hver gang har han vundet.
Læs også:16-årig dansk tenniskomet er i karrierens første grand slam-finaleNadal vandt sin eneste titel i 2009 og har siden tabt tre finaler der.
Blandt andet til netop Djokovic i 2012.
Skulle Djokovic vinde søndagens finale, bliver han den første med syv titler i herresingleturneringen, og dermed vil han blive eneejer af den rekord, som han nu deler med Federer og Roy Emerson.
Og med den form, han har vist i Melbourne i dette års turnering, er han da også bookmakers knebne favorit til sejren.
Serberen leverede en magtdemonstration, da han i semifinalen besejrede Lucas Pouille med 6-0, 6-2, 6-2.
Helt uhørte cifre i en grand slam-semifinale.
Læs også:Nadal uddeler græsk æg og sikrer sig grand slam-finaleMen Nadal holdt sig nu heller ikke tilbage i sin semifinale.
Spanieren vandt med 6-2, 6-4, 6-0 over den græske komet Stefanos Tsitsipas, der ellers havde slået den forsvarende mester, Roger Federer, ud.
Med andre ord er der lagt op til en drømmefinale mellem to formstærke spillere, som altså ligger nummer et og to i verden.
Finalen begynder klokken 09.
30 dansk tid.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Australian Open|Tennis|Australien




https://www.dr.dk/musik/populaer-duo-overrasker-med-pris-aarets-lytterhit-det-er-rigtig-stort

MusikPopulær duo overrasker med pris for årets lytterhit: 'Det er rigtig stort!
'Phlake snupper prisen P3 Lytterhittet for nummeret 'The Rascal'.
Phlakes Mads Bo Iversen og Jonathan Elkær har  vundet deres første P3-pris.
Af Marie Ravn Nielsen26.
jan.
2019 kl.
22.
08Bemærk: artiklen er mere end 30 dage gammelLæs opSang du også begejstret med på Phlakes 'The Rascal' sidste år?
Så er du ikke alene.
Sangen er nemlig blevet kåret til årets lytterhit ved P3 Guld, der i år blev sendt fra Dok5000 i Odense.
Læs også:For 3 måneder siden var hun syg med stress - nu har 25-årig sangerinde vundet vigtig musikprisDet er P3's lyttere og seerne, som så med under showet på DR1 lørdag aften, der har stemt på Phlake som vindere af prisen.
Dermed hapser Phlake prisen foran Benals 'Nu her', Scarlet Pleasures 'Let Go' og Karl William og Burhan G's duet 'Samme vej', der også var nomineret i kategorien.
Du kan høre sangen her, mens du læser videre:Phlake - The RascalI modsætning til de andre priser ved P3 Guld var det traditionen tro en fan, der fik lov til at overrække prisen og holde en hyldesttale.
I år var det Phlake-fanen Franciska.
- Da jeg hørte jer live første gang, var jeg fuldstændig blown away.
Jeg ville have mere og købte en masse koncertbilletter, sagde Franciska og fortsatte:- Da jeg hørte 'The Rascal', satte den ord på, hvor jeg var i mit liv – jeg stod ved en skillevej.
Men den bragte mig hen, hvor jeg er nu.
Bandet kvitterede med krammere til Franciska.
Phlakes første P3-prisDet er første gang, at Phlake kan tage en pris med hjem fra P3 Guld.
- Det er vores første P3-pris.
Vi har været nomineret nogle gange, så det er rigtig stort, lød det begejstret fra duoen, da de modtog prisen.
Karl William gik dermed glip af hele P3 Guld-sættet hjemme på reolen.
I 2015 vandt han nemlig P3 Talentet, og året efter modtog han hovedprisen, P3 Prisen.
Men det blev altså ikke til en P3 Lytterhittet-statuette denne gang.
Scarlet Pleasure har i øvrigt før modtaget prisen for netop P3 Lytterhittet.
Det skete i 2017 for deres sang 'Deja Vu, mens Benal vandt hovedprisen P3 Prisen i 2017.
FacebookTwitterKopier linkEmner:Burhan G (musiker)|Karl William (musiker)|Phlake|Pop og rock|Odense




https://www.dr.dk/nyheder/vejret/regn-og-toevejr-skyller-sneen-vaek-de-fleste-steder

VejretRegn og tøvejr skyller sneen væk de fleste stederTemperaturerne  i aften og nat vil svinge fra frysepunktet til fire graders varme.
Af Lene Koogi26.
jan.
2019 kl.
19.
22Bemærk: artiklen er mere end 30 dage gammelLæs opDu kan få brug for en paraply, når du skal ud i aften, hvor et regnvejr vil brede sig ud over landet.
Kun nordjyderne vil få sne, mens Sjælland, Bornholm og den nordlige del af Midtjylland kan forvente slud.
Temperaturerne opfører sig lidt forskelligt, siger vejrvært Christian Cherry.
- Det bliver koldest mod nord og øst, hvor temperaturerne vil ligge omkring frysepunktet.
- Anderledes bliver det mod sydvest.
Her kan temperaturerne bevæge sig op til tre-fire graders varme.
Den seneste vejrprognose viser, at sneen, som falder natten til søndag, kun vil ramme Nordjylland, Læsø og Anholt.
Læs også:Endelig: Årets første dag på skibakkerne i RoskildeFacebookTwitterKopier linkEmner:Jylland|Vejret|Anholt|Bornholm|Læsø




https://www.dr.dk/sporten/haandbold/kvindeligaen/mere-dansk-haandboldsucces-herning-ikast-videre-i-ehf-cuppen

KvindeligaenMere dansk håndboldsucces: Herning-Ikast videre i EHF CuppenHerning-Ikasts håndboldkvinder vandt på udebane over Metzingen og er kvartfinaleklar i EHF Cup.
Louise Burgaard og Herning-Ikast er videre i EHF Cuppen.
26.
jan.
2019 kl.
21.
48Bemærk: artiklen er mere end 30 dage gammelLæs opHåndboldkvinderne fra Herning-Ikast er klar til kvartfinalerne i sæsonens EHF Cup.
Det blev en kendsgerning, da det midtjyske hold på udebane vandt med 28-25 over tyske Metzingen.
Dermed nåede holdet seks point for fire kampe på andenpladsen, der udløser avancement fra gruppespillet, og kan ikke længere hentes af netop Metzingen.
Herning-Ikast skabte hurtigt et komfortabelt forspring, og holdet gik til pausen med en føring på 16-10.
Midtvejs i anden halvleg reducerede det tyske hold til 19-22.
Det blev også 22-25 med ti minutter tilbage, men et par midtjyske scoringer til stillingen 27-22 punkterede spændingen.
Tyskerne pyntede dog på facit i slutminutterne.
Tidligere lørdag vandt Nykøbing Falster Håndboldklub ude over spanske Bera Bera med 36-28 efter 20-17 ved pausen.
Dermed har også Nykøbing kurs mod kvartfinalerne.
Holdet har fire point for fire kampe på andenpladsen med to point ned til nummer tre og fire.
Også Team Esbjerg og Viborg ligner kommende kvartfinalister.
De fører deres respektive grupper, inden de begge skal i aktion søndag.
Læs også:Forsvarskrumtap: ’Vi har pisset ved siden af før – nu vil jeg være verdensmester’/ritzau/FacebookTwitterKopier linkEmner:European Handball Federation|Herning|Ikast|Håndbold|Nykøbing Falster Håndboldklub




https://www.dr.dk/nyheder/viden/teknologi/kunstig-intelligens-vinder-over-professionelle-starcraft-spillere

TeknologiKunstig intelligens vinder over professionelle Starcraft-spillereGoogles DeepMind vandt to gange fem slag.
Det ses som et afgørende skridt fremad for AI-forskning.
Starcraft 2 går ud på at opbygge en base, træne en hær og så udradere sine modstandere, der gemmer sig andre steder på kortet.
Det klarede den kunstige intelligens uden problemer.
Af Søren Bjørn-Hansen26.
jan.
2019 kl.
20.
00Bemærk: artiklen er mere end 30 dage gammelLæs opFor fans af film som Terminator lyder det umiddelbart som en dårlig ide at træne kunstige intelligenser i at vinde over mennesker på en slagmark.
Men det er ikke desto mindre, hvad Google er i færd med.
Og i december vandt deres kunstige intelligens (AI) DeepMind så overbevisende over to professionelle computerspillere i det avancerede real time strategi spil Starcraft 2.
Læs også:Derfor vinder kunstig intelligens over dig i skak – men taber i StarCraftDet skriver techmediet The Verge.
- Historien indenfor kunstig intelligens er markeret af en række afgørende sejre i forskellige spil.
Og jeg håber, selvom der stadig mangler en del arbejde, at folk i fremtiden vil se tilbage på det her som endnu et skridt fremad for AI, siger en af lederne af Google DeepMind, David Silver, til techmediet.
En optagelse af kampen er lige blevet offentliggjort.
Normalt svært for kunstig intelligensStarcraft 2 er et spil, hvor forskellige fraktioner i en fjern fremtid, kæmper om militær og ressourcemæssig dominans på fremmede planeter.
Computerspil som Starcraft er meget avancerede og sværere for de kunstige intelligenser at vinde end klassiske strategiske spil som skak og Go.
Deltagerne starter forskellige steder på et kort og ved ikke,hvor de andre deltagere er.
Man vinder ved at være bedst til at udnytte banens ressourcer til at bygge sin hær, så den kan nedkæmpe modstanderens.
Det hele foregår i realtid.
Man kan ikke pause spillet.
Og dermed bliver det meget sværere for de kunstige intelligenser, der ikke i ro og mag kan forudse de næste 10.
000 træk.
DeepMind vandt med lethedMen Google DeepMind lod sig ikke stoppe af det.
I spillet havde AI'en navnet AlphaStar, og den slog med lethed de professionelle spillere Dario "TLO" Wünch og Grzegorz "MaNa" Komincz.
Ifølge The Verge kaldte professionelle Starcraft-kommentatorer AlphaStars spil for "fænomenalt" og "overmenneskeligt".
The Verge skriver også, at det særligt var måden, den kunstige intelligens styrede individuelle enheder i spillet på, der var imponerende.
Over for spilsitet Kotaku beskriver Dario Wünsch AlphaStars strategier som utraditionelle og helt umulige at komme ind i rytmen i forhold til.
Var fem forskellige spillereIfølge Kotaku kan en forklaring på det måske være, at AlphaStar i virkeligheden var fem forskellige "agenter", dele af AI'en, der var trænet på hver sin måde.
Men alle baseret på et såkaldt neuralt netværk, der havde observeret mennesker spille Starcraft 2.
Ifølge AI-forskeren Dave Churchill, som The Verge har talt med, er sejren et stort skridt fremad.
- Jeg synes, at deltagerens (AI'en red.
) styrke er en væsentlig bedrift, og den kom mindst et år før de mest optimistiske gæt, jeg har hørt blandt AI-forskere, siger han til mediet.
Vandt en enkelt kampSpilleren Grzegorz "MaNa" Komincz vandt en enkelt efterfølgende kamp over AI'en, efter den blev modificeret til at skulle bruge kameraet i spillet ligesom mennesker - i stedet for at kunne se hele kortet samtidigt.
Læs også:Jeg vil udrydde mennesker!
5 gange hvor kunstig intelligens blev racistisk, morderisk eller vulgærTil Kotaku siger Grzegorz "MaNa" Komincz, at det gik op for ham, hvor meget hans spil normalt afhang af at fremprovokere menneskelige fejl.
Vi får se, om den strategi fungerer mod et eventuelt kommende opgør med Skynet.
FacebookTwitterKopier linkEmner:Google|Youtube|Computerspil|Videnskab|Teknologi




https://www.dr.dk/nyheder/indland/29-arig-mand-draebt-af-betonklods-ved-stadion

Indland29-årig mand dræbt af betonklods ved stadionEn mand er omkommet, da han blev ramt af en betonklods ved et stadionbyggeri i Helsingør.
26.
jan.
2019 kl.
19.
10 | opdateret 26.
jan.
2019 kl.
20.
59Bemærk: artiklen er mere end 30 dage gammelLæs opArtiklen er opdateret med mandens alder og nyt citat fra Nordsjællands Politi.
En 29-årig mand er omkommet i en ulykke ved et stadionbyggeri i Helsingør, oplyser Nordsjællands Politi.
Manden blev lørdag eftermiddag ramt af en betonklods på byggepladsen, da han var i gang med opsætte tribuner på det kommende stadion.
- I den forbindelse løfter manden et betonelement, som så falder ned over ham, fortæller vagtchefen ved Nordsjællands Politi.
Politiet modtog anmeldelsen om ulykken klokken 17.
14.
Politiet er sammen med Arbejdstilsynet i gang med at undersøge ulykkesstedet på byggepladsen, som ligger ved Helsingør Hallen.
Den afdødes pårørende er underrettet.
Det nye stadion skal være base for fodboldklubben FC Helsingør.
Byggeriet blev påbegyndt i sommeren 2018 og ventes at være afsluttet i løbet af foråret eller sommeren 2019.
/ritzau/FacebookTwitterKopier linkEmner:Nordsjællands Politi|FC Helsingør|Helsingør|Ulykker|Sjælland




https://www.dr.dk/musik/3-maaneder-siden-var-hun-syg-med-stress-nu-har-25-aarig-sangerinde-vundet-vigtig-musikpris

MusikFor 3 måneder siden var hun syg med stress -  nu har 25-årig sangerinde vundet vigtig musikprisDen 25-årige sangerinde Jada er vinderen af P3 Talentet ved årets P3 Guld.
Jada løb med P3 Talentet, da P3 Guld lørdag løb af stablen i Odense.
Af Christian Ellegaard26.
jan.
2019 kl.
21.
32Bemærk: artiklen er mere end 30 dage gammelLæs op- Tusinde, tusinde, tusinde, tusinde tak.
Åååh!
Sådan lød det, da sangerinden Jada lørdag aften modtog P3 Talentet-prisen ved årets P3 Guld.
I alt fire danske kunstnere var blandt de nominerede til den ærefulde musikpris, men det blev altså Jada, der løb med trofæet foran sangerinden Clara og grupperne Barselona og Fool.
Det er kun ét år siden, at den danske sangerinde udgav sin første single.
Men siden da er det gået stærkt for 25-årige Jada – eller Emilie Molsted Nørgaard, som hun hedder i civil - der i sommer spillede koncerter på blandt andet Roskilde Festival og Musik i Lejet.
Jada gik ikke kun på scenen for at modtage priser, men også for at synge.
Se hende fremføre balladen 'Lonely' her:Blev syg med stressI efteråret måtte sangerinden dog trække håndbremsen på sin fremadstormende karriere.
Hun havde fået stress og måtte sygemelde sig.
Om P3 GuldPrisshowet P3 Guld er blevet afholdt siden 2001.
Gennem tiden er der blevet uddelt mange forskellige priser ved P3 Guld, men siden 2012 har de nominerede kæmpet om tre faste priser: P3 Prisen, P3 Talentet og P3 Lytterhittet.
Showet blev ikke afholdt sidste år, men i 2017 vandt Benal P3 Prisen, P3 Talentet gik til Soleima, og Scarlet Pleasure løb med P3 Lytterhittet for 'Deja Vu'.
- Jeg troede, jeg kunne være perfekt og have det godt på samme tid.
Jeg havde en forestilling om, hvordan jeg skulle være som kunstner, som chef, som Emilie, som kæreste, som veninde, som datter, som søster.
Og hvis jeg ikke levede op til mine egne forventninger, så følte jeg, at det hele ville falde fra hinanden, sagde Jada tidligere i år til DR, da hun fortalte om sin kamp med stress.
Læs også:Dansk sangerinde afbrød alt, da hun gik ned med stress: Jeg er klar til at gøre tingene på en ny mådeJada trak stikket og holdt sig væk fra rampelyset i et par måneder og søgte i stedet ly i et lejet sommerhus i sin gamle hjemby, Bisserup.
I dag, fem måneder senere, er hun på benene igen og udgav for nylig nummeret 'Lonely', hendes første single, siden hun blev sygemeldt.
- Jeg har lært at acceptere, hvordan jeg gør tingene, i stedet for at leve op til en eller anden perfekt skabelon.
Min nye plan er at forsøge at have det godt i stedet for at prøve at være perfekt.
Hør nummeret 'Lonely' her:Jada - LonelyUmiddelbar og skrøbeligDet var P3-værterne Fie Neergaard og Andrew Moyo, der uddelte P3 Talentet til en overvældet Jada.
- Du er en generøs kunstner, der lukker os helt ind, når du synger om forlist kærlighed og knuste hjerter.
Nogle gange helt intimt, nærværende og skrøbeligt - som en musikalsk veninde, man kan betro sig til, lød det i begrundelsen for, hvorfor netop Jada skulle løbe med prisen.
- Du er umiddelbar, du er dig selv, du er helt uden forbehold og facade overhovedet.
Vi kan høre dig, dine tanker, og dit liv i det, du gør, uanset om det er i radioen eller her på scenen.
Tidligere har navne som Karl William, Chinah og Ulige Numre modtaget prisen for P3 Talentet.
Se Jadas takketale her:FacebookTwitterKopier linkEmner:Karl William (musiker)|DR P3|Sygdomme og lidelser|Pop og rock|Roskilde




https://www.dr.dk/nyheder/vejret/se-billederne-snemanden-hedder-olav

VejretSE BILLEDERNE Snemanden hedder OlavBåde by og land skiftede udseende med sne og snemænd.
Af Lene Koogi26.
jan.
2019 kl.
20.
41Bemærk: artiklen er mere end 30 dage gammelLæs opSneen inviterede lørdag til kælketure, byggeri af snemænd - enkelte endda med navn.
Mens sneen flere steder drillede bilisterne, så vakte den glæde hos mange børn og også voksne.
Landskabet med sne kan hurtigt ændre sig søndag, når tøvejret flere steder afløser frosten.
Læs også:Regn og tøvejr skyller sneen væk de fleste stederSe snebilleder fra forskellige steder i Danmark og Nuuk i Grønland.
At sidde på kælken og lade de voksne trække kælken heN over sneen er klassisk.
Her i en park i Roskilde.
1 / 9Løb i sne er ingen hindring, når skoene har solide såler til det hvide og glatte underlag.
2 / 9I Nuuk havde blæsten rullet snefnug til store snebolde.
Nogle gange er sneboldene rundere og andre gange i en anden form som her på billedet.
3 / 9Et tæppe af sne dækker lidt af Mariager Fjord.
4 / 9Nogle bygger en snemand, andre en snekålorm med sorte øjne.
5 / 9Sort og hvidt på vejen ved Hadsten.
6 / 9Snemanden, der er lige så høj som en voksen mand, får et koldt kys den sidste lørdag i januar.
7 / 9Sneen lyser op i en gård midt i København.
8 / 9En stolt snemand troner lidt uden for Aarhus.
9 / 9FacebookTwitterKopier linkEmner:Grønland|Nuuk




https://www.dr.dk/sporten/haandbold/vm-herrer/mikkel-hansen-er-stolt-af-den-roede-mur-de-kan-blive-afgoerende-os

VM herrerMikkel Hansen er stolt af den røde mur: ’De kan blive afgørende for os'Publikum kan få en helt afgørende rolle i VM-finalen i morgen, hvis man spørger den danske verdensstjerne.
Mikkel Hansen er meget imponeret over de danske tilskuere.
Af Frederik Palle26.
jan.
2019 kl.
19.
01 | opdateret 26.
jan.
2019 kl.
19.
30Bemærk: artiklen er mere end 30 dage gammelLæs opDet patriotiske i blodet skal være ikke eksisterende, hvis ikke man får lidt kuldegysninger, når man ser de danske håndboldherrer blive mødt af 15.
000 ellevilde tilskuere klar til at støtte dem gennem hele kampen.
På pressemødet før VM-finalen bliver Mikkel Hansen spurgt til tilskuerne og specielt den røde mur, der er blevet dannet bag det ene mål, og den ellers meget rolige verdensstjerne kan ikke skjule smilet, da han får spørgsmålet, hvilken rolle publikum har og kan få.
Læs også:Sagosen vil revanchere den første kamp: ’Jeg vil aldrig have den følelse igen’- Det er et fantastisk syn for os spillere.
Det er helt utroligt at se en form for rød mur nede bag det ene mål.
Vi håber, at de kan være en faktor i morgen.
At de kan lægge en masse pres på nordmændene i de hektiske situationer i kampen, siger Mikkel Hansen.
- Hvis de kan lægge pres på, så kan de blive afgørende for os.
- Jeg håber, at jeg vil være spændt, motiveret, stolt og en smule nervøs.
Mikkel HansenHvis de danske fans formår at lægge pres på nordmændene, så vil det betyde, at Danmark kommer tættere på den første VM-titel nogensinde.
Og netop det, at VM er det sidste, som en spiller som Mikkel Hansen mangler at vinde, har en stor betydning.
Læs også:Forsvarskrumtap: ’Vi har pisset ved siden af før – nu vil jeg være verdensmester’- Det er et personligt mål for os allesammen at vinde VM, og da vi ikke har prøvet at vinde det endnu, så kan det vel ikke blive meget større end at spille en VM-finale på hjemmebane, forklarer Mikkel Hansen.
- Nu handler det bare om at vinde den kamp i morgen.
Det er fuldstændig ligegyldigt hvordan, siger han.
Skal bibeholde sultSpillet har til tider været fantastisk, opbakningen har været helt i top, og Danmark har vundet alle deres kampe i turneringen.
Det er derfor umuligt at sætte en finger på præstationen indtil videre, men arbejdet er ikke færdigt.
- Det skal lyse ud af os, at vi gerne vil vinde, og det kommer man også til at se, siger Mikkel Hansen.
Læs også:Rasmus Lauge om finale i Boxen: 'Jeg tror, det bliver en vanvittig oplevelse'- Jeg synes, at vi har spillet på et rigtigt højt niveau, og det har selvfølgelig været tilfredsstillende indtil videre, men vi har ikke vundet noget endnu.
Det handler om at bibeholde den samme sult og spilleglæde.
Vi skal have den samme følelse af, hvor heldig man er, at man kan spille et VM på hjemmebane, forklarer han.
Det er tredje gang i karrieren, at Mikkel Hansen spiller en VM-finale.
Det blev til nederlag i 2013 og 2011.
Nu står han så over for opgaven igen.
En opgave fyldt med følelser.
Læs også:Dansk nøglespiller afblæser skadepanik: 'Jeg er klar til VM-finalen'- Jeg håber, at jeg vil være spændt, motiveret, stolt og en smule nervøs.
Det tror jeg, at vi alle sammen vil være.
Hvis man ikke er det, så tror jeg, at man skal finde sig noget andet at lave, fordi ellers kan man ikke lykkes i den her sport, siger han.
Danmark spiller finalen klokken 17.
30, og den kan ses på DR1, hvor vi starter optakt fra klokken 16.
00.
FacebookTwitterKopier linkEmner:DR1




https://www.dr.dk/sporten/haandbold/vm-herrer/forsvarskrumtap-vi-har-pisset-ved-siden-af-foer-nu-vil-jeg-vaere

VM herrerForsvarskrumtap: ’Vi har pisset ved siden af før – nu vil jeg være verdensmester’Henrik Møllgaard var med i 2013, da Danmark tabte stort til Spanien i VM-finalen.
I morgen vil han have revanche.
Henrik Møllgaard i semifinalen mod Frankrig i går.
Af Johan Haarløv26.
jan.
2019 kl.
18.
09Bemærk: artiklen er mere end 30 dage gammelLæs opHenrik Møllgaard og det danske håndboldlandshold står et sted, de har stået før.
På tærsklen til noget rigtigt stort.
Danmark kan i morgen blive verdensmester med en sejr over Norge i Boxen i Herning.
En udsigt, der i sig selv burde være nok til at motivere de fleste.
Men for flere af de danske spillere har kampen et ekstra lag: Den er en mulighed for at vaske den sorte plet væk, som Spanien gav danskerne i 2013, da håndboldherrerne blev ydmyget i VM-finalen.
- Der er ikke mange chancer for at få lov at vinde så stor en titel.
Nu har vi pisset godt og grundigt ved siden af én gang i 2013, så nu kunne jeg godt tænke mig at blive verdensmester, siger Henrik Møllgaard.
Den 34-årige forsvarskrumtap var med i nederlaget på 19-35 til Spanien.
Det største finalenederlag i verdensmesterskabernes historie.
Den bedste slutrundeDanmark går ind til finalen mod Norge med lutter sejre.
I ni kampe har danskerne ikke bare sejret, men samtidig imponeret med berusende håndbold.
Nu drømmer Møllgaard om at vinde guld og sætte det, han selv kalder ’et perfekt punktum’:- Vi drømmer alle sammen om at spille finalerne.
Mit liv går ikke i stykker, hvis vi ikke vinder, men for mange af os får vi ikke større chance for at vinde.
Det er suverænt den bedste slutrunde, vi har leveret, i den tid jeg har været på landsholdet, og derfor vil jeg også sætte pris på, hvis vi tog guldet.
Mentalt må danskerne forventes at have en fordel i finalen.
I den sidste kamp i gruppespillet satte den danske offensiv anført af Mikkel Hansen, der scorede svimlende 14 mål, Norge på plads.
Nordmændene blev besejret med 30-26, og derfor forventer Møllgaard, at det er et revanchelystent norsk hold, der i morgen går på banen i Boxen i Herning.
- De var meget skuffede over sig selv – hvilket jeg også godt kan forstå, for vi var meget overlegne.
Men det passer dem godt at komme fra baghjul nu.
Men vi skal selv ind og levere i Boxen endnu engang og spille en kamp, der ligner det opgør, hvor vi slog Norge.
VM-finalen kan ses på DR1, der sender optakt fra kl.
16.
00.
Halvanden time senere begynder selve finalen, som også kan følges i LIGA på P3 eller på dr.
dk/sporten.
FacebookTwitterKopier linkEmner:Henrik Møllgaard (håndboldspiller)|Jyske Bank Boxen|Norge|DR1|Håndbold




https://www.dr.dk/nyheder/udland/kollapset-daemning-i-brasilien-doedstal-stiger-til-34

UdlandKollapset dæmning i Brasilien: Dødstal stiger til 34Myndighederne regner med, at eftersøgningen efter ofre for dæmningskollaps i Brasilien kan tage ugevis.
Fortvivlede pårørende i Brumadinho, hvor omkring 300 mennesker stadig savnes efter katastrofen.
Af Louise Brodthagen Jensen26.
jan.
2019 kl.
17.
10 | opdateret 26.
jan.
2019 kl.
21.
04Bemærk: artiklen er mere end 30 dage gammelLæs opMindst 34 mennesker er døde, og omkring 300 savnes stadig, efter en dæmning ved den brasilianske by Brumadinho fredag brød sammen.
Det bekræfter borgmester Avimar de Melo Barcelos lørdag aften ifølge nyhedsbureauet AFP.
Kollapset har forårsaget et gigantisk mudderskred, der er væltet ind over huse og har dækket et stort område, hvor redningsarbejdere nu kæmper for at finde overlevende i mudderet.
Den brasilianske præsident, Jair Bolsonaro, havde ikke mange ord i sig, da han lørdag morgen lokal tid besøgte det ramte område.
Ifølge flere brasilianske medier forlod præsidenten efter et par timer området uden at sige et ord eller komme med en officiel udtalelse.
Læs også:200 savnes efter dæmning i Brasilien kollapserLørdag eftermiddag brød han dog tavsheden og skrev følgende på Twitter:- Det er svært at blive konfronteret med det her uden at blive påvirket.
Vi vil gøre alt, der står i vores magt for at tage os af ofrene, minimere skaderne, tilvejebringe fakta og forhindre nye tragedier som Mariana og Brumadinho, lyder det fra Bolsonaro, der tilføjer:- For alle brasilianere og for miljøets skyld.
En redningsarbejder kigger på de store mængder mudder forårsaget af den kollapsede dæmning.
 Det er ikke mere end få år siden, at en lignende ulykke fandt sted i samme stat.
Her ses indbyggere i Brumadinho.
 Dæmningen er ejet og drevet af mineselskabet Vale.
1 / 3En redningsarbejder kigger på de store mængder mudder forårsaget af den kollapsede dæmning.
1 / 3Det er ikke mere end få år siden, at en lignende ulykke fandt sted i samme stat.
Her ses indbyggere i Brumadinho.
2 / 3Dæmningen er ejet og drevet af mineselskabet Vale.
3 / 3Dødstal vil stigeDe brasilianske redningsfolk advarede tidligere i dag om, at eftersøgningen kan tage flere uger, og at der er en klar forventning om, at dødstallet vil stige.
- Det er svært at få adgang til området, og vi har brug for særligt maskineri for at komme ind og bjærge ofrene.
Men antallet af omkomne vil stige, siger Pedro Aihara, en talsmand for brandvæsenet til det brasilianske medie Globo.
For pårørende og familier til de ansatte lever et spinkelt håb endnu:- Jeg er nervøs, jeg vil gerne høre nyt, siger den 28-årige Helton Pereira, der venter ved et hospital i den nærliggende by Belo Horizonte.
Til britiske BBC forklarer han, at hans kone og syv år ældre storesøster begge arbejdede i dæmningens cafe, og at de er meldt savnede.
Lider stadig under seneste ulykkeMinas Gerais er stadig ramt af en lignende ulykke fra 2015, hvor en større dæmning brød sammen og kostede 19 personer livet i det, der er blevet kaldt den værste miljøkatastrofe i Brasilien.
Knap en kvart million mennesker blev efterladt uden rent drikkevand.
Landets tidligere miljøminister, Marina Silva, har da også skudt med skarpt efter myndighederne, og de private mineejere, som hun ikke mener har lært noget af ulykken, der fandt sted nær byen Mariana.
- Tre år efter, der blev begået alvorligt overgreb på miljøet i Mariana, hvor efterforskningen stadig er i gang, og ingen er blevet straffet, gentager historien sig med en tragedie som den i Brumadinho, skriver Silva på Twitter.
Mineselskabet Vale har frigivet en liste med ansatte, som er mulige ofre, og som ingen foreløbig har kontakt til, skriver det brasilianske medie Globo.
Selvom direktøren for Vale anerkender, at der tale om en større menneskelig tragedie, forventer han, at de miljømæssige konskvenser denne gang vil blive mindre, skriver nyhedsbureauet AP.
Præsidenten har holdt møde med guvernøren i staten Minas Gerais, Romeo Zema, borgmesteren i Brumadinho og repræsentanter fra mineselskabet Vale, der driver dæmningen.
FacebookTwitterKopier linkEmner:Jair Bolsonaro (politiker)|Brasilien|Twitter|Ulykker|BBC




https://www.dr.dk/nyheder/udland/protester-i-paris-vandkanon-og-taaregas-mod-de-gule-veste

Demonstrationer i FrankrigSe temaUdlandProtester i Paris: Vandkanon og tåregas mod De Gule VesteNye sammenstød mellem politi og demonstranter i Frankrig her til aften.
Politifolk støder sammen med demonstranter fra De Gule Veste i Paris.
Af Nis Kielgast26.
jan.
2019 kl.
18.
23 | opdateret 26.
jan.
2019 kl.
19.
45Bemærk: artiklen er mere end 30 dage gammelLæs opTusindvis af mennesker er lørdag gået på gaden i Frankrig for at protestere, og flere steder i hovedstaden er der sammenstød mellem politi og demonstranter fra protestbevægelsen De Gule Veste.
Ifølge det franske nyhedsbureau AFP er der foretaget 223 anholdelser i hele landet.
Indenrigsministeriet oplyser til avisen Le Figaro, at der i alt har været 69.
000 demonstranter på gaden i en lang række franske byer.
Billeder fra Paris viser demonstranter, der her til eftermiddag blev beskudt med en vandkanon og tåregasgranater.
Demonstrationerne forventes at fortsætte hele aftenen.
Politi og tåregas på Bastillepladsen i Paris.
 Jerome Rodrigues, der er en af de ledende figurer i De Gule Veste, hjælpes væk efter at have fået en øjenskade i sammenstødene.
 En demonstrant bliver arresteret af politiet under lørdagens demonstration i Paris.
 En politibetjent bæres væk fra demonstration i Paris af kollegaer.
 Nær Bastillepladsen havde nogle af demonstranterne lavet barrikader og sat ild til dem.
 Demonstranter indhyllet i tåregas i Paris.
1 / 6Politi og tåregas på Bastillepladsen i Paris.
1 / 6Jerome Rodrigues, der er en af de ledende figurer i De Gule Veste, hjælpes væk efter at have fået en øjenskade i sammenstødene.
2 / 6En demonstrant bliver arresteret af politiet under lørdagens demonstration i Paris.
3 / 6En politibetjent bæres væk fra demonstration i Paris af kollegaer.
4 / 6Nær Bastillepladsen havde nogle af demonstranterne lavet barrikader og sat ild til dem.
5 / 6Demonstranter indhyllet i tåregas i Paris.
6 / 6Også i andre franske byer har der været sammenstød.
De Gule VesteDe Gule Veste har fået navn efter de veste, som aktivisterne bærer.
Det er den slags refleksveste, som alle trafikanter skal have i bilen, så de kan blive set i tilfælde af en ulykke.
Bevægelsen opstod på sociale medier i november.
Her blev der opfordret til masseblokader på grund af udbredt vrede over nye afgifter på benzin.
Ifølge det franske nyhedsbureau AFP blev 13 arresteret i den nordfranske by Rouen, hvor fem personer blev såret i sammenstødene.
I Le Havre ved Den Engelske Kanal blev en politimand såret og seks arresteret.
I den vestfranske by Nantes blev der brugt kasteskyts af demonstranter, skriver AFP.
Præsident forsøger dialogDet er 11.
lørdag i træk, at De Gule Veste protesterer mod den franske regering og præsident Emmanuel Macron.
Det sker på trods af, at Macron de seneste dage har forsøgt at dæmpe konflikten ved at gå i dialog med befolkningen.
Præsidenten har iværksat 'Le Grand Débat', den store debat, som varer næsten to måneder, og hvor politikere og befolkning mødes til dialogmøder rundt omkring i Frankrig.
Men det har ikke sat en stopper for De Gule Vestes demonstrationer.
FacebookTwitterKopier linkEmner:Emmanuel Macron (politiker)|Frankrig|Le Figaro|Økonomi- og indenrigsministeriet|Demonstrationer




https://www.dr.dk/nyheder/politik/pape-politiet-skal-blive-bedre-til-lytte-til-voldtaegtsofre

PolitikPape: Politiet skal blive bedre til at lytte til voldtægtsofreVoldtægtsofre kan reagere meget forskelligt.
Nye initiativer skal hjælpe politiet med at forstå signalerne.
Justitsminister Søren Pape Poulsen (K) vil indføre obligatoriske retningslinjer for efterforskningen af voldtægter.
Arkivfoto.
Af Nis Kielgast26.
jan.
2019 kl.
17.
01Bemærk: artiklen er mere end 30 dage gammelLæs opNår et voldtægtsoffer henvender sig til politiet, skal modtagelsen ikke afhænge af, hvem der lige er på vagt den dag.
Justitsminister Søren Pape Poulsen (K) kommer nu med en række forslag, som skal forbedre voldtægtsofres retssikkerhed.
Som den nuværende lovgivning bliver brugt i praksis, er det kvindens ansvar at kæmpe imod og sige fra.
Helle Jacobsen, Amnesty International- Der er voldtægtsofre og organisationer, der siger, at vi er nødt til at finde en anden tilgang til det her.
Vi er nødt til at sikre, at ofrene bliver mødt på den rigtige måde, og at vi beskytter dem bedre.
Vi har simpelthen brug for at tage bedre hånd om ofrene, for det er meget traumatiserende og voldsomt at være udsat for en voldtægt, siger justitsministeren.
Det handler først og fremmest om at sikre, at ofre får den samme behandling.
Derfor skal der indføres obligatoriske skridt, som politiet skal tage, hver gang et offer møder op.
Mennesker reagerer forskelligtDesuden får politiet et katalog med forskellige reaktioner, som voldtægtsofre kan have.
Det skal sikre, at myndighederne ikke misforstår signaler.
- For der er mennesker, som i den grad reagerer forskelligt.
Nogle reagerer næsten som om intet er hændt, andre går helt ind i sig selv.
Det handler om, at politi, dommer, advokater og andre har en forståelse for, at mennesker reagerer forskelligt og skal behandles derefter, siger Søren Pape Poulsen.
Justitsministeren lægger også op til, at det fremover skal være muligt at bruge videoafhøringer i retssager om voldtægt.
- Det er for at skåne offeret mest muligt, så man ikke igen og igen og igen skal fortælle sin historie.
Det kan være meget voldsomt at skulle forklare sig, når man har været udsat for en voldtægt.
Amnesty: God start, men ikke godt nokForslagene kommer fra et ekspertpanel, som ministeren nedsatte sidste år.
Menneskerettighedsorganisationen Amnesty International har siddet med i panelet og bakker op om initiativerne.
- Jeg håber, at det vil bidrage til at mindske nogle af de myter og fordomme om, hvordan et ’rigtigt’ voldtægtsoffer bør opføre sig, når vedkommende er blevet voldtaget, siger Helle Jacobsen, programleder for Amnesty Internationals arbejde for køn.
Hun mener dog, at der skal langt mere til, før voldtægtsofre får en ordentlig retsstilling.
Først og fremmest bør man ændre loven, så det er en voldtægt, hvis kvinden ikke har givet sit samtykke.
- Som den nuværende lovgivning bliver brugt i praksis, er det kvindens ansvar at kæmpe imod og sige fra.
Med en samtykkelovgivning kunne man i stedet understrege, at det er begges ansvar at sikre sig, at sex er frivilligt.
Det burde være selvfølgeligt i Danmark i 2019, siger Helle Jacobsen.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Amnesty International|Voldtægt|Politi




https://www.dr.dk/nyheder/indland/endelig-aarets-foerste-dag-paa-skibakkerne-i-roskilde

IndlandEndelig: Årets første dag på skibakkerne i RoskildeFrosten gør sit til, at du nu kan løbe alpint skiløb på bakkerne i Hedeland uden for Roskilde.
Af Lene Koogi, Kasper Duncan og Camilla Faurholdt-Löfvall26.
jan.
2019 kl.
16.
16Bemærk: artiklen er mere end 30 dage gammelLæs opSlalomskiene var spændt, og skiliften kørte allerede, da Roskilde Skiklub i formiddag åbnede skianlægget for første gang i år.
Skibakken i Hedeland uden for domkirkebyen er dækket af et pænt lag sne, hvor skiløberne pudser den alpine form af.
Skiføret skyldes både de sidste par nætter med minusgrader og en flok frivillige medlemmer i skiklubben, der har knoklet med fire flitttige snekanoner de sidste par nætter.
Det skal være under minus fem grader, og det vand, som skiklubben pumper op fra den nærliggende sø, skal også helst være omkring frysepunktet, for at snekanonerne kan levere sne til skiløberne.
Roskilde Skiklub forventer også at have åbent søndag.
Læs også:Weekenden bliver hvid: Der kommer mere sne og risiko for isslagFacebookTwitterKopier linkEmner:Roskilde|Skisport|Vejret




https://www.dr.dk/sporten/oevrig/suveraene-boe-fortsaetter-med-saette-konkurrenter-paa-plads

Øvrig sportSuveræne Bø fortsætter med at sætte konkurrenter på pladsDer er ikke nogen skiskydere i verden, som er i nærheden af Johannes Bø, der i dag vandt endnu en World Cup-afdeling.
Af Frederik Palle og Kasper Thrane26.
jan.
2019 kl.
16.
52Bemærk: artiklen er mere end 30 dage gammelLæs opMentalt må det være hårdt at deltage i World Cup i skiskydning for tiden, medmindre dit navn er Johannes Bø.
Den norske skiskytte har nemlig været intet mindre end fremragende i denne sæson, og det beviste han endnu engang i dag, da han vandt jagtstarten.
Læs også:VIDEO Norsk skiskytte uddeler igen Bø-llebank på løjpenHan havde ellers et par missere, men Bø er så hurtig i sporet, at konkurrenterne aldrig var tæt på ham.
De to andre podiepladser gik til Antonin Guigonnat fra Frankrig og landsmanden Quentin Fillon Maillet.
Det er Bøs femte World Cup-sejr i træk og den 11.
ud af 14 mulige.
I morgen viser vi atter skiskydning på DR's kanaler.
Denne gang er det på DR2, hvor du kan se fællesstarten klokken 12.
40 og 15.
25.
FacebookTwitterKopier linkEmner:DR2|Skisport|Skydesport|Frankrig




https://www.dr.dk/sporten/haandbold/vm-herrer/norske-medier-bager-op-til-finalebraget-danmark-saa-uovervindelige-ud

VM herrerNorske medier bager op til finalebraget: ’Danmark så uovervindelige ud’Det er ikke kun i Danmark, at man er klar til den store VM-finale, fordi i Norge glæder man sig selvfølgelig ligeså meget.
Mikkel Hansen og håndboldherrernes præstation mod Frankrig i semifinalen er et af de store samtaleemner i de norske medier dagen før VM-finalen.
Af Frederik Palle26.
jan.
2019 kl.
15.
21Bemærk: artiklen er mere end 30 dage gammelLæs opNorge havde ikke meget at skulle have sagt i det første opgør mod Danmark, hvor resultatet 30-26 viser en noget mere tæt kamp, end det virkelig var.
Derfor er Danmark umiddelbart også favoritter til VM-finalen i morgen aften.
Det er også noget af det, der er temaet i de norske medier her dagen før det store opgør i Boxen i Herning.
Aftenposten har fokus på, at de norske spillere så første halvleg af Danmark-Frankrig på hotellet, før de selv tog til hallen for at spille deres egen semifinale.
Klip fra Aftenposen.
- De så uovervindelige ud.
Så jeg håber ikke, at de kan spille på det niveau i to kampe i træk.
Det var latterligt godt, men vi har slået Danmark før, siger Gøran Johannessen til Aftenposten.
Sander Sagosen skal vinde duellenHos TV 2 Norge er der også fokus på det første opgør mellem Danmark og Norge.
Det var en kamp, hvor Mikkel Hansen virkelig skilte sig ud fra sin holdkammerat i PSG Sander Sagosen i diskussionen om, hvem der er verdens bedste håndboldspiller.
Stig Nygård, der er VM-blogger hos TV 2 Norge, skriver, at nu skal Sander Sagosen vise, hvem der er verdens bedste.
Læs også:Derfor tør VM-modstandere ikke mandsopdække Mikkel Hansen- Jeg tror, at det er Sagosen, som står frem som kongen, når det er afgjort på søndag, skriver han.
Klip fra TV 2 Norge Han mener samtidig, at det må være tid til, at den norske målmand Torbjørn Bergerud også får sin første store kamp ved denne VM-slutrunde.
Alt for guldetVG.
no har fokus på, at nu skal guldet hjem.
Norge var jo også i VM-finalen for to år siden, hvor det endte med en ret sikker sejr til Frankrig på 33-26.
Derfor skal guldet hjem denne gang.
- Nu har vi i hvert fald sølvet.
Så nu skal vi gå all in for at få guldet, siger landstræner Christian Berge til avisen.
Klip fra VG.
no.
(Foto: vg.
no)- Vi er sultne efter revanche.
Vi skal tage det guld, siger Gøran Johannessen.
Optimisme omkring profils skadeEt af de helt store samtaleemner i alle de norske medier er skaden til profilen Magnus Abelvik Rød, som han pådrog sig mod Tyskland.
Bekymringen var, at han ikke ville blive klar til finalen.
Læs også:Dansk nøglespiller afblæser skadepanik: 'Jeg er klar til VM-finalen'De seneste nyheder er dog positive i Norge.
Nettavisen.
no skriver, at det tyder på, at han bliver klar til VM-finalen.
Klip fra Nettavisen - Vi er langt mere optimistiske, end vi var i går.
Vi har undersøgt ham med et medbragt ultralydsapparat, og vi kan ikke se nogen rift eller skade i musklen ved knæet, siger landsholdslægen Thomas Torgalsen.
Finalen mellem Danmark og Norge bliver spillet klokken 17.
30, og du kan selvfølgelig se kampen på DR1.
Vi sender optakt allerede fra klokken 16.
00.
FacebookTwitterKopier linkEmner:Norge|DR1|Jyske Bank Boxen|Frankrig|Mikkel Hansen (håndboldspiller)




https://www.dr.dk/sporten/haandbold/championsleague/vital-sejr-odense-haandbold-bevarer-spaendingen-i-champions-league

ChampionsleagueVital sejr for Odense Håndbold: Bevarer spændingen i Champions LeagueOdense Håndbold slår franske Brest og holder liv i håbet om at avancere i Champions League.
26.
jan.
2019 kl.
16.
38 | opdateret 26.
jan.
2019 kl.
17.
20Bemærk: artiklen er mere end 30 dage gammelLæs opI femte forsøg kom Odense Håndbold på tavlen med en sejr i mellemrunden i kvindernes Champions League.
Det skete på hjemmebane i bundopgøret mod franske Brest Bretagne, der blev slået med 28-24.
Læs også:Norske medier bager op til finalebraget: ’Danmark så uovervindelige ud’Odense havde inden kampen blot opnået et point hjemme mod Metz, og med sejren kom Odense med tre point for fem kampe på femtepladsen.
Det er samme pointtal som gruppens nummer fire, København, der har spillet en kamp færre.
Brest ligger med to point nu nummer seks og sidst i gruppen, hvorfra de fire bedste går videre.
Læs også:Rasmus Lauge om finale i Boxen: 'Jeg tror, det bliver en vanvittig oplevelse'Odense lignede fra begyndelsen et determineret hold, der vidste, at en sejr var nødvendig.
I målet var landsholdskeeper Althea Reinhardt en mur i de første minutter og snuppede et straffekast allerede i det andet minut.
Hun dannede grundlag for, at holdet i den anden ende kunne skabe tidlige føringer på 2-0 og 4-1.
En skarp fløjSærligt venstrefløjen Freja Cohrt var godt kørende, og med fire scoringer på fem forsøg inden pausen var hun stærkt medvirkende til, at det fynske hold kunne gå til pausen med en føring på 14-10.
Odense var også vaks fra første færd i anden halvleg, og Trine Østergaard sørgede for føringen 16-11 efter tre minutter.
Læs også:Holdkammeraterne hylder ’Verdens bedste Mikkel’: ’Han er cool omkring alt’Men Brest overgav sig ikke bare sådan.
Det franske hold udnyttede en fynsk scoringspause på seks minutter til at reducere fra 12-17 til 15-17, inden Mette Tranborg igen fik gang i scoringen.
Derfra vippede det med føringer på tre og fire mål til Odense, men Brest skabte ny spænding med målet til 23-25 fire minutter før tid, men i det næste angreb gav Stine Jørgensen holdet ny luft med et flot mål.
Det punkterede spændingen, og Odense kunne kort efter fejre en sejr på fire mål.
/ritzau/FacebookTwitterKopier linkEmner:Althea Reinhardt (håndboldspiller)|Freja Cohrt (håndboldspiller)|Odense|Odense Håndbold|Håndbold




https://www.dr.dk/sporten/haandbold/vm-herrer/sagosen-vil-revanchere-den-foerste-kamp-jeg-vil-aldrig-have-den-foelelse

VM herrerSagosen vil revanchere den første kamp: ’Jeg vil aldrig have den følelse igen’Sander Sagosen spillede ikke imponerende i den første kamp mod Danmark, og det vil han ændre på i finalen i morgen.
Sander Sagosen er meget motiveret for at levere en god præstation i finalen mod Danmark.
Af Frederik Palle26.
jan.
2019 kl.
18.
03Bemærk: artiklen er mere end 30 dage gammelLæs opSander Sagosen regnes som en af verdens bedste håndboldspillere, hvis han faktisk ikke er den bedste, men det var umuligt at se i det første opgør mod Danmark, hvor Mikkel Hansen blev den store.
Den danske højreback scorede intet mindre end 14 mål, mens Sagosen først fik scoret sit første mål efter 46 minutter.
Det er derfor en topmotiveret nordmand, der vil revanchere sin dårlige kamp i finalen i morgen.
Læs også:Norske medier bager op til finalebraget: ’Danmark så uovervindelige ud’- Jeg sad med en følelse på banen efter den kamp, som jeg aldrig vil have igen.
Nu har jeg så alle muligheder for at revanchere det, så det skal nok blive virkelig fedt, forklarer Sander Sagosen.
- Vi frygter ikke noget.
Sander Sagosen om Boxen i HerningMen samtidig er Sander Sagosen også ved at være lidt træt af al den snak om ham og Mikkel Hansen.
Journalisterne har spurgt rigtig meget til, hvem der er verdens bedste i løbet af turneringen.
- I mit hoved er det Norge mod Danmark og ikke Mikkel Hansen mod Sander Sagosen, forklarer Sander Sagosen.
Læs også:Derfor tør VM-modstandere ikke mandsopdække Mikkel Hansen- Vi skal slås mod Danmark.
De var godt forberedte sidst, og nu ved vi lidt mere om, hvad der venter os, siger han.
Ligesom med det første opgør i turneringen, så spiller Norge i morgen på udebane foran 15.
000 danskere i Boxen i Herning, men det skræmmer ikke Sander Sagosen, der ikke er i tvivl om, at de norske spillere kan stå imod det.
Læs også:Dansk nøglespiller afblæser skadepanik: 'Jeg er klar til VM-finalen'- Vi frygter ikke noget.
I går i Hamborg formåede vi at holde os helt rolige, selvom vi var på udebane.
Jeg synes, at det var mega fedt at se, hvordan vi klarede at modstå det.
Der var 13.
000 på tribunen, som ville have, at Tyskland skulle vinde, men vi forblev rolige, siger Sander Sagosen.
Kampen mellem Danmark og Norge bliver vist på DR1.
Der er kampstart klokken 17.
30, mens optakten starter klokken 16.
00.
FacebookTwitterKopier linkEmner:Jyske Bank Boxen|DR1|Norge|Tyskland|Hamborg




https://www.dr.dk/sporten/haandbold/vm-herrer/dansk-noeglespiller-afblaeser-skadepanik-jeg-er-klar-til-vm-finalen

VM herrerDansk nøglespiller afblæser skadepanik: 'Jeg er klar til VM-finalen'Magnus Landin havde lægproblemer op til semifinalen, men er ikke nervøs for sin deltagelse i finalen.
Magnus Landin scorede tre mål på tre forsøg i VM-semifinalen mod Frankrig.
26.
jan.
2019 kl.
13.
16Bemærk: artiklen er mere end 30 dage gammelLæs opFløjspilleren Magnus Landin melder sig klar til at spille VM-finalen søndag, selv om han havde problemer med en lægmuskel op til semifinalen mod Frankrig.
Han blev dog i stand til at spille, og han tvivler ikke på, at han også er med mod Norge.
Læs også:Norsk stjerne klar til VM-finale: 'Skal aldrig sidde med samme følelse igen'- Nej, nej.
Bestemt ikke.
Når jeg kunne spille mod Frankrig, er jeg overbevist om, at jeg også kan spille søndag, siger Landin.
Landstræner Nikolaj Jacobsen var helt frem til kort før kampstart mod franskmændene i tvivl om, om han kunne råde over den lange fløjspiller, der har været fremragende under VM.
Staben lidt nervøsSelv mener Landin dog ikke, at situationen var så alarmerende, som staben omkring holdet ville gøre det til.
- Nu er han (Nikolaj Jacobsen, red.
) jo ikke inde i min krop og kan ikke mærke, hvordan jeg havde det.
- Torsdag troede jeg ikke, at der var noget, men da jeg vågnede fredag, kunne jeg godt mærke det.
Læs også:Håndboldbrødrene fra Søborg tegner Danmarks fremtid- Vi tog et ekstra tjek, og der var noget i læggen, som måske gjorde staben lidt nervøs.
Men det gik heldigvis fint, siger Magnus Landin.
Den 23-årige Kiel-spiller blev noteret for tre mål på tre forsøg mod Frankrig.
VM-finalen mellem Danmark og Norge spilles søndag klokken 17.
30 i Boxen i Herning.
Kampen kan ses på DR1.
/ritzau/FacebookTwitterKopier linkEmner:Magnus Landin (håndboldspiller)|Nikolaj Jacobsen (håndboldtræner)|Frankrig|DR1|Jyske Bank Boxen




https://www.dr.dk/sporten/haandbold/vm-herrer/derfor-toer-vm-modstandere-ikke-mandsopdaekke-mikkel-hansen

VM herrerDerfor tør VM-modstandere ikke mandsopdække Mikkel HansenFor få år siden blev de største håndboldstjerner ofte mandsopdækket, når de sprudlede for meget.
Mikkel Hansen er VM-topscorer med 65 mål.
26.
jan.
2019 kl.
15.
09Bemærk: artiklen er mere end 30 dage gammelLæs opSkal Mikkel Hansen have en norsk overfrakke på i VM-finalen?
Det er et af de taktiske spørgsmål, som Norge skal tage stilling til inden søndagens finale i Boxen i Herning.
Modtræk over for mandsopdækning i håndboldI håndbold så man tidligere hold forsøge at mandsopdække en modspiller.
Det gør man ikke så meget længere.
Mandsopdækning: En af den forsvarende holds seks markspillere forlader forsvarszonen og følger en modspiller, som derved vil få meget svært ved at få fat i bolden og gøre en forskel i angrebet.
Læs om modtrækkene her:Udviklingen: Spillerne er blevet hurtigere og bedre mand mod mand, og pladsen fem mod fem kan derved lettere udnyttes, når modstanderen forsøger med en mandsopdækning.
Syv mod seks: Muligheden for at skifte en målmand ud med en markspiller og spille med en ekstra markspiller i angrebet har ændret spillet.
I stedet for at spille fem mod fem vil der være endnu mere plads i angrebet ved at spille seks mod fem.
Stregspillerne: Inde på stregen er spillerne blevet større og stærkere, og det kan gøre det nemmere at lave indspil til stregspillerne, fordi modstanderen er en spiller mindre i forsvaret.
Da Danmark slog Norge i den sidste kamp i gruppespillet, scorede Mikkel Hansen 14 mål.
Og i fredagens semifinalesejr over Frankrig nettede PSG-stjernen 12 gange.
Men en god gammeldags mandsopdækning findes stort set ikke længere i moderne håndbold.
Kun i små glimt har man set det under VM-slutrunden i Danmark og Tyskland, og der er flere årsager til, at taktikken er skrottet.
Tror ikke på konceptetNikolaj Jacobsen, dansk landstræner og klubtræner for Rhein-Neckar Löwen, forklarer, hvorfor modstanderne sjældent har succes med at dække en spiller tæt op.
- Den går ikke længere.
Jeg har selv prøvet det flere gange med Rhein-Neckar Löwen, hvor folk prøver at mandsopdække Andy Schmid.
- Og det er ikke lykkedes for nogen endnu, fordi vi har spillere som Mads Mensah og Alexander Petersson til at straffe det.
- Folk er blevet så gode og hurtige på fødderne, at de rum, der bliver efterladt i fem mod fem, er svære at dække.
Jeg tror ikke på mandsopdækning.
- Vi har spillerne til at løse det, hvis den ene eller anden bliver mandsopdækket, forklarer landstræneren.
Nikolaj Jacobsen tror ikke, at mandsopdækning fungerer længere.
Han ser også en udvikling i andre dele af spillet, der gør mandsopdækning til et ofte ubrugeligt og harmløst våben.
- Stregspillerne er efterhånden blevet så store og stærke, og det gør det vanskeligere at gå op at mandsopdække.
Stregspillerne er også bedre til at holde screeningerne, og spillerne er blevet dygtigere mand mod mand.
- Derfor er det i dag meget sværere at lave de rene mandsopdækninger, siger Jacobsen.
Syv mod seks har ændret tingeneMikkel Hansen, der før i tiden ofte blev taget ud af spillet af en modspiller, er glad for håndboldens udvikling på det område.
- Jeg vil ikke sige, at det skabte irritation.
Men som spiller vil man altid gerne være en del af det hele.
Og når man bliver taget ud af spillet, så er der jo andre, der må steppe op.
- Som person har jeg altid gerne villet være en del af det.
Men lige meget hvem du spørger, så er det ikke en fed ting at blive mandsopdækket, siger Mikkel Hansen.
Mikkel Hansen nyder, at han ikke længere bliver taget ud af spillet med en mandsopdækning.
Bagspilleren mener også, at muligheden for at skifte en målmand ud med en ekstra markspiller og spille i overtal i angrebet har betydning.
- Jeg synes, vi har mange dygtige spillere.
Syv mod seks har også ændret det, så det er blevet sværere at mandsopdække.
- De forskellige spillere er blevet bedre til at spille fem mod fem.
Det gør det sværere at vælge at tage en spiller ud af spillet, siger Mikkel Hansen.
Søndagens finale mellem Norge og Danmark spilles klokken 17.
30.
Kampen kan ses på DR1.
/ritzau/FacebookTwitterKopier linkEmner:Mads Mensah (håndboldspiller)|Rhein-Neckar Löwen|Håndbold|DR1|Norge




https://www.dr.dk/nyheder/kultur/film/tag-den-lige-180-procent-ned-dansk-komiker-sat-paa-plads-af-vinterberg-i-ny

Film og serier'Tag den lige 180 procent ned!
': Dansk komiker sat på plads af Vinterberg i ny filmrolleSkuespiller og komiker Magnus Millang debuterer med sin første internationale rolle i Thomas Vinterbergs 'Kursk'.
De fleste kender nok især Magnus Millang (th.
) fra satireserien 'Danish Dynamite'.
Rollen som den russiske soldat Oleg Lebedev i Thomas Vinterbergs actiondrama 'Kursk' virker derfor som en meget stor kontrast.
Men det synes Millang egentlig ikke selv.
Af Henriette Stisen26.
jan.
2019 kl.
15.
02Bemærk: artiklen er mere end 30 dage gammelLæs op- Thomas Vinterberg ringede en sen martsdag og spurgte, om jeg ville med ham til Belgien og lave film.
Det ville han gerne.
Du kender måske Magnus Millang som den enarmede Vonsild i 'DanDream' eller den nørdede Steffen i 'Kollektivet'.
Du kender ham helt sikkert som den provokerende, champagnebællende ejendomsmægler Jeppe K eller det transkønnede postbud Torben/Tone Svendsen i satireserien 'Danish Dynamite'.
Nu får komiker, skuespiller og instruktør Magnus Millang så sin internationale debut som døende russisk ubådssoldat i Thomas Vinterbergs storfilm 'Kursk', der netop har haft premiere herhjemme.
'Kursk' er Thomas Vinterbergs fjerde engelsksprogede film.
En film om den russiske ubåd af samme navn, der under en øvelse tilbage i 2000 på tragisk vis endte med at sende 118 russiske sømænd i døden mere end 100 meter under Barentshavets overflade, da en torpedo utilsigtet eksploderede inde i ubåden.
Læs også:Anmelder begejstret for Vinterbergs nye filmtragedie: 'Et chok at være vidne til'Mirakuløst fik 23 besætningsmedlemmer reddet sig hen til et mindre beskadiget rum bagerst i ubåden, hvor de ikke havde andet valg end at vente og håbe på, at de ville blive reddet.
Hvor længe de ventede, før ilten slap op, og det kolde vand oversvømmede rummet, er man ikke helt sikker på i dag.
Men spekulationer går på alt fra fire timer til flere dage.
Balancen mellem det tragiske og det komiskeMagnus Millang spiller én af de sømænd, der overlevede eksplosionen i første omgang, og som tilbragte sine sidste timer i ubådens agterstævn.
Ikke umiddelbart en rolle eller film, der indbyder til den store komik.
Men det var alligevel netop hans talent for at balancere det komiske med det tragiske, der landede ham rollen i den internationale film.
- Jeg tror godt, jeg tør sige, at Thomas Vinterberg havde svært ved at lande castingen på rollen.
For det er en rolle, der, på trods af den dystre og mørke situation besætningen er i, prøver at holde humøret højt ved at smide en joke.
Her ses Magnus Millang til højre for Matthias Schoenaerts.
Scenen er fra deres fælles vens bryllup, dagen inden deres skæbnesvangre tur med ubåden Kursk.
- Det med at balancere smerten og vittigheden samtidig var en udfordring for ham.
Så han bad mig filme en scene, hvor min rolle skulle fortælle en joke til de andre sømænd i ubåden og sende det til ham.
I bund og grund er det også det, der gjorde karaktererne i 'Danish Dynamite' til en succes, hvis du spørger Magnus Millang.
- Det kan godt være, at det ikke umiddelbart ser sådan ud, men der er ret meget smerte i mange af karaktererne i 'Danish Dynamite'.
Der er især meget smerte i vores postbud Torben, som senere får en kønsskifteoperation og bliver til Tone – også selvom vi gør grin med det.
Karakteren Tone (tidl.
Torben) spilles af Magnus Millang selv.
Bag ham ses her den anden halvdel af 'Danish Dynamite', Martin Høgsted.
(© TV2)- På den måde virker det ikke så langt fra nogle af de andre ting, jeg har lavet, når min karakter i 'Kursk' sætter sig for at fortælle en – ikke særlig god – joke for resten af besætningen for at lette stemningen.
Ejendomsmægleren fra 'Danish Dynamite' med det ikoniske (og irriterende) grin, Jeppe Kaufmann, blev også spillet af Magnus Millang.
(© TV2)- Millang, tag den lige 180 procent ned.
.
.
Det kan godt være, at Magnus Millang havde nogle fordele, når det kom til sin karakters balancegang mellem komik og tragedie.
Men der var også masser af nye udfordringer for den danske skuespiller.
Ud over at det hele foregik på et stort, internationalt filmset med store stjerner både foran og bagved kameraet, så var det også en helt ny genre, action-drama, og første gang, han skulle spille en rolle på engelsk.
Der er ikke noget, der kan tvinge én til at gøre sig umage, som når det virkelig gælder.
Magnus Millang- Den allerførste dag var Thomas Vinterberg og jeg de eneste danskere på settet.
Thomas havde sådan en mikrofon, der gik ud til alle højtalere på settet.
I den sagde han, på dansk, 'Millang, tag den lige 180 procent ned', griner den 37-årige skuespiller.
- Der kunne jeg godt mærke, at jeg skulle vænne mig til, at det var en noget anderledes produktion, end jeg før har været vant til.
Tre dage i militær træningslejrEn produktion, der ikke bare var international og med et budget derefter, men som også igennem hele processen havde allieret sig med eksperter og konsulenter, der skulle sikre, at den historiske begivenhed portrætteres så korrekt og respektfuldt som muligt.
Det betød blandt andet en tur på skolebænken for skuespillerne, hvor de blev undervist i, hvad man formoder skete med ubåden, hvordan de pårørende reagerede, den politiske side af sagen – og ikke mindst det militærtekniske aspekt.
- Vi, der skulle spille sammen i længst tid, var alle i militærtræningslejr sammen i Antwerpen i tre dage.
Det var sindssygt hårdt.
Sådan 'kast-op'-hårdt.
- Og så blev vi også trænet i, hvordan man hilser på hinanden inden for russisk søfart og alt det der.
Det var sygt spændende.
Den Oscar-vindende skuespiller Colin Firth spiller den britiske flotilleadmiral David Russell, der forsøger at tilbyde sin hjælp til de nødstedte russiske sømænd.
Den rigtige David Russell var i øvrigt blandt de konsulenter, der hjalp undervejs i indspilningen af filmen.
Drengerøvsstemning på settetMagnus Millang er skuespiller, komiker, instruktør – og far.
Når man indspiller en film, der beskriver, hvordan man kan være nødsaget til at tage afsked med sine pårørende og ikke mindst sine børn, så betyder det noget andet for Magnus Millang i dag, end det ville have gjort, før han fik børn.
- Det vækkede helt klart nogle tanker i én, når man selv var væk fra sin egen familie for at filme.
- Det påvirker mig meget at se Matthias Schoenaerts' rolle sige farvel til sin fireårige søn.
Det rammer mig hårdt.
Det synes jeg ikke er sjovt.
'Heldigvis' havde min egen karakter kun en tyk søster, han skulle sige farvel til.
Det var lidt nemmere.
At være væk fra sin familie under indspilningerne betød dog også, at han havde tid til at være en del af det sammenhold, der opstod bag scenen.
- Der kom en rigtig drengerøvsstemning mellem os, og det var skide sjovt at opdage, at bag den gamle mand, er man stadig bare 22 år.
- Skuespilmæssigt har jeg lært sindssygt meget.
Der er ikke noget, der kan tvinge én til at gøre sig umage, som når det virkelig gælder.
Og det gør det altså på sådan et filmset.
Derudover har det været fedt at være så meget sammen med Matthias Schoenaerts.
At være på nær hold med én, der er så dygtig – det er vildt at opleve.
For jeg synes virkelig, at han er meget, meget, meget dygtig.
Den prisvindende, belgiske skuespiller Matthias Schoenaerts spiller hovedrollen som den russiske soldat Mikhail Averin.
Han har tidligere arbejdet sammen med Thomas Vinterberg i filmen 'Far from the Madding Crowd' fra 2015.
So long, Denmark?
Nu hvor Magnus Millang har oplevet, hvordan livet på en stor, international produktion er, drømmer han så om at sige farvel til Danmark?
- Nej, det gør jeg bestemt ikke, siger han med overbevisende bestemthed.
- Jeg har ikke rigtigt den udlængsel.
Jeg synes desuden, at projektet dikterer mere end destinationen.
Hvis det er det rigtige projekt med de rigtige rammer, så vil jeg da elske at komme til udlandet.
Men det skal føles rigtigt.
Læs også:Tragedien om ubåden Kursk: Dengang Putin troede, han kunne tie sandheden ihjelFacebookTwitterKopier linkEmner:Magnus Millang (skuespiller)|Thomas Vinterberg (filminstruktør)|Humor|Flåde|Rusland




https://www.dr.dk/sporten/tennis/osaka-overtager-wozniackis-trone-i-australien-efter-dramatisk-finale

TennisOsaka overtager Wozniackis trone i Australien efter dramatisk finaleJapaneren Naomi Osaka vandt lørdag Australian Open efter en finalesejr over Petra Kvitova.
26.
jan.
2019 kl.
12.
42Bemærk: artiklen er mere end 30 dage gammelLæs opJapaneren Naomi Osaka kan skrive Australian Open-vinder 2019 på sit cv.
Ti års kvindelige vindere af Australian OpenJapaneren Naomi Osaka vandt lørdag Australian Open i tennis.
Her er listen over de seneste ti års vindere af grand slam-turneringen i Melbourne:2019: Naomi Osaka (Japan).
2018: Caroline Wozniacki (Danmark).
2017: Serena Williams (USA).
2016: Angelique Kerber (Tyskland).
2015: Serena Williams (USA).
2014: Li Na (Kina).
2013: Victoria Azarenka (Hviderusland).
2012: Victoria Azarenka (Hviderusland).
2011: Kim Clijsters (Belgien).
2010: Serena Williams (USA).
Kilde: Australian Open.
/ritzau/Lørdag var hun igennem en tæt og dramatisk finale mod tjekken Petra Kvitova, men Osaka endte med at hive sejren hjem med 7-6, 5-7, 6-4.
Læs også:Dansk triumf i Australian Open: Clara Tauson vinder juniorrækkenJapaneren var ellers på randen af et sammenbrud efter at have misset tre matchbolde i et dramatisk andet sæt, men hun samlede sig selv op og vandt den to en halv time lange dyst.
Dermed overtager Osaka kvindernes trone i Melbourne fra Caroline Wozniacki, der vandt grand slam-turneringen sidste år.
Når verdensranglisten opdateres mandag, vil hun som den første japaner stryge helt til tops.
Det skyldes også, at hun tilbage i efteråret vandt US Open.
For at sikre karrierens anden grand slam-titel måtte hun igennem en dramatisk kamp, som kunne være tippet den anden vej, men Kvitova udnyttede ikke sine muligheder for at overtage kampens momentum.
Tjekkiske Petra Kvitova måtte til sidst se sig slået af Naomi Osaka.
/ritzau/FacebookTwitterKopier linkEmner:Caroline Wozniacki (tennisspiller)|Petra Kvitova (tennisspiller)|Osaka|Australian Open|Tennis




https://www.dr.dk/nyheder/udland/store-eu-lande-vil-anerkende-venezuelas-oppositionsleder

UdlandStore EU-lande vil anerkende Venezuelas oppositionslederFrankrig, Tyskland, Storbritannien og Spanien kræver et frit valg udskrevet i Venezuela inden otte dage.
Både fra fransk og tysk side lyder der nu et krav om afholdelse af frit valg i Venezuela.
Også Spanien stiller samme krav til landets leder, Nicolas Maduro.
26.
jan.
2019 kl.
12.
53 | opdateret 26.
jan.
2019 kl.
15.
14Bemærk: artiklen er mere end 30 dage gammelLæs opFrankrig, Tyskland, Storbritannien og Spanien erklærer, at de vil anerkende Venezuelas oppositionsleder, Juan Guaidó, som fungerende præsident.
Det vil ske, medmindre der udskrives valg i Venezuela inden for otte dage.
Frankrigs præsident, Emmanuel Macron, skriver på Twitter, at han er klar til at anerkende Guaidó som præsident.
- Det venezuelanske folk bør frit kunne vælge sin fremtid, skriver han blandt andet.
Spanien, Tyskland og Storbritannien bakker opSamme melding kommer fra både den tyske regerings talskvinde og fra den spanske regering.
- Hvis der ikke inden for otte dage er udskrevet et retfærdigt, frit og transparent valg i Venezuela, vil Spanien anerkende Juan Guaidó som Venezuelas præsident, hedder det fra den spanske premierminister, Pedro Sanchez, i en erklæring fremsat på statsligt tv.
Et par timer efter de tre lande havde erklæret deres støtte til Guaidó meldte også Storbritanniens udenrigsminister, Jeremy Hunt, sig på banen.
På Twitter skriver han, at det står klart, at valgresultatet fra maj, hvor Nicolas Maduro vandt, ikke kan ses som legitimt.
Derfor er Storbritannien også klar til at anerkende Juan Guaidó som ny præsident, hvis ikke der udskrives et nyt valg.
- Det er tid til en ny begyndelse for befolkningen, som lider i Venezuela, skriver Hunt.
Venezuelas oppositionsleder, Juan Guaido, får nu støtte fra flere store EU-lande.
Den danske regering udtrykte fredag støtte til et "nyt håb i Venezuela".
I kølvandet på de store EU-landes udmeldning i dag meddelte udenrigsminister Anders Samuelsen (LA) så sin støtte til det pres, der bliver lagt på det sydamerikanske land.
- Arbejder for en kort deadline i EU for Maduro.
Opfordrer til valg inden for en uge.
Ellers bør EU anerkende Guaidó som fungerende præsident, skriver Samuelsen på engelsk.
Mange lande støtter oppositionslederenMange andre lande i regionen, herunder USA, har kastet deres støtte bag Juan Guaidó.
Han er oppositionsleder og parlamentsformand i Venezuela, men har udråbt sig selv som præsident.
Krisen i Venezuela bliver lørdag drøftet i FN's Sikkerhedsråd i New York.
Det amerikanske udenrigsministerium siger, at USA's udenrigsminister, Mike Pompeo, vil deltage i mødet, og at han vil presse på for at få Sikkerhedsrådet til at anerkende Guaidó.
Rusland, der som USA er permanent medlem af Sikkerhedsrådet, har hidtil kastet sin vægt bag Maduro.
/ritzau/AFPArtiklen er opdateret med udmeldingen fra Storbritanniens udenrigsminister, Jeremy Hunt.
FacebookTwitterKopier linkEmner:Emmanuel Macron (politiker)|Mike Pompeo (politiker)|Storbritannien|Forenede Nationer|Valg og folkeafstemninger




https://www.dr.dk/nyheder/kultur/ny-dokumentar-kaster-en-grim-skygge-over-michael-jacksons-eftermaele

KulturNy dokumentar kaster en grim skygge over Michael Jacksons eftermæleTo mænd fortæller i 'Leaving Neverland', hvordan de som børn blev sex-misbrugt af popstjernen.
Michael Jackson udenfor retsbygningen i forbindelse med retssagen i 2005, hvor han blev beskyldt for at have misbrugt børn seksuelt.
Dengang blev han frikendt.
Af Flemming Brandt26.
jan.
2019 kl.
14.
44Bemærk: artiklen er mere end 30 dage gammelLæs opVar Michael Jackson et musikalsk geni?
Uden tvivl.
Havde han problemer med at fungere normalt i en verden, hvor mange ubetinget hyldede ham for hans musik?
Helt bestemt.
Men var han også en seksuel afviger med forkærlighed for små drenge?
Muligvis.
Det sidste spørgsmål bliver der kastet nyt lys over i dokumentarfilmen 'Leaving Neverland', som fredag aften havde premiere ved Sundance-filmfestivalen i Utah, hvor The Guardian var til stede.
Filmen vises senere på året på DR.
I filmen fortæller to mænd, hvordan de som små drenge blev sex-misbrugt af Michael Jackson, superstjernen, der døde i 2009 i en alder af 50 år.
Allerede tilbage i 1993 blev der rettet beskyldninger om overgreb på en mindreårig mod Jackson, men dengang endte det med et forlig udenom retten og en større økonomisk kompensation til den 13-årige Jordan Chandler.
Ti år senere var der nye beskyldninger mod Jackson, og denne gang endte han i retten, tiltalt for syv tilfælde af overgreb på mindreårige.
Men retssagen endte med, at Jackson blev frikendt for alle anklager.
Misbrugt seksuelt i syv årDenne gang er der ikke tale om en retssag, men om en film, og Jackson kan hverken forsvare sig eller blive dømt.
Til gengæld er det formentlig de færreste, der vil gå upåvirkede ud af biografen efter de nye beskyldninger.
To minutter inde i filmen har den ene af mændene først rost Jackson for hans fantastiske musikalske talent, opremset de mange måder, hvorpå Jackson hjalp ham – for så at tilføje: ’Og han misbrugte mig seksuelt i syv år’.
Wade Robson var tilbage i 2005 det første vidne, som forsvaret til fordel for Michael Jackson, da sangeren blev frikendt for seksuelle overgreb ved en retssag i 2005.
Manden er Wade Robson, den ene af filmens to vidner.
Han fortæller, hvordan han i en meget tidlig alder blev vild med Michael Jackson, tapetserede vægge i sit værelse med Jackson-plakater og som femårig vandt en konkurrence, hvor han havde kopieret Jacksons dansetrin.
Præmien var et møde med musikstjernen, og det udviklede sig til et dybfølt venskab, opmuntret af Robsons stjerneopslugte mor.
Overgrebene begyndte ifølge Wade Robson, da han var syv.
Familien overnattede på Jacksons Neverland Ranch, og efter at have overtalt Robsons mor, var drengen alene med Jackson i fem dage.
- Du og jeg blev ført sammen af Gud, husker Robson, at sangeren sagde, inden en række både anale og orale overgreb – ifølge Robson – fandt sted.
Jackson forklarede drengen, at man ikke kunne stole på kvinder, og at de begge ville ryge i fængsel, hvis han sladrede.
Lærte at onanere med JacksonDen anden mand er James Safechuck.
Han mødte popstjernen i en fælles reklame for Pepsi Cola, og da han var 10, rejste han med Jackson på turné.
Ifølge Safechuck lærte han at onanere sammen med Jackson, og derfra eskalerede det.
Jackson sagde til Safechuck, at drengen var hans første seksuelle oplevelse, og at det var en acceptabel måde at udleve sin kærlighed på.
Han fortæller, hvordan han gennemførte et bryllupsritual med Jackson og fik en vielsesring, som han stadig har – ligesom de mange smykker, som han blev belønnet med efter overgrebene.
Læs også:Michael Jackson hitter 9 år efter sin død - men det går også galt, når stjerner udgiver musik fra gravenBegge drenge oplevede, at da de blev ældre, blev de udfaset til fordel for yngre drenge.
De to mænd fortæller, at de som voksne begge har lidt af depressioner, selvhad og angst – og i øvrigt har det svært med nære relationer.
- Jeg tror ikke, at tiden heler det her sår.
Det bliver bare værre, siger Safechuck.
Efter premieren forklarede de, hvad formålet var med at stå frem nu.
- Vi kan ikke ændre på det, der skete med os.
Og vi kan ikke gøre noget ved Michael, sagde Robson ifølge AP, da han sammen med Safechuck svarede på spørgsmål fra publikum.
Men han håber på at kunne hjælpe andre i samme situation til at føle sig mindre isolerede og samtidig gøre alle mennesker, der har ansvaret for børn, mere bevidste.
Boet tager skarp afstandBoet efter Michael Jackson har taget skarpt afstand fra filmen.
- Det er den slags karaktermord, som Michael Jackson måtte opleve, mens han var i live og nu igen i døden, lyder det i en udtalelse fra boet, som beskylder filmen for at behandle udokumenterede beskyldninger om noget, der angiveligt skete for tyve år siden, som fakta.
Boet beskylder Robson og Safechuck for at begå mened.
Da Jackson blev frikendt for overgreb på børn i 2005, var Robson vidne i sagen.
Dengang sagde han, at han havde sovet mange gange i Jacksons værelse, men at han aldrig havde oplevet nogle overgreb.
Safechuck har som dreng kommet med lignende udsagn, da Jackson blev efterforsket.
Siden har de begge forsøgt at lægge sager an i henholdsvis 2013 og 2014, hvor de hævdede, at de på grund af stress og traumer havde været nødt til at se sandheden om Jacksons overgreb i øjnene.
Men begge sager blev afvist af tekniske årsager.
Inden premieren var der bebudet store demonstrationer mod filmen fra Michael Jacksons loyale fans, men det endte med, at kun en håndfuld mødte op med skilte med billeder af popstjernen og ordet ’uskyldig’ henover hans mund.
Den fire timer lange dokumentarfilm ’Leaving Neverland’ bliver vist i to dele på HBO i USA og Channel 4 i England - og sidenhen også på DR.
FacebookTwitterKopier linkEmner:Michael Jackson (musiker)|Pop og rock|Seksualitet|HBO|USA




https://www.dr.dk/nyheder/regionale/trekanten/bly-og-gamle-kondomdaaser-amatoerarkaeologer-hjaelper-naturen-i-jagten

TrekantområdetBly og gamle kondomdåser: Amatørarkæologer hjælper naturen i jagten på guldskatteKongernes Jelling udstiller rent skrot sammen med ægte guldskatte.
Dektektorarkæologer finder gammelt skrot i tøndevis, og kun sjældent danefæ.
Af Jan Laursen og Jeppe Ligaard26.
jan.
2019 kl.
12.
21Bemærk: artiklen er mere end 30 dage gammelLæs opDetektorarkæologer finder ikke kun gammelt guld og sjældne fund fra oldtiden.
De finder også masser af gammelt og nogle gange farligt skrot.
Det bliver fjernet til gavn for naturen.
Nu bliver skrotfundene hædret på årets danefæudstilling i oplevelsescenteret Kongernes Jelling, hvor det ligger i store tønder.
- Kapsler fra øl- og sodavandsflasker og sølvpapir ligger overalt ude i naturen, siger formidlingschef Morten Teilmann Jørgensen fra Kongernes Jelling.
Sikker sex anno 1950 bliver udstilletIfølge formidlingschefen har amatørarkæologerne også fundet hestesko, plovskær, tandhjul og bly.
Blandt de mere kuriøse fund er bunker af blikdåser fra 1950'erne og 1960'erne, der har indeholdt kondomer.
- Dem dukker der en del op af, især i skovbryn og inde i skovene, fortæller Morten Teilmann Jørgensen.
Kondomæskerne har nærmest fået kultstatus hos detektorjægerne.
- De erfarne detektorførere siger, at det simpelthen bare er en, man skal have fundet og krydset af, fortæller han.
De mange komdomæsker er på udstillingen blevet samlet i en særlig montre, der er lukket af med tungt rødt stof og har fået navnet Lummermontren.
Kondomæsker fra 1950'erne og 1960'erne er blevet noget af et klenodie blandt detektorarkæologer.
På udstillingen Kongernes Jelling er de gamle kondomæsker blevet samlet i en særlig montre gemt bag rødt velour.
De fleste finder mange kilo skrot, inden skatten dukker op.
Det her - sølvskatten - er det, detektorarkæologerne drømmer om at finde.
1 / 4Kondomæsker fra 1950'erne og 1960'erne er blevet noget af et klenodie blandt detektorarkæologer.
1 / 4På udstillingen Kongernes Jelling er de gamle kondomæsker blevet samlet i en særlig montre gemt bag rødt velour.
2 / 4De fleste finder mange kilo skrot, inden skatten dukker op.
3 / 4Det her - sølvskatten - er det, detektorarkæologerne drømmer om at finde.
4 / 4Kondomæsker, tandhjul, kapsler og sølvpapir er samlet i udstillingen sammen med årets fineste fund af guld, sølv og bronze.
Når det gamle skrot bliver udstillet, er det for at hylde detektorarkæologernes indsats for at rense naturen og finde danefæ.
Sammenslutningen af Danske Amatørarkæologer bad i 2017 sine medlemmer om at indrapportere, hvor meget skrald de samlede sammen, når de ledte efter fortidsfund.
29 indrapporterede.
De fandt 2,4 tons jern.
De fandt også 179 kilo bly, som er giftigt i naturen.
Læs også:10.
000 fund er registreret på ny hjemmesideDerfor er der god grund til at hylde detektorarkæologerne, siger Annette Juul fra foreningen Hold Danmark Rent.
- Det er helt fantastisk, at de i deres bestræbelser på at finde danefæ samtidig fjerner nogle af de ting, der direkte er farlige for naturen, siger hun.
Udstillingen "Skat eller skrot" åbner søndag.
FacebookTwitterKopier linkEmner:Jelling|Historie|Skat




https://www.dr.dk/nyheder/viden/teknologi/kunstig-intelligens-indtager-alt-fra-toiletkumme-til-talerstol

TeknologiKunstig intelligens indtager alt fra toiletkumme til talerstolDen kunstige intelligens er flyttet ind i både babyseng, katteskål og cykel.
Og så har den lært at skrive overbevisende taler.
Af Maria Lise Behrendt og Jomo Heip 26.
jan.
2019 kl.
12.
29Bemærk: artiklen er mere end 30 dage gammelLæs opDe fleste af os har prøvet at sidde på kummen og opleve det skæbnesvangre øjeblik, hvor der ikke er mere toiletpapir tilbage på rullen.
Du kalder måske på din kæreste, din roommate eller din mor, men den slags pinligheder kan du måske undgå i fremtiden.
Hvis du da er villig til at investere små 8.
000 dollars - omkring 52.
000 danske kroner - i Numi 2.
0: Et toilet med indbygget digital assistent i form af Amazons smarthøjtaler, Alexa.
Det kræver dog stadig, at du minder Alexa om, at der skal købes toiletpapir i god tid.
Tech-journalist Nikolaj Sonne er taget til en af verdens største messer for teknologi, CES, i Las Vegas, hvor der efterhånden er kunstig intelligens (AI) i alting.
Toiletter, cykler og spejle kommer med digitale assistenter som Google Assistant og Alexa.
Katteskålen, babysengen og ældreboligen er overvåget af intelligente kameraer med ansigts- og bevægelsesgenkendelse.
Og tech-giganten IBM har udviklet en kunstig intelligens, der kan sammenstrikke overbevisende taler om kontroversielle emner.
- AI er for vildt, og det går vanvittigt hurtigt.
Maskinen ser alt, og den forstår mere og mere, konkluderer Nikolaj Sonne i videoen, som du kan se øverst i artiklen.
FacebookTwitterKopier linkEmner:Nikolaj Sonne (studievært)|Teknologi|IT-branchen|Google|Las Vegas




https://www.dr.dk/nyheder/indland/kjeld-har-arbejdet-samme-sted-i-51-aar-jeg-spurgte-om-de-manglede-en-det-gjorde-de

IndlandKjeld har arbejdet samme sted i 51 år: 'Jeg spurgte, om de manglede en.
Det gjorde de så'Det er hårdt arbejde at være klejnsmed.
Alligevel har Kjeld Poulsen stadig ikke lyst til at gå på pension.
Af Malene Koops Grønborg og Bo Amstrup via Ritzau Scanpix (foto)26.
jan.
2019 kl.
13.
27Bemærk: artiklen er mere end 30 dage gammelLæs opEgentlig skulle han været gået på pension sidste år, men den beslutning blev lavet om.
Det var ham selv, der fortrød, for efter næsten 51 år var 66-årige Kjeld Poulsen alligevel ikke helt færdig med at arbejde som klejnsmed hos firmaet Eurotank i Harlev.
Men Kjeld Poulsen er et særsyn.
Det er nemlig meget populært at skifte job, viser de nyeste tal fra Styrelsen for Arbejdsmarked og Rekruttering.
Ifølge undersøgelsen er antallet af danskere, der har skiftet job til og med september 2018 det højeste i ti år, og alt tyder på, at 2018 kommer til at sætte rekord for, hvor mange danskere der skifter job.
Det er mest unge under 35 år, der ofte skifter job, så Kjeld Poulsen er billedet på en generation, hvor det ikke var noget særsyn at have 25- eller 40 årsjubilæum.
Kjeld Poulsen har arbejdet som klejnsmed det samme sted i mere end 50 år, men han er et særsyn i det danske landskab, hvor antallet af jobskifter blandt danskerne er det højeste i ti år.
1 / 14- Jeg startede med at feje og male de beholdere, der blev lavet.
Jeg spurgte bare, om de manglede en til at male, og det gjorde de så.
2 / 14Så Kjeld fik lov til at male, men efter bare et års tid begyndte han selv at lave beholdere - for eksempel små olietanke.
3 / 14Kjeld var også med, da firmaet blev flyttet til Brabrand og siden til Harlev i 1982, hvor virksomheden, der i dag hedder Eurotank A/S, ligger endnu.
4 / 14Der er 14 ansatte i firmaet, der blandt andet laver trykbeholdere og lagertanke.
- Og så var jeg engang med til at lave en skorsten på 44 meter, fortæller Kjeld.
5 / 14Da Kjeld blev 65 år sidste år, var det meningen, han skulle på pension.
Men i stedet gik han lidt ned i tid, og arbejder nu 32 timer om ugen.
6 / 14- Hvis man stopper sådan lige på én gang, så går det galt på en eller anden måde.
Nogle falder jo bare sammen eller hvad pokker, man nu kan kalde det.
7 / 14- Jeg ved ikke, om man kan få hele dagen til at gå, når man stopper.
Men om en måneds tid går jeg ned i tid igen.
Fire timer.
Og så ved jeg ikke, om jeg må gå længere ned i tid.
Det har vi ikke snakket om.
8 / 14Kjeld har aldrig tænkt på at finde et andet arbejde.
- Det har jo ikke været det samme hele tiden.
Vi startede med at lave små tanke, i dag laver vi også store tanke, og indimellem har vi lavet skorstene til for eksempel fjernvarme, siger han.
9 / 14Men jobbet som klejnsmed er fysisk hårdt.
Det kan Kjeld godt mærke efter fem årtier.
- Vi sidder tit på knæene, så de har det ikke så godt.
10 / 14Larmen på jobbet har også sat sine spor.
- Jeg har tinnitus, og det har jeg haft i mange år.
Jeg kan godt høre det nu, men det er ikke altid, jeg kan det.
Men det er ikke noget problem, når jeg skal sove.
Der går fem minutter, så sover jeg.
11 / 14- Jeg har også haft nogle problemer med ryggen.
Det blev rigtig galt for et halvt års tid siden.
Men så fik jeg en henvisning til en fysioterapeut, og det har hjulpet.
Men det er stadig ikke helt godt.
12 / 14Kjeld bor sammen med sin kone.
Hun er fem år yngre end ham, så der er nogle år endnu, til hun går på pension.
- Men jeg stopper nok inden for et års tid.
Måske.
13 / 14Kjeld har været hos Eurotank mange flere år end sin daglige leder, Kim Fiirgaard, der kun har været i virksomheden et par år.
- Jeg vil nødig af med Kjeld.
Så længe der er plads til, at man kan gå ned i tid, så vil vi meget gerne beholde ham, siger han.
14 / 14FacebookTwitterKopier linkEmner:Styrelsen for Arbejdsmarked og Rekruttering|Arbejdsmarked




https://www.dr.dk/nyheder/udland/midlertidigt-budget-et-nederlag-trump-det-stoerste-skvat-vi-har-haft-som-praesident

UdlandMidlertidigt budget et nederlag for Trump: 'Det største skvat, vi har haft som præsident'Politisk pres og dårlige målinger har tvunget Trump til at godkende budget, vurderer ekspert.
Af Louise Brodthagen Jensen26.
jan.
2019 kl.
12.
22Bemærk: artiklen er mere end 30 dage gammelLæs opFor mange tusinder af offentligt ansatte i USA er det en sejr, når de på mandag igen kan gå på arbejde.
I går meddelte Donald Trump, at han og Kongressens ledere er blevet enige om et forslag, der sikrer staten et midlertidig budget frem til 15.
februar.
Og for præsidenten kan det næsten ikke ses som andet et politisk nederlag.
Presset fra dårlige meningsmålinger, vrede vælgere og ikke mindst fra sine republikanske partifæller i Senatet, har ført til, at præsidenten har måttet indgå en aftale, foreløbig uden finansiering af den mur, som han har lovet, at han vil bygge på grænsen til Mexico.
Antallet af illegale immigranter, der bliver stoppet ved grænsen mellem Mexico og USA er det laveste i mange år.
Det vurderer Niels Bjerre Poulsen, lektor i amerikanske studier ved Syddansk Universitet i Odense.
- Han har fået en meddelelse fra de republikanske ledere i Senatet om, at man ikke var sikker på, at man kunne holde skansen meget længere, og hvis der kom en afstemning mere, ville der måske være nok republikanere, som ville stemme med Demokraterne, siger Niels Bjerre Poulsen og fortsætter:- Men Trump har holdt store dele af den føderale regering som gidsler og risikerer nu at blive straffet af sine egne vælgere, som synes, han skulle have holdt stand endnu længere.
Han har mistet stemmer de sidste uger og risikerer nu at miste flere vælgere, fordi han nu kapitulerer.
Større opbakning til demokratisk forslagDen rekordlange nedlukning har allerede sat sine spor i det republikanske parti.
Torsdag stemte Senatet for to budgetforslag fremlagt af de to partier, og her var der størst tilslutning til Demokraternes budgetforslag, som seks republikanske senatorer valgte at stemme for.
Gode nyheder for George Herbert Walker Bush.
Fra i dag er han ikke længere det største skvat, vi har haft som præsidentAnn Coulter, konservativ debattørFærre stemte for Republikanernes budgetforslag, hvor der var afsat fem milliarder dollars, svarende til omkring 37 milliarder kroner, til grænsemuren.
Ingen af forslagene nåede dog de nødvendige 60 stemmer for at blive vedtaget.
Efter midtvejsvalget i november er det da også en helt anden politisk virkelighed for præsidenten, siger Niels Bjerre Poulsen.
Shutdown i USAUSA lukkede 25 procent af statsapparatet ned natten til den 22.
december, efter det stod klart, at republikanere og demokrater ikke kunne nå til enighed om en budgetaftale.
Det springende punkt er finansieringen af en grænsemur mod Mexico, som præsident Donald Trump fastholder som et krav.
Demokraterne nægter at acceptere finansieringen som en del af en budgetaftale.
Nedlukningen har medført, at 800.
000 offentligt ansatte i de ramte ministerier, styrelser og myndigheder enten må møde på arbejde uden at få løn eller er sendt på ufrivillig orlov.
- Det, man kan hæfte sig ved, er, at republikanerne i de seneste to år har haft flertal i begge kamre uden på noget tidspunkt at stille forslag om penge til en mur, fordi hovedparten af Republikanerne også anser det som dårlig investering og dårlig brug af penge.
- Det var først efter midtvejsvalget, da Demokraterne stod til at overtage Repræsentanternes Hus, at Trump pludselig stod stejlt på det her forslag, siger han.
Han fremhæver, at Senatet før jul enstemmigt vedtog et budgetforslag uden finansiering til grænsemuren, men at præsidenten nægtede at underskrive forslaget efter at være blevet kritiseret af prominente konservative tv- og radioværter.
Det største skvatSelv har præsidenten afvist, at den nuværende aftale på nogen måde skal ses som en form for indrømmelse.
Alligevel er dommen hård i flere konservative medier, der anklager ham for at have givet efter.
Journalist og kommentator Ann Coulter gav Trump en bredside i et interview, hvor hun beskyldte ham for at lyve om grænsemuren.
- Gode nyheder for George Herbert Walker Bush.
Fra i dag er han ikke længere det største skvat, vi har haft som præsident, skriver blandt andre den stærkt konservative og kendte debattør Ann Coulter, der ofte optræder som politisk kommentator på tv-kanalen Fox News.
En kanal, Donald Trump ofte refererer til og roser for den politiske nyhedsdækning.
Der er ingen tvivl om, at den politiske sejr i første omgang tilfalder Demokraterne.
- For Demokraterne har det været helt afgørende at sikre, at Trump ikke fremover vil bruge den metode, at når han ikke får sin vilje i den lovgivende forsamling, så tager han regeringen som gidsel og lukker statsapparatet ned.
Derfor har de stået fast på, at han ikke fik pengene til den mur, siger Niels Bjerre Poulsen.
Grænsemur - eller stålbarriereOg selvom de to partier nu har tre uger til at nå til enighed, skal præsidenten nok affinde sig med, at muren til Mexico ikke bliver finansieret via statsbudgettet, mener lektoren fra Syddansk Universitet.
Han påpeger, at Trump stadig kan true med erklære national undtagelsestilstand, hvilket giver ham beføjelser til at tage pengene fra militærbudgettet.
- Men det er svært at forsvare og vil med det samme ryge til domstolene.
Det er svært at sige, at det er et nødstilfælde, fordi det næsten er et historisk lavt antal af migranter, der kommer over grænsen, og det er heller ikke et nødstilfælde, hvis det tager to år at bygge en mur, der i øvrigt har været længe undervejs, siger Niels Bjerre Poulsen.
- Så han må nok indstille sig på, at han ikke får den grænsemur.
FacebookTwitterKopier linkEmner:Donald Trump (politiker)|Syddansk Universitet|USA|Mexico|Valg og folkeafstemninger




https://www.dr.dk/nyheder/regionale/midtvest/3b-gaar-i-skole-paa-et-plejehjem-det-giver-bare-saa-god-mening

Midt- og Vestjylland3.
B.
går i skole på et plejehjem: 'Det giver bare så god mening'I Herning Kommune har folkeskoleelever plejehjemsbesøg på skoleskemaet.
Hver mandag kommer 3.
klasseeleverne Nicoline Graulund Bundgaard (tv) og Regitze Hyldgaard Nielsen på skolebesøg hos Karen Werlauff, der bor på Lind Plejecenter.
I baggrunden står centerleder Gundi Halfmann.
Af Asta Pil Heltborg og Mette Skov-Jensen26.
jan.
2019 kl.
11.
34Bemærk: artiklen er mere end 30 dage gammelLæs op- Er der noget, du mangler her på plejehjemmet?
Spørgsmålet bliver stillet af 9-årige Nicoline Graulund Bundgaard og 10-årige Regitze Hyldgaard Nielsen fra 3.
B på Lind Skole, der er på besøg hos deres 'forkælelsesmakker' Karen Werlauff, der bor på Lind Plejecenter.
Hver mandag er pigerne på besøg hos 90-årige Karen Werlauff.
Lind Skole har nemlig plejehjemsbesøg på skoleskemaet, og denne mandag er pigerne i gang med at finde ud af, hvad der gør et godt plejehjem endnu bedre.
- Om der er noget, jeg mangler?
Nej, jeg synes jeg har det så godt, så godt, lyder svaret fra Karen Werlauff.
Vi skal også kunne arbejde med hjertet og huske den almene dannelse.
Belinda Hornshøj, tovholderIdéen til plejehjemsbesøg i skoletiden kommer fra lærer og tovholder Belinda Hornshøj.
Det er hende, der har skabt faget HeartWork, som nu har været en fast del af elevernes skoleskema i tre år.
- Det er vigtigt, at vi ikke kun tænker på de fag-faglige fag i skolen.
Vi skal også kunne arbejde med hjertet og huske den almene dannelse.
Der kommer så meget ud af, at børnene mødes og danner relationer mellem generationer, siger Belinda Hornshøj.
Projekt HeartWorkBegyndte i 2015 som et samarbejde mellem Lind Skole og Lind Plejecenter.
En gang om ugen besøger Lind Skoles 3.
og 6.
klasser udvalgte ældre på plejehjemmet.
Eleverne planlægger uge for uge, hvordan beboerne kan forkæles.
Besøgene afsluttes altid med fællessangKilde: Linde Pleje- og AktivitetscenterNicoline Graulund Bundgaard og Regitze Hyldgaard Nielsen er glade for det ugentlige besøg hos Karen Werlauff på Lind Plejecenter.
- Det er meget hyggeligt.
Hvis man ikke har noget at tale om, kan de gamle hele tiden finde på et eller andet emne, lyder det fra Nicoline Graulund Bundgaard.
Karen Werlauff supplerer:- Det er mange år siden, jeg selv har haft små børn.
Vi har det hyggeligt sammen, når de er her.
Vidensdeling mellem generationerDenne gang har pigerne kastet sig over en opgave om fremtidens plejehjem.
Pigerne og deres klassekammerater har på forhånd hjemme i klasselokalet snakket om, hvad de godt kunne tænke sig, når de engang bliver gamle.
Det er endt med forslag om restaurant og svømmehal på plejehjemmet.
Skolebesøgene giver så meget livsglæde.
Aase Jonassen, leder, Lind PlejecenterForslag, som overrasker Karen Werlauff, men som også gør hende klogere.
At give viden videre til andre er netop en af idéerne bag HeartWork, siger Belinda Hornshøj.
- Det giver bare så god mening.
Jeg kalder det 'meningsbærende undervisning', siger hun.
Det ugentlige skolebesøg giver liv i lokalerne og har stor betydning for de ældre, fortæller leder Aase Jonassen fra Lind Plejecenter.
- Børnene springer de ældre i møde, og man kan se glæden i de ældres ansigter.
Skolebesøgene giver så meget livsglæde og så mange gode oplevelser, siger Aase Jonassen.
9-årige Rose Mai Bovbjerg Mathiasen hvisker fortroligt med sin plejehjemsmakker, Anna Kastrup.
Til et plejehjem hører dog triste begivenheder, når en beboer dør.
- Vi fandt ud af, at det er vigtigt, at vi fortalte børnene om dødsfald, inden de begyndte på plejehjemmet.
At de vidste, hvad en vågekone, ligvogn og rustvogn var.
Det fandt vi ud af ved at interviewe både elever, lærere og plejehjemsbeboere, siger lærer Belinda Hornshøj.
Livslang læringEvalueringer hidtil viser, at børnene har gennemgået en stor udvikling i de år, projektet har kørt.
- Det er livslang læring.
At man kan se idéen i, at vi kan lære hele livet.
Både at de små kan lære, men at det kan deres plejehjemsmakker også.
De mærker, at de også kan bidrage, siger Belinda Hornshøj.
Herning Kommune har netop besluttet at forlænge projektet yderligere to år, hvilket Lind Plejecenter og beboerne er meget glade for.
- Vi kan slet ikke undvære børnene.
Det vil blive et tomrum for de ældre, hvis 3.
klassebørnene ikke kom hver mandag, siger Aase Jonassen.
Fire andre skoler i Herning Kommune samarbejder også med deres lokale plejehjem i projekt Heartwork.
Læs også:TEST dig selv: Kan du leve 180 dage på plejehjem?
FacebookTwitterKopier linkEmner:Herning Kommune|Plejeboliger|Uddannelse|Ældrepleje|Folkeskolen (Danmark)




https://www.dr.dk/musik/fik-en-pladekontrakt-inden-de-var-fyldt-18-vi-skulle-laere-opfoere-os-ordentligt

MusikFik en pladekontrakt, inden de var fyldt 18: 'Vi skulle lære at opføre os ordentligt'- Vi har lige skullet prøve at være vildt fulde på scenen, siger den danske duo, Barselona.
Af Christian Ellegaard og Foto: Frederik Højfeldt Nielsen26.
jan.
2019 kl.
12.
00Bemærk: artiklen er mere end 30 dage gammelLæs opDen danske musikduo Barselona har haft et forrygende år.
De har hittet med sange som 'Hvornår' og 'Fra Wien til Rom', spillet masser af koncerter, og lørdag aften er duoen nomineret til P3 Talentet ved P3 Guld 2019.
Dem skal du holde øje med i 2019Hvem bliver årets store stjerner?
Hvem scorer årets hit?
Og hvem skal du holde et ekstra vågent øje med?
I løbet af januar præsenterer vi her på dr.
dk nogle af de danske musikere, som, vi mener, får ekstra medvind i 2019.
De tre første artikler handlede om Jada, K-Phax og Nicklas Sahl.
Læs dem her:Dansk sangerinde afbrød alt, da hun gik ned med stress: Jeg er klar til at gøre tingene på en ny måde20-årig rapper er ikke bange for at drømme stort: Jeg indtager Danmark - og så resten af verdenHan er Danmarks nye popprins - men skal altså lige vænne sig til opmærksomhedenOg ud over en mulig prisregn venter der også ny musik og en stor turné rundt om i Danmark for Barselona.
Læs også:Han er Danmarks nye popprins - men skal altså lige vænne sig til opmærksomhedenVi besøgte drengene i Grotten - deres eget musikstudie i en kælder på Frederiksberg - til en snak om musik, akavede øjeblikke, og hvordan man tackler pladekontrakter og branchefolk, når man knap nok er fyldt 18.
Hør hittet 'Hvornår' herunder, mens du læser videre.
Barselona - Hvornår feat.
Thøger DixgaardRasmus ved ikke, om Barselona nogensinde var blevet skabt, hvis han ikke havde overnattet hos Rud den sommer.
- Det er fandeme mærkeligt at tænke på.
Det ved jeg ikke.
Jeg tror, der skulle meget til, før jeg endte nede i Grotten med Rud alene, for det lå virkelig ikke i kortene, siger han.
1 / 12Barselona fik deres første pladekontrakt, mens de begge stadig var under 18.
- Det var en turbulent tid at skulle balancere 1.
g og pladekontrakt, men det var også vildt optur.
Intet kunne gå hurtigt nok, musikken skulle bare ud i verden, siger Rasmus.
I dag er tempoet skruet en anelse ned.
- For et halvt år siden var jeg nok typen, der følte, jeg skulle tage til alle de branchefester, jeg blev inviteret til.
Det var jo fucking fedt overhovedet at blive inviteret.
Men nu har jeg det også fint med at være 19 år og kunne sige nej til at gå i byen hver weekend.
2 / 12Det seneste år er drengene for alvor blevet voksne.
- Vi skal tænke på det som et arbejde, og vi skal være veloplagte og opføre os ordentligt.
Det har vi skullet lære.
Det sker ikke lige med det samme, forklarer Rasmus.
- Vi har lige skullet prøve at være vildt fulde på scenen eller være virkelig uvenner, inden man går på, siger Rud.
- Det kommer os kun til gode, tror jeg, at vi har prøvet hinanden af, tilføjer Rasmus.
3 / 12I kælderen i den bygning, hvor Rud og hans familie bor, ligger et lille musikstudie.
Drengene kalder det Grotten.
Det er her, deres musik bliver til.
- Da jeg var 12, fandt jeg det her rum, der stod tomt.
Så skrev jeg til andelsforeningen og spurgte, om jeg måtte få det, siger Rud.
4 / 12Grotten er ikke mere end nogle få kvadratmeter stor, og der er faretruende lavt til loftet.
Væggene i det lille rum er dekoreret fra top til tå med plakater, billeder, lyskæder og alverdens dimser.
Nogle af tingene har hængt på væggene i mange år, men der kommer hele tiden nye ting til.
Nogle af Barselonas sange er inspireret af tingene i Grotten.
Den gamle Tuborg-plakat gav inspirationen til 'Hvornår', som Barselona har lavet med Thøger Dixgaard.
5 / 12Der lugter af røg i Grotten, og et lillebitte vindue er den eneste kilde til frisk luft.
- Jeg ryger ikke, men nogle gange føler jeg, at jeg har røget 20 smøger, når jeg har været hernede lidt for længe, siger Rasmus.
- Men man skal have lov til at ryge hernede.
Det er steneren at skulle ud for at ryge hver gang, for så ryger man ud af den kreative bølge, man rider på.
6 / 12- På et tidspunkt holdt vi nogle fester hernede, men det gør vi ikke længere.
Vi har prøvet at hælde en øl ned i en computer og miste en masse ting.
Det er for nederen.
Den slags gør man kun én gang, siger Rud.
7 / 12Rud og Rasmus har brugt mange timer i Grotten de seneste par måneder, og i 2019 kommer gruppen med en bunke nye sange.
Denne gang har de forsøgt at gå en ny vej med deres lyd.
De er gået fra at lave, hvad de kaldte 'drengepop', til at lave 'manderock'.
- De to første ep'er blev meget poppede, men nu har vi arbejdet på noget, som måske er lidt mere eksperimenterende og rocket.
Stadig med udgangspunkt i poppen, men med en masse afstikkere ud i nogle andre ting, som vi forsøger at vende og dreje, fortæller Rud.
8 / 12Selvom den nye lyd er mere rocket, er Barselona ikke bange for at skubbe de fans, der i starten faldt for de poppede toner, fra sig.
Tværtimod tror de, at de måske kan nå endnu bredere ud med deres sange.
- Mine forældre kan meget bedre lide den nye musik, vi har lavet, så måske kan vi ramme nogle lidt ældre lyttere.
Vores publikum indtil nu har været meget ungt, fortæller Rud.
9 / 12Drengene forlader Grottens mørke for en stund og går ud i gården for at trække lidt luft.
- I sommer spillede vi en del fodbold herude.
Det blev så vanvittigt varmt nede i Grotten, så vi var nødt til at gå ud og få en pause.
Nogle dage var det nærmest umuligt at lave musik, fordi der blev ulideligt varmt, fortæller Rasmus.
10 / 12Barselona er stadig unge.
Både som band, men også som mennesker.
Derfor har drengene skullet lære at navigere i musikbranchen.
- Nogle gange står der fem voksne og meget erfarne mennesker foran én, hvor man stadig skal turde stole på sin egen mening og huske på, at det er os, der bestemmer.
Det har været lidt angstprovokerende at skulle sætte sådan nogle typer på plads.
Det er ikke et pladeselskab, der skal diktere, hvordan man skal lyde, forklarer Rud.
11 / 12Mens bolden triller hen ad græsset, falder snakken på fremtiden.
Hvad drømmer de om?
- Mit største mål er at skrive en 'evergreen', siger Rasmus.
Rud er enig: - For mig ville det være stort at skrive en sang, som man også synger om 50 år, siger han, inden Rasmus afbryder: - Og at lysten efter at forny os og skrive nye sange bliver hos os for altid.
12 / 12FacebookTwitterKopier linkEmner:Barselona|DR P3|Pop og rock|Frederiksberg|Rom




https://www.dr.dk/sporten/haandbold/vm-herrer/norsk-stjerne-klar-til-vm-finale-skal-aldrig-sidde-med-samme-foelelse

VM herrerNorsk stjerne klar til VM-finale: 'Skal aldrig sidde med samme følelse igen'Sander Sagosen ser frem til at få revanche, når Norge møder Danmark i VM-finalen.
Sander Sagosen spillede en stor kamp, da Norge besejrede Tyskland i VM-semifinalen.
Af Kasper Aleksander Thrane26.
jan.
2019 kl.
10.
10Bemærk: artiklen er mere end 30 dage gammelLæs opDet var ikke længe, de norske spillere fik lov til at fejre semifinalesejren på 31-25 over Tyskland ved VM, før spørgsmålene om den kommende finale mod Danmark væltede ind.
Norge og Danmark har nemlig mødt hinanden én gang under VM, og her fik Danmark skovlen under de norske spillere med en sejr på 30-26 i mellemrunden.
Læs også:KAMPEN PÅ 1 MINUT Norge slår tyske værter og møder Danmark i finalenEt nederlag, der gjorde ondt på nordmændene og især den ubetinget største stjerne, Sander Sagosen, der ser frem til at få vasket pletten fra nederlaget af.
- Efter sidste kamp sagde jeg til mig selv, at det er en følelse, jeg aldrig vil sidde med igen.
Så jeg ville bare give den gas og sørge for, at vi så kunne møde Danmark i finalen, og nu står vi her.
Justeringer er nødvendigeI første møde mellem Norge og Danmark var der aldrig tvivl om resultatet.
Danmark var nordmændene overlegne, og derfor skal der også ændres nogle ting inden finalekampen på søndag.
- Vi skal spille sådan, som vi spillede mod Tyskland.
Vi skal tage nogle flere tæsk, og så skal vi se noget video og lure og gøre os klar til kampen, for der skal rettes nogle ting, siger Sagosen.
Magnus Gullerud spiller en stor rolle i det norske forsvar.
Og sker det, har Norge fine muligheder for at løbe afsted med VM-guldet, vurderer Sagosens holdkammerat Magnus Gullerud.
Læs også:Landstræneren efter dansk VM-dominans: 'Måtte knibe mig i armen'- Vores chancer er lige så gode som Danmarks, men de har en fordel med hjemmebane, og de har spillet godt hele turneringen.
Det gjorde de også sidst.
Vi skal håbe, at de falder lidt i procenter, skudmæssigt og redningsmæssigt, men så kan vi også sagtens vinde.
Lørdag er der en tiltrængt hviledag for de to hold, inden det går løs søndag, hvor der både er bronzekamp og finale på programmet.
Bronzekampen og finalen kan ses direkte på DR1 søndag.
Bronzekampen starter klokken 14.
30, mens finalen fløjtes i gang klokken 17.
30.
FacebookTwitterKopier linkEmner:Norge|Tyskland




https://www.dr.dk/sporten/tennis/clara-tauson-efter-grand-slam-triumf-wozniacki-inspirerer-mig

TennisClara Tauson efter grand slam-triumf: 'Wozniacki inspirerer mig'Clara Tauson bliver inspireret af Caroline Wozniacki og er glad for at blive sammenlignet med hende.
Clara Tauson kalder sejren i Australian Open for karrierens hidtil største øjeblik.
26.
jan.
2019 kl.
10.
11Bemærk: artiklen er mere end 30 dage gammelLæs opDansk tennis har i mange år kigget Caroline Wozniackis vej, når det kommer til gode danske tennisresultater.
Men i fremtiden skal man måske kigge mod Clara Tauson, der natten til lørdag dansk tid vandt juniorernes Australian Open efter finalesejr over canadieren Leylah Annie Fernandez med 6-4, 6-3.
Læs også:Dansk triumf i Australian Open: Clara Tauson vinder juniorrækkenDet danske stortalent fortæller efter sejren, at hun er blevet inspireret af at have fulgt den 12 år ældre Caroline Wozniackis karriere.
Også Wozniacki har en fortid som vinder af en grand slam-juniorturnering, da hun i 2006 vandt Wimbledon.
Tauson føler sig dog ikke presset af forventninger om, at hun skal overtage Wozniackis trone og være Danmarks næste tennisdronning.
Clara Tauson med beviset på sejren i Australian Open.
- Caroline er en kæmpe inspiration for mig.
Vi kender hinanden godt og har indimellem trænet sammen.
Hun er en idrætskvinde, som alle i Danmark - ikke blot tennisspillere - ser op til.
- Men jeg føler det ikke som noget pres, at nogle mener, at jeg er hendes afløser.
Det er da stort at blive sammenlignet med hende, men jeg fokuserer bare på mig selv, siger Tauson til B.
T.
Største øjeblik i karrierenHun fortæller også, at triumfen i Melbourne er hendes største øjeblik som tennisspiller.
På vej mod grand slam-titlen afgav hun kun et sæt - det var tilbage i første runde.
Danskeren var topseedet i turneringen, og hun mener, at hun har draget fordel af kun at stille op i single.
Det siger hun til TV2 Sport.
Læs også:16-årig dansk tenniskomet er i karrierens første grand slam-finale- Jeg synes, jeg har været rigtig god til at få mit arbejde gjort.
Efter kampene har jeg været hurtigt ude i isbad, fået behandling og bare taget det stille og roligt.
- Jeg tror også, det har hjulpet mig, at jeg ikke har spillet double, især når det har været så varmt.
Det har kostet mange kræfter, siger Tauson til tv-stationen.
16-årige Tausons næste opgave er at spille for Danmark i Fed Cup, når Danmark i begyndelsen af februar møder Polen og Rusland.
Caroline Wozniacki er også udtaget til kampene, men det vides ikke, om hun stiller op.
/ritzau/FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Tennis|Australian Open|Australien




https://www.dr.dk/nyheder/indland/glatte-veje-paavirker-trafikken-over-hele-landet

IndlandGlatte veje påvirker trafikken over hele landetEn bilist er afgået ved døden i færdselsuheld ved Grindsted.
Der har været flere trafikuheld på de isglatte veje, her ved Nykøbing Landevej nær Slagelse.
Af Mads Korsager Nielsen26.
jan.
2019 kl.
10.
53 | opdateret 26.
jan.
2019 kl.
11.
25Bemærk: artiklen er mere end 30 dage gammelLæs opLørdag stod det meste af landet op til sne og glatte veje.
Vejret påvirkede ifølge Vejdirektoratet trafikken over hele landet.
- Samtlige kommuner melder om isglatte veje, hvilket man skal være opmærksom på, når man skal ud i trafikken.
Vi opfordrer til, at man sætter farten ned og holder afstand, for det generelle billede er, at der har været glatføreuheld i det meste af landet, siger vagthavende Rune Johansen fra Vejdirektoratet.
Varsel om isslagDanmarks Meteorologiske Institut (DMI) varslede natten til lørdag både om isslag og snefygning i løbet af weekenden.
I første omgang gik det værst ud over Nordjylland, hvor en lastbil forulykkede og delvist spærrede motorvej E45 ved Haverslev i sydgående retning.
Også på det vestlige Sjælland var uheldet ude, hvor en lastbil stødte sammen med en personbil.
Fygesne skaber problemerLørdag formiddag er det fortsat værst i det nordlige Jylland, hvor fygesne volder problemer på motorvejene mod henholdsvis Hirtshals og Frederikshavn, oplyser Vejdirektoratet.
Ifølge Sydjyllands Politi havde et glatføreuheld ved Tofterup tæt på Grindsted dødelig udgang.
- Der er tale om en 69-årig kvinde fra Haderslev, der er omkommet.
En 65-årig lokal kvinde er blevet bragt på sygehuset med mindre skader.
Vi mistænker det glatte føre som årsag til ulykken, siger Mads Dammark fra Syd- og Sønderjyllands Politi.
Rolig morgen for Falcks vejhjælpHos Falck var ekstra mandskab på plads i anledning af det glatte føre.
Men her medførte glatte veje og sne ikke den forventede efterspørgsel på vejhjælp.
- Bilisterne har vurderet, om det var nødvendigt at køre ud, lader det til.
Vi har ikke haft så travlt som forventet, og det gælder hele landet, oplyser Lars Birkedal fra Falcks assistancecenter i Kolding.
Fare for flere spejlglatte vejeVejdirektoratet advarer dog om, at det glatte føre kan komme snigende tilbage i løbet af weekenden.
- Noget tyder på, at der er varme på vej.
Det kan medføre farlige situationer i trafikken, når temperaturen dykker hen under aften, hvis der er våde eller fugtige veje.
De fryser til is og bliver spejlglatte, så derfor skal man være opmærksom, siger vagthavende Rune Johansen.
Du kan følge trafiksituationen på Vejdirektoratets situationskort.
FacebookTwitterKopier linkEmner:Vejdirektoratet|Vejret|Jylland|Syd- og Sønderjyllands Politi|Trafik




https://www.dr.dk/nyheder/regionale/nordjylland/aabent-hus-skal-skaffe-arbejdskraft-til-nordjyske-virksomheder

NordjyllandÅbent hus skal skaffe arbejdskraft til nordjyske virksomhederErhverv Norddanmark opfordrer virksomheder til at slå dørene op for nysgerrige.
Hvad foregår der bag virksomhedernes mure?
Erhverv Norddanmark opfordrer medlemmerne til at invitere offentligheden indenfor.
Af Frederik Holst og Mads Mostrup Jensen26.
jan.
2019 kl.
09.
48Bemærk: artiklen er mere end 30 dage gammelLæs opEt godt, gammeldags åbent hus-arrangement.
Det er ifølge Erhverv Norddanmark en metode til at bekæmpe den mangel på arbejdskraft, som mange nordjyske virksomheder kæmper med i disse år.
Erhvervsorganisationen opfordrer sine medlemmer til at slå dørene op for nysgerrige og vise virksomhederne frem.
Læs også:Ingeniørmangel: Støjberg vil gøre det lettere at hente udenlandsk arbejdskraft til Danmark- Det er en god måde at profilere en spændende virksomhed på, siger direktør Kurt Bennetsen.
- Det er helt afgørende, at virksomhederne kommer i gang med at brande sig, så de står først i køen, når de store årgange forsvinder fra arbejdsmarkedet, siger han.
En af de virksomheder, der har lyttet til opfordringen fra Erhverv Norddanmark, er Intech International i Brønderslev, der laver produktionsudstyr til fødevareindustrien og fiskeriet.
- Vi er gennem flere år blevet spurgt af folk, om de må komme ind og se virksomheden, siger direktør Leif Andersen.
Altid på udkigHan vil bruge åbent hus-arrangementet til at vise sin virksomhed frem, men han håber også, at Intech International vil få besøg af potentielle ansøgere i løbet af dagen.
- Vi er altid på udkig efter dygtige mennesker, og derfor benytter vi naturligvis også lejligheden til at eventuelt interesserede kan komme ind og se, hvem vi er.
Den sidegevinst vil vi have med, siger Leif Andersen.
FacebookTwitterKopier linkEmner:Erhverv|Intech International|Jylland|Brønderslev




https://www.dr.dk/nyheder/indland/godsvogn-fra-dodelig-togulykke-kan-have-haft-fejl-ved-lasen

Togulykke på StorebæltsbroenSe temaIndlandGodsvogn fra dødelig togulykke kan have haft fejl ved låsenHavarikommissionen bekræfter fund, der peger på sikkerhedsmæssig brist.
Havarikommissionen har fundet en fejl på låsen på den godsvogn, der var involveret i den dødelige ulykke på Storebæltsbroen den 2.
januar.
26.
jan.
2019 kl.
10.
21 | opdateret 26.
jan.
2019 kl.
11.
49Bemærk: artiklen er mere end 30 dage gammelLæs opDen lås, der skulle holde en lastbiltrailer fast, virkede med overvejende sandsynlighed ikke på den godsvogn, der 2.
januar var involveret i den alvorlige togulykke på Storebæltsbroen.
Det viser de første undersøgelser af godsvognen, skriver Berlingske.
Der har længe været mistanke om, at låsemekanismen kunne være defekt.
Men nu bekræfter Havarikommissionen, at undersøgelserne viser, at det var tilfældet.
Bo Haaning fra Havarikommissionen.
- Det er ikke ensbetydende med, at det har betydning for ulykken, siger Bo Haaning, der leder Havarikommissionens undersøgelse, til Berlingske.
- Det her betyder, at vi har fundet noget, som kan være en sikkerhedsmæssig brist.
- Vi kan se, at når man læsser en trailer på samme type vogn, der har samme lås, og man følger producentens vejledning for, hvordan det skal gøres, så den formodes at være låst, så er der ikke sikkerhed for, at den reelt er det, siger Bo Haaning til DR Nyheder.
Havarikommissionen undersøger, hvad der forårsagede ulykken.
Det arbejde skal sikre, at noget lignende ikke sker igen.
Politiets opklaringsarbejde går ud på at undersøge, om der kan placeres et ansvar.
Opmærksomme på låsemekanismenGodsvognen, der var involveret i ulykken, er af den type, der bliver kaldt en lommevogn.
På den kan man sætte en lastbiltrailer fast.
Traileren har en tap af metal, der skal låses fast i, hvad der svarer til et nøglehul.
Det er den mekanisme, der har været fejl i.
Få dage efter, at ulykken fandt sted, var myndighederne opmærksomme på, at der muligvis kunne være problemer med låsemekanismen.
Mandag 7.
januar blev der derfor udført en test på lignende vogne.
Ved den første vogn, der blev testet, var det muligt at hive lastbiltraileren af lommevognen.
Otte mistede livetDet fik Trafikstyrelsen til at indføre et forbud mod at køre med lommevogne med lastbiltrailere ovenpå.
Siden har flere firmaer dog fået tilladelse til at genoptage arbejdet.
Otte personer, der var mellem 27 og 60 år, mistede livet i ulykken, der skete omkring klokken 07:35 onsdag 2.
januar.
Det var et lyntog fra Aarhus mod Københavns Lufthavn, der blev ramt af dele fra et modkørende godstog.
Der var i alt 131 passagerer om bord på toget og tre medarbejdere.
/ritzau/DR NyhederRettelse: Det fremgik af en tidligere version i overskriften, at godsvognen 'havde en fejl'.
Det er ændret til, at den 'kan have haft en fejl'.
Ligeledes er tilføjet i første afsnit, at låsen "med overvejende sandsynlighed" ikke virkede på godsvognen.
FacebookTwitterKopier linkEmner:Ulykker|Berlingske Media|A/S Storebælt|Trafik|Aarhus




https://www.dr.dk/sporten/oevrig/italiensk-triumf-paa-hjemmebane-i-jagtstarten






https://www.dr.dk/mitliv/21-aarige-nadja-stak-gennembanket-af-fra-sin-kaereste-jeg-troede-jeg-skulle-doe-i-den

Mit Liv21-årige Nadja stak gennembanket af fra sin kæreste: 'Jeg troede, jeg skulle dø i den lejlighed'I løbet af et år blev Nadja så nedbrudt, at hun ikke kunne sige fra over for kærestens vold.
© DrAf Anna Sol Jørgensen og Martin Fält (foto)26.
jan.
2019 kl.
08.
11Læs op- Jeg blev så paf, at jeg ikke vidste, hvad jeg skulle sige eller gøre.
Men jeg kan huske, at jeg fik en følelse af, at jeg skulle dø i den her lejlighed.
Nadja Jensen er 21 år, da den voldsomme tanke farer igennem hende.
Hun er næsten lige flyttet ud af et kollektiv og ind i en lejlighed, som hun har fået sammen med sin kæreste.
De går rundt derhjemme, da Nadja spørger sin kæreste, om han ikke vil gå ud med nogle flyttekasser.
Det vil han ikke.
Han bliver rasende.
Nadja bor i dag i en etværelseslejlighed med hunden Sølje.
De dage, hvor hun har det værst, kan hunden stadig få hende ud.
(© Dr)Han begynder at råbe og skælde Nadja ud.
Pludselig tager han fat i hende, og finder en kniv frem.
Han truer hende med den, mens han rusker hende hårdt.
Det er første gang, Nadja bliver udsat for vold af sin kæreste.
Han er blevet vred før, men han har aldrig været fysisk voldelig overfor hende.
De to har mødt hinanden i starten af 2016.
De bliver kærester i februar, og Niklas flytter ret hurtigt mere eller mindre ind hos Nadja i det kollektiv, hun bor i.
Hun bliver forelsket i ham.
- Jeg var glad, og han var min første kæreste.
Jeg var draget af ham.
Og draget af den måde, han kunne lide mig på, fortæller Nadja.
I dag sidder Nadja i en etværelseslejlighed med beskyttet adresse og fortæller om sit forhold til Niklas.
For den første gang, Nadja blev udsat for vold af sin kæreste, blev ikke den sidste.
Nadja bliver brudt nedDe har været kærester i et par uger, da Niklas første gang skælder voldsomt ud på Nadja.
Det kommer ud af det blå.
Nadja vil ikke cykle med over for rødt, men venter på, at der bliver grønt.
Raserianfaldene bliver ved, og Nadja begynder at beskylde sig selv for dem.
For hvis hun bare lige gør eller siger noget anderledes, så kan det være, at det ikke er så slemt.
Men hun bliver nedgjort uanset hvad.
Niklas fortæller hende, at hun ikke er noget værd, og at hun i hvert fald ikke kunne få andet end ham.
FYSISK PARTNERVOLD I DANMARKHvert år bliver cirka 57.
000 personer i Danmark udsat for vold af deres partner.
38.
000 af ofrene er kvinder, mens 19.
000 af dem er mænd.
Blandt 16-24-årige blev cirka 16.
000 personer udsat for partnervold sidste år.
Kilde: Statens Institut for Folkesundhed- Når jeg snakker om det nu, tænker jeg, hvorfor fanden jeg ikke bare råbte ’hold dog kæft!
’ tilbage.
Men når man bliver nedgjort nok, så bliver man tilbøjelig til at tro på det, fortæller Nadja.
Men når forholdet har været rigtig slemt, bliver det også godt igen.
Niklas kompenserer for sine raserianfald.
- Jeg var bange for, at han ville blive meget vred.
Men jeg var også bange for, at han ville forlade mig.
Det lyder jo helt vildt fjollet, men han havde fået så godt greb om mig, og jeg troede ikke, at jeg kunne leve uden ham.
De andre i Nadjas kollektiv ved godt, at Niklas kan blive rasende.
Nadja er flere gange stormet ud af sit værelse og ned til deres fælles køkken, hvor de andre har spurgt til, hvad det er, der foregår.
- Men jeg blev lynhurtigt god til at sige, at det bare lige var et engangstilfælde.
For det var også skamfuldt at skulle sige, at han ikke behandlede mig særlig godt.
Jeg har jo aldrig bare fået en lussing.
Det har altid været hardcore voldsomme slag og trusler med kniv.
Nadja JensenNiklas skyder skylden for sin vrede på ydre omstændigheder.
Han bliver stresset af Nadjas kollektiv.
Og det skal nok blive bedre, når de to bor alene sammen.
- Den eneste grund til, at jeg flyttede med i den lejlighed var, at han lovede, at det ville blive godt.
Jeg håbede virkelig, at det ville ændre sig til det, han lovede.
Lejligheden bliver et fængselDe flytter ind i en stuelejlighed i København.
De har boet der i to dage, da Nadja oplever den fysiske vold for første gang, da hun spørger, om ikke Niklas vil tage flyttekasserne ud.
De næste uger og måneder bliver det ved.
Nadja bliver med egne ord ikke slået.
Hun bliver banket.
- Jeg har jo aldrig bare fået en lussing.
Det har altid været hardcore voldsomme slag og trusler med kniv.
Niklas bruger hele sin kropsvægt til at holde hende nede.
Hun bliver truet med en køkkenkniv.
Hun bliver voldtaget, og nogle af de ting, der sker i soveværelset er så ydmygende, at Nadja dårligt kan tale om det.
Fra den dag, de flytter ind i lejligheden, taler Nadja næsten ikke med nogen.
Hun plejede at være tæt med sin søster, men de ses næsten ikke længere, og hun kommer dårligt ud uden Niklas.
Nadjas egne billeder af blå mærker på hende efter voldepisoder har fungeret som bevismateriale i retten.
(© PRIVATFOTO)- Jeg gik bare i det her fængsel, fordi jeg ikke havde overskud til at rumme andre mennesker.
Jeg måtte ikke rumme andre mennesker.
Var jeg ude, skulle jeg hele tiden sørge for at sige, hvor jeg var, og hvad jeg skulle.
Så var det meget lettere bare at være i lejligheden.
Søsteren kommer på besøg i lejligheden en dag i slutningen af november eller starten af december 2016.
Nadja har fået bank dagen inden.
Hun har blå mærker efter slag og kvælertag.
Niklas bestemmer, hvad for noget tøj, hun skal tage på for at skjule mærkerne.
En blå og lyserød trøje med høj krave, der dækker hele halsen.
Nadja havde ellers købt en ny kjole dagen inden, som hun havde fortalt sin søster om.
Søsteren vil se den på Nadja, men hun finder på undskyldninger for ikke at tage den på, for at alle mærkerne ikke skal blive opdaget.
- Da hun var der, kunne jeg for første gang mærke, at den var gal.
Også fordi hun var i vores hjem, hvor det skete.
- Jeg ville dø af det herNadja prøver flere gange at flygte fra de hårde slag, fra kvælertagene og truslerne med kniven.
Hun kommer flere gange ud af lejligheden.
Og så begynder beskederne og opkaldene fra Niklas.
Først er han rasende og truer med at slå hende ihjel.
Sender billeder af kniven.
Når det ikke virker, truer han med at slå sig selv ihjel.
Han lover at få hjælp.
Det virker som regel, og så kommer Nadja tilbage og udviser omsorg for ham.
Jeg forstod ikke, at der var så mange piger, der kunne løbe rundt om søerne uden en kæreste i nakken på dem.
Det lyder jo helt sygt, men jeg kunne slet ikke forstå, at de kunne have den frihed.
Nadja JensenMen Nadja er bange.
Bange for at dø.
Hun er bange for at gøre eller sige noget forkert.
Vinke på en forkert måde, når hun kommer gående mod lejligheden, hvor Niklas står og holder øje med hende fra vinduet.
- Men hvad var mit liv uden det her?
Jeg havde ikke nogen venner tilbage, for dem snakkede jeg jo ikke med.
Hvad skulle jeg komme ud til?
Jeg kunne jo ikke sige det her til min mor.
Der er faktisk ingen andre end Nadja og Niklas, der ved, hvad der foregår i lejligheden.
Nadjas veninde ved godt, at de skændes meget, og at det tærer på Nadja, og de har en fast bænk ved søerne, hvor de mødes, når Nadja har brug for et pusterum.
De mødes den 25.
januar 2017.
- Jeg forstod ikke, at der var så mange piger, der kunne løbe rundt om søerne uden en kæreste i nakken på dem.
Det lyder jo helt sygt, men jeg kunne slet ikke forstå, at de kunne have den frihed.
Nadja er blevet tævet dagen før, og hun har mærker over det hele.
Hun har ikke fortalt sin veninde, at hun bliver voldtaget af sin kæreste.
At hun får bank og bliver truet på livet.
Men den dag fortæller Nadja det meste og viser de blå mærker.
- Hun talte lige ind i det, jeg havde brug for at høre.
Altså at jeg skulle se, hvad det gør ved mig, og at jeg ikke skulle leve sådan.
Efter det vidste jeg godt, at jeg ville dø af det her.
Det blev meget tydeligt for mig.
Samme dag får Nadja bank igen.
Det står på i en time.
Niklas smider Nadja ned på gulvet og tager kvælertag på hende med begge hænder.
Det sortner for hendes øjne.
Hun bliver slået med knyttede næver på armene og i hovedet.
Hun får buler og flere blå mærker.
FlugtenVolden og voldtægterne fortsætter igennem februar og ind i marts 2017.
Den 7.
marts får hun Niklas ud af lejligheden.
Hun lover at blive hjemme, og han skal ikke bekymre sig om, hvad hun laver.
Men for en gangs skyld gør Nadja ikke, som hun har lovet sin kæreste.
Hun tager ud og tager på lagersalg.
Hun køber en lyserød lampe.
Jeg skulle ikke hævne mig.
Jeg skulle ikke have ham til at fatte, hvad havde han gjort.
Jeg skulle bare væk i live.
Nadja JensenNadja havde glemt, at lyserød er hendes yndlingsfarve.
Hun har faktisk glemt stort set alt om sig selv.
Men den dag finder hun noget af sig selv igen, da hun er alene ude.
På hjemvejen ringer hun til sin søster og fortæller, at hun vil gå fra Niklas den aften.
- Jeg skulle ikke hævne mig.
Jeg skulle ikke have ham til at fatte, hvad havde han gjort.
Jeg skulle bare væk i live.
Det var den eneste agenda, jeg havde.
Hun opfører sig roligt, da han kommer hjem igen.
Hun har lavet mad til dem, som hun plejer.
Nadja skal bare væk.
Niklas bliver rasende.
Han henter køkkenkniven og holder den op til hendes hals.
- Jeg får ham på magisk vis skubbet væk.
Jeg gør alt, hvad jeg kan bare for at få den der kniv væk fra mig.
Jeg løber ud i opgangen.
Den lyserøde lampe står i dag på Nadjas natbord og er som et trofæ for hende.
(© Dr)Nadja bliver flået tilbage ind i lejligheden.
Niklas kaster hende ned på sengen.
Han borer sin albue ned i solar plexus på hende.
Nadja får vredet sig fri.
- Så løber jeg bare.
Jeg løber, alt hvad jeg kan, samtidig med at jeg næsten ikke kan løbe, fordi jeg har så fucking ondt.
Jeg har sko på, jeg har fået min jakke med i hånden.
- Jeg ringer til min søster og er fuldstændig uforståelig, fordi jeg græder, skriger, jeg har ondt og råber av.
En fremmed kvinde får øje på Nadja og overtager telefonsamtalen med søsteren.
Nadja er panisk, mens der bliver ved med at komme beskeder fra Niklas.
Han vil slå hende ihjel.
Så vil han slå sig selv ihjel.
Så vil han indlægges.
Og så vil han igen slå Nadja ihjel.
Nadja svarer ham ikke.
Niklas' beskeder virker ikke på samme måde længere, og det er sidste gang, hun er blevet gennemtævet af sin kæreste.
Nadja tager på Hillerød Sygehus med smerter i hoved og hals.
Hun kontakter politiet, og næste morgen stiller hun sig i kø hos politiet i København for at anmelde ham.
Hun fortæller, hvad der er foregået.
Politiet skriver en bemærkning og beder Nadja om at tænke over, om hun vil anmelde ham.
Livet bliver ikke godt, men det bliver bedre14 dage senere anmelder hun ham, og hun bliver afhørt i flere timer.
Det er første gang, at hun føler en form for retfærdighed.
Trods anmeldelsen bliver Niklas dog aldrig varetægtsfængslet.
RetssagenDen 31.
august 2017 rejser Anklagemyndigheden tiltale mod Nadjas eks-kæreste.
Han bliver tiltalt for i alt fem forhold, der dækker over fem forskellige tilfælde af vold, voldtægt og trusler fra den 25.
januar 2017 til 7.
marts 2017.
Den 17.
januar 2018 bliver han dømt skyldig i retten på Frederiksberg og idømmes fængsel i to år og seks måneder.
Han bliver dømt for at have overtrådt straffelovens § 244 § 216, stk.
1 og § 266.
Derudover skal han betale sagens omkostninger samt betale 70.
000 kroner i erstatning til Nadja.
Han anker dommen og er på fri fod, mens sagen kører i Landsretten.
Den 15.
januar 2019 bliver byrettens dom stadfæstet i Østre Landsret med den ændring, at han straffes med fængsel i 2 år og 9 måneder.
Kilde: Retten på FrederiksbergDen 31.
august modtager Retten på Frederiksberg et anklageskrift med fem forhold, der omfatter vold, trusler og voldtægt.
Fem måneder senere bliver Niklas dømt skyldig i alle fem forhold.
Han bliver idømt fængsel i to år og seks måneder.
Det er den 17.
januar 2018.
Nadja håber, at det vil betyde, at hendes volds- og voldstægtsmand bliver sat i fængsel, så hun kan begynde at bearbejde sine traumer uden at frygte at rende ind i Niklas på gaden.
Men dommen bliver anket på stedet, og det tager næsten et helt år, før der falder dom i Landsretten.
Her bliver byrettens dom stadfæstet den 15.
januar 2019 - med den ændring, at Niklas bliver idømt yderligere tre måneders fængsel.
Nadja har brugt næsten to år på afhøringer, på retsmøder, på at forberede sig på retsmøder, der bliver aflyst.
- Det er dybt frustrerende og ødelæggende for min proces i at skulle komme på benene igen, at sagen har trukket så langt ud.
- Grunden til, at jeg politianmeldte det, var jo for at få fred og sikkerhed.
Og mens retssagen står på, og Niklas er på fri fod, må Nadja bo med beskyttet adresse.
Hun er bange for at gå ud.
Hver gang der er blevet indkaldt til retsmøde, oplever hun det hele igen.
Hun har varige mén fra gentagne hjernerystelser og er sygemeldt fra pædagoguddannelsen.
Men trods den lange og ubehagelige proces ser Nadja på politianmeldelsen og retssagen som vigtig.
- Jeg er trods alt glad for, at jeg politianmeldte det.
Det er kampen for at rejse mig op for mig selv og at placere skylden, hvor den hører til og tage den væk fra mig selv.
Det er megavigtigt.
Nadja, der i dag er 23 år, er ikke i tvivl om, hvad hun skulle sige til sig selv, hvis hun kunne gå tilbage i tiden.
- Jeg ville sige, at det ikke er din skyld.
Det ville jeg sådan håbe, at jeg havde vidst.
At jeg ikke bebrejdede mig selv så meget for det.
Og at jeg skulle væk.
Hvis den skyld og skam ikke havde været der, ville det også have været lettere for mig at gå.
- Livet bliver ikke godt, når du kommer ud.
Men det er meget bedre end at leve i det.
For det er der ingen, der fortjener.
Her kan du få hjælp og rådgivning•Lev Uden Vold driver den landsdækkende og døgnåbne hotline, hvor både kvinder og mænd, udsatte, udøvere, pårørende og fagfolk kan ringe ind og få rådgivning.
Den kan kontaktes på telefonnummer 70203082.
•Danner har både krisecenter for voldsramte og en døgnåben rådgivning, der kan kontaktes på 33330047.
•Hos Bryd Tavsheden tilbyder de også en anonym brevkasse, samtale med rådgiver, chat- og telefonrådgivning.
•Landsorganisation af Kvindekrisecentre tilbyder husly og støtte til til voldsramte kvinder og børn på deres kvindekrisecentre.
Artiklen bygger på interviews med Nadja Jensen, psykoterapeutisk vurdering af Nadjas tilstand fra Bryd Tavsheden, udskrift af journal fra Hillerød Sygehus samt domsudskrifterne fra Retten på Frederiksberg og Landsretten.
Niklas er ikke ekskærestens rigtige navn.
Redaktionen er bekendt med hans rigtige identitet.
FacebookTwitterKopier linkEmner:Vold|Kriminalitet|København|Hillerød Hospital|Retten på Frederiksberg




https://www.dr.dk/nyheder/regionale/hovedstadsomraadet/stor-rift-om-hovedstadens-p-pladser-men-over-150-staar-tomme

KøbenhavnStor rift om hovedstadens p-pladser: Men over 150 står tommeFlere steder må man parkere på blandt andet skolers p-pladser efter lukketid.
Men mange ved det ikke, lyder kritikken.
Det kan være svært at finde en parkeringsplads i København om aftenen.
Af Lise Højer Rømeling26.
jan.
2019 kl.
07.
02Bemærk: artiklen er mere end 30 dage gammelLæs opMens mange bilister aften efter aften kører i cirkler for at finde en parkeringsplads i København, står mange pladser tomme.
Ved en række skoler, idrætshuse, forvaltninger og andre kommunale institutioner må man gerne parkere efter lukketid, men to tredjedele af de 231 pladser står tomme klokken 22.
Det viser Københavns Kommunes optælling af belægningen på byens parkeringspladser.
Ideen om at åbne de kommunale institutioners parkeringspladser er rigtig god, mener Allan Marouf, som er formand for Østerbro Lokaludvalg.
Men ifølge ham er der mange beboere, som ikke aner, at tilbuddet findes.
- Jeg hører fra mange, som ikke kender noget som helst til ordningen, siger han.
Ordningen så dagens lys tilbage i 2016 og 2017, da Borgerrepræsentationen vedtog at åbne 14 lokationer på Nørrebro, Østerbro, Islands Brygge og Amager for parkering mellem klokken 17 og 07, og i 2018 kom yderligere en lokation i Indre By til.
Her må man parkere efter lukketidIndre by:Hans Nansens Gård - 36 pladserNørrebro:Botilbuddet Thorupgården - 4 pladserFensmarkskolen - 5 pladserSundheds- og Omsorgsforvaltningen (Københavns Kommune) - 2 pladserVuggestuen Mosters Hus - 3 pladserVuggestuen Titania - 5 pladserØsterbro:Børne- og Ungdomsforvaltningen (Københavns Kommune) - 4 pladserRosenborg Frihavns Børnehave - 2 pladserLangelinieskolen - 10 pladserSvanemøllehallen - 99 pladserIslands Brygge:Institutionen Snorretoppen - 8 pladserTeknik- og Miljøforvaltningen (Københavns Kommune) - 13 pladserAmager:Frankrigsgade Svømmehal og Sønderbro Skole - 7 pladserIdræts- og Kulturhuset Prismen - 29 pladserCenter for specialundervisning - 4 pladserI alt 231 pladserOg det er synd, at man ikke informerer lidt bedre, mener Allan Marouf.
- Det er selvfølgelig folks eget ansvar at finde en parkeringsplads, men det skader jo ikke, hvis kommunen og lokaludvalgene hjælper til, siger han.
Københavns Kommune: Informationen er derDet er Center for Parkering i Københavns Kommune, der står for driften af pladserne, og her mener man, at der er informeret tilstrækkeligt om pladserne.
- Vi sætter store blå tavler med et hvidt 'P' op ved pladserne, og de er synlige, når man kører rundt på vejene, siger enhedschef Jesper Borch.
Faktisk har man også gjort en ekstra indsats for at informere om den nyeste tilføjelse til puljen af kommunale pladser, nemlig 38 pladser i Hans Nansens Gård i Indre By, fortæller han.
- Vi lavede en informationskampagne i lokalpressen, dels fordi det er et område med ret meget rift om parkeringspladserne, og dels fordi pladserne ligger lidt gemt af vejen.
Men det har ikke ændret brugen af dem, siger Jesper Borch.
Noget tyder på, at han har ret.
De 38 pladser er et af de steder, hvor alle pladser står ledige klokken 22.
Hos bilejernes organisation, FDM, mener man dog også, at det kan have en anden forklaring.
- Det er jo ikke nødvendigvis alle, der kan få glæde af de her pladser.
Hvis du eksempelvis bor i området og ikke skal af sted igen inden klokken syv næste morgen, kan du ikke parkere på de kommunale pladser, siger juridisk konsulent Dennis Lange.
Både han og formanden for lokaludvalget på Østerbro, Allan Marouf, ser gerne, at kommunen udvider ordningen, så endnu flere skoler, institutioner og idrætshuse kan bruges til parkering efter lukketid.
(.
.
.
) vi vil hellere have, at vi dobbeltudnytter dem, vi har, end at vi skal bruge endnu mere af byens rum på parkering.
Ninna Hedeager Olsen (EL), teknik- og miljøborgmesterSelvom teknik- og miljøborgmester i Københavns Kommune, Ninna Hedeager Olsen (EL), normalt ikke går ind for at åbne flere parkeringspladser i byen, vil hun ikke afvise ideen.
- Hvis der skal bruges flere parkeringspladser i byen, vil Enhedslisten hellere have, at vi dobbeltudnytter dem, vi har, end at vi skal bruge endnu mere af byens rum på parkering, siger hun.
Borgerrepræsentationen har allerede flere kommunale parkeringspladser på tegnebrættet, men indtil videre er planerne sat i bero på grund af det såkaldte anlægsloft, der betyder, at der er en grænse for, hvor mange penge kommunerne må bruge på bygge- og renoveringsopgaver, og den grænse er nået i København.
Læs også:Cykelstier, p-pladser og kunstgræsbaner: Projekter på stribe må udskydes i KøbenhavnFacebookTwitterKopier linkEmner:Enhedslisten|Ninna Hedeager Olsen (politiker)|Københavns Kommune|Parkering|København




https://www.dr.dk/nyheder/regionale/syd/trods-sne-og-paa-vejen-lejebiler-koerer-rundt-uden-vinterdaek

Syd- og SønderjyllandTrods sne og is på vejen: Lejebiler kører rundt uden vinterdækVinterdæk følger sjældent automatisk med, når du lejer en bil i Danmark.
Hos fem af landets syv største udlejningsfirmaer skal du betale ekstra for at få vinterdæk på din lejebil.
Af Louise Mandrup (interview) og Simon Sandemand26.
jan.
2019 kl.
08.
10Bemærk: artiklen er mere end 30 dage gammelLæs opSkal du ud at køre på de sne- og isglatte veje i en lejebil, kan du ikke være sikker på, at den er udstyret med vinterdæk.
Hos fem ud af de syv største biludlejningsfirmaer i Danmark er vinterdæk nemlig på ekstraudstyrslisten.
Vil man have vinterdæk på, skal man selv sørge for at bestille det.
Det er problematisk, når mange forbrugere anser vinterdæk som standard i vintermånederne, mener Helle Brasch, jurist hos FDM.
Hvad er vinterdæk?
Vinterdæk er lavet i et gummimateriale, som forbliver blødt og smidigt ved lave grader.
Mønsteropbygningen i vinterdækket gør, at sne, is og skidt ikke bliver siddende i dækket, og derfor kan man bedre stå fast og bremse i vinterføre.
Et vinterdæk er markeret med M +S, der står for ’mud + ’snow’ og et symbol med tre bjergtinder med et snefnug i midten.
Kilde: FDM- Hvis man selv tager det som en selvfølge at sætte vinterdæk på sin bil om vinteren, så er der risiko for, at forbrugeren tænker, at der selvfølgelig også er det på den bil, man lejer, siger hun.
Loven forlanger ikke vinterdækDet er ikke lovpligtigt at bruge vinterdæk i Danmark.
Derfor gør udlejningsfirmaerne heller ikke noget ulovligt.
Men ud fra et sikkerhedsmæssigt synspunkt er den ordning ikke holdbar, mener Helle Brasch.
- I FDM synes vi ikke, at det er særlig anbefalelsesværdigt.
Vi så gerne, at det var en selvfølge, at biler, der bliver udlejet i vinterhalvåret i Danmark, er udstyret med vinterdæk.
På et godkendt vinterdæk skal der stå M+S samt være et symbol, der ligner et bjerg med tre tinder og et snefnug i midten.
 DR)Biludlejningsfirmaet One2Move, der har mere end 130 afdelinger i Danmark, har valgt at vinterdæk er en del af standardudstyret, når du lejer en bil hos dem.
Det er første gang i år, at udlejningsbilerne er udstyret med vinterdæk som standard i de kolde måneder, fortæller direktør Henrik Frandsen.
- Vores kunder skal køre så sikkert som muligt.
Selvom der ikke er et lovkrav, er det vigtigt for os, at vores biler har vinterdæk på om vinteren.
Derfor er det med i vores dagspris.
Vinterdæk i udlandetI Sverige er det lovpligtigt at køre med vinterdæk fra 1.
december til 31.
marts.
I Tyskland skal man have vinter- eller helårsdæk på bilen, når det er vinterføre.
I Østrig skal bilen være udstyret med vinterdæk fra 1.
november til 15.
april, hvis vejene er dækket af sne, slud eller is.
I Norge, Schweiz, Frankrig og Italien er det ikke lovpligtigt at køre med vinterdæk.
Kilde: FDMPriserne for at få vinterdæk på ligger på mellem 50 og 75 kroner pr.
dag hos Avis, Europcar, Budget, Sixt og Enterprise.
Dagsprisen for billeje er dog tilsvarende større hos flere af de virksomheder, der har vinterdæk som standardudstyr, når du lejer en bil.
To sæt dæk er dyrt for udlejningsfirmaerUd over One2Move tilbyder Hertz også vinterdæk som standard.
Hos Avis, Europcar, Budget, Sixt og Enterprise er vinterdæk ekstraudstyr.
Ifølge FDM's jurist Helle Brasch handler det om økonomi.
Det er dyrt at have to sæt dæk til hver bil, så når udlejningsfirmaet lægger udgiften over på kunden, holder de pengene hjemme, mener hun.
- Men det er en kortsigtet løsning.
Sker der flere skader på de biler, der kører uden vinterdæk, kan det jo være, at det på bundlinjen ikke er så god en idé.
Ud af de fem udlejningsfirmaer, der har vinterdæk som ekstraudstyr, er det kun Europcars administrerende direktør Christian Ree, der har svaret.
- Vi ønsker at give folk det frie valg.
Det bunder i, at gennemsnitstemperaturerne i Danmark ligger lige på grænsen, der adskiller, om vinterdæk eller sommerdæk er bedst at bruge.
Derfor lader vi det være op til vores kunder at træffe beslutningen, skriver han i et svar.
FacebookTwitterKopier linkEmner:Biler|Vejret|Udlejningsvirksomhed|Europcar|FDM




https://www.dr.dk/nyheder/indland/populaert-skifte-job-lines-laengste-ansaettelse-er-paa-tre-aar

IndlandPopulært at skifte job: Lines længste ansættelse er på tre år33-årige Line Læsøe har siden 2011 været ansat i fire forskellige virksomheder.
© drAf Malene Koops Grønborg26.
jan.
2019 kl.
09.
00Læs op- Hvis man sidder og laver det samme og det samme og det samme, og jobbet er blevet hverdag, så tror jeg ikke længere, jeg på samme måde kan bidrage med noget.
Sådan er det i hvert fald for mig.
Efter tre-fire år tror jeg, det bliver rutinearbejde, og det er ikke noget for mig.
Sådan lyder det fra 33-årige Line Læsøe fra Horsens, der siden 2011 har været ansat i fire forskellige virksomheder.
Det er klart, at man undervejs ikke kan lade være med at tænke: 'Uha, er det nu rigtigt det her med at skifte hele tiden?
Line LæsøeFørst var hun hos Qurios (nu KPMG, red.
), hvorfra hun er uddannet revisorassistent.
Så fik hun job hos printplade-virksomheden Elcon i Horsens, og efter knap tre år rykkede hun videre til revisionsvirksomheden PwC.
Godt to år senere fik hun job ved HiFi-Klubben, men efter seks måneder rykkede hun igen tilbage til PwC i Vejle.
Læs også:Kjeld har arbejdet samme sted i 51 år: 'Jeg spurgte, om de manglede en.
Det gjorde de så'Flest unge skifter jobForvirret?
Måske.
Men Line Læsøes historik på arbejdsmarkedet er ikke noget særligt.
Det er nemlig unge under 35 år, der skifter oftest job, viser de nyeste tal fra Styrelsen for Arbejdsmarked og Rekruttering.
Ifølge undersøgelsen er antallet af danskere, der har skiftet job til og med september 2018 det højeste i ti år, og alt tyder på, at 2018 kommer til at sætte rekord for, hvor mange danskere der skifter job.
De seneste tal viser, at omkring hver 13.
, der var i arbejde, fik nyt job, og at det særligt er unge, der finder nyt arbejde.
Mere end hver niende under 35 år fandt et nyt job mellem juli og september 2018.
Er det nu det rigtige?
For Line Læsøe har der været flere overvejelser forbundet med hendes forskellige skift, men for hende er det vigtigt, at hun bliver ved med at udvikle både sig selv og det job, hun er i.
Jeg vil gerne blive ved med at bidrage med noget, og hvis det pludselig bare er rutinearbejde, så tror jeg ikke længere, jeg på samme måde tænker ud af boksen.
Line Læsøe- Det er klart, at man undervejs ikke kan lade være med at tænke: 'Uha, er det nu rigtigt det her med at skifte hele tiden?
Er det nu godt for mit cv?
', siger Line Læsøe.
- Men samtidig har det givet noget udvikling og noget i rygsækken, der gør, at jeg synes, jeg er en bedre medarbejder, der har noget erfaring.
Man bliver nødt til at følge sin egen mavefornemmelse, siger Line Læsøe, der heller aldrig har fået negative kommentarer med på vejen om sine hyppige skift af job.
- Det har nærmere været kommentarer som, at 'det da bare er godt med noget erfaring', siger hun.
Line Læsøe bruger en del af sin arbejdstid i sin bil, når hun kører ud til den kunde, hun er hos.
Arbejdet som konsulent kan blive lidt ensomt, da man er meget væk fra kollegerne, men så har de andre sociale tiltag, siger hun.
Sidder ikke i det samme i 10 årDe forskellige stillinger er dog ikke nogen, hun direkte selv har søgt, men job, hun har fået gennem sit netværk.
Og hvis hun har syntes, der var et potentiale i det nye tilbud, har hun taget skridtet videre.
Vi skifter job oftere end naboerneDanmark er et af de lande i Europa, hvor vi skifter job oftest.
I gennemsnit er vi på samme arbejdsplads i 7,5 år, viser tal fra organisationen for økonomisk samarbejde og udvikling (OECD).
Hvis man kigger på vores nabolande er tyskerne i snit på samme arbejdsplads i 11 år, nordmændene og svenskerne i omkring ni år, mens de i Storbritannien er der i gennemsnit 8,5 år.
Længere sydpå bliver de på jobbet lidt længere.
I Portugal er gennemsnit på 12,5 år, mens gennemsnittet i Grækenland er på hele 13 år.
Hun har nu været tilbage hos PwC i et år, hvorfra hun kører ud til andre virksomheder som konsulent.
- Jeg ser ikke mig selv skifte igen lige foreløbigt, men jeg vil heller ikke lægge hovedet på blokken og sige, at jeg sidder i lige det her job om 10 år.
Men heldigvis er der mulighed for, at jeg kan skifte stilling inden for mit nuværende firma, hvis jeg en dag kommer i tanke om, at jeg hellere vil sidde på kontoret i stedet for at køre ud til kunder, siger Line Læsøe.
- Jeg vil gerne blive ved med at bidrage med noget, og hvis det pludselig bare er rutinearbejde, så tror jeg ikke længere, jeg på samme måde tænker ud af boksen, siger hun.
Men hvorfor skifter vi danskere job så ofte - og hvad betyder det for arbejdsmarkedet?
Læs eksperternes bud på det her:Thomas Bredgaard, professor fra Center for Arbejdsmarkedsforskning (CARMA) ved Aalborg Universitet:Hvad betyder det, at vi skifter job så ofte?
- Når det er let at hyre og fyre, er det bedre set i et samfundsøkonomisk perspektiv.
På den måde er det nemmere at tilpasse og udskifte arbejdskraften efter behov.
- Der er naturligvis oplæringsomkostninger og tab af viden forbundet med den store jobomsætning.
Det svinger selvfølgelig, alt efter hvilke job, det drejer sig om, men generelt set overstiger fordelene ved høj jobomsætning ulemperne, fordi det er nemt for arbejdsgiveren at tilpasse blandt medarbejderne.
Hvorfor skifter vi job så ofte?
- Der er ikke god nok dokumentation for at sige, om det er medarbejderne og især de unge, der ikke er interesserede i at være hos en arbejdsgiver i mere end nogle år - eller om det er arbejdsgiverne, der tilbyder flere jobs på kortsigtede kontrakter.
Linda Holmetoft, HR-direktør i rekrutteringsvirksomheden Adecco Danmark:Hvorfor skifter vi job så ofte?
- Vi er i en tid, hvor det handler mere om projektansættelser, og hvor man tager jobbet, fordi man kan bruge det som et skridt på vejen mod den karriere, man gerne vil have.
Hvornår har man været på en arbejdsplads 'længe nok'?
- Det handler jo om, hvor længe man kan blive ved med at udvikle på det samme, uden at man bliver ved med at gentage sig selv.
Hvis man har været et sted tre år, så har man nået at komme ind, lære virksomheden at kende og tilføje noget nyt.
Og så kan man jo sagtens have været loyal over for den virksomhed i de tre år, siger hun.
Men kan man ikke blive opfattet som illoyal, hvis man skifter hele tiden?
- Loyalitet handler også om, at man skal sige stop, når man ikke føler, man kan bidrage længere.
Hvis man har siddet 20 år i den samme afdeling, kan jeg da godt stille spørgsmålstegn ved, om man fortsat bidrager med nye ting.
Vi råder ikke direkte folk til at skifte job ofte, men man kan jo være i en virksomhed så længe, at man ligner en, der ikke er særlig omstillingsparat.
Linda Holmetoft understreger, at det naturligvis også handler om, hvilken branche man er i, om man siddet i den samme stilling længe, og om man har flyttet sig inden for samme virksomhed.
Marianne Levinsen, forskningschef ved Center for Fremtidsforskning:Hvorfor skifter vi job så tit?
- Nogle skifter rigtig meget job og hopper fra det ene til det andet, og det er særligt blandt de yngre.
I eksempelvis mediebranchen og bureaubranchen, der er jo nok 'grise' at tage af, og derfor er der rigtigt mange virksomheder, der kun tilbyder midlertidige job, siger Marianne Levinsen.
Svært at blive fastansatAltså er de mange jobskift en kombination af, at mange unge søger nye muligheder, men også at en del ikke kan få en fastansættelse, mener fremtidsforskeren, der henviser til den seneste undersøgelse på området fra Dansk Magisterforening, der viser at omkring 40 procent af de tidsbegrænsede ansatte faktisk ønsker fastansættelse, men ikke kan få det.
- Virksomhederne tilbyder korte projekter, fordi så hænger de ikke på dem, og derfor er de unge nødt til at tage de korte ansættelser, siger hun.
Men er vi blevet mindre loyale?
- Ja, det er vi helt sikkert.
Vi tænker mere på, hvordan vores liv skal gå op.
Jo yngre man er, jo mere optaget er man af, at ens eget liv skal gå op.
Og det bliver ikke bedre de kommende år.
Der kommer mange unge ud på arbejdspladserne, og de er mest optaget af, hvordan de kan få deres eget liv til at hænge sammen.
FacebookTwitterKopier linkEmner:Arbejdsmarked|Erhverv|PWC|Horsens|Center for Arbejdsmarkedsforskning




https://www.dr.dk/nyheder/viden/kroppen/tyk-eller-tynd-dine-gener-er-med-til-bestemme-din-vaegt

KroppenTyk eller tynd?
Dine gener er med til at bestemme din vægt Undersøgelse viser, at mange tynde mennesker har gener, der øger sandsynligheden for, at de er undervægtige.
Fire procent af dine gener kan give anlæg for, at du er meget tynd.
Kost og motion er derfor stadig vejen frem, hvis du vil holde den slanke linje, siger ekspert.
Af Pernille Kjeldgaard og Mathis Birkeholm Duus (Illustration)26.
jan.
2019 kl.
07.
01Bemærk: artiklen er mere end 30 dage gammelLæs opOm du er tynd er ikke kun bestemt af din kost og motionsvaner.
Det kan nemlig være, at du må motionere hårdere end din sidemakker på løbebåndet - og dét er dine geners skyld.
Det viser ny forskning fra University of Cambridge, hvor forskere har undersøgt, om tynde mennesker har den slanke kropsform i generne.
Og det har de, viser resultaterne.
Førhen har forskere undersøgt, om overvægtige personer havde genetisk anlæg for overvægt.
Men det er første gang, at det undersøges, om tynde mennesker også har genetisk anlæg for at være tynd.
Flere gener spiller indDet er altså ikke nødvendigvis kun din egen skyld, at din vægt er under normalen.
Læs også:Vovehals eller bangebuks?
Det ligger i dine gener- Undersøgelsen viser, at dine gener står for fire procent af grunden til, at din BMI er lavere end for normalvægtige, siger Michael Christiansen, der er overlæge ved Statens Serum Institut, hvor han forsker i molekylærmedicin.
Han er ikke en del af forskerholdet bag undersøgelsen.
UndersøgelsenForskerne har undersøgt opbygningen af DNA ved 1,622 tynde og sunde personer (med en BMI under 18), 10,433 normalvægtige og 1,985 svært overvægtige personer.
Med sund menes der, at de tynde deltagere ikke led af spiseforstyrrelser.
I undersøgelsen tager man afsæt i 97 gener, som man ved spiller en rolle i forhold til, om du er meget tynd eller svært overvægtig.
BMI for normalvægtige er 18-24.
9.
BMI for svært overvægtige er 30-39.
9Undersøgelsen udgives i det videnskabelige tidsskrift PLOS Genetics.
Kilde: Undersøgelsen fra University of Cambridge og sundhed.
dkHan forklarer, at forskning viser, at ved svært overvægtige personer står generne for 10 procent af årsagen til vægten.
- Det efterlader stadig 90 procent, hvor personen selv kan afhjælpe overvægten, for fx at undgå følgesygdomme, siger Michael Christiansen og fortsætter:- Men man skal også huske, at det er komplekst.
Fedme som sygdom er polygen, hvilket betyder, at der er mange gener, der er involveret.
Der kan altså være flere årsager til, at man er svært overvægtig.
De samme gener gør dig tyk eller tyndResultaterne fra undersøgelsen viste, at 74 procent af de tynde deltagere havde en familiehistorie med tynde og sunde personer.
Forskerne fandt ud af, at bestemte genetiske varianter ofte gik igen hos de tynde deltagere.
- Det er faktisk de samme gener som ses ved anlæg for fedme, men der er forskellige varianter af generne.
Nogle varianter af generne giver dig anlæg for at være tynd, mens andre giver anlæg for svær overvægt, siger Michael Christiansen.
Læs også:Op på løbebåndet og gnav i en broccoli: Gode gener afgør ikke din alderGenvarianterne går altså ind og påvirker din krop og hjerne på forskellige måder.
- Det er sandsynligt, at generne giver et bidrag til en celles funktion.
Nogle af generne kan påvirke dit energiforbrug, mens andre kan nedsætte din fysiske aktivitet, så du forbrænder mindre, siger han og fortsætter:- Det er et lille bidrag fra hvert gen, men der kan jo så være mange af dem (generne, red.
).
Og det kan øge din risiko for at blive fx tyk eller tynd.
FacebookTwitterKopier linkEmner:Videnskab|Fedme|Statens Serum Institut|University of Cambridge|Storbritannien




https://www.dr.dk/nyheder/politik/forsvaret-vinker-farvel-til-pistol-fra-anden-verdenskrig

PolitikForsvaret vinker farvel til pistol fra Anden VerdenskrigEfter 70 år med en schweizisk pistol får danske soldater nu en moderne fra USA.
Forsvarets nye pistol, Sig Sauer P320 X-Carry, er et modulært opbygget våben, der kan udbygges med blandt andent lasersigte.
26.
jan.
2019 kl.
07.
40Bemærk: artiklen er mere end 30 dage gammelLæs opDen er lille, den er let, og så kan den have næsten tre gange så mange skud i magasinet som den gamle.
Soldaterne i hæren, flyvevåbnet og søværnet får fra næste måned en ny pistol i bæltet, når den hidtidige Neuhausen sendes på pension af en mere tidssvarende pistol fra producenten Sig Sauer i USA.
Til venstre den gamle Neuhausen-pistol og ved siden af den nye P320 fra Sig Sauer.
Den nye pistol hedder P320, og ifølge oversergent Michael Jørgensen, der er en af Forsvarets våbeneksperter fra Faggruppe Kamp i Oksbøl, er den en tiltrængt forbedring for de danske soldater.
- Den er noget lettere, fordi den er lavet af kulstof, som også er nemmere at vedligeholde.
Dertil kommer, at den har et mere markant aftrækspunkt og derfor er lettere at lære at skyde med end den gamle, siger Michael Jørgensen.
Neuhausen er mere præcisDet er ellers ikke fordi, der som sådan er noget i vejen med soldaternes nuværende pistol, der er udviklet før Anden Verdenskrig og har tjent Forsvaret siden 1949.
Faktisk er sigtet på den gamle Neuhausen mere præcist end på den nye, fortæller Michael Jørgensen:- Men soldaterne har jo ikke al tid i verden og skal ikke bruge deres våben til at skyde hul-i-hul.
- Den nyere har et grovere sigte, men giver et hurtigere sigtebillede, og det kan være afgørende for, at man kommer hjem igen med skindet på næsen.
I alt har Forsvaret købt omkring 6000 Sig Sauer-pistoler til en samlet pris af 25 millioner kroner.
/ritzau/FacebookTwitterKopier linkEmner:USA|Soldater|Oksbøl|Historie|Krige og væbnede konflikter




https://www.dr.dk/mitliv/fem-gode-raad-saadan-skal-du-goere-hvis-din-ven-bliver-udsat-vold-fra-sin-partner

Mit LivFEM GODE RÅD Sådan skal du gøre, hvis din ven bliver udsat for vold fra sin partnerAlt er bedre end ingenting, hvis du har mistanke om, at en ven eller en veninde bliver udsat for vold.
(© Mads Rafte Hein)Af Anna Sol Jørgensen26.
jan.
2019 kl.
08.
11Bemærk: artiklen er mere end 30 dage gammelLæs opHvert år bliver 57.
000 danskere udsat for fysisk vold af deres partner, og endnu flere bliver udsat for psykisk vold derhjemme.
Størstedelen af de voldsramte personer er kvinder, mens en tredjedel af dem er mænd.
Lisbeth Jessen, direktør i Danner, giver her fire råd til dig, der har mistanke om, at en af dine venner eller veninder bliver udsat for vold.
Læs også:Nadja stak gennembanket af fra sin kæreste: Jeg troede, jeg skulle dø i den lejlighed1Vær opmærksom på isolationEn person, der bliver udsat for vold af sin partner, vil ofte ændre adfærd.
Derfor er der nogle tegn, som er gode for omgivelserne at være opmærksomme på.
FYSISK PARTNERVOLD I DANMARKHvert år bliver cirka 57.
000 personer i Danmark udsat for vold af deres partner.
38.
000 af ofrene er kvinder, mens 19.
000 af dem er mænd.
Blandt 16-24-årige blev cirka 16.
000 personer udsat for partnervold sidste år.
Kilde: Statens Institut for FolkesundhedMeget kontakt til en kæreste eller ægtefælle er ikke nødvendigvis et faresignal i sig selv.
Men hvis der hele tiden kommer opkald eller sms'er fra partneren, og de beskeder stresser din ven eller veninde, der skal forklare, hvor han eller hun er hende, kan det være et tegn på, at partneren prøver at kontrollere vedkommende.
Det kan også være, at din ven virker indelukket og ked af det og forsøger at dække over, at hun ikke har det godt ved at spille glad og energisk.
En voldsramt person vil typisk også isolere sig fra venner og familie.
Hvis din ven stopper med at dukke op til ting og har mærkelige forklaringer på, hvorfor vedkommende ikke kom til en aftale, kan det altså være endnu et tegn.
2Stil dig til rådighedHvis du fornemmer, at noget er galt i din vens forhold og har ens mistanke om, at han eller hun bliver udsat for vold eller kontrol, kan du hjælpe ved at stille dig til rådighed.
Sig, at du er der for vedkommende.
At du har en fornemmelse af, at der foregår noget i forholdet, som ikke er sundt for din ven.
Fortæl, at du vil være der uanset hvad.
Foreslå din ven, at I går en tur eller noget andet, som I plejer at gøre sammen.
Gør det klart, at vedkommende ikke behøver at fortælle noget, men at du gerne vil ses.
- Det er nemlig ikke sikkert, at en voldsramt person er klar til at fortælle, at han eller hun bliver udsat for fysisk eller psykisk vold.
Din ven eller veninde kan også blive rasende på dig og forsøge at lægge distance til dig, siger Lisbeth Jessen.
- Men bliv ved med at sige, at du altid vil være der.
3Accepter, at den voldsramte ikke er klar til at gåEn voldsramt person er ikke nødvendigvis klar til at fortælle om, at han eller hun er i et usundt forhold.
For hvis man først siger, at man bliver udsat for slag, spark eller trusler fra sin kæreste eller ægtefælle er der også en forventning til, at man forlader vedkommende.
Det bliver endegyldigt for personen at fortælle, hvad den person, de måske elsker meget højt, gør ved dem.
Og er der børn i forholdet kan et brud have helt uoverskuelige konsekvenser.
- Så du skal ikke sige, at det er helt vildt, hvad personen bliver udsat for og prøve at få vedkommende til at bryde ud af forholdet.
For mange tager det syv forsøg at forlade sin voldelige partner, og mange lever med volden i mere end tre år.
- Som pårørende kan du føle dig afvist, fordi det er svært for vedkommende at sige og kan blive sur over konfrontationen.
Det gør man, fordi han eller hun ikke har lyst til, at du ikke skal det lige nu.
Du skal bare stille dig til rådighed og blive ved med at være der, siger Lisbeth Jessen.
4Alt er bedre end ingentingPersonen, der bliver udsat for vold, vil typisk både føle skyld og skam.
Den voldsramtes grænser er blevet brudt ned og påtager sig gerne skylden for sin partners vold.
Samtidig kan vedkommende skamme sig over at blive behandlet på den måde og samtidig skamme sig over ikke at gå.
Selvfølgelig vil det være optimalt ikke at tale ind i den skyld og skam.
Men alting er bedre end ingenting.
Det er bedre at komme til at tale ind i den skyld og skam end ikke at sige noget.
- Man skal signalere, at man altid vil være der – også når de bliver vrede på en.
For det kan de godt huske, den dag de får brug for det, siger Lisbeth Jessen.
5Søg hjælpDer er også mange, der kan tilbyde hjælp til voldsramte.
Men som pårørende kan du også kontakte dem for at få rådgivning til, hvordan du kan hjælpe din ven bedst.
- Så kan man tilbyde hende at gå med til en ambulant samtale på et krisecenter, hvis man fornemmer og er sikker på, at det er det, der foregår, siger Lisbeth Jessen og fortsætter:- Det kan også være, at man kan tale med hende om de andre muligheder for at få telefonisk rådgivning eller chatrådgivning.
Her kan du få hjælp og rådgivning•Lev Uden Vold driver den landsdækkende og døgnåbne hotline, hvor både kvinder og mænd, udsatte, udøvere, pårørende og fagfolk kan ringe ind og få rådgivning.
Den kan kontaktes på telefonnummer 70203082.
•Danner har både krisecenter for voldsramte og en døgnåben rådgivning, der kan kontaktes på 33330047.
•Hos Bryd Tavsheden tilbyder de også en anonym brevkasse, samtale med rådgiver, chat- og telefonrådgivning.
•Landsorganisation af Kvindekrisecentre tilbyder husly og støtte til til voldsramte kvinder og børn på deres kvindekrisecentre.
FacebookTwitterKopier linkEmner:Vold|Socialforhold




https://www.dr.dk/nyheder/indland/pas-pa-de-glatte-veje-dmi-advarer-om-isslag-og-snefygning

IndlandPas på de glatte veje: DMI advarer om isslag og snefygningBilister, cyklister og fodgængere bør være forsigtige, når de begiver sig ud i trafikken lørdag morgen.
Der er lørdag risiko for sne- og isglatte veje i hele landet, varsler DMI.
Se mere video på LocalEyes.
dk26.
jan.
2019 kl.
06.
38 | opdateret 26.
jan.
2019 kl.
08.
22Bemærk: artiklen er mere end 30 dage gammelLæs opDe fleste danskere vågner lørdag morgen op til en dag med vinterligt vejr med både isslag, sne og snefygning.
Så der er særlig grund til at være ekstra forsigtig, hvis man skal ud at køre lørdag morgen.
Danmarks Meteorologiske Institut (DMI) varsler således tidligt lørdag om "voldsomt vejr" med let isslag og snefygning i store dele af landet.
- Der er risiko for sne- og isglatte veje i hele landet, lyder prognosen.
Risikoen for isslag er størst på Fyn og i Jylland samt på Lolland-Falster og i Kalundborg og Slagelse.
Klik og se mere tv på localeyes.
dkIsslag medfører risiko for et stort antal uheld med personskade til følge, lyder advarslen fra DMI.
- Færdsel, kørende såvel som gående, er forbundet med stor risiko for skade, oplyser DMI i en meddelelse.
På Fyn og Jylland samt i Nordsjælland er der desuden ventet snefygning lørdag morgen.
Det kan ifølge DMI medføre hurtig lukning af udsatte veje og dannelse af snedriver.
Derudover skal bilister være opmærksomme på, at der er nedsat sigtbarhed på vejene i områder med snefygning.
Lørdag bliver præget af nedbør de fleste steder i landet.
Først på dagen falder den som sne over de nordlige og østlige dele af landet.
Længere mod syd og vest vil den derimod falde som regn eller slud.
Temperaturerne lørdag lægger sig omkring frysepunktet og når maksimalt op på fem graders varme.
/ritzau/FacebookTwitterKopier linkEmner:Danmarks Meteorologiske Institut|Vejret|Fyn|Jylland|Biltrafik




https://www.dr.dk/sporten/tennis/dansk-triumf-i-australian-open-clara-tauson-vinder-juniorraekken

TennisDansk triumf i Australian Open: Clara Tauson vinder juniorrækkenDen 16-årige danske tennisspiller Clara Tauson vandt finalen i to sæt.
Danske Clara Tauson vandt en overbevisende sejr over sin canadiske modstander i finalen i juniorrækken i Australian Open.
26.
jan.
2019 kl.
06.
20 | opdateret 26.
jan.
2019 kl.
18.
36Bemærk: artiklen er mere end 30 dage gammelLæs opDen danske tenniskomet Clara Tauson vinder finalen i juniorrækken i Australian Open mod canadiske Leylah Annie Fernandez i to sæt - 6-4, 6-3.
Den 16-årige dansker sikrede sig dermed sejren i sin karrieres første grand slam-finale.
Hun kan nu se frem til at rykke op som nummer et på juniorens verdensrangliste.
Tauson var seedet nummer et i turneringen og var på forhånd spået gode chancer i finalen mod sin 16-årige canadiske modstander.
Natten til lørdag dansk tid har hun i finalen levet op til alle forventningerne på overbevisende vis.
Det tog Tauson en time og seks minutter at cementere sejren over den fjerdeseedede Fernandez.
Clara Tauson smider ketsjeren i vejret og fejrer sejren i finalen.
Fantastisk præstationI første sæt fulgtes spillerne ad til stillingen 2-2.
Derefter brød Tauson til 3-2, men måtte med det samme se canadieren bryde tilbage.
Tauson brød med det samme igen til 4-3, hvilket gav hende det nødvendige forspring til at sikre sin første sætsejr.
I andet sæt fulgtes de to blot til 1-1, inden Tauson brød til 2-1 og derefter kom foran med 3-1.
Danskeren endte med at vinde en overbevisende 6-3-sejr i andet sæt.
Formand for Dansk Tennis Forbund Henrik Thorsøe Pedersen er stolt over Tausons sejr på vegne af dansk tennis.
- Det er en helt fantastisk præstation.
En grand slam-sejr i juniorrækken giver store løfter for fremtiden, lyder det fra formanden i en pressemeddelelse.
Tauson i fint selskabIfølge sportschef i Dansk Tennis Forbund Jens Anker Andersen er sejren kronen på værket i Tausons juniorkarriere.
- Jeg er meget imponeret over, hvordan Clara håndterede at stå i sin første grand slam-turnering - og så endda med det pres at være seedet et og storfavorit.
Hun er bare blevet bedre og bedre gennem hele turneringen, siger han i meddelelsen.
Læs også:Kristian Pless' råd til ung dansk tenniskomet: 'Nyd hver kamp, du går ind til'Med Clara Tausons sejr er det femte gang, at en dansker vinder en grand slam-turnering i juniorrækkerne.
Det er tidligere sket for Caroline Wozniacki og Kristian Pless, mens Kurt Nielsen præsterede det to gange.
I 2018 vandt Tauson fem ITF-turneringer i juniorklassen og blev kåret som årets juniorspiller i dansk tennis for tredje år i træk.
/ritzau/FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Tennis|Dansk Tennis Forbund|Australien




https://www.dr.dk/nyheder/udland/repraesentanternes-hus-i-usa-godkender-midlertidigt-budget

UdlandRepræsentanternes Hus i USA godkender midlertidigt budgetKongressen i USA godkender midlertidigt budget, som sikrer genåbning af statsapparatet frem til 15.
februar.
26.
jan.
2019 kl.
03.
49Bemærk: artiklen er mere end 30 dage gammelLæs opRepræsentanternes Hus slutter sig til Senatet og godkender enstemmigt en lov, der giver USA et midlertidigt budget.
Loven skal sætte en stopper for nedlukningen af det amerikanske statsapparat.
Kongressens andet kammer, Senatet, godkendte ligeledes enstemmigt loven tidligere fredag aften.
Med godkendelsen fra begge kamre er vejen banet for, at USA's præsident, Donald Trump, kan underskrive loven.
Der er ikke udbetalt løn til omkring 800.
000 statsansatte siden 22.
december, fordi Trump og Kongressen ikke har kunnet enes om finansieringen af en grænsemur til Mexico.
Forud for afstemningerne annoncerede præsidenten, at han havde indgået en midlertidig aftale med Kongressen, så der bliver åbnet for statskassen i tre uger indtil den 15.
februar.
I den periode vil han forhandle videre med Kongressen om grænsemuren.
- Jeg er meget stolt over at kunne annoncere, at vi har indgået en aftale om at åbne staten, sagde Donald Trump fredag aften forud for afstemningerne i Kongressen.
Samtidig understregede han, at han holder fast i ønsket om en mur:- Vi har ikke andet valg end at bygge en stærk mur eller en stålbarriere.
Hvis vi ikke får en fair aftale fra Kongressen, så lukker staten igen den 15.
februar, eller også bruger jeg min ret til at erklære en national katastrofe.
Hvis præsidenten erklærer en national katastrofe kan han uden om Kongressen disponere over statens midler.
Det forventes dog at blive udfordret ved domstolene.
Så sent som torsdag blev Trumps seneste budgetforslag nedstemt i Senatet, og få minutter senere blev også et forslag fra Demokraterne stemt ned.
Demokraterne ville genåbne staten og pille komplekset om sikring af grænsen til Mexico ud af budgettet, så det kan forhandles sideløbende.
Den midlertidige finansiering i tre uger vil ifølge Reuters ske rent teknisk ved at holde samme udgiftsniveau i staten som i budgettet for 2018.
/ritzau/ReutersFacebookTwitterKopier link




https://www.dr.dk/sporten/badminton/antonsen-klar-til-finale-mod-verdens-bedste-i-jakarta






https://www.dr.dk/nyheder/udland/spanske-redningsarbejdere-finder-lig-af-toarig-dreng-i-brond

UdlandSpanske redningsarbejdere finder lig af toårig dreng i brøndKnap to uger efter at en toårig spansk dreng faldt ned i en 100 meter dyb brønd, er hans lig blevet fundet.
26.
jan.
2019 kl.
03.
50Bemærk: artiklen er mere end 30 dage gammelLæs opSpanske redningsarbejdere har fundet liget af en toårig spansk dreng, der faldt ned i en dyb brønd for knap to uger siden.
Det oplyser spanske myndigheder til avisen El Pais.
Den toårige Julen Rosello faldt ned i hullet, der er omkring 100 meter dybt og 30 centimeter i diameter, den 13.
januar.
Efterfølgende blev hullet dækket til af løse sten som følge af et stenskred, der blev udløst af drengens fald.
Redningsarbejdere har boret dag og nat for at grave en alternativ indgang til brønden i et intenst forsøg på at redde drengen ud i live.
Redningsaktionen har været en kamp mod tiden, og redningsarbejderne har undervejs været udfordret af tekniske problemer.
Mandag lykkedes det at bore en 60 meter lang skakt ved siden af borehullet.
Efterfølgende har teknikere arbejdet på at sikre skakten, så otte minearbejdere kunne sendes ned og grave sig horisontalt ind til borehullet.
Men da metalrørene, der skulle sikre skakten, tirsdag satte sig fast 40 meter nede i skakten, blev redningsaktionen forsinket yderligere.
Hullet befinder sig på en ejendom i Totalán nær Malaga.
Julen Rosello legede på ejendommen, som tilhører noget af hans familie, da han på ulykkelig vis faldt ned i hullet.
Ifølge El País er det anden gang, at forældrene til Julen Roselló er udsat for en tragisk ulykke.
I 2017 døde deres treårige søn, Oliver, af hjertestop, mens familien gik tur på stranden.
Hullet er gravet i et illegalt forsøg på at finde grundvand i området.
/ritzau/ReutersFacebookTwitterKopier link




https://www.dr.dk/sporten/haandbold/vm-herrer/rasmus-lauge-om-finale-i-boxen-jeg-tror-det-bliver-en-vanvittig

VM herrerRasmus Lauge om finale i Boxen: 'Jeg tror, det bliver en vanvittig oplevelse'De danske spillere håber, at kunne løfte niveauet med ti procent i finale mod Norge.
Boxen i Herning har været fyldt med stemningsfyldte danskere, og det håber håndboldherrerne, at den også vil være til finalen på søndag.
Af Mathias Hauge Jacobsen26.
jan.
2019 kl.
07.
30Bemærk: artiklen er mere end 30 dage gammelLæs opUde var godt.
Men hjemme er jo bedst.
Og det storspillende danske herrehåndboldlandshold, der i aftes nedsablede de franske verdensmestre i VM-semifinalen, glæder sig til et fyldt og tændt Boxen.
Mikkel Hansen og co.
vender således efter en smuttur til Hamborg, hvor Frankrig blev slået 38-30, hjem til Herning og de trygge rammer, når finaleslaget skal slås søndag.
Og de store stjerner – heriblandt Rasmus Lauge – glæder sig til VM-finalen:- Jeg tror, det bliver en vanvittig oplevelse, og jeg glæder mig til at komme på dansk jord igen.
- Jeg forventer, at vi kommer med endnu mere, end hvad vi har vist indtil nu.
Og jeg er sikker på, at vores kære publikum kommer op på samme niveau, siger den danske playmaker.
Læs også:KAMPEN PÅ 1 MINUT Danmark banker Frankrig og er i VM-finalenRasmus Lauge bakkes op af målvogter Jannick Green, der indtil nu har været yderst imponeret af opbakningen fra det danske hjemmepublikum.
- Jeg håber, at vi kommer op på det niveau, vi har set mod Norge og Sverige.
Måske endda lige ti procent mere.
Det kunne være vildt, siger Jannick Green.
Modstanderen er ligegyldigSent fredag aften stod det så klart, at finalemodstanderen bliver Norge.
Nordmændene viste mod de tyske værter i Hamborg, at trykket fra hjemmefans ikke påvirkede dem synderligt.
Norge vandt fredagens anden semifinale 31-25.
Læs også:KAMPEN PÅ 1 MINUT Norge slår tyske værter og møder Danmark i finalenAt finalemodstanderen søndag hedder Norge og ikke Tyskland, er dog uden betydning, vurderer bagspilleren Nikolaj Øris.
- Inden semifinalen var vi ligeglade med, hvem vil skulle møde, og det er vi stadig.
Når vi først er tilbage i Boxen, er det lige meget, hvem de bringer, siger Nikolaj Øris.
Bronzekampen og finalen kan ses direkte på DR1 søndag.
Bronzekampen starter klokken 14.
30, mens finalen fløjtes i gang klokken 17.
30.
FacebookTwitterKopier linkEmner:Jannick Green (håndboldspiller)|Nikolaj Øris (håndboldspiller)|Norge|Jyske Bank Boxen|Håndbold




https://www.dr.dk/nyheder/udland/mineselskab-savner-200-ansatte-efter-daemningskollaps-en-menneskelig-tragedie

UdlandMineselskab savner 200 ansatte efter dæmningskollaps: 'En menneskelig tragedie'  Ni er bekræftet døde og i alt er 300 savnet, bliver det oplyst.
Dæmningen, der brød sammen, kunne indeholde op til 12 millioner kubikmeter vand, oplyser mineselskabet.
26.
jan.
2019 kl.
06.
55 | opdateret 26.
jan.
2019 kl.
08.
55Bemærk: artiklen er mere end 30 dage gammelLæs opDe menneskelige omkostninger bliver ved med at stige efter et dæmningskollaps i Brasilien i går.
Ni personer er lørdag morgen dansk tid bekræftet omkommet, mens antallet af savnede er steget fra 200 til 300 personer, skriver nyhedsbureauet AFP.
Chefen for mineselskabet Vale oplyste sent fredag aften, at han savner 200 af sine omkring 300 medarbejdere i området.
Dæmningen kollapsede, netop som minearbejderne sad til frokost, og ifølge administrerende direktør Fabio Schvartsman blev der sendt store mængder mudder ind over frokoststuen.
Det skriver nyhedsbureauet Reuters.
12 millioner kubikmeter mudderBrandvæsnet sagde tidligere fredag, at mange frygtes at være fanget af mudder, der er skyllet hen over et område i forbindelse med dæmningens kollaps.
Dammen over dæmningen kunne ifølge mineselskabets direktør rumme 12 millioner kubikmeter vand.
Den var ved at blive nedlagt.
Lokale tv-billeder viser, at brandvæsenet i helikoptere i luften og biler på jorden forsøger at redde overlevende ud af mudderet.
Redningsmandskab arbejder på at finde overlevende i mudderet.
 Ulykken sker bare tre år efter, at en lignende tragedie skabte den største miljømæssige katastrofe i landet.
 300 er savnet og ni er bekræftet omkommet, skriver nyhedsbureauet AFP.
 Billeder taget fra luften viser omfanget af ødelæggelserne, som de 12 millioner kubikmeter muddervand har skabt.
 Beboere i området besigtiger skaderne på infrastrukturen.
 Billede taget fra luften over det berørte område.
 Omfanget af skaderne er endnu ikke kendt, oplyser myndighederne.
1 / 7Redningsmandskab arbejder på at finde overlevende i mudderet.
1 / 7Ulykken sker bare tre år efter, at en lignende tragedie skabte den største miljømæssige katastrofe i landet.
2 / 7300 er savnet og ni er bekræftet omkommet, skriver nyhedsbureauet AFP.
3 / 7Billeder taget fra luften viser omfanget af ødelæggelserne, som de 12 millioner kubikmeter muddervand har skabt.
4 / 7Beboere i området besigtiger skaderne på infrastrukturen.
5 / 7Billede taget fra luften over det berørte område.
6 / 7Omfanget af skaderne er endnu ikke kendt, oplyser myndighederne.
7 / 7En anden dæmning ejet af mineselskabet Vale kollapsede i 2015 i den brasiliansk by Mariana i delstaten Minas Gerais, hvilket dræbte 19 personer.
Det medførte en af de værste miljøkatastrofer i Brasiliens historie, hvor omkring 250.
000 mennesker blev efterladt uden drikkevand.
Kritik fra GreenpeaceDirektøren for mineselskabet fortæller, at det nye kollaps "er en menneskelig tragedie, der er meget større end i Mariana".
Men han tilføjer, at de miljømæssige konsekvenser ikke forventes at blive lige så store, skriver AP.
Ifølge miljøorganisationer understreger ulykken, at der ikke er regulering nok på området.
- Det er den sørgelige konsekvens af, at den brasilianske regering og de ansvarlige mineselskaber ikke har lært lektien, lyder det i en meddelelse fra Greenpeace.
/ritzau/FacebookTwitterKopier linkEmner:Greenpeace|Mineindustri|Brasilien|Ulykker




https://www.dr.dk/sporten/haandbold/vm-herrer/norge-kan-vaere-uden-profil-i-vm-finale

VM herrerNorge kan være uden profil i VM-finaleMagnus Rød fik sandsynligvis en forstrækning i sit baglår i fredagens semifinale og kan misse finalen.
Magnus Rød lavede syv mål i fredagens semifinale.
26.
jan.
2019 kl.
03.
50 | opdateret 26.
jan.
2019 kl.
19.
03Bemærk: artiklen er mere end 30 dage gammelLæs opDet norske herrelandshold i håndbold kan risikere at måtte undvære en af sine største profiler i søndagens VM-finale mod Danmark.
Bagspilleren Magnus Rød frygtes således at have fået en forstrækning i sit baglår i fredagens semifinale mod Tyskland, som nordmændene besejrede 31-25.
- Han fik først et trælår, som ikke var så voldsomt, og han kunne spille videre.
Derefter fik han sandsynligvis en forstrækning i baglåret, siger fysioterapeut Harald Markussen til TV2 Norge.
- Sådan nogle skader undersøger man løbende for at finde en prognose.
Normalt siger man, at det tager alt fra 7 til 50 dage at komme sig over.
Det er meget forskelligt, men det bliver svært med to dages pause.
Harald Markussen mener ikke, at det er sandsynligt, at Rød kan spille finalen.
Det 21-årige stortalent, der til daglig spiller i tyske Flensburg-Handewitt, lavede syv mål i Norges semifinalesejr og er i alt noteret for 41 ved VM.
Søndagens guldkamp mellem Norge og Danmark bliver spillet i Jyske Bank Boxen klokken 17.
30.
/ritzau/FacebookTwitterKopier linkEmner:Norge|SG Flensburg-Handewitt|TV 2 (tv-kanal)|Håndbold|Tyskland




