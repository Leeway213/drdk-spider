https://www.dr.dk/nyheder/politik/folketingsvalg/ja-eller-nej-med-loekke-du-fortsaetter-som-formand-i-venstre-hvis-i

FolketingsvalgJa eller nej med Løkke: Du fortsætter som formand i Venstre, hvis I mister regeringsmagten?
?
Kåre Quist udfordrer statsministeren med en række hurtige spørgsmål.
Af Victor Schrøder Friis29.
maj 2019 kl.
23.
20Bemærk: artiklen er mere end 30 dage gammelLæs opEr din regering den grønneste i Danmarkshistorien?
Du fortsætter som formand i Venstre, hvis I mister regeringsmagten?
Du mener, at den næste formand i Venstre ubetinget skal være Kristian Jensen?
I dag var det statsminister og Venstres formand, Lars Løkke Rasmussens, tur til at få at svare på en række ja-/nej-spørgsmål fra Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Lars Løkke Rasmussen (politiker)|Venstre|Kristian Jensen (politiker)




https://www.dr.dk/nyheder/udland/nyvalg-i-israel-netanyahu-opgiver-danne-regering

UdlandNyvalg i Israel: Netanyahu opgiver at danne regeringIsraels parlament har her til aften besluttet at opløse sig selv.
Israels premierminister Benjamin Netanyahu har opgivet at danne en ny regering.
Dermed skal israelerne til valg for anden gang i år.
Af Oliver Batchelor29.
maj 2019 kl.
23.
41Bemærk: artiklen er mere end 30 dage gammelLæs opIsraels premierminister Benjamin Netanyahu har opgivet at danne en ny regering.
Det skete, da fristen udløb ved midnat i Israel, der er en time foran Danmark.
Inden da havde Netanyahu og partiet Likud fremsat et forslag til parlamentet, Knesset, om at opløse sig selv.
Det er nu sket med stemmerne 74 for og 45 imod.
Det betyder, at israelerne endnu en gang skal til stemmeurnerne.
Læs også:Deadline nærmer sig for Netanyahu: Har til midnat til at danne regering- Vi vil føre en skarp og tydelig valgkamp, som vil give os sejr.
Vi vil vinde.
Og folket vil vinde, sagde den 69-årige Netanyahu sejssikkert til en række medier efter afstemningen i parlamentet.
Splittet i spørgsmålet om værnepligtNetanyahu og hans parti Likud fik ellers et godt valg 9.
april, da det lykkedes at kapre 35 ud af de 120 pladser i Knesset.
Men uenigheder mellem Netanyahu og en række mindre partier, som han og Likud var afhængig af for at få flertal i parlamentet, har sat en stopper for en koalitionsregering.
Blandt andet havde den tidligere forsvarsminister Avigdor Lieberman og hans nationalistiske parti Yisrael Beitenu betinget sig, at der skulle ændres på ultraortodokse jøders undtagelser fra værnepligten.
Kostede flertallet bag Netanyahus koalitionDet var også spørgsmålet om værnepligten, der i første omgang fremtvang valget i april, der ellers først skulle have været afholdt sidst på året.
Et lovforslag om at tvinge et årligt minimumsantal af ortodokse til at aftjene værnepligt førte til så stor splittelse i regeringen, at Netanyahus koalition ikke længere havde flertal bag sig.
Netanyahu kunne have overladt opgaven med at danne en ny regering til en af sine rivaler, men valgte altså at opløse parlamentet.
Et nyvalg et sat til afholdelse 17.
september, skriver AFP.
FacebookTwitterKopier linkEmner:Benjamin Netanyahu (politiker)|Israel|Valg og folkeafstemninger|Værnepligt|Avigdor Lieberman (politiker)




https://www.dr.dk/sporten/fodbold/modstridende-udmeldiger-i-matchfixing-sag-roskilde-traener-afviser-have-sagt-op

FodboldModstridende udmeldiger i matchfixing-sag: Roskilde-træner afviser at have sagt opChristian Lønstrup afviser at have opsagt sit job i FC Roskilde.
Klubejer Carsten Salomonsson oplyste tidligere onsdag det modsatte.
Christian Lønstrup siger, det ikke er korrekt, at han har opsagt sit job i Roskilde.
29.
maj 2019 kl.
22.
54Bemærk: artiklen er mere end 30 dage gammelLæs opFodboldtræneren Christian Lønstrup afviser, at han skulle have sagt sit job som cheftræner op i FC Roskilde.
Tidligere onsdag fortalte klubejer Carsten Salomonsson til bold.
dk, at Lønstrup havde sagt op i 1.
divisionsklubben oven på den seneste tids uro, hvor træneren blev suspenderet.
Læs også:Efter matchfixing-anklager: Roskilde-cheftræner har sagt opDet skete, efter at Lønstrup angiveligt havde beskyldt nogle Roskilde-spillere for matchfixing.
- Jeg var meget overrasket over at blive suspenderet og er også uenig i berettigelsen heraf, fortæller Christian Lønstrup til TV2 Sporten.
- Det har i dagens presse fremstået, som om jeg har opsagt mit job i FC Roskilde.
- Det er ikke korrekt.
Det juridiske har jeg dog overladt til min advokat, og håber fortsat på en mindelig løsning med FC Roskilde herom.
Undersøgelse i gangDanmarks Idrætsforbund er i øjeblikket i gang med at undersøge påstandene om matchfixing.
Der er endnu ikke draget nogen konklusion i sagen.
FC Roskilde var længe indblandet i nedrykningskampen, men det lykkedes at blive i landets næstbedste række med en sejr i næstsidste spillerunde over Fredericia.
/ritzau/FacebookTwitterKopier linkEmner:Christian Lønstrup (fodboldtræner)|FC Roskilde|Danmarks Idrætsforbund|Lønstrup|Fodbold




https://www.dr.dk/sporten/oevrig/semenya-anker-dom-igen-stjerneloeberen-naegter-forsat-tage-hormon-medicin

Øvrig sportSemenya anker dom igen: Stjerneløberen nægter forsat at tage hormon-medicinCaster Semenya vil have domstol til at vurdere CAS-dom, der pålægger hende at tage hormonnedsættende medicin.
Caster Semenya vil ikke tage hormonnedsættende medicin.
Hun har vundet OL-guld i 2012 og 2016.
Arkivfoto.
29.
maj 2019 kl.
21.
45Bemærk: artiklen er mere end 30 dage gammelLæs op800 meter-løberen Caster Semenya nægter at tage medicin mod sin høje produktion af det mandlige kønshormon, testosteron.
Onsdag har den sydafrikanske mellemdistanceløber derfor anket en dom fra Den Internationale Sportsdomstol (CAS) til en ret i Schweiz, hvor CAS har hjemme.
- Jeg er en kvinde, og jeg er en atlet i verdensklasse.
- Det Internationale Atletikforbund (IAAF) kan ikke få mig medicineret eller stoppe mig fra at være, som jeg er, siger Caster Semenya onsdag i en udtalelse.
Caster Semenya har vundet VM-guld i 800-meter-løb tre gange IAAF har indført et regelsæt, der betyder, at atleter som Semenya med et højt testosteronniveau skal tage hormonnedsættende medicin for at kunne konkurrere på eliteplan.
Semenya tog i første omgang sagen videre til CAS, der 1.
maj gav IAAF medhold.
Den 28-årige sydafrikaner har tre gange vundet VM-guld i 800 meter-løb.
Derudover er det blevet til to OL-titler i 2012 i London og i Rio fire år senere.
/ritzau/FacebookTwitterKopier linkEmner:Den Internationale Sportsdomstol|International Association af Athletics Federation|Medicin|Atletik|London




https://www.dr.dk/musik/festival/video-gadefest-hylder-master-fatman-med-sang-og-dans

DISTORTION 2019Se temaFestivalVIDEO Gadefest hylder Master Fatman med sang og dansAlle anlæg spillede sangen 'Love is in the air' til Distortion på Nørrebro i København.
Af Signe Mai Vilsbøll29.
maj 2019 kl.
21.
11Bemærk: artiklen er mere end 30 dage gammelLæs opDer blev sagt farvel med sang, dans og sambarytmer, da den folkekære dj, vært og entertainer Master Fatman for en måned siden blev bisat i centrum af København.
Og i dag overraskede gadefestivalen Distortion med en hyldest til 'tykmesteren'.
Alle anlæg spillede sangen 'Love is in the air', mens fly på himlen lavede et stort hjerte.
Master Fatman var den første DJ til Distortion tilbage i 1998, og han var stor fan af byens gadefester.
Læs også:21-årige Amanda og veninderne har rejst 417 kilometer for at komme til kæmpe gadefest: 'Vi giver den max!
'FacebookTwitterKopier linkEmner:Master Fatman (musiker)|København|Distortion|Nørrebro




https://www.dr.dk/nyheder/indland/ny-klimaskeptisk-forening-moeder-kritik-fra-klimaforskere-hvor-er-dokumentationen

Klimatopmødet COP24Se temaIndlandNy, klimaskeptisk forening møder kritik fra klimaforskere: Hvor er dokumentationen?
Klimaforskere efterlyser dokumentation fra ny klimaskeptisk forening, som vil ændre synet på klimaændringerne.
(ARKIV) I tredje verdenslande, hvor man slås med tørke og oversvømmelser, har den globale opvarmning ikke været positiv, mener Jens Hesselbjerg Christensen, professor i klimafysik på Københavns Universitet og medforfatter på flere af FN’s klimapanels rapporter.
Af Niels Fastrup29.
maj 2019 kl.
21.
26Bemærk: artiklen er mere end 30 dage gammelLæs opFN’s klimapanel, IPCC, overdriver omfanget af klimaforandringerne, hidtil har global opvarmning været et samlet gode og fremadrettet skal eventuelle klimaudfordringer løses gennem økonomisk vækst og teknologisk udvikling.
Sådan lyder nogle af synspunkterne i en ny selverklæret ’klimarealistisk’ forening ved navn Klimarealisterne, som lige nu debatterer livligt på Facebook og på en ny hjemmeside på nettet.
Den nye forening har i sin initiativgruppe blandt andre Villum Christensen fra Liberal Alliance, folketingskandidaten Ulla Kokfelt fra Nye Borgerlige og den borgerlige tænketank Cepos' analysechef, Otto Brøns-Petersen.
Evidens i klimadebattenI foreningens rådgivende panel sidder blandt andet tre forskere fra DTU, blandt andre solforskeren Henrik Svensmark, der i mange år har argumenteret for, at klimaforandringerne skyldes ændringer i solens aktivitet, samt pensionerede topfolk fra landbruget og energisektoren.
- Formålet er at bidrage til klimadebatten med noget evidensbaseret, siger Otto Brøns-Petersen, analysechef i CEPOS.
I skriver, at ”IPCC tenderer til at overvurdere menneskenes indflydelse og klimaændringernes omfang”.
Hvad mener I med det?
- Hvis man kigger på de klimaøkonomiske analyser, kan sprogbrugen godt nogle gange være lidt anstrengt.
FN’s klimapanel er født med en målsætning om at begrænse opvarmningen til 1,5 eller 2 grader, og klimaøkonomisk set kan det godt være lidt dyrt.
Vi kan ifølge den klimaøkonomiske forskning godt gå op til 3 grader, uden at der udløses store problemer.
I skriver også i jeres manifest, at klimaændringerne ”indtil nu har været nettopositive for menneskers velstand og velfærd”.
Hvordan skal det forstås?
- Jeg kan ikke udtale mig på klimarealisternes vegne.
Om der har været en gevinst eller ej ligger inden for usikkerheden, men der er ingen tvivl om, at der har været en gevinst i den forstand, at de fossile brændsler har bidraget mere til velstanden end den opvarmning, der er skabt, har skadet.
Fornuftig og rationel tilgangIfølge Ulla Kokfelt fra Nye Borgerlige i Helsingør skal foreningen bidrage med en mere ”fornuftig og rationel tilgang til klimadebatten”:- Jeg vil ikke være med til at sænke væksten eller gøre børn og unge bange for at spise kød eller tage flyet sydpå, siger hun til DR.
Sætter du spørgsmålstegn ved, om klimaændringerne er menneskeskabte?
- Jeg ved ikke, hvor stor en del, der er menneskeskabt, og hvor stor en del, der er naturlig.
Du er ikke skræmt ved udsigten til en verden, der gennemsnitligt er 3–4 grader varmere?
- Jeg er mere skræmt ved udsigten til en overbefolket verden.
Klimaforandringer kosterJens Hesselbjerg Christensen, professor i klimafysik på Københavns Universitet og medforfatter på flere af FN’s klimapanels rapporter efterlyser dokumentation fra den nye forening:- Det ville være klædeligt, hvis de dokumenterede, hvor IPCC tager fejl, siger han.
Han forholder sig skeptisk til, at den globale opvarmning har været et gode for alle.
- Det kommer an på, hvem man spørger.
I tredje verdens lande, hvor man slås med tørke og oversvømmelser, har det ikke nødvendigvis været nettopositivt, siger han.
Samme synspunkt har en anden førende dansk klimaforsker, Sebastian Mernild, professor og direktør ved Nansencentret i Bergen:- Når vi kloden rundt ser oversvømmelse, tørke, skovbrande, skybrud.
Ekstreme hændelser, som koster samfundet økonomisk og som bringer folks liv i fare.
Ser ikke helt, hvordan disse ekstremhændelser skaber for eksempel velfærd,” skriver han i en mail til DR.
Han efterlyser også dokumentation for, hvor og hvordan IPCC tager fejl:- I relation til IPCC er det ikke klart, hvad de mener med 'tendere'.
Der er mange påstande, som ikke er underbygget/forklaret, hvilket er ærgerligt, skriver han.
Ordfører afviser kritikKarl Iver Dahl-Madsen, ordfører for den stiftende gruppe bag foreningen, afviser klimaforskernes kritik:- Det er velkendt, at IPCC’s klimamodeller regner i overkanten, siger han og henviser blandt andet til beregninger udført af den amerikanske klimaforsker John Cristy på universitet i Alabama.
Ifølge Karl Iver Dahl-Madsen modtager den nye forening ikke økonomisk støtte udefra.
FacebookTwitterKopier linkEmner:Intergovernmental Panel on Climate Change|Klimaændringer|Villum Christensen (politiker)|Liberal Alliance|Bergen




https://www.dr.dk/nyheder/politik/folketingsvalg/valgkampen-dag-23-et-bryllup-17-initiativer-og-mindre-madspild

FolketingsvalgValgkampen dag 23: Et bryllup, 17 initiativer og mindre madspildDer er godt en uge tilbage af valgkampen.
Se alle højdepunkterne fra den syvende-sidste kampdag her.
Af Mads Korsager Nielsen og Victor Schrøder Friis (video)29.
maj 2019 kl.
21.
02 | opdateret 30.
maj 2019 kl.
15.
50Bemærk: artiklen er mere end 30 dage gammelLæs opPå valgkampens dag 23 blæste Socialdemokratiet til kamp for miljøet.
- Jeg tror, vi har vænnet os lidt for meget til, at fødevarer skal se pæne ud, sagde Mette Frederiksen (S), der blandt andet vil arbejde for, at mindre plast havner i verdenshavene, og færre madvarer i supermarkedernes containere som madspild.
Lars Løkke Rasmussen og Venstre sendte 17 initiativer på gaden, der skal sikre at Danmark er bedre rustet til fremtiden.
På Ærø demonstrede lokale borgere - iklædt brudetøj - mod en vedtaget ændring af ægteskabsloven.
Lovgivningen skulle forhindre proforma-ægteskaber, men har skadet turismen på øen.
Det sker i morgen•08.
45: Lars Løkke Rasmussen (V) sender færøske træskibe på søen i Helsingør.
•15.
00: Mette Frederiksen (S) besøger Hjallerup Marked i Nordjylland.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Fødevarer|Jylland




https://www.dr.dk/sporten/fodbold/europaleague/minut-minut-andreas-christensen-og-chelsea-vinder-europa-leauge-over

Europa LeagueMINUT FOR MINUT Andreas Christensen og Chelsea vinder Europa Leauge over London-rivalI aften skal London-klubberne Chelsea og Arsenal kæmpe om Europa League-trofæet i finalen i Aserbajdsjans hovedstad, Baku.
29.
maj 2019 kl.
20.
45Bemærk: artiklen er mere end 30 dage gammelLæs opFacebookTwitterKopier linkEmner:London|Europa League|TRE-FOR|Arsenal FC|Aserbajdsjan




https://www.dr.dk/sporten/formel1/formel-1-stjerner-tager-afsked-med-legenden-niki-lauda

Formel1Formel 1-stjerner tager afsked med legenden Niki LaudaNuværende og tidligere Formel 1-kørere deltog i begravelsen af Niki Lauda, der døde i sidste uge.
Alain Prost (forrest til venstre) og Lewis Hamilton (tættest kameraet) var blandt de mange motorsportskørere, der deltog i begravelsen af Niki Lauda, som døde mandag i sidste uge.
29.
maj 2019 kl.
21.
09 | opdateret 30.
maj 2019 kl.
09.
30Bemærk: artiklen er mere end 30 dage gammelLæs opFlere Formel 1-stjerner var onsdag til stede, da den tidligere verdensmester Niki Lauda blev begravet i Wien.
Den regerende verdensmester Lewis Hamilton og tidligere Formel 1-kørere som Alain Prost, Gerhard Berger og Nico Rosberg var blandt de mange fremmødte ved begravelsen i Østrigs hovedstad.
Den finske Formel 1-kører Valtteri Bottas ankommer til begravelsen.
 Den britiske Formel 1-verdensmester Lewis Hamilton (tv.
) går langs kisten sammen med den brasilianske tidligere kører Nelson Piquet (th.
).
 Den tidligere Formel 1-kører Nico Rosberg var også til stede i St Stephen's Cathedral i Wien til Niki Laudas begravelse.
 Italienske Arturo Merzario siger et sidste farvel til Niki Lauda.
 Den irske, tidligere Formel 1-kører, Eddie Jordan, var en af flere tidligere og nuværende racerkørere, som var med til begravelsen i Wien.
1 / 5Den finske Formel 1-kører Valtteri Bottas ankommer til begravelsen.
1 / 5Den britiske Formel 1-verdensmester Lewis Hamilton (tv.
) går langs kisten sammen med den brasilianske tidligere kører Nelson Piquet (th.
).
2 / 5Den tidligere Formel 1-kører Nico Rosberg var også til stede i St Stephen's Cathedral i Wien til Niki Laudas begravelse.
3 / 5Italienske Arturo Merzario siger et sidste farvel til Niki Lauda.
4 / 5Den irske, tidligere Formel 1-kører, Eddie Jordan, var en af flere tidligere og nuværende racerkørere, som var med til begravelsen i Wien.
5 / 5Hamilton, Rosberg og Prost gik ved siden af kisten, da den blev båret ud efter en ceremoni i Sankt Stefansdomkirken.
Lauda var en af historiens største i motorsportens kongeklasse med tre VM-titler i 1975, 1977 og 1985.
Østrigske Niki Lauda blev 70 år.
Østrigeren kom alvorligt til skade og forbrændte både ansigt og hænder, da han i 1976 kørte galt på Nürburgring i Tyskland.
Han kæmpede sig senere tilbage til toppen af feltet.
Ud over mange folk fra motorsportsverdenen deltog Østrigs præsident, Alexander van der Bellen, og Californiens tidligere guvernør Arnold Schwarzenegger i begravelsen.
Skuespilleren Arnold Schwarzenegger sagde farvel til sin landsmand.
Lauda døde i sidste uge i en alder af 70 år efter længere tids skrantende helbred.
/ritzau/Opdateret med video.
FacebookTwitterKopier linkEmner:Alain Prost (racerkører)|Lewis Hamilton (racerkører)|Motorsport|Formel 1|Østrig




https://www.dr.dk/sporten/fodbold/europaleague/dansk-europa-league-jubel-ac-og-chelsea-knuser-arsenal-i-finalen

Europa LeagueDansk Europa League-jubel: AC og Chelsea knuser Arsenal i finalenAndreas Christensen og Chelsea trak sig sejrrigt ud af den rent engelske finale, hvor Arsenal blev slået 4-1.
Chelsea-spillerne var bedst i Baku, hvor Arsenal blev slået med 4-1.
29.
maj 2019 kl.
23.
06Bemærk: artiklen er mere end 30 dage gammelLæs opMed en 4-1-sejr over Arsenal vandt Chelsea onsdag for anden gang i klubbens historie Europa League-titlen.
Efter en kedelig første halvleg foldede Eden Hazard og holdkammeraterne sig ud efter pausen med fire scoringer.
Undervejs fik Arsenal reduceret til 1-3, men det var slet ikke nok til at hamle op mod de engelske Premier League-konkurrenter, der var både klogere og skarpere.
Duellen mellem de to London-rivaler blev spillet langt væk fra den engelske hovedstad i Aserbajdsjan.
En glad Andreas Christensen sammen med holdkammeraterne Ethan Ampadu, Gary Cahill og Conor Gallagher.
Arsenal sværmede i kampens indledning om Chelsea-målet, men afslutningerne var for uskarpe.
De seneste ti års vindere af Europa League2019: Chelsea2018: Atlético Madrid2017: Manchester United2016: Sevilla2015: Sevilla2014: Sevilla2013: Chelsea2012: Atlético Madrid2011: Porto2010: Atlético MadridGranit Xhaka var efter en halv time tæt på med et langskud, der snittede Chelsea-overliggeren.
Herefter begyndte et påpasseligt Chelsea-mandskab med Andreas Christensen i forsvaret at true Arsenal-målet.
Chelsea-angriberen Olivier Giroud, der spillede for finalemodstanderen fra 2012 til 2018, måtte før pausen se Petr Cech i Arsenal-målet komme i vejen for et skudforsøg.
Chancen var dog kun et forvarsel om, hvad der var i vente.
Straks fra anden halvlegs start løb franskmanden fra sin oppasser, inden han kastede sig og fra godt ti meters afstand headede bolden i mål til 1-0 ude ved stolpen.
Angriberen Olivier Giroud åbnede målscoringen i finalen.
Med i alt 11 mål i Europa League endte Giroud som turneringens topscorer.
Ti minutter senere øgede angrebsmakkeren Pedro Rodríguez til 2-0, da spanieren modtog bolden fra Eden Hazard og fra midten af feltet sparkede den ind ved den fjerneste stolpe.
Hazard fjernede al tvivl om udfaldet med scoringen til 3-0, da belgieren midtvejs i anden halvleg sikkert udnyttede et straffespark, der var blevet begået på Giroud.
Eden Hazard blev aftenens store helt med to scoringer.
Med 20 minutter tilbage fik Arsenals Alex Iwobi fra kanten af Chelseas straffesparksfelt reduceret til 3-1 på et flot langskud.
Reduceringen faldt i kølvandet på et frispark, som Andreas Christiansen havde begået og modtaget en advarsel for.
Arsenal nåede aldrig at få fornemmelsen af, at det var muligt at kæmpe sig tilbage i kampen, før Eden Hazard havde sparket Chelsea på 4-1 på et kontraangreb.
Tre Arsenal-spillere sidder skuffede tilbage på græstæppet i Baku.
 Alexandre Lacazette må se Chelsea-spillerne juble over finalesejren.
 Det var ikke meget at glæde sig over for Arsenal-manager Unai Emery.
1 / 3Tre Arsenal-spillere sidder skuffede tilbage på græstæppet i Baku.
1 / 3Alexandre Lacazette må se Chelsea-spillerne juble over finalesejren.
2 / 3Det var ikke meget at glæde sig over for Arsenal-manager Unai Emery.
3 / 3Chelsea vandt senest Europa League i 2013.
Turneringen blev spillet første gang i 2009 og afløste Uefa Cuppen.
For Arsenal var finalenederlaget en ekstra bet, da holdet med en sejr kunne have kvalificeret sig til Champions League i næste sæson.
Chelsea var i forvejen garanteret en plads i Europas største klubturnering.
/ritzau/FacebookTwitterKopier linkEmner:Arsenal FC|Eden Hazard (fodboldspiller)|Granit Xhaka (fodboldspiller)|Fodbold|Storbritannien




https://www.dr.dk/nyheder/penge/den-gyldne-direktoer-bo-nilsson-kan-faa-naesten-2-milliarder-kroner-i-bonus

PengeDen gyldne direktør: Bo Nilsson kan få næsten 2 milliarder kroner i bonusNets’ topchef fik sidste år en halv milliard for sin indsats.
Nu er der udsigt til en endnu større bonus.
Bo Nilsson er allerede blevet en meget rig mand af jobbet hos Nets.
Af Nis Kielgast29.
maj 2019 kl.
20.
00Bemærk: artiklen er mere end 30 dage gammelLæs opHan er formentlig den ubetinget højest betalte lønmodtager i landet de seneste år.
Nets’ topchef Bo Nilsson har på sine fem år i spidsen af firmaet fået over en halv milliard kroner ud af indsatsen.
Men fra sin 269 kvadratmeter store villa på en sidevej til Strandvejen i Hellerup kan han formentlig se frem til en endnu højere fortjeneste de kommende år.
Ifølge avisen Børsen har 60-70 chefer i Nets nu fået tilbudt et nyt aktieprogram.
Deres gevinster afhænger af, hvor godt firmaet klarer sig de næste fire år.
Så meget kan topcheferne tjene ifølge Børsen Bo Nilsson, administrerende direktør: 1,9 milliarder kroner.
Klaus Pedersen, finansdirektør: 770 millioner kroner.
Thomas Jul, koncerndirektør: 280 millioner kroner.
Hvis det går rigtig godt, kan Bo Nilsson alene gå hjem med helt op til 1,9 milliarder kroner.
Han har til gengæld selv investeret 200 millioner kroner.
Bo Nilsson startede dog et mere ydmygt sted, da han i 2013 kom til Nets som finansdirektør efter en årrække at have boet og drevet sine egne virksomheder i Portugal.
30 millioner blev til 600Men allerede i 2014 blev han hevet frem i første række og udnævnt til administrerende direktør.
Det var god timing.
Nets blev på det tidspunkt købt af pensionsgiganten ATP og to amerikanske kapitalfonde, og de havde planer om en børsnotering.
Og det var allerede her, Bo Nilsson og hans families økonomiske fremtid blev gjort aldeles tryg.
Før børsnoteringen af Nets i 2016 fik han mulighed for at investere 30 millioner kroner i Nets-aktier til en kurs, der var så favorabel, at han i 2018 havde tjent næsten 600 millioner på investeringen.
Den store gevinst vakte forargelse, men det har ikke skræmt den amerikanske kapitalfond Hellman & Friedman, som købte virksomheden sidste år, fra nu at gentage øvelsen.
Og der kan det spille ind, at ejeren er fra USA.
- Vi har de seneste år set større og større bonus- og optionsprogrammer, især når der er tale om amerikanske ejere som her i tilfældet med Nets, siger DR's økonomikorrespondent Casper Schrøder.
Fakta om NetsNets har 2.
500 ansatte og leverer blandt andet betalingsløsninger til mere end 240 banker.
Firmaet står bag Dankort og Betalingsservice.
Nets har også en aftale med staten om at drive NemID.
Nets var oprindeligt ejet af en række danske banker under navnet PBS, men skiftede navn til Nets i 2009 efter en fusion med sin norske pendant Nordito.
Nets ejes i dag af en amerikansk kapitalfond.
Firmaet er tidligere blevet massivt kritiseret for at give store aktiebonusser til cheflaget.
Kan få tilbageslagDen potentielle milliardbonus kan dog ende med at få konsekvenser for hele det danske erhvervsliv.
Socialdemokratiets gruppeformand, Henrik Sass Larsen, er i dag ude med en melding om, at det nu er på tide at sætte et loft over bonusordninger.
– Det tyder på, at der må være nogen, enten i bestyrelsen eller direktionen, der er helt og aldeles politisk tonedøve.
For det her afkræver selvfølgelig en reaktion fra hele det politiske Danmark, siger Henrik Sass Larsen.
Nets selv er dog mere afdæmpede.
Virksomheden vil ikke stille op til interviews om bonusordningerne, men i en pressemeddelelse afviser firmaet, at Børsens tal skulle være korrekte.
Nets bekræfter dog, at der er er lavet et aktieprogram for ledende medarbejdere.
FacebookTwitterKopier linkEmner:ATP|Henrik Sass Larsen (politiker)|Nets|Erhverv|Hellerup




https://www.dr.dk/nyheder/politik/folketingsvalg/loekke-har-gulddreng-paa-playlisten-jeg-kan-godt-lide-hoere-musik

ValgbarSe temaFolketingsvalgLøkke har Gulddreng på playlisten: Jeg kan godt lide at høre musik, sunget af nogen, jeg kenderEllers hører statsministeren mest musik, der minder ham om sin ungdom.
Af Michael Ørtz Christiansen29.
maj 2019 kl.
21.
27Bemærk: artiklen er mere end 30 dage gammelLæs opHvis du på et eller andet tidspunkt kommer i den situation, at du skal quizze mod statsministeren, og du kan vælge kategorien 'Musik' - så gør det.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- Jeg elsker at lytte til musik, men jeg har stort set ingen viden om det.
Jeg kan lytte til nogle numre uden at vide, hvem det er.
Viden om musik er ikke min spidskompetence, siger Lars Løkke Rasmussen.
Hvis den 55-årige Venstre-formand selv skal vælge musikken, må det gerne være country, og gerne med Kris Kristoffersen eller Johnny Cash.
Eller noget Carlos Santana, som Lars Løkke Rasmussen hørte meget i gymnasietiden.
- Hvis jeg er alene på Marienborg (statsministerboligen, red.
), går jeg nogle gange på Youtube og hører nogle gamle numre, som får min ungdom op i mig, fortæller statsministeren.
Læs også:Pape blev forelsket i Dyrholm og dansk pop fra 80'erne: Jeg bruger musik til at blive glad- Men jeg har det bedst med musik, når jeg kan relatere det til noget.
Jeg kan godt lide at høre musik, sunget af nogen jeg kender.
Jeg har haft den ære at lære Kris Kristoffersen at kende de seneste år, og det giver en ekstra relation.
Det første nummer på Lars Løkke Rasmussens playliste hører da også til i venne-kategorien, omend det kommer fra en mand med lidt færre år på bagen end 82-årige Kris Kristoffersen.
Se, hør og få forklaret statsministerens playliste herunder:Gulddreng - Se Mig NuGulddreng - Se mig nuStatsministeren har mødt den hedengangne Gulddreng, som også hedder Malte Ebert, flere gange.
- Vi har blandt andet lavet en gimmick i forbindelse med et awardshow, hvor jeg indvilligede i at tage en guldmaske på og være hans DJ, siger Lars Løkke Rasmussen.
Og så har statsministeren - efter en opfordring på Facebook - brugt Gulddreng i sin nytårstale.
- Jeg fik skrevet: ”…få det lidt, som om man prøver at følge med, men det er så svært at gennemskue”, som en reference til den sang.
Scorpions - Wind Of ChangeScorpions - Wind Of ChangeLars Løkke Rasmussen var teenager i 1970'erne og 1980'erne, hvor ABBA og Kim Larsen fyldte meget, men statsministeren kigger mod Tyskland for at finde det nummer, der fortæller mest om hans ungdom.
- Jeg er vokset op med øst og vest.
Det har defineret min ungdom, og det var fantastisk, at muren faldt, og det fald er Scorpions, der også havde en ambition om at spille i Østberlin, soundtracket til, siger Lars Løkke Rasmussen.
Læs også:Uffe Elbæks playliste lyder af kold krig, barnegråd og DJ-battle: Jeg har musik til alle mine følelserÅret efter murens fald var politikeren selv i Berlin for at opleve den officielle ophævelse af Øst- og Vesttyskland.
- Vi afleverede Bergur (Lars Løkke Rasmussens søn, red.
), der vel har været et halvt år på det tidspunkt, hos hans bedsteforældre, kørte til Berlin og nåede derned lige før midnat, hvor Tyskland blev genforenet.
George Michael - Freedom '90George Michael - Freedom '90Her er partiformandens bud på en sang, der repræsenterer hans parti, Venstre.
- Det handler om retten til at leve sit personlige liv.
Det handler om frihed, og det er jo det, som mit parti skal stå for, siger Lars Løkke Rasmussen.
Læs også:Madonna-krøller, næsering og Dolly Parton: Her er SF-formandens playliste- Vi har et slogan, der hedder frihed og fællesskab, som handler om, at man skal gøre, hvad man vil, så længe det ikke går udover andre.
Og det handler også om at forstå, at man ikke er ret meget i sig selv, men mere i samspil med andre mennesker.
Lars Løkke Rasmussens playliste:•Lukas Graham – 7 Years•Gulddreng – Se Mig Nu•Outlandish – I Only Ask Of God•Kim Larsen – Papirsklip•ABBA – Mamma Mia•Scorpions - Wind Of Change•George Michael – FreedomFacebookTwitterKopier linkEmner:Johnny Cash (musiker)|Lars Løkke Rasmussen (politiker)|Tyskland|Venstre|Pop og rock




https://www.dr.dk/nyheder/politik/folketingsvalg/s-og-df-afviser-venstre-forslag-manglen-paa-arbejdskraft-skal-ikke

FolketingsvalgS og DF afviser Venstre-forslag: 'Manglen på arbejdskraft skal ikke løses ved at flyve folk ind fra andre verdensdele'Rød blok og DF afviser at sænke det beløb, man skal tjene for at komme til Danmark.
"Antallet af hænder på det danske arbejdsmarked vokser og vokser og vokser," lyder det fra Socialdemokratiets fungerende politiske ordfører Mattias Tesfaye om forslaget om at sænke beløbsordningen.
Af Thomas Klose Jensen, Magnus Dam Nielsen, Morten Frandsen og Ole Hall29.
maj 2019 kl.
19.
41Bemærk: artiklen er mere end 30 dage gammelLæs opI et nyt udspil genåbner Venstre debatten om at gøre det lettere at rekruttere arbejdskraft fra lande uden for EU.
Helt konkret vil partiet sænke beløbsordningen - altså det beløb, udenlandske personer som minimum skal tjene for at kunne komme til Danmark - fra omkring 427.
000 kroner til 350.
000 kroner om året.
Dog vil sænkelsen kun gælde for personer, der kommer fra de 30 lande, som har det største "investeringsflow" til og fra Danmark.
Fakta: Lande med fleste investeringer i DanmarkVenstre vil sænke beløbsordningen for personer, der kommer fra et af de 30 lande, med de største ind- og udgående investeringer i Danmark.
Nedenstående liste skema angiver landene i top 30, som ikke er medlem af EU/EØS, målt på summen af ud- og indadgående investeringer, opgjort som et gennemsnit af årene 2014-2016, samt deres placering på listen.
USA - 4Singapore - 8Kina (inkl.
Hong Kong) - 12Australien - 16Canada - 19Japan - 20Brasilien - 21Malaysia - 23Indien - 24Thailand - 25Mexico - 27Rusland - 28Kilde: http://uim.
dk/filer/nyheder-2018/oversigt-over-21-initiativer-til-styrket-rekruttering-af-udenlandsk-arbejdskraft.
pdfS: Vi er godt tilfreds med nuværende ordningForslaget møder dog ikke umiddelbart opbakning fra Socialdemokratiet.
Fungerende politisk ordfører Mattias Tesfaye mener ikke, at manglen på eksempelvis faglært arbejdskraft skal løses "ved at flyve folk ind fra andre verdensdele".
- Fra Socialdemokratiets side er vi egentlig ganske godt tilfreds med den nuværende ordning og den nuværende beløbsgrænse, så det vil vi som udgangspunkt holde fast i, siger han.
- Det er vigtigt at holde fast i, at alene de næste 5-6 år vokser antallet af folk på arbejdsmarkedet med 90.
000.
Det er historisk mange ekstra folk, der kommer ind på arbejdsmarkedet.
Derfor er vores bekymring egentlig ikke, om der er nok hænder, men mere om de er kvalificerede nok.
Derfor vi peger på opkvalificering, også af voksne.
Og selvfølgelig, at besparelserne på uddannelserne stopper.
DF: Vi skal omskole danskereAfvisningen af Venstres forslag kommer ikke alene fra Socialdemokratiet.
Over en bred kam afviser rød blok nemlig ideen om at sænke beløbsordningen.
Se overblikket herunder:Det er ikke alene partier fra rød blok, der helt afviser forslaget.
Fra den borgerlige blok er Dansk Folkeparti nemlig heller ikke meget for, at gøre det lettere at tiltrække udenlandsk arbejdskraft.
Faktisk så udlændingeordfører Martin Henriksen gerne, at der blev lagt lidt oveni beløbsgrænsen alt efter, hvad gennemsnitslønnen er for en given branche.
- Det, man lægger ovenpå, er, at når der kommer en udlænding for at arbejde, så skal de aflønnes i forhold til gennemsnitslønnen inden for den faggruppe, som de ønsker at arbejde i, siger han.
- Det gør ganske enkelt, at vi får lidt mere styr på tilstrømningen og på arbejdskraftindvandringen, og at vi også sørger for at det bliver lidt vanskeligere at komme ind og være med til at presse lønningerne ned på det danske arbejdsmarked.
FacebookTwitterKopier linkEmner:Mattias Tesfaye (politiker)|Venstre|Socialdemokraterne|Arbejdsmarked|Arbejdspladser




https://www.dr.dk/musik/frida-paa-24-er-vokset-op-med-alkohol-og-doed-taet-inde-paa-livet-nu-har-hun-fundet-sin-vej-ud

KARRIEREKANONENSe temaMusikFrida på 24 er vokset op med alkohol og død tæt inde på livet.
Nu har hun fundet sin vej ud af mørketDet danske rockband Frida Diamant dyrker fællesskabet og tackler en svær ungdom gennem musik.
Af Nanna Mejer Sørensen29.
maj 2019 kl.
20.
00Læs opDe mødtes første gang på Café Svejk på Frederiksberg i 2017.
Frida Diamant var ved at gå død alene i sit øvelokale.
Hun spillede kun med andre til tilfældige jam-aftener.
Johan Bæk, Emil Bæk, Jeppe Tørsleff, Mikkel Wiberg og Jonas Nelausen havde spillet sammen på kryds og tværs siden folkeskoletiden.
Både klassisk og rytmisk.
Frida DiamantDansk rockband med sangerinde og sangskriver Frida Diamant i front.
Består desuden af guitarist Johan Bæk, trommeslager Mikkel Wiberg, Emil Bæk på akustisk guitar, Jeppe Tørsleff på bas og guitarist Jonas Nelausen.
Blev dannet i 2017.
Er finalist i talentudviklingsforløbet og konkurrencen KarriereKanonen.
Har udgivet en ep i 2018 og er aktuel med singlen 'Lille Barn'.
Spiller blandt andet på Nakkefestival i Rørvig, Carpark Festival i København og Smukfest i Skanderborg over sommeren.
Men det tilfældige møde mellem de seks skulle vise sig at blive starten på noget nyt.
- Jeg kommer med sandheden, de giver det skønhed.
Jeg har vildskaben, og de giver det stabilitet, fortæller Frida Diamant om det band, de sammen skulle vise sig at danne senere hen.
De gik i gang med at udvikle en fælles musikalsk identitet, og ingen længe prøvede de sig selv af på landets små scener.
Men først skulle bandmedlemmerne lige vide et par ting om deres nye frontkvinde.
Jeg kommer med sandheden, de giver det skønhed.
Jeg har vildskaben, og de giver det stabilitet.
Frida Diamant- Lige inden vi skulle spille vores første koncert som band, fortalte Frida os, at hun var vant til enten at besvime på scenen eller drikke sig så fuld, at hun ikke kunne gennemføre det.
Som regel endte hun med at betale for at spille, fordi der efterfølgende kom en regning for ødelagte ting, siger guitarist Johan Bæk med et grin.
Men det gik.
Og det er kun gået fremad siden.
Både musikalsk og personligt.
Lyt til Frida Diamants nye single 'Lille Barn', mens du læser videre:Frida Diamant - Lille BarnFrida Diamant, som i dag er 24 år, har nemlig ikke haft en barn- eller ungdom som de fleste.
Hun har ikke et sted, hun kalder for sin hjemby, for inden hun endte i København som 18-årig, flyttede hun rundt til mange forskellige små byer på Sjælland.
Men hun kender ingen nogen af stederne længere.
- Inden jeg mødte drengene, havde jeg altid været sammen med tosser.
Vi drak meget og havde ligesom et fællesskab omkring mørke, som vi hjalp hinanden med at dulme, siger hun.
Men musikken blev hendes vej ud af mørket.
Frida Diamant blev valgt som en af 12 deltagere til talentudviklingsforløbet og konkurrencen KarriereKanonen ud af et felt på i alt 1706 kunstnere.
Efter bandets koncert på Spot Festival blev de udvalgt som en af otte finalister.
En ny startSom ti-årig skrev Frida Diamant sit første digt.
Digtene udviklede sig med tiden til sange og guitarspil.
Hun var rastløs i kroppen, så hun begyndte at slå og spille på ting.
Det var sådan, det startede.
- Min tilværelse gav ikke mening, men det føltes meningsfuldt, hvis der var noget i min tilværelse, som var større end mig selv.
Ligesom en tro, eller hvad fanden man skal kalde det.
Jeg tror bare på musikken, siger Frida Diamant.
- Da jeg flyttede til København som 18-årig, tog jeg ofte ud på Christiania og sang jam.
Så gik jeg op på scenen og sagde: 'Spil en blues i A-mol', og så flippede jeg lidt ud og stod og skreg.
Der var lige nogle ting, der skulle ud, fortæller Frida Diamant.
Som teenager mistede hun sin far og gennemgik en svær sorgproces, som gjorde, at hun havde brug for at starte forfra.
En ren tavle, en ny historie og et nyt sted.
Hun ville hen, hvor ingen kendte hende.
Derfor flyttede hun til København som 18-årig.
Men her endte hun med at se mest til byens bænke, øl, joints og de mennesker, der tilbragte dagene på samme måde.
Mennesker, som, ifølge Frida Diamant, i en tidlig alder har lært, at de ikke er noget værd.
Og at alkohol hjælper på alt.
Lyt til Frida Diamants første single, 'Gigantisk jeg', fra 2018:Frida Diamant - Gigantisk JegSådan så hendes liv ud i et par år, indtil hun fik et bekendtskab, der fortalte hende, at der fandtes et bedre liv, hvor det kan lade sig gøre at vågne op om morgenen og have det godt.
Et liv, som er rart at leve.
Men hun troede, det var løgn.
Det tog mig en afvænning og halvandet års tid efterfølgende at komme ud af.
Og det kan jo gå op og ned, sådan noget.
Frida Diamant- Det er jo klart, at det, man vokser op i, er det, man tror, er det rigtige.
Det tog mig en afvænning og halvandet års tid efterfølgende at komme ud af.
Og det kan jo gå op og ned, sådan noget.
Men man lærer at tackle det på en anden måde.
Det har jeg gjort med musikken, forklarer hun.
Et hoved i krigMens teksterne i musikken kredser om Frida Diamants barndom og tidlig ungdom, begær, druk, destruktivitet og et dødsfald, trækker lyden på 1970'ernes rock.
Og det er der en grund til.
Udover at alle seks medlemmer i bandet deler en kærlighed til navne som Fleetwood Mac og Led Zeppelin og klagende guitarer, repræsenterer årtiets fokus på kollektivet en særlig værdi for alle seks.
- Det vigtigste for mig er, at vi bliver ved med at vokse som band.
Vi må ikke stå i stampe.
Sådan er det i alle relationer.
Man skal udfordre hinanden, der skal være noget progression.
Jeg ville ikke kunne have et band, hvor vi bare sad og røg nogle fede og spillede lidt musik, siger Frida Diamant om fremtiden for bandet.
- I dag lever man adskilt fra hinanden, og vi er meget fokuserede på individet i den vestlige verden.
Vi har brug for fællesskaber, men det er ikke interessant for medierne at fortælle historier om, fordi det er nemmere at forholde sig til én person.
Men jeg tror, det er på tide at fortælle en historie om fællesskaber, siger guitarist Johan Bæk.
I dag lever vi adskilt fra hinanden, og vi er meget fokuserede på individet i den vestlige verden.
Men jeg tror, det er på tide at fortælle en historie om fællesskaber.
Johan Bæk (guitarist, Frida Diamant)Og det er netop, hvad bandet Frida Diamant er; et kreativt fællesskab.
Og ifølge sangskriver og sangerinde Frida Diamant gør det i den grad ensomheden mindre.
Hun har nemlig været vant til at køre sit eget løb uden venner og være alene om alting, og derfor er det en ny oplevelse for hende at være en del af en gruppe.
KarriereKanonen 2019KarriereKanonen er et talentudviklingsforløb og en konkurrence for nye musikalske talenter.
KarriereKanonen er et samarbejde mellem DR, Smukfest og Bandakademiet.
Hvert år udvælges 12 navne med et særligt talent, som har uploadet musik til dr.
dk/kanon.
I år uploadede 1.
706 kunstnere 4.
432 sange, som juryen har valgt ud fra.
De otte finalister blev udvalgt på Spot Festival i Aarhus i maj, og de tre endelige vindere er blevet udvalgt efter deltagernes finalekoncerter på Smukfest i Skanderborg 6.
og 7.
august.
Læs mere på dr.
dk/kanon.
- Jeg har lært så meget i min relation til de her drenge.
De er helt ærlige og nede på jorden, og der er intet mørke, som jeg kender til.
Mit hoved er i krig, jeg bilder mig ind, de vil mig det ondt, og så bliver jeg usikker, fortæller Frida Diamant om det spirende venskab og de dårlige tanker, hun har med sig fra sin fortid.
- Men hvis jeg siger det højt, er der jo ingenting galt.
De er bare helt rolige, der er ingen krig, og det skal mit system lære hen ad vejen.
Det har næsten været mere en personlig end en musikalsk udvikling for mig.
Når man har mærket så meget mørke og været ved at kradse af, så kan man altså også mærke lyset, når det er der, afslutter hun og suppleres af Johan Bæk:- Der er meget mørke i bandet Frida Diamant, men der er også en masse lys.
Grundkernen er, at vi alle brænder for at skabe noget i fællesskab.
Frida Diamant spiller blandt andet på Posten i Odense 31.
maj, Nakkefestival i Rørvig 25.
juli, Carpark Festival i København 26.
-27.
juli og Smukfest i Skanderborg 6.
august.
Frida Diamant efter deres koncert på Spot Festival i Aarhus 4.
maj.
FacebookTwitterKopier linkEmner:København|Skanderborg|Smukfest|Led Zeppelin|Pop og rock




https://www.dr.dk/nyheder/politik/folketingsvalg/mette-frederiksen-plastik-oeer-eller-kaempe-klaser-af-plastik-i

FolketingsvalgMette Frederiksen: 'Plastik-øer eller kæmpe klaser af plastik i verdenshavene.
Det betyder jo det samme'Ifølge videnskaben findes der ikke øer af plast i verdenshavene, men S-formand holder fast i sprogbilledet.
Af Mads Korsager Nielsen, Theis Lange Olsen og Rasmus Lindegård Hansen29.
maj 2019 kl.
19.
53Bemærk: artiklen er mere end 30 dage gammelLæs opDer flyder store øer af plast-affald rundt ude i verdenshavene.
Med blandt andet den begrundelse vil Socialdemokratiet som en del af partiets klimaudspil indføre afgifter på kildevandsflasker.
Læs også:Detektor: Nej, der findes (stadig) ikke plastikøer, Mette Frederiksen- Inden der er gået et år, vil vi også gerne have indført afgifter på plast.
I har allesammen set de store øer med plastikaffald ude i verdenshavene.
Det er noget forbandet svineri.
Så nogle af landene skal gå foran.
Så vi foreslår afgifter på drikkevand i plastikflasker, sagde Mette Frederiksen (S) under onsdagens pressemøde.
Detektor undersøgte sagenPartiformanden taler dog mod fakta på området.
Der eksisterer ikke deciderede øer af plast i verdenshavene.
Det har DR-programmet Detektor slået fast tidligere i valgkampen.
– Det er nogle områder, hvor man finder flere plastpartikler end uden for området.
Men det er på ingen måde en sammenhængende masse, hvor man kan gå i land, sagde Jakob Strand, seniorforsker på Aalborg Universitet, til Detektor i forrige uge.
- Det er decideret ukorrekt og løgn, hvis jeg skal sige det groft, lød det i samme ombæring fra Torkel Gissel Nielsen, professor på DTU Aqua.
I den forbindelse erkendte Socialdemokratiets energi- og klimaordfører, at der ikke er tale om øer, man kan gå i land på.
Læs også:Tonsvis af plastik ender i havet hvert år: Dansk firma smelter det om til regntøj- Det skal vi så tage forbehold for, fordi man ikke kan gå i land på dem.
Eller også skal vi diskutere plastiksupper og henvise til, at det er grødet eller måske endda usynligt, men ikke desto mindre et sted, hvor der er plastik i koncentrationer, som slet ikke er acceptabelt i vores verdenshave, sagde Jens Joel.
Holder fast i sprog-billedet af 'øer'Men partiformand Mette Frederiksen fastholder overfor DR Nyheder, at hun vil fortsætte med at kalde forureningen i verdenshavene for 'plastik-øer'.
Detektor har undersøgt det og der findes ikke øer af plast i havene.
Hvad siger du til det?
- Hvad er det så?
Jeg har da selv set billederne ude fra verdenshavene, hvor der er kæmpe klaser af plastik.
Om det er øer eller klaser, det kan vi da godt bruge valgkampen på at diskutere.
Det er i hvert fald plastik, der ligger i verdenshavene og som vi ser, når man dissekerer døde delfiner og hvaler.
Det skal vi have væk.
Man kan ikke gå i land på dem?
- Forhåbentlig da ikke.
Men der er masser… der er alt for meget plastik i verdenshavene, det er i floderne, og det vil vi gerne bekæmpe.
Der tror jeg, det bliver nødvendigt at lægge nogle afgifter på noget af det, vi bruger i dag.
Din egen klimaordfører har anerkendt, at der ikke findes øer af plastik?
- I al respekt for Danmarks Radio… hvis vi skal bruge en valgkamp på at diskutere, om det er plastik-øer eller kæmpe bunker af plastik i verdenshavene, det betyder jo det samme.
Det betyder, at vi mennesker smider vores affald i verdenshavene i stedet for at få det genbrugt eller benytte mindre plastik og det er jo det, der er det afgørende her.
Så du vil fortsætte med at kalde det plastik-øer?
- Ja, det vil jeg da.
For det er jo kæmpe plamager eller øer af plastik-affald og det hører altså ikke hjemme i verdenshavene.
Affald skal i skraldespanden, og så skal det genbruges.
Det skal ikke ud i verdenshavene for det ødelægger vores have og ødelægger for eksempel hvalers mulighed for at leve et ordentligt liv.
FacebookTwitterKopier linkEmner:Jens Joel (politiker)|Mette Frederiksen (politiker)|Socialdemokraterne|Affald|Aalborg Universitet




https://www.dr.dk/nyheder/udland/smertestillende-medicin-er-en-kaempe-draeber-i-usa-nu-ryger-medicinalfirmaerne-i

UdlandSmertestillende medicin er en kæmpe dræber i USA: Nu ryger medicinalfirmaerne i rettenOpioider var skyld i næsten 70 procent af USA's overdoser i 2017.
Af Oliver Fruergaard29.
maj 2019 kl.
19.
56Bemærk: artiklen er mere end 30 dage gammelLæs opMedicinalfirmaer har i over 20 år ført læger og patienter bag lyset i deres markedsføring af stærkt smertestillende medicin.
Hvad er opioider?
Hvis du nogensinde har været i så slem smerte, at du måtte en tur forbi lægen - eller hvis du har fået lavet et særligt smertefuldt indgreb - har du måske stiftet bekendtskab med medicin som morfin, kodein, fentanyl eller oxycodon.
Det er præparater, der går under betegnelsen 'stærkt smertestillende medicin', da de hurtigt og effektivt kan lindre selv de værste pinsler.
Medicinen indgår i opiat-familien, hvor også heroin findes, og påvirker centralnervesystemet i en sådan grad, at smerte bliver dæmpet eller helt forsvinder.
Præcis som heroin er de dog stærkt afhængighedsskabende, og en stor del ender med at være afhængige af stoffet i rigtig lang tid.
I nogle tilfælde, indtil de dør af det.
Der er nemlig en reel fare for overdosis med opioiderne, der sløver eller helt stopper åndedrættet i for store mængder.
Det mener anklagemyndigheden i den amerikanske stat Oklahoma, der nu har rejst tiltale mod den multinationale medicingigant Johnson & Johnson for at underdrive afhængighedspotentialet af såkaldte opioider, der vurderes at slå 130 amerikanere ihjel dagligt.
Johnson & Johnson er den første virksomhed på anklagebænken i en række retssager - nærmere bestemt 2.
000 - der skal tage et længe ventet opgør med det, der populært er blevet døbt 'opioid-epidemien' i USA.
Opioider, morfin-lignende præparater som eksempelvis pillerne OxyContin eller plastrene Fentanyl, er stærkt afhængighedsskabende og har i mange tilfælde ført til misbrug og overdosis.
I 2017 døde over 70.
200 amerikanere af en overdosis, og heraf var 68 procent fra opioider - enten receptpligtige eller ulovlige.
Det vurderer de amerikanske myndigheder.
Retten i Oklahoma anklager Johnson & Johnson for at have stået bag den "den værste menneskeskabte helbredskrise i statens historie", idet virksomheden - sammen med den amerikanske medicin-producent Purdue Pharma og israelske Teva Pharmaceuticals - skal have presset læger til at udskrive flere opioider i 1990'erne ved at bruge vildledende markedsføring.
Oxycontin er et af de mest populære opioid-præparater.
Det er også et af de stærkeste, og det bliver misbrugt flittigt.
Johnson & Johnson har nemlig markedsført opioider som værende "sikre og effektive til hverdagssmerter" men underdrevet deres misbrugspotentiale, sagde rigsadvokat Mike Hunter i sin åbningstale under retssagen.
- De har ignoreret årtiers veldokumenteret erfaring med dødelige afhængighedsepidemier og begivet sig ud på en kynisk, bedragerisk multi-million-dollars hjernevask-kampagne for at fremstille opioider som en magisk pille.
Virksomheden nægter at have gjort noget forkert.
- Vi har alle oplevet smerte, sagde Johnson & Johnson's advokat Larry Ottaway i en forsvarstale for smertestillende præparater.
- Forestil jer, hvis den smerte blev hos jer hver dag, hver time, hver uge, hvert år.
Kæmpe stigning i smertestillende recepterTidligere på året lagde staten Oklahoma også sag an mod medicialvirksomhederne Purdue Pharma og Teva Pharmaceuticals, der begge indgik forlig på henholdsvis 85 millioner dollars og 270 millioner dollars.
Blandt andre Purdue Pharma indledte i 1990'erne en aggressiv markedsføringskampagne, der skulle få læger til at blive mindre tilbageholdende med at udskrive den afhængighedsskabende medicin, netop som virksomheden havde opfundet det nye syntetiske opioid Oxycontin, der i dag er det bedst kendte af sin slags i USA, og et af de stærkeste smertestillende præparater.
Nedenfor ses en reklame fra 1998 af Purdue Pharma, hvori en læge anbefaler andre læger at ordinere flere opioider.
Samme år skød andelen af opioid-recepter fra amerikanske læger i vejret, skriver The New Yorker.
I 1992 blev 112 millioner recepter udskrevet.
I 2012 var tallet steget til 282 millioner.
Flere eksperter vurderer i dag, at USA står i en decideret opioid-krise med over to millioner amerikanere, der er afhængige af opioider i den ene eller anden form, skriver CNN.
Op til 29 procent af de mennesker, der får udskrevet præparaterne af deres læge, misbruger dem, skriver amerikanske myndigheder, og en del af den gruppe begynder i sidste ende at opretholde misbruget med det ulovlige stof heroin.
Stofferne er dybest set ens, men heroin er væsentligt billigere.
I Oklahoma, hvor retssagen kører, blev der i 2017 udskrevet 88 recepter på stærkt afhængighedsskabende opioider for hver 100 indbygger.
Statsanklager Brad Beckworth mener, at Johnson & Johnson har vildledt læger og fået dem til at ordinere mere af den afhængighedsskabende medicin.
Statsanklageren argumenterer for, at Johnson & Johnson har skabt en gene for staten, der vil koste mellem 12,7-17,5 milliarder dollars at bekæmpe over de næste 20 til 30 år.
- Vi har en god fornemmelse, lød det i går fra Oklahomas statsadvokat efter første omgang i retten.
- Vi er af den opfattelse, at vi har fremlagt beviser overfor dommeren, der viser, hvordan Johnson & Johnson er en del af en større sammenhæng: En fælles indsats mellem parter i industrien der solgte, markedsførte og misinformerede om opioider.
FacebookTwitterKopier linkEmner:Johnson & Johnson|Medicin|USA|Teva Pharmaceuticals|Medicinalindustri




https://www.dr.dk/nyheder/politik/folketingsvalg/100-aarige-anna-elisabeth-faar-hjemmehjaelp-hver-anden-uge-jeg-er-ked

Hvordan går det med velfærden?
Se temaFolketingsvalg100-årige Anna Elisabeth får hjemmehjælp hver anden uge: Jeg er ked af at lave en masse vrøvlJammerbugt Kommune får færre skattekroner ind til velfærd end tidligere.
Anna Elisabeth Andersen er ikke utilfreds - men hun kunne godt tænke sig lidt mere hjælp.
Af Klaus Videbæk og Uffe Bregendahl29.
maj 2019 kl.
19.
31Bemærk: artiklen er mere end 30 dage gammelLæs opAllerhelst ville hun klare sig selv.
Men når man har rundet de hundrede år, som Anna Elisabeth Andersen gjorde i søndags, så kan det begynde at blive lidt vanskeligt.
Hun bor i Brovst i Jammerbugt Kommune – et af de 27 steder i Danmark, hvor man i løbet af de seneste fem år har fået færre kroner i kommunekassen pr.
borger.
Det gælder især land- og yderkommuner, hvor befolkningen bliver ældre og flere går på pension, og det betyder, at der bliver færre penge til service som skoler, børnepasning og ældrepleje.
Kan knibe med hjælpenAnna Elisabeth Andersen kunne da også godt ønske sig, at hjælpen fra kommunen var lidt bedre.
Hun er fortsat god til passe på sig selv, og hendes behov for personlig pleje er endnu begrænset.
Men synet er ikke så godt, som det har været, og hun får hjælp til at få støttestrømper på om morgenen.
Hun får også rengøringshjælp, men det er kun hver fjortende dag, og det er ikke nok til at holde huset rent.
- Nej.
Det kan jo knibe, siger hun.
Så det er ikke helt så rent, som du kunne drømme om?
- Ikke altid.
Men sådan er det.
Jeg er også ked af at lave en masse vrøvl.
Stor forskel på kommunerI Jammerbugt får man i gennemsnit 43.
728 kroner ind i skat pr.
borger i år.
Det er væsentligt under beløbet i Gentofte Kommune, hvor man får 88.
936 kroner pr.
borger og har råd til at gøre rent hos de ældre hver uge.
Forskellene på kommunernes økonomiske råderum skal i princippet udlignes via det kommunale udligningssystem, hvor de rigeste kommuner sender penge i de mindre velståendes retning.
Men systemet virker ikke godt nok, lyder det fra flere partier.
Borgmester: Vi skal have lige vilkårI en rundspørge lavet af DR siger syv ud af ni partier, at forskellen på den kernevelfærd, som kommunerne leverer i de enkelte dele af landet, er blevet for stor.
Regeringspartiet Venstre er et af fire partier, der ikke har svaret på rundspørgen.
Men i Jammerbugt Kommune mener Venstre-borgmester Mogens Gade, at der bør gøres noget.
- Det er udmærket, at man har den service, som man har i Gentofte.
Jeg synes bare, man skal kunne præstere noget lignende over alt i Danmark, siger han.
Han ønsker ikke, at velfærdsniveauet skal styres fra København, men de dårligst stillede kommuner bør få flere penge mellem hænderne, mener han.
- Derfor skal Folketinget efter valget sørge for, at vi får mere lige vilkår til at drive velfærd og også vækst for, siger Mogens Gade og henviser til, at Venstre faktisk er kommet med et udspil på området, mens de har siddet ved magten.
Det fik dog ikke flertal i Folketinget.
Hvis ikke nu - hvornår så?
Tilbage i Brovst erkender Anna Elisabeth Andersen, at hun ikke får flere kræfter, som tiden går.
Udover rengøringshjælpen fra kommunen, er hendes naboer også flinke til at hjælpe.
Men hun kunne godt tænke sig en ekstra hånd eller to.
- Det er godt med lidt hjælp.
Men lidt mere er jo ikke at foragte.
Synes du, at du i din alder af 100 år kunne være berettiget til mere hjælp?
- Ja.
Kan man ikke, når man er 100 år – hvornår kan man så?
Så bliver det jo bagefter.
Jeg regner ikke med, at jeg holder ret mange flere fødselsdage.
FacebookTwitterKopier linkEmner:Mogens Gade (politiker)|Jammerbugt Kommune|Venstre|Brovst|Lokalpolitik




https://www.dr.dk/nyheder/regionale/syd/giftig-larve-paa-vej-mod-danmark-soeg-laege-hvis-du-bliver-ramt-af-dyrets

Syd- og SønderjyllandGiftig larve på vej mod Danmark: Søg læge hvis du bliver ramt af dyrets 62.
000 hårLarven er i Nordtyskland og krydser snart grænsen til Danmark, vurderer ekspert.
Processionspinderlarvens mange tusinde hår er giftige for dyr og mennesker.
Lige nu er en af arterne på vej op igennem Tyskland med kurs mod Danmark.
(© (c) Colorbox)Af Louise Mandrup (interview) og Niklas Møller Jørgensen29.
maj 2019 kl.
19.
15Bemærk: artiklen er mere end 30 dage gammelLæs opEn larve med 62.
000 giftige hår, som kan fremkalde allergiske anfald og åndedrætsbesvær, har lige nu kurs mod Danmark.
De giftige larver kaldes egeprocessionsspindere og befinder sig lige nu i Nordtyskland.
Ifølge lektor på Institut for Geovidenskab og Naturforvaltning ved Københavns Universitet Hans Peter Ravn er det kun et spørgsmål om tid, før de krydser grænsen til Sønderjylland.
Larvens titusindvis af giftige hår skal man holde sig langt væk fra, fortæller han.
- Man kan få udslæt på huden Og kommer man til at indånde hårene, kan de forårsage overfølsomhedsreaktioner, der i værste fald kan blokere luftvejene.
Miljøstyrelsens anbefalingerUndgå kontakt med larven - både når den er levende og død.
Piggene kan stadig være giftige på en død larve.
Lad være med at tage den op.
Undgå at ånde tæt på den.
Rører man ved, eller indånder man alligevel tæt på larven, skal man tage sit tøj af og vaske sig med vand og sæbe.
Oplever man problemer med at trække vejret, skal man søge lægehjælp.
Får man smerter og kløe på huden, kan det behandles med smertestillende medicin.
Kilde: MiljøstyrelsenLarvens hår falder nemlig af, når den skifter hud, og vinden bærer de mange tusinde giftige hår med sig.
Klimaændring trækker larven nordpåDen giftige larve er meget varmekrævende og er almindelig i Sydeuropa.
Men i takt med, at det bliver varmere og varmere rykker den længere nordpå, fortæller Hans Peter Ravn.
- På grund af klimaændringer udvider den sit nuværende udbredelsesområde.
Inden for to til fem år er det meget sandsynligt, at de er her.
Måske er den allerede dukket op, uden at vi har opdaget det.
I nogle tyske byer er man blevet så træt af egeprocessionsspinderen, at man har valgt at fælde egetræerne i parkerne for at fjerne deres levested.
Og i Belgien måtte arrangørerne af et cykelløb ændre ruten, fordi der var så mange giftige hår i luften, at de var til gene for cykelrytterne.
Processionsspinderlarven lever i træer.
Den art, der er på vej mod Danmark lever i kolonier i egetræer.
(© (c) Colorbox)Kommune iværksætter handlingsplanIfølge Miljøstyrelsen er det kommunernes eget ansvar at værne sig mod larvens indmarch.
Men ingen af de tre sønderjyske grænsekommuner Sønderborg, Aabenraa eller Tønder har spekuleret i, hvad de vil gøre, når larven krydser grænsen.
Sønderborg Kommune gik dog straks i gang med at iværksætte en handlingsplan efter DR's henvendelse, fortæller kommunens parkforvalter Kristian Nordstrøm.
- Hvis der er borgere, der ser det her, skal de komme langt væk derfra og anmelde det.
Vi vil så køre ud, så hurtigt vi kan, med insektgift og prøve at bekæmpe dem med det.
Det er noget, vi tager alvorligt, siger han.
ProcessionsspindereProcessionsspinderlarver udvikler sig til natsværmere.
Processionsspinderen er udbredt omkring Middelhavet og er sjældne i Danmark.
Men vi har alligevel kendskab til to af arterne: Fyrreprocessionsspinderen, som lever i fyrreskovene ved Dueodde på Bornholm.
Der har de levet siden 1930'erne.
Den anden art er egeprocessionsspinderen, der ikke yngler i Danmark, men er fundet som tilfældig tilflyver fra syd i de seneste år.
Det er den, der nu i stort antal er på vej mod Danmark.
Kilde: MiljøstyrelsenBornholm har allerede giftig larveLarverne forekommer fra maj til september.
De laver håndboldstore spind i træer, og de ses især i juli og august, når de kravler ned fra træerne for at forpuppe sig.
Og det er især her, man kan genkende dem.
- Når larverne bevæger sig væk fra deres spind, kravler de i procession som én lang orm.
Ser man sådan en larvehær, skal man ikke tage fat i dem, advarer Hans Peter Ravn.
Larvens lige så giftige fætter fyrreprocessionsspinderen lever faktisk allerede på Bornholm.
Forrige sommer blev flere personer indlagt på sygehuset efter at have været i kontakt med larvens giftige hår.
FacebookTwitterKopier linkEmner:Københavns Universitet|Tyskland|Bornholm|Sønderborg Kommune|Miljøstyrelsen




https://www.dr.dk/nyheder/viden/klima/krig-i-kommentartraaden-er-elbiler-groenne-eller-sorte

KlimaKrig i kommentartråden: Er elbiler grønne eller sorte?
Det vrimler med påstande om elbiler på sociale medier.
Vi har faktatjekket de mest udbredte.
Elsker eller hader du elbiler?
Uanset hvad, er det nok en god ide at holde debatten til fakta.
(© © DR Viden/Ingeborg Munk Toft)Af Søren Bjørn-Hansen29.
maj 2019 kl.
19.
31Bemærk: artiklen er mere end 30 dage gammelLæs opPå de sociale medier støder man let på både positive og negative udsagn om elbiler, der lyder sande, fordi de leveres med stor autoritet og sikkerhed - og ofte følges af link til diverse forskningsartikler.
Den gennemgående diskussion på Facebook og andre sociale medier samt i de mails, redaktionen modtager, er, præcist hvor grønne elbilerne egentlig er.
Men hvordan kan man vide, om de påstande, der florerer, overhovedet er rigtige?
Det er ikke let at finde hoved og hale i, om batterierne sviner, om der er grøn strøm nok til elrevolutionen, eller om elbilerne er kulsorte, så længe vi har kulkraftværker.
Derfor har DR Viden præsenteret en række af landets fremmeste eksperter indenfor energiproduktion, råstofudvinding, energistyring og livscyklusanalyser for et udvalg af de mest udbredte udsagn om elbiler.
1) "Litium-batterier som sidder i elbiler, er noget af det mest beskidte, der kan fremstilles på denne planet"Batterierne i elbiler er baseret på samme teknologi som de batterier, der sidder i mobiltelefoner og bærbare computere.
De er baseret på metallet litium, og en række andre forskellige metaller som fx kobolt og nikkel, som hentes op af jorden i miner rundt om på Jorden.
Miner er generelt hårde ved naturen.
Men minedriften efter de råstoffer, som indgår i batterier, er ikke værre end alt muligt andet, forklarer Per Kalvig, centerleder ved Videncenter for mineralske råstoffer under Geus.
- Minedrift giver ar i landskabet.
Det er vilkårene, for vi kan jo ikke dyrke de her råstoffer, siger han.
- De fleste har ingen anelse om, at alle samfund er helt afhængige af minedrift.
Så længe det ikke foregår der,hvor de selv er - og der ikke er børn involveret - er minedrift slet ikke en del af agendaen.
Langt størstedelen af verdens litium findes i saltaflejringer og de fleste litium-miner ligner slet ikke det, vi forbinder med minedrift.
Der er ingen dynamit, der sprænger klippe væk, ingen enorme lastbiler og ingen store huller i jorden sådan som det fx er tilfældet med kobber, der bruges til tusindvis af ting.
Saltvandsdamme der udgør en litium-mine i Atacama-ørkenen i Chile.
Kobolt-miner svinerKobolt er et andet metal, som er en vigtig bestandel i litiumbatterier, og som gør dem mere effektive og slidstærke.
© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
Kobolt hentes blandt andet i den Demokratiske Republik Congo i Afrika.
Under stærkt kritisable forhold.
Ifølge Global Energy Metals bruger batteriproduktion omkring 50 procent af verdens kobolt.
Elbilerne står dog kun for 11 procent.
Størstedelen går til batterierne i din mobiltelefon og computer.
Og mellem 5-7 procent bruges ifølge Per Kalvig som katalysator i produktionen af olie.
Jakob Stoustrup er prodekan ved Det Tekniske Fakultet for IT og Design ved Aalborg Universitet.
Han medgiver, at produktionen af elbilers batterier sviner.
Men ikke mere end andre produkter, der baserer sig på minedrift.
- Produktion af litium-batterier medfører i dag fx udledning af giftigt spildevand i PRC ved udvinding af kobolt, vandmangel og giftigt spildevand i latinamerika ved udvinding af litium og forgiftning af flodvand i Rusland ved udvinding af nikkel.
- Det gør dem ikke til ”noget af det mest beskidte”, men eksemplerne er helt sikkert alvorlige miljøbelastninger, siger han.
De fleste batteriproducenter arbejder af samme grund på højtryk med at erstatte kobolt med mere miljøvenlige alternativer.
Panasonic har angiveligt allerede et alternativ klar men mangler endnu at præsentere det.
Store maskiner flytter tjæresand i Alberta Canada.
Olie forurener ogsåTil gengæld er det værd at huske hvad alternativet - altså olie - kræver.
Olieforurening rammer regelmæssigt i naturen, når tankskibe forliser, olieledninger lækker, og boreplatforme som Deepwater Horizon eksploderer.
- Olieproducenterne har haft den fordel, at de har ligget langt væk.
Havde de ligget i Jylland, havde situationen været en anden, siger Per Kalvig.
I takt med at vi løber tør for lettilgængelig olie, stiger brugen af fx tjæresand også.
En oliekilde som netop kræver store åbne miner.
Litiumbatterier kan genbrugesEn anden fordel ved litium, kobolt og nikkel er, at råstofferne, i modsætning til olie, kan genbruges.
Og producenterne bliver stadigt bedre til det.
- De fleste bilfabrikker har indført programmer for genbrug af batterier.
For eksempel har Volkswagen fra 2020 kapacitet til håndtering af batterier fra 3.
000 elbiler om året med en genanvendelsesgrad på 97 procent, siger Jakob Stoustrup.
Hov, hov.
Har I ikke glemt, at det kræver masser af energi at grave råstofferne op, at producere batterierne og at genbruge dem?
At det lukker en masse CO2 ud?
Det besvarer vi under næste påstand.
2) "En elbil skal køre 500.
000 kilometer før den er grønnere end en benzin/dieselbil.
"Når man snakker om,hvor grøn en elbil er, er det vigtigt, at man skelner mellem, hvor grøn den er ved udstødningen, og hvor grøn den er i det hele taget.
Elbiler fødes nemlig med en pukkel af CO2.
Produktionen af batterierne kræver store mængder energi, som elbilen skal hale ind på, før den bliver grønnere end en konventionel bil.
Præcist, hvor stor den pukkel er, har en lang række rapporter forsøgt at kvantificere gennem tiden og alt fra 30.
000 kilometers kørsel til 500.
000 kilometer er blevet rapporteret.
Men det er svært at svare nøjagtigt på, fordi det afhænger af, hvor batteriet produceres, elbilens batteristørrelse, type og meget andet.
Sådan lyder det fra Niels Buus Kristensen, forskningsleder ved Transportøkonomisk Institut i Oslo og medlem af regeringens klimaråd.
På sigt må det ifølge ham antages, at batterierne også produceres ved hjælp af vedvarende energi, så puklen bliver mindre.
Elbiler grønnere efter 30.
000-50.
000 kmI en rapport fra netop Klimarådet, der udkom sidste efterår, skal en elbil dog køre langt mindre end udsagnet, før den er grønnere end konventionelle biler.
Med den nuværende elproduktion i Danmark, hvor vi stadig bruger delvist kul, tager det faktisk kun 30.
000-50.
000 kilometers kørsel, før elbilen overhaler en almindelig bil.
- Der er store muligheder for forbedringer.
Litiumbatterier i stor skala er en relativ ny teknologi sammenlignet med forbrændingsmotoren, siger Niels Buus Kristensen.
- Der kommer til at ske en optimeringen af den produktion, så puklen bliver mindre.
Med den helt afgørende fordel, at vi også vil være i stand til at producere batterierne med vedvarende energi.
Elbilerne er ikke perfekteIfølge Henrik Wenzel, professor og centerleder ved Institut for Kemi-, Bio- og Miljøteknologi ved Syddansk Universitet, er det rigtigt, at elbilerne ikke er perfekte - endnu.
- Vi kan ikke lade være med at bevæge os fremad, bare fordi det ikke er perfekt nu.
Hvordan kommer vi så derhen?
, siger han.
- Alternativet er biobrændsel, og det går slet ikke i forhold til biodiversiteten.
Det går voldsomt galt.
Der er kun el tilbage.
Og det kan også blive helt rent.
Også fremstillingen af batterierne.
De kan blive klimaneutrale.
Du får det ikke bedre.
Han mener også, at elbilerne kommer til at holde lige så lang tid som konventionelle biler.
Så det er allerede nu problemfrit, at indhente CO2-puklen.
Ingen forurening på vejeneUanset hvad, har elbilerne også den fordel, at de ikke forurener fra udstødningen ligesom konventionelle biler.
De har slet ikke nogen udstødning, så partikelforureningen i byerne bliver reduceret ved skiftet til elbiler.
I stedet er "udstødningen" koncentreret på de kraftværker, der producerer elektriciteten, som de kører på.
Og her kan man udnytte energien mere effektivt - og rense røgen.
Eller - i tilfældet vedvarende energi - helt undgå udledningen af sundhedsskadelige gasser og partikler.
3) "Elbiler forurener lige så meget som almindelige biler, da strømmen kommer fra kulkraft.
"Elbiler kører på elektricitet, som kommer fra den generelle elproduktion.
Med mindre altså man har solceller på taget.
Danmarks elproduktion - det der kaldes elmikset - består i dag af store dele vedvarende energi fra vind- og solkraft, og så en andel fra kulkraftværker.
Men selv med kulkraft i vores elmiks, vinder elbilen i sidste ende, forklarer prodekan Jakob Stoustrup, fra Aalborg Universitet.
- Selv i lande med el produceret af ren kulkraft, vinder elbilen i sidste ende.
Bare efter flere kørte kilometer, siger han.
Han bakkes op af Henrik Wenzel fra Syddansk Universitet.
- Klimarådets rapport viser, at elbiler allerede nu er bedre end fossile biler.
Og vi er igang med at udfase kulkraften.
Fx her i Odense, hvor det sker i 2025, siger han.
- Og så kan elbilerne jo lade om natten.
Her har vi allerede nu en overkapacitet af vindenergi.
Ifølge Henrik Wenzel designer vi netop vores fremtidige energisystem til flere elbiler og elektriske varmepumper, der kan udnytte elektricitet særligt fra vindmøllerne.
Kul-argumentet har en udløbsdatoSamme historie går igen hos Niels Buus Kristensen fra Klimarådet.
Han medgiver, at kulkraften gør elbilerne mindre grønne.
Også selvom Danmark har noget af det mest energieffektive kulkraft i verden.
Men fordi Danmark har besluttet at skifte til vedvarende energi så hurtigt som muligt, er det ikke rigtigt et argument for fremtiden.
- Kravene til nuludslip i 2050 betyder, at vi ikke kan klare det med at energieffektivisere de eksisterende biler.
Vi skal have langt størstedelen af transportsektoren over på vedvarende energi, siger han.
- For personbilernes vedkommende peger alt i retning af elbiler.
Eksperterne virker enige.
Fremtidens bil er elektrisk.
Men er der nok af den grønne strøm - og hvad med elnettets kapacitet?
5) "Hvis vi allesammen skifter til elbiler, er der slet ikke grøn strøm nok"Hvis samtlige danske biler skal køre på elektricitet, vil det kræve en omlægning og opgradering af vores elproduktion.
Det er alle eksperterne enige om.
Ifølge Henrik Wenzel fra Syddansk Universitet er der rigeligt med grøn strøm at hente.
- Det er noget fis.
Selvfølgelig er der nok grøn strøm.
Vi har vindkraft nok.
Der er plads til mange gange så meget vindkraft, som vi har i dag.
Vi har 6.
000 megawatt vindkraft installeret i dag, og vi har plads til 80.
000 megawatt i Nordsøen alene, siger han.
- Det vil kræve godt 2800 megawatt ekstra, hvis hele Danmark skifter til elbiler.
Svarende til tre store havvindmølleparker ekstra.
I Energiaftalen fra 2018 er 2400 MW havvind aftalt fordelt på tre vindmølleparker med et snit på 800 megawatt.
Så en ekstra 400 megawatt havvindmøllepark på størrelse med Anholt eller Horns Rev 3 så er vi i mål – med den del.
Det er ikke kun realistisk - det er nødvendigtAalborg Universitet har for Ingeniørforeningen IDA lavet rapporten IDA's Energy Vision 2050.
Den konkluderer, at det er teknisk og økonomisk muligt at overgå til 100 procent vedvarende energi.
Faktisk er elbiler - og elbusser osv.
- kritiske, hvis det intelligente elsystem, forskerne foreslår for Danmark i fremtiden, skal fungere.
De gør nemlig energiproduktionen fleksibel og er med til at opbevare energien fra den vedvarende energiproduktion.
En af forskerne bag rapporten, professor Brian Vad Mathiesen, er overbevist om, at elbiler er en nødvendig del af fremtidens energisystem i Danmark.
- Jeg mener bestemt, der er grøn strøm nok til elbilerne.
Det er ikke bare realistisk.
Det er nødvendigt, siger han.
- Men vi er nødt til at erstatte de biler, der eksisterer nu.
Det nytter ikke noget, hvis vi blot køber en eksta bil, der kører på el.
To elbiler er værre end én dieselbil.
Han mener, det er vigtigt at forstå, at vi ikke kan have en transportvækst på personbiler - også selvom de er elektriske.
Væksten skal være andre steder - fx på offentlig transport.
Vores elnet skal opgraderes, hvis alle danskere skal have en elbil.
Men det skal det alligevel, siger eksperterne.
6) "Vores elnet kan ikke klare, at alle skifter til elbiler.
"Men hvad så med elnettet som sådan?
Kan det holde til at alle lader op samtidigt?
I fredags kom en stor rapport fra Dansk Energi, der ser på, hvad en omstilling til elbiler vil kræve af vores elnet.
Konklusionen er klar: Det kan ikke ske på én nat, forklarer Anders Stouge, Viceadministrerende Direktør i Dansk Energi.
- Hvis alle i morgen skiftede til elbiler og satte dem i stikkontakten, ville elnettet ikke kunne holde til det.
Det er det ikke designet til, siger han.
- Hvis vi skal op på bare én million elbiler i 2030 - i forhold til de tre millioner biler, der er i Danmark i dag - havner vi i en situation, hvor der er behov for investeringer i elnettet.
De investeringer afhænger af, hvordan ejerne af elbiler lader deres biler op.
Hvis samtlige nye elbilejer sætter elbilen til at lade samtidigt, når de kommer hjem fra arbejde, skal der investeres op mod 50 milliarder kroner, forklarer Anders Stouge.
Elnettet skal opgraderes alligevelMen den gode nyhed er, at elbilejerne kan blive belønnet, hvis de lader om natten fx så ladningen spredes ud på døgnet.
Det reducerer regningen til 32 milliarder kroner.
Men faktisk er langt størstedelen af de 32 milliarder, allerede penge vi er nødt til at bruge, forklarer Anders Stouge.
- Frem mod 2030 er vi nødt til at forny elnettet alligevel.
De ledninger, der ligger under vejene, stammer fra 60'erne og 70'erne.
De er ved at være udtjent, så en stor del af dem, skal alligevel skiftes.
Ifølge Anders Stouge tegner udskiftningen af det udtjente elnet sig for 29 milliarder kroner.
- I det intelligente scenarium, med spredt ladning, koster elbilerne dermed kun tre milliarder ekstra, siger han.
Det vil kræve fem nye vindmølleparker, hvis alle danskere skal køre i elbiler med god samvittighed.
Når man siger a må man også sige bHan støtter også Brian Vad Mathiesen i, at elbilerne kan indgå i et intelligent elsystem og agere opbevaring til vores elforsyning - fx ved at lade om natten.
Men det kræver, at kunderne siger ja til det.
Alt i alt mener Ander Stouge dog, at en gradvis omstilling af elnettet til elbiler ikke bare er mulig.
Den er nødvendig.
- Når man har sagt a, må man også sige b.
Ville vi for eksempel have højhastighedstog i Danmark, var vi også nødt til at bygge skinnerne til det.
Mangler du stadig svar, eller flere detaljer?
Så har Videnskab.
dk udgivet en meget grundig gennemgang af problemstillingerne omkring elbilerne.
Den kan du finde her.
FacebookTwitterKopier linkEmner:Elsektoren|Fossil energi|Klimarådet|Horns Rev Havmøllepark|Afrika




https://www.dr.dk/sporten/fodbold/superliga/danske-fodboldklubber-kalder-uefa-planer-en-katastrofe

SuperligaDanske fodboldklubber kalder Uefa-planer en katastrofeUefa vil fra 2024 gøre Champions League til noget, der ligner en lukket turnering, men møder dansk modstand.
Divisionsforeningens direktør Claus Thomsen kalder Uefas forslag til en ny struktur i de europæiske klubturneringer for en katastrofe.
Arkivfoto.
29.
maj 2019 kl.
19.
01Bemærk: artiklen er mere end 30 dage gammelLæs opDe danske Superligaklubber tager afstand fra Det Europæiske Fodboldforbunds (Uefa) tanker om at gøre Champions League til en næsten lukket turnering for Europas bedste klubber fra 2024.
Uefa arbejder sammen med European Club Association (ECA) om at redesigne de europæiske klubturneringer.
Forleden fremlagde Uefa en plan, hvor hele 24 af de 32 deltagende hold i Champions League automatisk vil deltage i den efterfølgende sæson i Europas største klubturnering.
I forslaget vil mestrene fra Europas 54 nationale ligaer blot skulle kæmpe om fire pladser, hvilket vil gøre det svært for eksempelvis et dansk mesterhold at kæmpe sig ind i Champions League.
Læs også:Uefa-chef garanterer: Tager medlemslande med på råd om CL-ændringerPå et møde tirsdag har samtlige 14 superligaklubber modsat sig Uefas tanker, skriver Divisionsforeningen onsdag i en pressemeddelelse.
- Kvalifikation til de europæiske klubturneringer gennem de nationale ligaer er hele kernen i fodboldsystemet og fodboldkulturen i Europa.
- Forslaget fra Uefa og ECA er en katastrofe for ikke bare den danske liga, men for alle europæiske ligaer og spillets tilstand i Europa, siger Claus Thomsen, der er direktør i Divisionsforeningen.
- Vi opfordrer Uefa til at involvere de europæiske ligaer og interessenter, så vi kan skabe en vision, som kommer alle ligaer og klubber til gavn i stedet for nogle få, lyder det videre.
De danske klubber er desuden imod tankerne om at udvide antallet af spilledage, og at weekender inddrages til kampe i de europæiske klubturneringer.
Superligaklubberne er langt fra ene om at modsætte sig Uefas planer.
Den engelske Premier League, den spanske La Liga, den tyske Bundesliga og en lang række mindre ligaer er imod tankerne.
/ritzau/FacebookTwitterKopier linkEmner:UEFA|Fodbold|Divisionsforeningen|Storbritannien|Spanien




https://www.dr.dk/nyheder/indland/bekymrede-foraeldre-jeg-har-selvfoelgelig-anmaerkningerne-i-tankerne-naar-jeg-skal

IndlandBekymrede forældre: 'Jeg har selvfølgelig anmærkningerne i tankerne, når jeg skal vælge børnehave'Det tilsyn, som bliver ført med børnehaver og vuggestuer, skal skærpes, siger et politisk flertal.
22 daginstitutioner i Københavns kommune har fået anmærkninger i deres tilsynsrapport.
Der er nu politisk flertal for at skærpe tilsynet.
Af Daniel Myrup Pedersen29.
maj 2019 kl.
18.
37Bemærk: artiklen er mere end 30 dage gammelLæs opUnder høj morgensol vandrede forældre i skyer af tvivl denne onsdag morgen ind og ud af Københavns daginstitutioner for at aflevere deres børn.
Det gør de dagen efter, at TV2 bragte dokumentaren 'Bag facaden', der afdækker mangel på omsorg for børnene i københavnske børnehaver og vuggestuer.
Dokumentaren har fået politikerne til mikrofonerne, og knapt er morgentrafikken løsnet op i hovedstaden, før der har samlet sig et politisk flertal om at skærpe og ensarte tilsynet med daginstitutioner, skriver Politiken.
Samtidig begynder kommuner landet over nu at indskærpe, at institutioner skal lægge deres tilsynsrapporter offentligt frem.
DR Nyheder talte med nogle af forældrene om udsigten til et skærpet tilsyn:Christina, pædagogChristina har en datter i Simon Peters børnehave på Amager, som har fået én gul og to røde anmærkninger i tilsynsrapporter fra Københavns Kommune.
Hun er overvejende positiv om hendes datters plads i børnehaven, men oplyst om elementer i tilsynsrapporten siger hun:- Det er selvfølgelig overhovedet ikke i orden.
Men jeg tænker, at personalet godt ved det her, og at de kan rette op på det.
Christinas datter skal til at flytte til en anden børnehave, som ligger tættere på deres hjem.
Hun vil nu bruge kortlægningen af daginstitutioner med tilsynsanmærkninger til at vælge:- Jeg har selvfølgelig anmærkningerne i tankerne, når jeg skal vælge børnehave.
Jeg vil se, hvad er det for nogle anmærkninger, de har fået?
Er det anmærkninger, der kan laves om forholdsvis nemt, inden for de rammer pædagogerne allerede har?
Stephanie Carlsen, selvstændigStephanie Carlsen har sin dreng Yonus på fire år i børnehaven Grøftekanten på Amager.
Grøftekanten har fået én rød og to gule anmærkninger.
- Jeg må ærligt indrømme, at jeg talte med min mand i går, og vi har store forventninger til at flytte vores dreng.
Stephanie Carlsen, mor til YonusHun har en vis symptati med personalet, da hun mener, at institutionen er underbemandet, men samtidig synes hun ikke, det kan være en undskyldning:- Det er jo ikke kun i én institution.
Vi har set, at de røde anmærkninger er i mange institutioner.
Det er et meget meget stort problem.
Stephanie Carlsen fortæller at hun er kommet meget i tvivl efter at have set dokumentaren 'Bag facaden':- Jeg begyndte næsten at tude.
Det kunne jo være mit barn, fortæller Stephanie Carlsen og fortsætter:- Jeg må ærligt indrømme, at jeg talte med min mand i går, og vi har store forventninger om at flytte vores dreng, for jeg synes, at det er mange år endnu, han skal gå her, nu, hvor jeg har set, at de har en rød anmærkning.
Sandra Rosengren, kosmetologSandra Rosengren havde sin datter Smilla i Grøftekanten Børnehave i to en halv måned, men flyttede sin datter til børnehaven Elverhøj lige ved siden af.
Men oplevelserne fra Grøftekanten står tydeligt i hukommelsen:- Min datter var bundulykkelig, fra jeg afleverede hende, til hun blev hentet igen.
Sandra Rosengren, mor til Smilla- Fra første dag var der gråd, og jeg blev ringet hjem nærmest dagligt - heldigvis - så jeg kunne hente hende.
Min datter var bundulykkelig, fra jeg afleverede hende, til hun blev hentet igen, siger Sandra Rosengren.
I forhold til tilsynsrapporten fra Grøftekanten, som har fået en enkelt rød anmærkning, så er Sandra Rosengren ikke overrasket:- Jeg synes, det er forfærdeligt, men når alt kommer til alt, så ved man det jo godt.
Vi er frivilligt tvunget til at aflevere vores børn i daginstitutioner, hvor der ikke er voksne nok.
Sarah Elbadri, tolkSarah har to børn - Aya på fem år og Anas på fire år - som også går i Grøftekanten Børnehave.
- Den røde anmærkning, som de har fået, er skræmmende.
Det gør mig virkelig utryg.
- Den røde anmærkning, som de har fået, er skræmmende.
Det gør mig virkelig utryg.
Sarah Elbadri, mor til Aya og AnasTænker du på, om der er noget, du ikke ved om dit barns hverdag?
- Jo, jeg føler, at der sker noget, jeg ikke ved.
Jeg føler, der sker mange ting, uden at jeg ved noget.
Jeg ved ikke, hvad der sker, når mine børn bliver kede af det.
Er der nok omsorg?
Tager de sig nok af dem?
Vil du overveje at flytte dine børn på baggrund af anmærkningen?
- Jeg har tænkt rigtig meget på det.
Også før i tiden.
Men der er kommet en ny leder, Charlotte, som vi er glade for.
FacebookTwitterKopier linkEmner:Børnepasning|TV 2 (tv-kanal)|Amager|Københavns Kommune|København




https://www.dr.dk/nyheder/indland/helle-thorning-styrer-sin-trang-til-lave-ravage-i-valgkampen

IndlandHelle Thorning styrer sin trang til at lave 'ravage' i valgkampenHelle Thorning-Schmidt lovede sig selv at blande sig uden om dansk politik efter Poul Nyrup Rasmussen-kritik, siger hun i nyt radio-portræt.
Helle Thorning-Schmidt medvirker i samme portræt-serie på Radio24syv som Ghita Nørby deltog i tidligere.
Af Mads Korsager Nielsen29.
maj 2019 kl.
18.
41 | opdateret 29.
maj 2019 kl.
19.
42Bemærk: artiklen er mere end 30 dage gammelLæs opForhenværende statsminister Helle Thorning-Schmidt følger nøje med i valgkampen og dansk politik fra sin bopæl i London.
Men selv om hun har lyst til at blande sig, så forbliver hun tro mod sit løfte: Om at holde mund og ikke forstyrre den kurs, som Mette Frederiksen, som partileder for Socialdemokratiet, nu udstikker.
- Jeg kunne sikkert godt forandre noget, gøre noget eller lave lidt ravage… Men det var ikke, hvad jeg ville.
Så jeg styrer mig og lader være, siger Helle Thorning-Schmidt i radio-portrættet ‘Hele Danmarks Helle’ på Radio24syv, der udkommer i dag.
Holder løfte om tavshedPortrættet efterfølger det meget omdiskuterede interview med Ghita Nørby, ‘Hele Danmarks Ghita’, der udkom tidligere i år og som kan findes på kanalens hjemmeside.
Helle Thorning-Schmidt52 år gammel, født 14.
december 1966.
I 2011 blev hun Danmarks første kvindelige statsminister.
Valgt som formand for Socialdemokraterne i 2005.
Valgt til Folketinget i 2005.
Sad i Europa-Parlamentet fra 1999 til 2004.
Tabte statsministerposten i 2015 og blev kort efter administrerende direktør i den internationale del af Red Barnet.
Et job, som hun forlader til sommer.
Hun blev kandidat i statskundskab fra Københavns Universitet i 1994.
Bosat i London og gift med Stephen Kinnock.
Mor til Johanna og Camilla.
Helle Thorning-Schmidt løfter undervejs sløret for flere episoder fra tiden som statsminister:Blandt andet hvordan hun fandt det ‘mega irriterende’, når S-koryfæer som Ritt Bjerregaard eller Poul Nyrup Rasmussen kommenterede S-R-SF-regeringens politik.
- Det var til tider også decideret destruktivt i forhold til at få en god fortælling i gang om, hvem vi var, hvad vi lavede, og hvordan vi forsøgte at finde løsninger på de problemer, Danmark stod overfor.
- Så det var rigtig irriterende, siger Helle Thorning-Schmidt, der derfor besluttede sig for at blande sig helt uden om dansk politik, når hun engang skulle træde tilbage.
- Jeg burde jo have en slags pris for ikke at have udtalt mig.
Men sådan valgte jeg, og det har jeg holdt indtil nu, fortæller hun.
Navy Seals spurgte om lovI programmet afslører hun også, hvordan hun måtte træffe en hurtig beslutning, da en 60-årig dansk nødhjælpsarbejder var gidsel i Somalia.
- På et tidspunkt ringer amerikanerne og siger, at man har besluttet, at Navy Seals (specialstyrke svarende det danske Frømandskorps, red.
) skal ind og hente en amerikansk statsborger, og spørger så, om de skulle tage danskeren med ud, fortæller Helle Thorning-Schmidt, der selv førte samtalen uden mellemmænd.
- Amerikanerne ville høre beslutningen fra min mund.
Jeg vidste godt, at der var en risiko for… når Navy Seals går ind, så går de ind… selvom de er nogle meget dygtige soldater, så går de ind på en måde, så der er risiko for alle.
Gidseltagerne kan blive dræbt, gidslerne kan blive dræbt, Navy Seals selv kan blive dræbt.
Det danske gidsel slap uskadt fra aktionen, hvor specialstyrkerne kom i ildkamp med de somaliske gidseltagere.
- Jeg bestemte mig hurtigt, for jeg kunne ikke ringe til de pårørende og sige, at "vi har sagt ja til, at den amerikanske statsborger kunne komme ud, men jeg sagde ikke ja til, at jeres far eller ven skulle med, så han sidder der stadig", genfortæller Helle Thorning-Schmidt.
Den forhenværende statsminister kan dog ikke holde sig helt væk fra valgkampen.
På selve valgaftenen medvirker hun i DR Nyheders valgstudie sammen med Anders Fogh Rasmussen, hvor de sammen skal gøre seerne klogere på udfordringerne for en statsministerkandidat.
Opdateret: Video er tilføjetFacebookTwitterKopier linkEmner:Anders Fogh Rasmussen (politiker)|Ghita Nørby (skuespiller)|Navy Seal|Valg og folkeafstemninger|USA




https://www.dr.dk/nyheder/indland/kronprinsen-dropper-loeb-til-royal-run-paa-grund-af-ny-diskusprolaps

Kronprins Frederik 50 årSe temaIndlandKronprinsen dropper løb til Royal Run på grund af ny diskusprolapsKronprins Frederik er blevet ramt af en mindre diskusprolaps i venstre side.
Kronprins Frederik blev sidste år opereret for en anden diskusprolaps.
Af Anna Sol Jørgensen29.
maj 2019 kl.
19.
13Bemærk: artiklen er mere end 30 dage gammelLæs opHavde man forestillet sig at bruge ryggen af kronprins Frederik til at pace sig igennem 10 kilometer-distancen ved dette års Royal Run, skal man på udkig efter en ny ledestjerne.
Kronprinsen er nemlig blevet ramt af en mindre diskusprolaps i venstre side og vil derfor ikke deltage i løbet som løber.
FAKTA om diskusprolapsEn diskus er en ledskive af bindevæv, der består af en ydre ring, som kaldes en bindevævsring, og en blød, geleagtig kerne.
Hvis bindevævsringen brister, kan den bløde kerne trænge ud, hvilket giver smerter, fordi det kan presse på nogle af nerverne.
Man siger, at diskus prolaberer - deraf navnet diskusprolaps.
Symptomerne på en diskusprolaps kan være smerter i lænden og udstrålende smerter og føleforstyrrelse i benene.
Omkring ti procent af de personer, som har diskusprolaps, behøver operation.
Årsager er oftest medfødte forandringer i rygsøjlen, tungt rygbelastende arbejde eller slitage på grund af alderen.
Kilde: sundhed.
dk og DR's sundhedskorrespondent Peter Qvortrup Geisling- Selvom der er tale om en mindre skade risikerer kronprinsen at tilstanden forværres, hvis han løber med på 10 kilometer-distancerne i årets Royal Run, lyder det i en pressemeddelelse fra Kongehuset.
Kronprinsen vil dog stadig være til stede under løbene på Færøerne den 1.
juni og i København den 10.
juni.
Går i stedet 1,6 kilometerI Aarhus vil han deltage i 'One mile - Family' den 10.
juni, hvor unge og ældre går 1,6 kilometer sammen.
Royal Run bliver også afholdt i Aalborg og på Bornholm den 10.
juni.
Sidste år deltog mere end 70.
500 danskere i Royal Run, hvor kronprinsen markerede sin 50 års-fødselsdag, og her løb kronprinsen 1,6 kilometer i fire af byerne og sluttede af med at løbe 10 kilometer i København.
Det er ikke første gang, at kronprins Frederik døjer med en diskusprolaps.
I september sidste år blev han indlagt på Rigshospitalet, hvor han blev opereret i ryggen.
Læs også:Kronprins Frederik er blevet opereret for ryg-problemerI foråret 2018 fortalte kronprins Frederik, at han havde problemer med ryggen, og at der derfor ikke kunne forventes rekorder fra hans side, da han markerede sin 50 års-fødselsdag med Royal Run.
- Jeg har døjet med nogle rygproblemer i den seneste tid, som gør, at jeg ikke kan løbe, som jeg gerne ville, lød det fra kronprinsen sidste år i maj.
FacebookTwitterKopier linkEmner:København|Royalt|Ryglidelser|Rigshospitalet|Aalborg




https://www.dr.dk/nyheder/kultur/film/de-blev-matchet-i-hemmeligt-tv-eksperiment-nu-skal-de-vaere-foraeldre

Film og serierDe blev matchet i hemmeligt tv-eksperiment: Nu skal de være forældreMarc og Marianne fra 'Mit hemmelige match' venter sig en søn til oktober.
Af Henriette Stisen29.
maj 2019 kl.
18.
30Bemærk: artiklen er mere end 30 dage gammelLæs op- Det er en lidt 'ud af kroppen'-oplevelse, griner Marc Hillebert.
Den 25-årige mekaniker fra Hillerød skal nemlig være far.
I sensommeren 2018 flyttede Marc ind i et kollektiv i København som en del af DR3-eksperimentet 'Mit hemmelige match'.
Her mødte han Marianne Nielsen.
En ekspert havde, uden de vidste det, forudset, at de to ville blive et kærlighedsmatch i løbet af de blot fire uger, de tilbragte i kollektivet sammen med otte andre.
Eksperten, psykolog Eivind Johansen, viste sig i dén grad at have ret i sine kærlighedsforudsigelser for Marianne og Marc.
Mit hemmelige matchI 'Mit hemmelige match' flytter ti unge sammen i et kollektiv i fire uger.
Adfærdsekspert Eivind Johansen har i al hemmelighed matchet deltagerne ud fra, hvem der har potentiale for konflikt, kærlighed og venskab.
Alle otte afsnit af 'Mit hemmelige match' kan streames på DR TV.
Efter optagelserne sluttede, gik der nemlig ikke mange måneder, før det nyforelskede kærestepar flyttede sammen i Marcs lejlighed i Hillerød.
Og nu skal de så være forældre.
For at det ikke skal være løgn, er terminen endda sat til dagen før deres årsdag og på Marcs egen fødselsdag: 25.
oktober 2019.
- Min lille dreng.
Til okt bliver jeg far!
Til en dejlig lille bandit og hold kæft jeg glæder mig.
Vi er begge meget glade og spændte på at møde vores lille dreng, skrev Marc Hillebert på Instagram, da han tidligere på måneden offentliggjorde babynyheden.
- Lidt af et chokOg det er gået stærkt for Marianne og Marc.
Rigtig stærkt.
- Det var ikke lige det, jeg havde regnet med.
Vi kunne godt se, at vores kærlighed var stor, og vi havde da også snakket om at få børn på et tidspunkt.
Men vi havde sgu ikke lige set, at vi skulle blive forældre så hurtigt, indrømmer Marc, der dog ikke lægger skjul på, at han glæder sig til at blive far.
Marianne havde i starten af året haft en fornemmelse af, at noget var anderledes.
- Jeg fortalte Marc, at jeg lige ville tage en graviditetstest for en sikkerheds skyld.
Da jeg kom ind i stuen med en positiv test og sagde: 'Jeg er gravid', smilede vi bare begge to, selvom det jo var lidt af et chok, fortæller Marianne i dag.
For der var ikke nogen tvivl, da graviditetstesten afslørede den vilde nyhed tilbage i februar:- Det føltes helt rigtigt, og der var ikke nogen negative tanker, så vi besluttede os bare for at springe ud i det, siger Marc.
Ekspert ville satse sine penge på Marc og MarianneAt kærligheden blomstrer i fuldt flor mellem Marianne og Marc, kommer ikke bag på manden, der har matchet de to kommende forældre.
- Hvis jeg skulle sætte mine penge på ét kærlighedsmatch, så havde det været på dem, fortæller psykolog Eivind Johansen, der ud fra personlighedstests vurderede, hvilke medvirkende, der ville blive venner, ende i konflikter – eller måske endda finde kærligheden.
- Både Marc og Marianne er meget udadvendte og tilbøjelige til hurtigt at udvikle positive følelser for andre mennesker, hvilket er det, der skal til, hvis man skal blive forelsket.
De betragtninger giver både Marianne og Marc ham fuldstændigt ret i.
- Vi er meget ens på mange punkter.
Vi bliver aldrig sure på hinanden, og vi løser problemerne på den bedst mulige måde.
Og det får vi virkelig også brug for nu, griner den kommende far, mens Marianne tilføjer:- Når vi efterfølgende har læst, hvad Eivind Johansen har sagt om os, så må vi jo bare sige, at han virkeligt har ramt plet.
Vi skylder en kæmpe tak til ham.
Dette match er et virkelig stærkt match.
Begge er ekstremt udadvendte, selskabelige og oftest glade.
Begge har nemt ved at forelske sig.
Det har været Eivinds tese, at de ville lægge mærke til hinanden fra starten.
Brevet, der afslørede overfor de medvirkende, at Marianne og Marc var et kærlighedsmatch.
Selvom Eivind Johansen grinende har foreslået, at den tak i så fald kunne være, at Marianne og Marc opkalder deres kommende søn efter ham, så har parret dog allerede valgt et andet navn.
Det navn holder de hemmeligt, indtil deres søn kommer til verden.
- Men det kan da godt være, at han skal hedde Eivind til mellemnavn, griner Marianne.
Kærlighed på formel?
Men betyder Marc og Mariannes historie, der altså mildest talt er en romantisk film værdig, at man kan sætte kærlighed på formel?
Til en vis grad, mener Eivind Johansen.
Men der er en masse faktorer, der skal gå op i en højere enhed, for at videnskaben får ret.
- Hvis du har en tilstrækkelig stor gruppe mennesker, kan du godt forudse, hvilke personlighedsprofiler der overordnet set oftest vil blive forelsket.
Men det er meget svært med en mindre gruppe og på individ-niveau.
Læs også:Blev matchet i populært tv-eksperiment: Sådan går det de unge fra DR3-program i dag- Her vil du i stedet kunne se, hvor der er størst eller mindst chance for et kærlighedsmatch, men jeg vil ikke kunne forudsige noget med 100 procent sikkerhed, slår Eivind Johansen fast.
At Marianne og Marc er endt sammen, må derfor både ses som en kulmination af timing og tilfældigheder.
Men også et rigtig godt personlighedsmatch mellem to udadvendte mennesker, der betød, at de hurtigt fik øjnene op for hinanden.
Et møde der til oktober betyder velkomsten af et lille nyt menneske.
FacebookTwitterKopier linkEmner:DR3|Graviditet og fødsel|Hillerød|København




https://www.dr.dk/nyheder/politik/folketingsvalg/dansk-arbejdsgiverforening-vores-stoerste-udfordring-er-mangel-paa

FolketingsvalgDansk Arbejdsgiverforening: 'Vores største udfordring er mangel på arbejdskraft'Der er arbejdskraft nok, lyder det dog fra fagforeninger som 3F og Prosa.
Venstre har i dag præsenteret 17 initiativer, som skal sikre Danmark et stærkere erhvervsliv.
Et af initiativerne handler om at sænke beløbsordningen fra 427.
000 kroner til 250.
000 kroner.
Af Thomas Klose Jensen, Morten Frandsen, Ole Hall og Bjørn Lambek29.
maj 2019 kl.
17.
15Bemærk: artiklen er mere end 30 dage gammelLæs opVenstre lægger i sit erhvervsudspil op til, at det fremover skal være lettere at tiltrække arbejdskraft fra lande uden for EU.
Blandt andet ønsker partiet at sænke kravet til, hvor meget personer skal tjene for at kunne komme hertil.
Et forslag, som erhvervslivet ser positivt på.
Manglen på arbejdskraft er nemlig den største udfordring for danske virksomheder, mener Dansk Arbejdsgiverforening.
- Vi har brug for flere faglærte på de danske virksomheder, og dem kan man ikke uddanne fra den ene dag til den anden.
Vi er i gang, vi gør en stor indsats på de danske virksomheder for at få uddannet flere faglærte, siger administrerende direktør Jacob Holbraad.
Venstres 17 initiativer for et stærkere erhvervsliv1.
Skattestop: Der kommer ingen skatte- og afgiftsstigninger.
2.
Byrdestop: Virksomheder vil ikke blive pålagt nye byrder.
Byrderne skal lettes med otte milliarder kroner frem mod 2025.
3.
Stop for overimplementering: EU-regler skal ikke overimplementeres i Danmark.
4.
Styrket konkurrenceevne: En pulje på 300 millioner kroner årligt til at sænke eller fjerne skatter og afgifter.
5.
Kvalificeret udenlandsk arbejdskraft: Beløbsgrænsen sænkes fra de nuværende cirka 427.
000 kroner om året til 350.
000 kroner for arbejdstagere fra top 30-lande med det største investeringsflow til og fra Danmark.
6.
Gode uddannelser: Omprioriteringsbidraget på uddannelse og undervisning afskaffes fra næste år.
7.
Efteruddannelse: Venstre vil invitere til trepartsforhandlinger for at sikre et løft i danske medarbejderes viden og kvalifikationer.
8.
Medejerskab: Ordningen for medarbejderaktier skal styrkes, så grænsen for andelen af medarbejderens løn, der kan udbetales som medarbejderaktier til aktieindkomstbeskatning, hæves fra 20 til 25 procent af årslønnen.
9.
Investeringer i iværksættere: Investorfradraget forhøjes fra 400.
000 til 800.
000 kroner for direkte investeringer og 250.
000 kr.
for indirekte investeringer.
10.
Flere børsnoteringer: Aktiesparekontoen skal forhøjes gradvist fra 50.
000 til 200.
000 kroner.
11.
Familievirksomheder skal blive på danske hænder: Bo- og gaveafgiften for familieejede virksomheder holdes på fem procent fra næste år.
12.
Iværksætteri på skoleskemaet: Entreprenørskabsundervisning skal være obligatorisk på alle ungdomsuddannelser.
13.
Iværksætterorlov: Studerende skal have mulighed for at tage iværksætterorlov i en periode på op til et år i løbet af en videregående uddannelse.
Betingelsen for orloven er, at man hverken modtager SU eller dagpenge i perioden.
14.
Førende på deleøkonomi: Venstre vil arbejde for, at Danmark indgår aftaler med deleøkonomiske tjenester og give dem bedre vilkår i Danmark.
15.
Forskning i grøn teknologi: 2/3 af væksten i forskningsreserven øremærkes til grøn forskning.
16.
Danmark som testland: Test-mulighederne for grøn teknologi udbygges, og det skal undersøges, hvordan Danmark kan lave mere fleksible udbud, som kan rumme de nyeste teknologiske løsninger.
17.
Verdensmål som konkurrencefordel: Danske virksomheder skal hjælpes med at arbejde strategisk med FN's 17 verdensmål, så det også kan blive et konkurrenceparameter.
- Faglærte, som vi har brug for nu og her, kan være hensigtsmæssigt at hente fra lande uden for EU.
Og der vil det være hjælpsomt med en beløbsgrænse, der blev sat lidt ned.
I dag skal personer, der kommer fra lande uden for EU, tjene omkring 427.
000 kroner årligt for at kunne være i Danmark, men står det til Venstre skal den grænse sænkes til 350.
000 kroner for personer, der kommer fra et af de 30 lande med det største "investeringsflow" til og fra Danmark.
Alternativet er ifølge Jacob Holbraad, at Danmark går glip af vækst, job og velstand.
3F: Stadig 100.
000 ledige i DanmarkHos 3F køber forbundssekretær Søren Heisel ikke Dansk Arbejdsgiverforenings vurdering af manglen på arbejdskraft.
- Vi har stadigvæk 100.
000 ledige i Danmark, vi har 10.
000 unge der leder efter en praktikplads, og vi har 15 millioner ledige europæere.
Det bør være muligt at skaffe noget arbejdskraft, inden man åbner op for 2,6 milliarder mennesker fra tredjeverdenslande, siger han.
Samme vurdering kommer fra forbundet Prosa, der repræsenterer it-professionelle.
Her lyder det, at erhvervslivet overdriver situationen.
- Når en arbejdsgiver siger, at han ikke kan få arbejdskraft, spørger vi altid: Hvad kan vi hjælpe dig med?
Vi går først ind og ser, at der som regel ikke er nogen jobopslag på hjemmesiden, og når vi henvender os, siger de, at de ikke har brug for hjælp, forklarer næstformand Hanne Lykke Jepsen- Generelt er der ikke stor mangel.
Vi har lige kørt lønstatistik og kan se, at vi har haft en lønstigning på fem procent.
Det tyder altså ikke på, at der er enormt pres på arbejdsmarkedet.
Væksten i DanmarkNetop lønningerne er et godt sted at kigge, hvis man skal vurdere, hvor stor mangel der egentlig er på arbejdskraft.
Det forklarer Bo Sandemann Rasmussen, der er professor i økonomi fra Aarhus Universitet.
- Om der er mangel på arbejdskraft, kan man altid diskutere.
Det kan man ikke sige enten klart ja eller nej til, siger han.
- For at der virkelig skulle være mangel på arbejdskraft, skulle vi gerne se virksomhederne tilbyde højere lønninger for at tiltrække de helt rigtige folk, og det er ikke rigtig noget, vi har set endnu.
Hvis den nuværende udvikling fortsætter, og dansk økonomi vokser yderligere, så kan det for nogle brancher blive svært at finde nok hænder til opgaverne, vurderer Bo Sandemann Rasmussen.
- Omvendt kan der jo også ske noget med verdensøkonomien.
Hvis handelskrigen mellem Kina og USA tager til, kan det betyde, at væksten i Danmark går ned, og så vil vi ikke se nogen mangel på arbejdskraft, siger professoren.
FacebookTwitterKopier linkEmner:Bo Sandemann Rasmussen (professor)|Søren Heisel (politiker)|Dansk Arbejdsgiverforening|Arbejdspladser|Kina




https://www.dr.dk/nyheder/udland/robert-mueller-afviser-vidne-i-kongressen-rapporten-er-mit-vidnesbyrd

UdlandRobert Mueller afviser at vidne i Kongressen: 'Rapporten er mit vidnesbyrd'Særlig anklager Robert Mueller har netop talt for første gang, siden han afleverede sin undersøgelse af Ruslands indblanding i 2016-valget.
Af Simon Vincensen29.
maj 2019 kl.
17.
27Bemærk: artiklen er mere end 30 dage gammelLæs opRobert Mueller afviser nu én gang for alle at vidne i Kongressen.
Den særlige anklager, der i to år har undersøgt Ruslands indblanding i det amerikanske præsidentvalg i 2016, har netop afsluttet en længe ventet tale ved justitsministeriet.
- Det vil være upassende, hvis jeg udtaler mig udover det, der allerede er fremme (i rapporten, red.
).
Derfor tager jeg heller ikke imod spørgsmål i dag, sagde han.
Det er første gang, Robert Mueller udtaler sig foran rullende kameraer om rapporten, siden han afleverede sin undersøgelse til det amerikanske justitsministerium.
Læs også:Handlede Trump ulovligt?
Her er fem centrale nedslag i Rusland-undersøgelsenIfølge Robert Mueller var det ikke muligt at anklage Donald Trump - blandt andet på grund af justitsministeriets rettesnor for undersøgelsen.
Hvad er Rusland-undersøgelsen?
Rapporten fra Robert Mueller skulle kaste lys over, hvilken rolle Rusland spillede under præsidentvalgkampen i 2016 samt mulige lovovertrædelser begået af præsident Donald Trump.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
- Hvis vi var sikre på, at præsidenten ikke havde begået en forbrydelse, ville vi have sagt det, sagde Robert Mueller.
Det Hvide Hus fik i aftes besked om, at Robert Mueller ville udtale sig om sagen her til eftermiddag.
Kilder i Det Hvide Hus fortæller til CNN, at administrationen formentlig vil udtale sig om Robert Muellers kommentarer og rapporten senere i dag.
Mueller har kritiseret resuméRobert Mueller var ikke tilfreds med det resumé af sin endelige rapport, som det amerikanske justitsministerium udsendte i slutningen af marts.
Den 'fulde' rapport - hvori mange passager var censuret - blev fremlagt den 18.
april.
Resuméet "indfangede ikke til fulde konteksten, naturen og substansen" af Rusland-undersøgelsen, skrev Mueller i et brev til justitsminister William Barr et par dage efter offentliggørelsen af den fire sider lange sammenfatning.
Den særlige anklager skriver videre i brevet, som blev fremlagt 1.
maj i år, at resuméet har skabt "offentlig forvirring om kritiske aspekter af undersøgelsens resultater.
"Rapport: Ingen kriminel sammensværgelseRobert Muellers undersøgelse konkluderede, at der ikke var nogen "kriminel sammensværgelse" mellem Donald Trumps valgkampagne og Ruslands regering.
Til gengæld undlod rapporten at tage stilling til, om præsidenten har forhindret rettens gang ved at lægge hindringer i vejen for Rusland-undersøgelsen.
Vurderingen blev i stedet lavet af justitsminister William Barr, som sammen med sin vicejustitsminister afgjorde, at der ikke var nok beviser til at sigte Trump.
William Barr er blevet hårdt kritiseret af Trumps politiske modstandere for sin håndtering af Rusland-undersøgelsen.
De mener, at Barr mere har optrådt som præsidentens advokat i sagen end som landets øverste juridiske vagthund.
William Barr aflægger ed før sin høring i Senatet i dag.
Barr: Overrasket over MuellerJustitsminister William Barr fik mulighed for at forsvare sig i begyndelsen af maj, da han afgav forklaring om Rusland-undersøgelsen i Kongressen.
Det skete ved en høring i overhuset Senatet.
Over for Senatets retsudvalg forklarede William Barr, at Robert Muellers bekymring ikke handlede om resuméets nøjagtighed - men om hvordan det blev udlagt i pressen.
Læs også:Mueller kritiserer resumé af Rusland-rapport - justitsminister skyder tilbageJustitsministeren benyttede samtidig også lejligheden til at kritisere Robert Mueller.
William Barr sagde, at han var "oprigtigt overrasket" over, at Robert Mueller ikke ville tage stilling til Trumps mulige forsøg på at forhindre rettens gang.
Barr kritiserede også Mueller for, at han ikke havde peget på følsomt materiale i rapporten, så justitsministeriet selv måtte i gang med at censurere teksten, inden den kunne offentliggøres.
Læs også:Trumps justitsminister blev væk fra høring om Mueller-rapportHøringen af William Barr var planlagt til at skulle fortsætte næste dag.
Her dukkede justitsministeren dog ikke op, hvilket mødte stor kritik fra Demokraterne.
Formanden for Repræsentanternes Hus, demokraten Nancy Pelosi, anklagede efterfølgende William Barr for at have løjet for Kongressen i spørgsmålet om Mueller-rapporten.
FacebookTwitterKopier linkEmner:Donald Trump (politiker)|Nancy Pelosi (politiker)|Rusland|Justitsministeriet|Kriminalitet




https://www.dr.dk/nyheder/penge/chefer-i-nets-kan-tjene-syv-milliarder-kroner-loekke-afviser-loft-over-bonusser

PengeChefer i Nets kan tjene syv milliarder kroner: Løkke afviser loft over bonusserIfølge Børsen kan et aktieprogram give chefer i Nets gevinster på flere milliarder.
Statsminister Lars Løkke Rasmussen (V) vil ikke begrænse virksomheders muligheder for at lave bonusprogrammer.
Af Nis Kielgast29.
maj 2019 kl.
16.
45Bemærk: artiklen er mere end 30 dage gammelLæs opDe fleste kender Nets for Dankortet, NemID og eksorbitante bonusser.
Og nu vil firmaet ifølge avisen Børsen endnu en gang belønne det øverste cheflag med en vild aktiebonusordning.
Op til syv milliarder kroner kan cheferne tage med hjem de næste fire år, hvis det går rigtig godt for firmaet.
Så meget kan topcheferne tjene ifølge Børsen Bo Nilsson, administrerende direktør: 1,9 milliarder kroner.
Klaus Pedersen, finansdirektør: 770 millioner kroner.
Thomas Jul, koncerndirektør: 280 millioner kroner.
Men den slags er ikke noget, politikerne skal sætte en stopper for, mener statsminister Lars Løkke Rasmussen (V).
- Det lyder ret vildt, men jeg kan bare appellere til dansk erhvervsliv om at vise noget mådehold og samfundssind, siger Lars Løkke Rasmussen i forbindelse med dagens præsentation af Venstres erhvervsudspil.
Mens Socialdemokratiet foreslår, at der sættes loft over, hvor meget bonusprogrammer kan udgøre i forhold til den almindelige chefløn, har statsministeren ikke tænkt sig at lave regler på området.
- Jeg tror, man er nødt til at se i øjnene, at vi er en del af et internationalt erhvervsmiljø.
Der er international konkurrence, og dér skal man passe meget på, at man ikke får lavet danske særregler, der i virkeligheden virker imod det, der lyder intuitivt rigtigt, siger Lars Løkke Rasmussen.
'Aldeles politisk tonedøve'Ifølge Børsens kortlægning er omkring 60 chefer i Nets med i aktieprogrammet.
Deres gevinster afhænger af, hvor godt firmaet klarer sig de næste fire år.
Hvis det går rigtig godt, kan topchef Bo Nilsson alene gå hjem med et sted mellem 1 og 1,9 milliarder kroner.
Læs også:Sass om 7 milliarder i bonus til Nets-chefer: ’Ganske og aldeles vanvittigt’Nets vil ikke stille op til interview om sagen, men i en pressemeddelelse afviser firmaet, at Børsens beregninger skulle være korrekte.
Nets bekræfter dog, at der er er lavet et aktieprogram for ledende medarbejdere.
- Som led i at sikre sammenfaldende interesser om Nets’ langsigtede udvikling, har ejerkredsen besluttet at tilbyde en gruppe af udvalgte ledere og specialister muligheden for at medinvestere i Nets, siger bestyrelsesformand Stefan Götz i pressemeddelelsen.
Fakta om NetsNets har 2.
500 ansatte og leverer blandt andet betalingsløsninger til mere end 240 banker.
Firmaet står bag Dankort og Betalingsservice.
Nets har også en aftale med staten om at drive NemID.
Nets var oprindeligt ejet af en række danske banker under navnet PBS, men skiftede navn til Nets i 2009 efter en fusion med sin norske pendant Nordito.
Nets ejes i dag af en amerikansk kapitalfond.
Firmaet er tidligere blevet massivt kritiseret for at give store aktiebonusser til cheflaget.
Det har fået Socialdemokratiets gruppeformand, Henrik Sass Larsen, til at kræve lovgivning, der begrænser bonusser i den størrelsesorden.
– Det tyder på, at der må være nogen enten i bestyrelsen eller direktionen, der er helt og aldeles politisk tonedøve.
For det her afkræver selvfølgelig en reaktion fra hele det politiske Danmark, siger Henrik Sass Larsen.
Løkke: Vi har ikke problemer med ulighedLars Løkke Rasmussen er dog ikke klar til at regulere.
Han er til gengæld ked af, at milliardbonusser i et enkelt firma kan give et billede af, at der er stor ulighed.
- Det er ærgerligt, for det kalder nemme, venstreorienterede synspunkter frem på et falsk grundlag.
For der er ikke noget ulighedsproblem blandt dem, der går på arbejde i Danmark, siger Lars Løkke Rasmussen.
- Der er et billede, også i den politiske debat, af at vi har et ulighedsproblem i Danmark, og det har vi ikke.
Hvis vi ser på udviklingen de seneste ti år, er der ingen øget ulighed blandt mennesker, som går på arbejde i det her samfund.
FacebookTwitterKopier linkEmner:Henrik Sass Larsen (politiker)|Lars Løkke Rasmussen (politiker)|Nets|Venstre|Erhverv




https://www.dr.dk/nyheder/kultur/gaming/dansk-spil-er-blevet-downloadet-25-milliarder-gange-nu-skal-vi-loebe-staerkt

GamingDansk spil er blevet downloadet 2,5 milliarder gange: 'Nu skal vi løbe stærkt'Den danske spilsucces har over 100 mennesker ansat fra 25 forskellige lande.
Hovedkarakteren i det populære spil hedder Jake (til højre).
På billedet her ses han sammen med vennen Tricky (til venstre).
(© Kiloo Games / Sybo Games)Af Kasper Madsbøll Christensen29.
maj 2019 kl.
17.
05Bemærk: artiklen er mere end 30 dage gammelLæs op2,5 milliarder downloads.
Så mange gange er det danske mobilspil 'Subway Surfers' blevet hentet ned på en telefon, siden spillet så dagens lys i 2012.
Dermed er spillet det næstmest downloadede mobilspil nogensinde fra Apples App Store, der findes på iPhones og iPads.
Kun 'Candy Crush Saga' er blevet hentet flere gange.
Og på Android blev det danske spil den første spil-app nogensinde til at runde en milliard downloads.
'Subway Surfers' går i al sin enkelhed ud på, at man spiller en ung graffitikunstner, der er i gang med at male graffiti ved en underjordisk metrostation.
Man bliver imidlertid opdaget af en betjent og hans hund, og så gælder det ellers om at komme væk i en vis fart ved at hoppe fra tog til tog, mens man indfanger guldmønter og andre ting, der hjælper én i spillet.
Spillet er skabt af Bodie Jahn-Mulliner og Sylvester Rishøj Jensen fra Sybo Games, som sammen med Jacob Møller og Simon Møller fra Kiloo har udgivet spillet.
Siden har Mathias Gredal Nørvig overtaget en del af styringen af den utrolige spilsucces, idet han er tiltrådt som administrerende direktør for Sybo Games.
Han glæder sig over, at det populære spil nu har rundet en ny milepæl.
- Det hele er sket viralt.
Spillet ser godt ud på afstand, og det er meget genkendeligt.
Så mund-til-mund og masser af kærlighed fra fans på de sociale medier har været vejen til evergreen-statussen, siger Mathias Gredal Nørvig.
- Både Kiloo og vi poster løs på sociale medier og nyder spillernes kommentarer og forslag.
Så brygger vi videre og holder dem engagerede med nyt indhold løbende.
Har 100 mennesker ansatOg faktisk er 'Subway Surfers' blevet så stor en succes, at spillet også er blevet til en tv-serie.
En skæbne, der tidligere er overgået et andet ultrapopulært spil, nemlig 'Angry Birds'.
Ifølge finans.
dk har 'Subway Surfers' indtjent over en halv milliard danske kroner til de to spilfirmaer bag.
Og eventyret er langt fra slut endnu, fortæller Mathias Gredal Nørvig.
- Tilsammen har vi 100 mennesker fra 25 forskellige lande ansat og har hundredevis af års spilerfaring tilsammen.
Vi lærer fra vores svenske, finske, engelske og amerikanske spilstudie-venner og får løbende sparring med Apple, Google og Facebook, siger han og slutter:- Jeg elsker mit job, mine kolleger og alle de muligheder, vi møder i markedet.
Nu er det bare om at holde tungen lige i munden og vælge de rigtige muligheder og så løbe stærkt.
Ligesom Jake i spillet.
FacebookTwitterKopier linkEmner:Apple Inc.
|Sybo Games|Computerspil|Kiloo Aps|IT-branchen




https://www.dr.dk/nyheder/politik/folketingsvalg/efter-blot-et-aar-mercado-vil-lave-sin-egen-lov-om-proforma

FolketingsvalgEfter blot et år: Mercado vil lave sin egen lov om proforma-ægteskaber omEn central enhed, der skal forhindre proformaægteskaber, fungerer ikke efter hensigten.
Derfor skal kommunerne have ansvar tilbage.
Af Jonatan Grau Møller29.
maj 2019 kl.
17.
02Bemærk: artiklen er mere end 30 dage gammelLæs opDet er bare et år siden, at børne- og socialminister, Mai Mercado (K), kunne offentliggøre et bredt forlig om et forbud mod proformaægteskaber i Danmark.
Formålet var at forhindre folk i at bruge et ægteskab som undskyldning for at skaffe sig ophold i et EU-land.
Udlændinge gifter sig i DanmarkDer er ikke statistik, som viser, hvor mange proformaægteskaber der bliver indgået i Danmark.
Mere end 60 procent af de ægteskaber, der blev indgået mellem personer, som ikke havde bopæl i Danmark, blev indgået i Tønder, Ærø, Langeland og København.
En stikprøve i de fire kommuner viser ifølge ministeriet, at 70 procent af ægteskaberne blev indgået mellem en EU-statsborger og en person, der er statsborger i et land uden for EU.
Kilde: Børne- og SocialministerietDer blev derfor oprettet en central enhed med base i Odense, der skulle godkende ansøgninger om vielser på dansk jord, hvor begge parter er udenlandske statsborgere.
Aftalen har været udsat for stor kritik fra flere borgmestre, og nu erkender ministeren, at ordningen ikke fungerer, som den var tiltænkt.
- Der må vi konstatere, at det ikke fungerer.
Jeg tror på, at vi kan få et system, hvor vi kan sikre os imod proformaægteskaber og samtidig sikre fleksibiliteten, så bryllupsturismen kan blomstre, siger Mai Mercado.
Ændring af ægteskabslovenI maj 2018 besluttede et flertal i Folketinget, at en central enhed i Statsforvaltningen skal godkende ansøgninger om vielser, hvor begge parter er udenlandske statsborgere for at undgå proformaægteskaber.
Ægteskaberne bliver indgået af personer, som håber, at de dermed lettere kan få opholdstilladelse i Europa.
Det har forlænget sagsbehandlingen, så det nu tager tre uger at få behandlet en ansøgning.
Derfor åbner hun nu op for at flytte nogle af opgaverne tilbage til kommunerne.
- Den centrale enhed, der skal afsløre dokumentfalsk, skal bevares.
Jeg lægger op til at godkendelsen af vielserne skal tilbage til kommunerne, forklarer børne- og socialministeren.
Begejstrede borgmestreEn af dem, der har været modstander af lovændringen, er Ærøs borgmester, Ole Wej Petersen.
PrøvelsesattestInden et par kan indgå ægteskab, undersøger kommunen, om det opfylder betingelserne for at blive gift.
Herefter udstedes en prøvelsesattest.
Udenlandske par, der ønsker at blive viet i Danmark, skal betale et prøvelsesgebyr på 870 kroner for sagsbehandlingen.
Pengene går til kommunen.
Fra 1.
januar 2019 er gebyret på 1600 kroner, og pengene går herefter til staten, da man opretter en central statslig enhed i Odense.
Dengang kaldte han det for en bureaukratisk løsning, der udviste mistillid til landets kommuner.
Derfor er han meget begejstret for børne- og socialministerens nye forslag.
- Det betyder rigtig meget, for loven har betydet en nedgang for øen.
Hvis det fortsætter, så mister vi mange restauranter og små virksomheder.
Så jeg er rigtig glad for, at vi måske kan få vores bryllupsarrangementer op at stå igen til efteråret, forklarer han.
Alle partier er optagede af, at der er udvikling og aktivitet ude i landkommunerne.
Så hvis man vil være med til at gøre det, så tager man imod Mai Mercados invitationHenrik FrandsenHan bakkes op af borgmesteren i Tønder Kommune, Henrik Frandsen (V).
Han mener, at det har frataget kommunen nogle opgaver, som de 'sagtens kunne løse'.
- Siden loven blev indført, har vi oplevet et meget stort tilbageslag.
Jeg er meget optaget af, at vi får det tilbage på sporet igen, siger han.
Selvom det er midt i en valgkamp er Henrik Frandsen ikke bange for, at forslaget er udtryk for god gammeldags valgflæsk.
BryllupsturisterSidste år blev 10.
437 udenlandske par viet i danske kommuner.
I år har 1082 udenlandske par pr.
11.
februar anmodet om at blive gift i Danmark.
Statsforvaltningen har truffet afgørelse i 299 sager.
Ét par er afvist, fordi Statsforvaltningen vurderede, at der var tale om proformaægteskab.
Kilde: Statsforvaltningen- Alle partier er optaget af, at der er udvikling og aktivitet ude i landkommunerne.
Så hvis man vil være med til at gøre det, så tager man imod Mai Mercados invitation, siger han.
FacebookTwitterKopier linkEmner:Det Konservative Folkeparti|Henrik Frandsen (politiker)|Mai Mercado (politiker)|Lokalpolitik|Ærø




https://www.dr.dk/sporten/fodbold/efter-matchfixing-anklager-roskilde-cheftraener-har-sagt-op

FodboldEfter matchfixing-anklager: Roskilde-cheftræner har sagt opChristian Lønstrup har sagt op som cheftræner i FC Roskilde, oplyser Roskilde-ejer Carsten Salomonsson.
Cheftræner Christian Lønstrup blev suspenderet af Roskilde, efter han anklagede spillere for matchfixing.
29.
maj 2019 kl.
15.
58Bemærk: artiklen er mere end 30 dage gammelLæs opChristian Lønstrup har sagt op som cheftræner i FC Roskilde.
Roskilde-ejer Carsten Salomonsson bekræfter over for bold.
dk, at Lønstrup har indleveret en opsigelse som træner i klubben.
- Jeg kan bekræfte, at Christian Lønstrup er stoppet.
Han har sendt sin opsigelse og selv sagt op.
Derudover har jeg ikke yderligere kommentarer til den sag, siger han til bold.
dk.
Der er i øjeblikket en del uro i FC Roskilde, efter at Lønstrup for nylig angiveligt beskyldte nogle af sine spillere for at have deltaget i matchfixing af klubbens kampe.
FC Roskilde-klubejer Carsten Salomonsson bekræfter, at klubben nu skal have ny cheftræner.
Det førte omgående til en suspendering af Lønstrup, mens sagen bliver undersøgt af Danmarks Idrætsforbund (DIF).
Der er endnu ikke draget nogen konklusion i sagen.
FC Roskilde var længe indblandet i nedrykningskampen, men det lykkedes at blive i landets næstbedste række med en sejr i næstsidste spillerunde over Fredericia.
Gang i trænersvingdørenGennem sæsonen har der været en del trænerudskiftninger i Roskilde, da Rasmus Monnerup blev fyret i september.
Den midlertidige afløser Bo Storm stoppede få dage senere.
Da Lønstrup tidligere i maj blev suspenderet, fik angrebstræner Peter Foldgast det midlertidige ansvar i de to sidste kampe.
Foldgast skal dog ikke være permanent cheftræner i Roskilde, og klubben er i gang med at finde den rette mand.
- Nu skal vi jo ud at finde en ny træner.
En der kan skabe glæde og er med på fight.
Det får vi brug for det næste års tid.
Vores budget bliver nok et af de laveste i 1.
division.
Vi skal overleve på hårdt arbejde.
- Vi har fået nogle ansøgninger.
Dem kigger vi på nu.
Men vi har ikke taget stilling til dem endnu.
Så alle, der mener, at de har den rette profil, er velkomne, siger Salomonsson til bold.
dk.
/ritzau/FacebookTwitterKopier linkEmner:Christian Lønstrup (fodboldtræner)|FC Roskilde|Roskilde|Danmarks Idrætsforbund|Fodbold




https://www.dr.dk/sporten/tennis/nadal-slaar-danskers-boeddel-og-spadserer-videre-i-french-open

TennisNadal slår danskers bøddel og spadserer videre i French OpenYannick Maden kunne ikke stille det store op, da den tyske kvalifikationsspiller mødte Rafael Nadal.
29.
maj 2019 kl.
16.
29Bemærk: artiklen er mere end 30 dage gammelLæs opTre sæt og hurtigt videre.
Rafael Nadal fik en nem dag på gruset i grand slam-turneringen French Open, da spanieren i anden runde vandt 6-1, 6-2, 6-4 over Yannick Maden.
Dermed har Nadal fortsat mulighed for at vinde French Open for 12.
gang i tenniskarrieren.
Maden var gået videre til hovedturneringen i French Open efter tre sejre i kvalifikationen.
Her vandt tyskeren, der er nummer 114 i verden, blandt andre over danske Mikael Torpegaard i den anden kvalifikationskamp.
- Maden er en god spiller.
Han havde allerede vundet fire kampe, så han var fuld af selvtillid.
For mig var det en vigtig sejr, siger Nadal ifølge AFP.
I modsætning til Torpegaard havde Nadal kun i meget få perioder problemer mod Maden, der blev kørt fra side til side i det meste af kampen.
I tredje sæt viste Maden dog sine evner på grus, da han to gange brød Nadals servepartier.
Det var dog kun kortvarigt, at tyskeren kunne drømme om en overraskelse.
Nadal brød ved stillingen 4-4 tyskeren en ekstra gang og vandt efterfølgende kampen ved at holde sin serv.
I tredje runde skal Nadal op mod på papiret hårdere modstand, når David Goffin venter.
Belgieren er seedet som nummer 27.
Nadal er seedet toer.
Efter onsdagens sejr lyder Nadals statistik i French Open i øvrigt på 88 sejre og blot to nederlag.
32-årige Nadal har i alt vundet 17 grand slam-titler i karrieren.
Spanierens evige rival, schweizeren Roger Federer, er også videre til tredje runde i Paris.
37-årige Federer slog i tre sæt tyske Oscar Otte og møder nu det norske talent Casper Ruud.
/ritzau/FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Tennis|Paris




https://www.dr.dk/nyheder/udland/deadline-naermer-sig-netanyahu-har-til-midnat-til-danne-regering

UdlandDeadline nærmer sig for Netanyahu: Har til midnat til at danne regeringKoalitionspartierne kan ikke blive enige om, hvorvidt ultraortodokse jøder skal i hæren.
Måske skal Netanyahu snart have valgplakaterne op igen.
Af Sally Frydenlund Larsen29.
maj 2019 kl.
15.
43Bemærk: artiklen er mere end 30 dage gammelLæs opGlæden var stor, da Benjamin Netanyahu udråbte sig selv som vinder ved parlamentsvalget i Israel den 10.
april:- Jeg er meget bevæget over, at Israels befolkning har vist mig tillid og sørget for en femte valgperiode, lød det det fra premierministeren.
Men helt så let skulle det ikke gå.
For her godt halvanden måned senere, har Netanyahu endnu ikke dannet en regering.
Og han har travlt, for fristen udløber ved midnat.
Netanyahu og hans parti, Likud, er afhængig af at samarbejde med en række mindre partier for at opnå flertal i det israelske parlament.
Og de partier kan ikke blive enige om én ting:Hvem der skal aftjene værnepligt.
Både mænd og kvinder er værnepligtige i Israel, men de ultra-ortodokse jøder går fri.
Det er kernen i den strid, der blokerer for en regeringsdannelse i Israel.
Det fortæller DR's korrespondent i Mellemøsten, Michael S.
Lund:- Det er jo lang tid, man er i hæren i Israel – det er over to år for mænd.
Der har været en tradition for, at det skulle de ultraortodokse jøder ikke.
De skal i stedet bruge deres tid på at læse religiøse studier.
Stridens kerneDen regering, som Netanyahu har forsøgt at danne, består både af ortodokse partier og af partiet Yisrael Beitenu (Israel er vores hjem, red.
), som er ledet af Netanyahus tidligere forsvarsminister, Avigdor Lieberman, og er mere sekulær.
Koalitionsforhandlingerne er gået så meget i hårdknude, at Likud har fremsat et forslag i det israelske parlament, Knesset, om at opløse parlamentet.
De ultra-ortodokse jøder12 procent af Israels befolkning er i dag ultra-ortodoks.
Ultra-ortodokse mænd er ofte iklædt sorte jakkesæt, hvide skjorter og sorte hatte.
Ofte barberer de ikke deres tindinger på grund af et skriftsted fra 3.
Mosebog, hvilket leder til de karakteristiske slangekrøller.
Gifte kvinder dækker deres hår offentligt.
Nogle ultra-ortodokse jøder anerkender ikke staten Israel, fordi de mener, at Messias skal ankomme, før Israel må oprettes.
Ultra-ortodokse er fritaget for værnepligt i Israel.
Normalt får oppositionen mulighed for at forsøge at sammensætte en regering, men ved at opløse parlamentet inden da, får Netanyahu mulighed for et nyvalg.
Og striden kan måske vække en følelse af deja-vu.
For det var nemlig også spørgsmålet om, hvorvidt de ultraortodokse jøder skal trække i uniformen, der tvang Netanyahu til at udskrive nyvalg i 2018 i første omgang.
Egentlig skulle parlamentsvalget først være afholdt i slutningen af 2019, men fremsættelsen af et lovforslag om at tvinge et årligt minimumsantal af ortodokse til at aftjene værnepligt, ledte til splittelse i regeringen, så Netanyahus koalition ikke længere havde flertal.
Og det er det selv samme lovforslag, som Avigdor Lieberman nu har gjort det til sin mærkesag at få gennemført.
Og de ortodokse partier i Netanyahus regering har faktisk ikke været fuldstændigt afvisende, fortæller Michael S.
Lund.
- De ultraortodokse er kommet med små ændringer til den her lov, som man måske skulle tro godt kunne blive gennemført alligevel.
Men Avigdor Lieberman står altså meget, meget fast.
En lussing til Netanyahu?
Spørgsmålet om, hvor meget det israelske samfund skal indrette sig efter landets ortodokse jøder, er et, der fylder meget i den politiske og offentlige debat.
Både hvad angår værnepligt, forbud mod arbejde om lørdagen, som er hellig, og bøder til butikker, der holder åbent om lørdagen - sabbaten.
Alligevel undrer det mange, at uenigheden om værnepligten sætter en stopper for regeringsdannelsen, fortæller Michael S.
Lund.
- Det virker lidt underligt, at man er klar til at satse en regering, som ikke engang er dannet endnu, på grund af nogle detaljer i en lov om værnepligt, siger han og forklarer, at der måske kan ligge noget andet bag.
De to partiledere Benjamin Netanyahu (t.
h.
) og Avigdor Liebermans (t.
v.
) samarbejde skranter.
- Der bliver spekuleret i, om det i virkeligheden handler om, at Lieberman i virkeligheden vil give Netanyahu - som han ikke er særlig gode venner med og som har flere korruptionssager liggende - en eller anden form for lussing, men det nægter han selv.
Benjamin Netanyahu har brug for Avigdor Lieberman og Yisrael Beitenus fem mandater i parlamentet.
Uden dem har premierministeren nemlig kun 60 sæder, og det er ikke nok til at danne flertal i parlamentet, som har 120 medlemmer.
Om israelerne igen skal til parlamentsvalg, ved vi efter midnat, siger Michael S.
Lund.
- Det kan godt ske.
Israelsk politik er ikke altid så nem at forudsige.
FacebookTwitterKopier linkEmner:Benjamin Netanyahu (politiker)|Israel|Valg og folkeafstemninger|Værnepligt|Mellemøsten




https://www.dr.dk/nyheder/udland/minut-minut-mueller-naegter-vidne-om-rusland-undersoegelse






https://www.dr.dk/nyheder/indland/pressenaevnet-kritiserer-dr-0

Afgørelser om drPressenævnet kritiserer DRDR får kritik for ikke at forelægge oplysninger vedrørende samværssag.
Af DR Nyheder29.
maj 2019 kl.
16.
15Bemærk: artiklen er mere end 30 dage gammelLæs opDR bragte i oktober 2018 en artikel på dr.
dk, som indeholdt en programomtale af udsendelsen Sidste omgang i Whiskeybæltet 2:2 på DR1.
I artiklen omtales en samværssag i fogedretten mellem hovedpersonen i udsendelsen og moderen til hans mindreårige børn.
Børnenes mor har klaget til Pressenævnet over artiklen og udsendelsen.
Pressenævnet har udtalt kritik af DR for ikke at have forelagt oplysningerne vedrørende fogedretssagen for børnenes mor inden offentliggørelsen.
Hele Pressenævnets kendelse kan ses på Pressenævnets hjemmeside pressenævnet.
dk eller ved at klikke her.
FacebookTwitterKopier linkEmner:Pressenævnet|DR1|Fogedretten




https://www.dr.dk/nyheder/penge/forlig-16-milliarder-kroner-i-sag-om-formodet-svindel-med-udbytteskat

Afsløring af skatteskandaleSe temaPengeForlig for 1,6 milliarder kroner i sag om formodet svindel med udbytteskatSkattestyrelsen indgår stort forlig med en række amerikanske selskaber.
Danmark får 1,6 milliarder kroner tilbage i svindelsag om udbytteskat, oplyser skatteminister Karsten Lauritzen (V).
Af Mads Korsager Nielsen og Signe Mai Vilsbøll29.
maj 2019 kl.
15.
12 | opdateret 29.
maj 2019 kl.
17.
11Bemærk: artiklen er mere end 30 dage gammelLæs opSkattevæsenet har natten til onsdag indgået forlig med 61 amerikanske pensionsplaner og en række dertil knyttede personer og selskaber.
Det fortæller skatteminister Karsten Lauritzen (V), der i dag kan glæde sig over, at 1,6 milliarder kroner er på vej tilbage i statskassen som følge af søgsmålet om uretmæssig refunderet udbytteskat.
- Vi er langt fra målet, men vi er godt på vej, og jeg er optimisk, lyder det fra skatteministeren.
Forligsparterne skal betale 950 millioner kroner tilbage straks og de resterende 650 millioner kroner bliver betalt tilbage i løbet af de næste fire år, oplyser Karsten Lauritzen, der regner med, at det vil lykkedes at kradse flere penge ind.
I alt har Skattestyrelsen har sagsøgt 470 personer i sagen om formodet svindel med udbytteskat, der har kostet Danmark mindst 12,7 milliarder kroner.
Svindlede for 12,7 milliarder kronerI artiklen her kan du se, hvordan svindlerne snød Skat i perioden 2012 til 2015.
Rækken af 61 amerikanske pensionsplaner fik i dette tidsrum udbetalt udbytteskat for 2,9 milliarder kroner, hvoraf de amerikanske selskaber modtog 1,6 milliarder kroner, som nu bliver betalt tilbage.
Den resterende del af det samlede beløb eftersøges fortsat af Skattestyrelsen:- Det er en del af forliget, at de amerikanske pensionsplaner hjælper os med oplysninger, forklarer Karsten Lauritzen.
Skattestyrelsen vil forfølge beløbet hos andre ansvarlige parter, hvoraf mange allerede er sagsøgt af Skattestyrelsen, oplyses det.
Læs også:Her er nogle af de pæne amerikanere, der har været med til at malke den danske statskasseHundredvis af søgsmålDirektør for Særlig Kontrol i Skattestyrelsen, Steen Bechmann, understreger på pressemødet, at forligets beløbsstørrelse kan ændre sig.
- Hvis det viser sig, at beløbet er større end 1,6, får vi mere.
Vi får krone for krone det, de har fået udbetalt i udbytteskat.
Beløbet bliver ikke mindre.
Det er aftalen, lyder det.
Udover pensionsplanerne har Skattestyrelsen ifølge Steen Bechmann sagsøgt mere end 400 involverede personer og selskaber fra hele verden, herunder 242 andre amerikanske pensionsplaner og relaterede parter.
Ministeren regner med, at 6 milliarder vil komme tilbage til statskassen.
Arbejdet med at få det tabte hjem forventes at koste over to milliarder i advokatregninger, men det er alle pengene værd, mener Karsten Lauritzen (V).
- Det behøver ikke at være en god businesscase for Danmark.
Det her handler mere om at komme efter dem, der har svindlet.
Hovedmistænkt nægter sig skyldigDen britiske finansmand Shanjay Shah er hovedmistænkt i sagen om formodet svindel med udbytteskat.
I maj 2018 lagde Skat (i dag Skattestyrelsen, red.
) sag an mod ham ved en domstol i London med krav om, at han skulle betale de mange milliarder tilbage til Danmark, som han ifølge Skattestyrelsen uretmæssigt er kommet i besiddelse af ved at bedrage Skat.
Sanjay Shah mener selv, at han er uskyldig.
Ifølge ham er der ikke tale om svindel, men udelukkende tale om helt almindelige, såkaldte udbyttearbitragehandler, hvor der tjenes på udsving i aktiekurser omkring den dag, hvor store, børsnoterede selskaber som Mærsk og Novo Nordisk udbetaler udbytte.
Siden skandalen har Skat strammet gevaldigt op på kontrollen af udbytte-refusion.
Her kan du se, hvordan det foregår i dag.
FacebookTwitterKopier linkEmner:Karsten Lauritzen (politiker)|Sanjay Shah (erhvervsleder)|Skattestyrelsen|Skatter og afgifter|London




https://www.dr.dk/sporten/oevrig/hurtigere-staerkere-aeldre-derfor-saetter-aldrende-atleter-ofte-ungdommen-til-vaegs

Øvrig sportHurtigere, stærkere, ældre?
Derfor sætter aldrende atleter ofte ungdommen til vægsTopfarten og muskelstyrken falder ofte, når atleter ældes.
Men med alderen følger også erfaring og store psykologiske fordele, som kan være kampafgørende.
Af Martin Leer Scharnberg og Grafik: Vibeke Kjær Lund29.
maj 2019 kl.
15.
20Læs op26,1 år.
Det er præcis den alder, hvor mennesket topper fysiologisk.
Det er her de fysiske forudsætninger for at sætte verdensrekorder i sport er bedst, her hvor iltoptagelse, makspuls og muskelmasse går op i en højere enhed.
Det konkluderer en stor fransk undersøgelse af flere end 1000 atleter.
Men hvordan kan det så være, at flere og flere eliteatleter fortsætter med at levere rekordsættende resultater, selv efter deres fysiologiske peak?
Det har Carsten Hvid Larsen, sportspsykologisk konsulent hos Team Danmark, en del af svaret på.
- Sport afgøres ikke kun på fysisk formåen.
Det afgøres også af sportsudøvernes humør, følelser, ideer og tanker.
Og der følger store psykologiske fordele med at være erfaren frem for uerfaren.
- Ældre sportsudøveres rutine og modenhed giver ofte en større en følelsesmæssig stabilitet til at træffe de rigtige valg på de rigtige tidspunkter.
De er en stor fordel, som gør de ældre i stand til at slå de yngre, siger Carsten Hvid Larsen, som er sportspsykologisk konsulent hos Team Danmark.
Chunking og evnen til at læse spilletMen hvordan bliver erfaringen omsat til præstation?
En af forklaringerne hedder chunking.
I komplekse sportsgrene foregår der for meget til at hjernen kan behandle det effektiv på én gang.
Derfor gør hjernen brug af det, som sportspsykologien kalder chunking.
I stedet for at skulle analysere hver eneste lille information enkeltvis klumper hjernen flere informationer sammen til et større mønster - for på den måde hurtigere at kunne danne et overblik over valgmulighederne og træffe en beslutning.
Og jo mere erfaring en sportsudøver har, jo stærkere vil vedkommendes evne være til at chunke og hurtigt afkode komplekse beslutninger i kampens hede.
- Chunking handler om at kunne se helheder i et virvar af informationer og træffe hurtige, gode beslutninger.
Det giver en stor perceptionsmæssig fordel i sport, men det kræver mange års erfaring at oparbejde og forfine, siger sportspsykologisk konsulent Jakob Hansen.
Chunking er det, som populært kaldes evnen til at ’læse’ spillet.
Ligesom ordkendelse lige nu gør dig i stand til at læse den her sætning på få sekunder, mens et barn, som kun lige har lært at læse, vil skulle læse sig igennem staccato, ord for ord.
Chunking får det komplicerede til at føles simpelt og bevidste handlinger til at føles automatiske.
- Nogle af de bedste fodboldspillere er dem, der kan lægge de afleveringer, ingen andre havde set eller tænkt over.
Og er det på grund af chunking.
Man genkender bevægelsesmønstre og positioner og sætter hurtigt mange informationer sammen til et større mønster, så man kan regne ud, hvor der lige om lidt opstår plads til at spille en afgørende aflevering.
- Den intuitive evne oparbejder man over tid ved at være udsat for de samme mønstre nok gange.
En mindre erfaren fodboldspiller ville skulle bruge længere tid på at opfatte og sammensætte de samme informationer, siger Jakob Hansen.
Dermed gør chunking erfarne atleter i stand til at reagere på, hvad der kommer til at ske, i stedet for først at reagere på, hvad der lige er sket.
Som en slags forudsigelsesevne til at træffe de rigtige valg på de rigtige tidspunkter.
Federers synske SABREn af de ældre eliteatleter, der mestrer chunking, er Roger Federer.
Han er 37 år, og selvom det er mange år ældre end det sædvanlige tidspunkt for ’peak performance’ i tennis, er han stadig blandt verdens absolut bedste.
Ifølge Michael Mortensen, som er tidligere professionel tennisspiller og ekspertkommentator på Eurosport, er netop Federers evne til at læse spillet noget af det, der holder ham på toppen.
- Man skulle tro, at alderen ville indhente ham, men han spiller bedre tennis, end han nogensinde har gjort.
Han er en genial til at analysere modstanderens spil og have blik for modstanderens kropssprog og slag.
Derfor formår han utroligt ofte at bringe sig i en god position til at slå til bolden i fuldent balance, siger Michael Mortensen.
Roger Federer under French Open, der spilles i disse dage.
Ved Cincinnati Open i 2015 fik tilskuerne syn for sagen i forhold til Federers evne til at forudse spillet.
Når Federer så sit snit på servereturneringerne trådte han pludselig et par skridt frem i banen, og med en hurtig halflugter sendte han bolden tilbage til serveren, der stadig først var ved at genvinde sit fodfæste efter at have sendt serven afsted.
I den gamle æra med træketsjere, hvor serverne var langsommere, havde det måske ikke været et usædvanligt syn, men i den moderne, hårdtservende æra, var det overraskende.
Roger Federes evne til at læse modstanderens bevægelser i serven og regne ud, om serven kom kort, gjorde ham i stand til lykkes med sit overraskelsesangreb.
Federer endte med at vinde turneringen i Cincinnati, og tenniseksperterne døbte slaget SABR: Sneak Attack By Roger.
Messis vandring- Hvis de gerne vil spille hurtigere, kan du begyndte at løbe hurtigere.
Men det er bolden der bestemmer spillets fart.
Sådan sagde den hollandske fodboldlegende Johan Cruyff.
Og ser man på en spiller som Lionel Messi, er der noget der tyder på, at det ikke er helt forkert.
Lionel Messi er som 31-årig stadig betragtet som en af verdens allerbedste fodboldspillere.
Og det er selvom han med alderen er begyndt at løbe mindre og mindre i kampene.
Til VM i 2014 fik 608 spillere spilletid, og kun 14 markspillere løb mindre end Messi, når de var på banen.
Alligevel blev Messi kåret til turneringens bedste spiller.
Men hvordan kan en af de mindst bevægelige spillere være den bedste?
Fordi han kan læse spillets flow og spare skridt ved at forudse, hvor bolden ender henne.
FC Barcelonas, Lionel Messi.
- Messi vandrer ofte rundt på banen.
I lang tid går han bare lidt frem og tilbage.
Og så lige pludselig på de helt rigtige tidspunkter accelererer han og dukker op i de rigtige rum på banen.
- Han mister nok lidt af sin eksplosivitet i løbet af de næste par år, men han kommer stadig til at være enestående god som iscenesætter og spilstyrer.
Hans spilintelligens er blevet endnu tydeligere med årerne, og han er lige så afgørende som 31-årig, som han nogensinde har været, siger Morten Glindvad, der er fodboldekspert og kommentator på Strive Sport.
Når psyken går i kroppenMed ti spanske mesterskaber og fire Champions League-titler i bagagen lader Messi sig næppe heller slå så let ud af modgang.
Han ved, hvad han kan, og hvad det kan føre til.
Og også på lidt lavere skala end Messi giver det en psykologisk overhånd at være erfaren frem for novice, mener Carsten Hvid Larsen, sportspsykologisk konsulent hos Team Danmark.
- Der følger en masse gode ting med at blive ældre.
Rutinen og erfaringen giver sportsudøveren en bedre forståelse af sig selv, men der følger også en masse tanker og tvivl med at skulle præstere under pres til store konkurrencer og i store kampe.
- Er jeg god nok?
Kommer det til at fungere i dag?
Er min modstander bedre end mig?
Her er de erfarne bedre klædt på til at håndtere den indre psykologiske kamp.
Ganske enkelt fordi de har prøvet det flere gange før, siger han.
Erfarne atleters stærke psyke kan endda også give en decideret fysisk fordel i kampens hede.
Ifølge Carsten Hvid Larsen kan stress og angst nemlig manifestere sig som muskelsammentrækninger og forstyrre kroppens evne til fysisk koordination.
- Hvis psykologiske forstyrrelser som nervøsitet, stress og angst ikke bliver håndteret rigtigt, kan det i yderste konsekvens påvirke fysikken.
Det kan gøre kroppen anspændt og grovmotorisk, så kroppen ikke kan udføre de finmotoriske bevægelser, som den skal.
I eliteidræt er det mange gange detaljerne, der er afgørende, og de ekstra afgørende procenter er svære at finde frem, hvis nervøsiteten bliver overvældende.
Her har erfarne atleter ofte en stærkere følelseskontrol end unge, siger han.
Erfaringen og den voksende spilforståelse, som kommer med alderen, kan i mange sportsgrene kompensere for ældre atleters falmende styrke og fart, forklarer den amerikanske journalist Jeff Bercovici, der er forfatter til bogen ’- De bedste atleter vinder lige så meget på deres mentale kvaliteter, som de gør på deres fysiske talenter.
I mange sportsgrene er fart ligesom en politimands tjenestevåben.
Du vil helst ikke miste det i tilfælde af, at du skulle få brug for det.
- Men jo bedre du er til dit job, jo mindre sandsynligt er det, at du har brug for det.
Unge sportsudøvere løber ikke hurtigere, fordi de kan.
De gør det, fordi de ikke har lært, hvordan de kan undgå det, siger han.
FacebookTwitterKopier linkEmner:Johan Cruyff (fodboldtræner)|Lionel Messi (fodboldspiller)|Team Danmark|Fodbold|Ohio




https://www.dr.dk/nyheder/indland/patient-dode-laeger-fra-akuttelefon-slipper-med-bode

IndlandPatient døde: Læger fra akuttelefon slipper med bødeTo 1813-læger er frikendt for uagtsomt manddrab, efter at en kvinde døde nytårsdag 2016.
Retten i Lyngby har afgjort, at to læger idømmes en bøde på hver 5000 kroner 29.
maj 2019 kl.
13.
52Bemærk: artiklen er mere end 30 dage gammelLæs opDer var ikke tale om uagtsomt manddrab, da to læger, som var ansat ved akuttelefonen 1813, undlod at indlægge en kvinde med bryst- og rygsmerter ved årsskiftet 2015/2016.
Det har en enig domsmandsret ved Retten i Lyngby afgjort.
Kvinden døde nytårsdag efter at hendes hovedpulsåre bristede.
Inden da havde hun ringet to gange med ni timers mellemrum til akuttelefonen, hvor hun fortalte lægerne om sine symptomer.
De omfattede brystsmerter, som spredte sig om på ryggen, en trykkende fornemmelse og opkastninger.
Desuden rystede hendes ben, og hun kunne ikke finde ro.
Intet af det blev dulmet af smertestillende medicin.
Det var alvorlige faresignaler, mener retten.
Mistanken var en blodprop i hjertet- Der var ikke rum for tvivl om, at der skulle være sket en indlæggelse.
Og da vi er i området for akut livstruende symptomer, har vi intet problem med at sige, at der her er tale om en grovere forsømmelse, siger retsformanden.
Dermed blev de kendt skyldige i at have overtrådt autorisationsloven for ikke at have gjort nok.
For det skal de hver betale 5000 kroner i bøde, har retten besluttet.
Lægerne, der er 48 og 56 år, var også tiltalt for uagtsomt manddrab, men på det punkt formåede anklageren ikke at løfte bevisbyrden, mente retten.
Lægerne skulle have indlagt kvinden med mistanke om en blodprop i hjertet, men det døde hun ikke af.
/ritzau/FacebookTwitterKopier linkEmner:Lægevagt|Læger|Kriminalitet|Retten i Lyngby|Lyngby




https://www.dr.dk/nyheder/regionale/hovedstadsomraadet/byprojekt-ude-af-kurs-fordobling-af-indbyggertal-blev-til-paa

Kæmperegning efter kuldsejlet byprojektSe temaKøbenhavnByprojekt ude af kurs: Fordobling af indbyggertal blev til på tvivlsomt grundlagDanmarkshistoriens største byudviklingsprojekt er på ny i modvind.
I dag kan kommunen ikke dokumentere, hvad der lå til grund for fordoblingen af indbyggertallet.
(© Foto: Frederikssund kommune © Frederikssund Kommune)Af Jonas Deiborg29.
maj 2019 kl.
15.
07Bemærk: artiklen er mere end 30 dage gammelLæs opDer er igen problemer med Danmarks største byudviklingsprojekt, Vinge.
Tilflyttere, investorer og de folketingspolitikere, der har besluttet, at der skal bygges en S-togsstation i Vinge, der ligger i Frederikssund Kommune, har fået stillet en by med 20.
000 indbyggere i udsigt.
En gennemgang af centrale dokumenter, der er udarbejdet i planlægningen af Vinge-projektet viser dog, at kommunen sent i forløbet øgede forventningerne til indbyggertallet i Vinge fra 10.
000 til netop 20.
000.
Men i dag kan kommunen ikke dokumentere, hvad der lå til grund for fordoblingen af indbyggertallet - og det får kritik fra flere eksperter.
- Det er en meget vigtig information, da den kan være afgørende for, hvor borgere og virksomheder placerer deres investeringer, og dermed også for om borgere eller virksomheder kan tabe penge på projektet, siger Roger Buch, der er kommunalforsker ved Danmarks Medie- og Journalisthøjskole.
VingesagenI 2035 skal en helt ny by i Frederikssund Kommune - kaldet Vinge - stå færdig.
Projektet manglede i december, 2017 dog 163 millioner kroner i planlagte indtægter fra salg af byggerettigheder.
De penge havde kommunen allerede brugt i 2017-budgettet, og derfor skal pengene nu findes et andet sted.
Samtidig viser flere dokumenter store problemer med aftalerne i projektet med bl.
a.
manglende journaliseringer.
Eksperter: To forskellige byerHistorien startede, da Frederikssund Kommune tilbage i 2013 fremlagde en stor masterplan for Vinge med illustrationer fra det anerkendte arkitekthus Henning Larsen med store ambitioner for et grønt Vinge med den unikke natur integreret.
Samtidig fremgik det allerede i forordet, at byen fuldt udbygget skulle have samme indbyggertal, som eksempelvis Haslev (11.
201 indbyggere) og Vordingborg (11.
643 indbyggere).
Men da første del af byudviklingsprojektet blev sendt i udbud i 2017 med afsæt i helhedsplanen, var målsætningen nu hævet til 20.
000 indbyggere, fremgår det af rammeaftalen for udbuddet.
Den fordobling ville forandre projektet væsentlig, lyder det i dag fra en ekspert i byudvikling.
- Det er klart, at 20.
000 indbyggere giver en helt andet tæthed, og dermed er der nogle bymæssige kvaliteter, man bliver nødt at nivellere ned til sokkeholderne eller måske helt sløjfe, siger forskningschef ved Statens Byggeforskningsinstitut under Aalborg Universitet Hans Thor Andersen.
- Så bliver det ikke så attraktivt, og så er det muligt, at det slet ikke kan lade sig gøre, siger Hans Thor Andersen.
I grafikken herunder kan du se, hvordan Frederikssund Kommune har ændret deres målsætning for Vinge.
Målsætningen er ændret, efter DR kontaktede kommunen og spurgte, hvordan man var kommet frem til, at der skulle bo 20.
000 indbyggere i Vinge.
Brug scrolleren til at se forskellen i teksten.
Se forskellen på, hvad kommunen skrev før og efter, DR spurgte Frederikssund Kommune, om de kommende 20.
000 indbyggere.
 © Screenshot / Foto: (Screenshot) © Screenshot)Kommune: Der findes ikke beregningerDR har bedt Frederikssund Kommune om at fremlægge dokumentation for, at justeringen af målet for Vinges indbyggertal, bygger på et gennemarbejdet grundlag.
Kommunen har ikke kunne fremvise dette, men skriver i en mail:- Grundlaget for antallet af indbyggere, der over tid vil bo i Vinge, afgøres dels af markedssituationen over de næste 25-30 år, og dels af hvilke politiske valg, der foretages på dette grundlag.
Mads Lindberg Christiansen, centerchef i Frederikssund Kommune, bekræfter, at der ikke findes en egentlig analyse eller andre dokumenter, der dokumenter grundlaget for fordoblingen.
- Jeg tror ikke, at der ligger nogle beregninger.
Det er jo ikke en matematisk øvelse, der er gået ud på andet end, at der er nogle, der har siddet og anskueliggjort, at hvis man bygger anderledes, end man gør i dag, så kan der rent faktisk være væsentlig flere i Vinge.
Der mangler saglig og faglige vurderingerDR har forelagt det skriftlige svar fra Frederikssund Kommune for kommunalforsker ved Danmarks Medie- og Journalisthøjskole Roger Buch og professor i Samfundsvidenskab ved Roskilde Universitet Bent Greve.
De savner begge et grundlag for de opjusteringer af indbyggertallet fra omkring 10.
000 til 20.
000.
- Når ens egne interne beregninger, viser 10.
000 til 12.
000, som et godt skøn, så kan man ikke bare skrue det op til 20.
000, uden at man har en meget grundig begrundelse for det, og kan fremlægge dokumentation, lyder vurderingen fra Roger Buch.
Den udlægning understøtter professor i samfundsvidenskab Bent Greve:- Administrationen har et ansvar for at fremlægge et så retvisende billede så muligt, også med de usikkerheder der er.
Derfor er det stærkt bekymrende, at man ikke tager udgangspunkt i nogle af de tidligere analyser (.
.
.
) for det giver indtryk af, at projektet er mere bæredygtigt end det er, hvis der kun kommer 10.
000 indbyggere, siger Bent Greve.
DR har forsøgt at spørge en række byrådsmedlemmer, der har bakket op om projektet, om de mener grundlaget for Vinge-projektets udforming er korrekt.
Både borgmester John Schmidt Andersen (V), formand for Miljø- og Teknikudvalget Tina Tving Stauning (S) og formand for Udvalget for By og Land Hans Andersen (V) har afvist at stille op til interview.
Enhedslisten har gennem hele forløbet været imod byudviklingsprojektet, og partiets enlige byrådsmedlem er heller ikke tilfreds med den seneste udvikling.
- Min konklusion må være, at der ikke foreligger dokumentation, så det (indbyggertallet red.
) må være et slag på tasken, siger Pelle Andersen-Harrild (Ø).
FacebookTwitterKopier linkEmner:Frederikssund Kommune|Hans Andersen (politiker)|John Schmidt Andersen (politiker)|Befolkning|Haslev




https://www.dr.dk/nyheder/kultur/psykologer-skuffede-over-anmelders-nedsabling-af-bog-om-klima-greta-hun-er-et

Greta Thunberg Se temaKulturPsykologer skuffede over anmelders nedsabling af bog om klima-Greta: Hun er et forbilledeAnmelder mener, at ny bog om Greta Thunberg og hendes diagnoser er en 'historie om svigt'.
Det afvises af to psykologer.
Greta Thunberg er på europæisk rundrejse i disse dage.
Her ses hun under en tale i forbindelse med R20 Austrian World Summit i Østrigs hovedstad, Wien.
tirsdag.
Af Marie Ravn Nielsen29.
maj 2019 kl.
15.
06Bemærk: artiklen er mere end 30 dage gammelLæs opLige nu er svenske Greta Thunberg sandsynligvis verdens mest omtalte 16-årige pige.
I lørdags blev hun modtaget med jubel af over 30.
000 mennesker under 'Folkets klimamarch' i København, og tidligere har den unge klimaaktivist talt i FN, mødt paven og er blevet kåret som 'Årets kvinde' i Sverige for sin kamp for klimaet.
I en ny bog med titlen 'Scener fra hjertet', der er skrevet af klimaaktivistens egen mor, Malena Ernman, kan man nu læse om Greta Thunberg, hendes klimakamp og familie – med alt hvad det indebærer af udfordringer.
Den unge svensker er nemlig både diagnosticeret med Aspergers syndrom og OCD, og så har hun tidligere lidt af depression og haft en spiseforstyrrelse.
Hendes lillesøster har flere af de samme diagnoser.
Kort om AspergersAspergers-syndrom er en form for udviklings- og autisme-forstyrrelse, der er medfødt.
Den betragtes som en mellemform mellem autisme og normalitet.
Personer med Aspergers-syndrom er normalt begavede, og nogle endda meget højt begavede, selvom de kan have problemer med at udnytte deres begavelse på grund af deres sociale handicap.
Kilde: Netdoktor.
dk.
Det har fået Jyllands-Postens anmelder Mikael Jalvings alarmklokker til at ringe.
Han giver bogen bare én stjerne og skriver, at det er en 'historie om svigt'.
- Familien er i dyb krise, og moren har slet ikke forstået det.
Bogen skulle ikke have været udgivet, men man skulle i stedet have forsøgt at hjælpe familien.
Bogen er et råb om hjælp, udtaler Mikael Jalving til BT.
I sin anmeldelse langer han ud efter forældrene og kalder bogens fortælling om familien en 'lidelseshistorie'.
Lørdag talte Greta Thunberg for første gang i Danmark.
Her ses hun på scenen på Christiansborg Slotsplads sammen med konferencier Anders Morgenthaler.
'Greta Thunbergs diagnoser er slet ikke relevante'Psykolog Maja Vain Gilbert, der er stifter af klinikken Ungterapi, blev skuffet, da hun læste anmelderens ord.
- Nu har jeg ikke læst bogen, og det kan jo godt være, at der har været nogle uhensigtsmæssige forhold derhjemme, men Greta Thunbergs diagnoser er slet ikke relevante i forhold til den rolle, hun har som aktivist, siger hun.
Man skal med andre ord ikke se den unge klimaaktivist som en 'stakkel', sådan som anmelderen skriver, mener Maja Vain Gilbert.
Sådanne reaktioner viser i stedet, hvor forskrækkede vi er, når det gælder psykiske diagnoser, siger hun.
Læs også:Folketingets formand får kritik for tweet om svensk klima-aktivistVi ville jo aldrig tænke sådan om en person med rygproblemer.
Maja Vain Gilbert, psykolog- Det er virkelig et billede på, hvordan folk med psykiske diagnoser stadig stigmatiseres i meget høj grad, siden det åbenbart er vigtigere at gøre lidelserne til en klods om benet på et menneske, der faktisk er meget sejere end de fleste af os.
- Vi ville jo aldrig tænke sådan om en person med rygproblemer, tilføjer Maja Vain Gilbert.
Det er psykolog Tobias Hasselby Nielsen fra Team Olivia enig i.
Han har i flere år rådgivet og arbejdet med unge.
- Greta Thunberg er jo et godt eksempel på at kunne lykkes med mange ting, som andre med Aspergers måske ikke oplever, fordi mange af dem vil opleve udfordringer med social kommunikation og interaktion, siger Tobias Hasselby Nielsen og uddyber:- Så hun er et godt eksempel på, at man kan have succes med mange ting som et ungt menneske – også selvom man har flere diagnoser.
Han vil ikke komme med input til, hvad der er rigtig og forkert, når det gælder Greta Thunberg og hendes familie, for 'hvert tilfælde er komplekst'.
Der var unge på forreste række, da Greta Thunberg gæstede København som taler til Folkets klimamarch.
Den svenske teenager er da også blevet et forbillede for mange unge klimaaktivister verden over.
'Selvfølgelig har bogen en berettigelse'Da Greta Thunberg i lørdags talte ved Folkets klimamarch foran Christiansborg, var hendes far, Svante Thunberg, med hende, og her havde Kim Hundevadt, forlagschef for nonfiktion hos JP/Politikens Forlag, mulighed for at hilse på dem begge.
Samme dag udgav forlaget nemlig bogen.
På bogomslaget af 'Scener fra hjertet' – der har fået undertitlen 'Et liv med klimaaktivisme og Aspergers'– er hele familien noteret som forfattere, og dermed har Greta Thunberg også selv været inde over bogen.
Selvfølgelig har bogen en berettigelse, for Greta Thunberg er blevet et fænomen, og der går naturligvis en historie forud, og den er da interessant at læse.
Kim Hundevadt, JP/Politikens Forlag- Greta Thunberg og hendes familie deler vandene og fremkalder stærke følelser både for og imod.
Som man kunne se i lørdags, er der rigtig mange, der elsker hende, men hun fremprovokerer også nogle kritiske og hadefulde reaktioner.
Og de anmeldelser, der er kommet både i Danmark og udlandet, afspejler det, siger han.
- Men selvfølgelig har bogen en berettigelse, for Greta Thunberg er blevet et fænomen, og der går naturligvis en historie forud, og den er da interessant at læse, tilføjer Kim Hundevadt.
Bogen er også anmeldt i Politiken, der kvitterer med tre stjerner, og Information, der ikke giver stjerner.
Læs også:Greta Thunberg modtaget som en stjerne i Danmark: 'Vi skal opføre os, som om vores liv er på spil'FacebookTwitterKopier linkEmner:Politikens Forlag|Litteratur|Sygdomme og lidelser|København|Forenede Nationer




https://www.dr.dk/nyheder/politik/folketingsvalg/kontanthjaelpsloft-og-boern-paa-sjaelsmark-er-det-prisen-vaerd

FolketingsvalgKontanthjælpsloft og børn på Sjælsmark – er det prisen værd?
Statsminister Lars Løkke Rasmussen er i aften gæst i Mød Partierne, hvor der blandt andet vil blive spurgt ind til de stramninger, der er blevet gennemført.
Statsminister Lars Løkke Rasmussen er i aften i studiet og svarer på spørgsmål.
Af Flemming Brandt29.
maj 2019 kl.
13.
46Bemærk: artiklen er mere end 30 dage gammelLæs op© Type 1Stil spørgsmål til VenstreHar du kommentarer eller spørgsmål til Venstres politik, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Under Lars Løkke Rasmussens regering er der blevet indført et loft for udbetaling af kontanthjælp, for at det skal kunne betale sig at arbejde i stedet for at være på offentlig forsørgelse.
Samtidig er der indført et krav om, at man som kontanthjælpsmodtager skal opfylde et krav om 225 timers ustøttet arbejde, hvis man som ugift fortsat skal kunne modtage kontanthjælp uden reduktion.
Kontanthjælpsloftet og 225 timers-reglen blev indført efter en valgkamp, hvor Lars Løkke Rasmussen havde lovet, at det skulle kunne betale sig at gå på arbejde for flere danskere.
Sådan sagde han i 'Mød Partierne' før folketingsvalget i 2015:- Det, danskerne ved, er, at der er en del af dem, der står op om morgenen, hvor det bedre kunne betale sig at blive i sengen.
Det er sådan et land, vi har, ikk.
Vi har et land, hvor selvom vi har presset regeringen til at give skattelettelser, så vil der fortsat være en kvart million danskere, der ikke har nogen væsentlig gevinst ud af at gå på arbejde.
450 'fuldtidspersoner' er kommet ind på arbejdsmarkedetSidst i april vurderede Finansministeriet i en ny rapport, at kontanthjælpsloftet og 225-timersreglen, som blev indført i 2015, har haft den effekt, at 450 såkaldte 'fuldtidspersoner' (fast måleenhed, red.
) er gået fra offentlig forsørgelse til arbejdsmarkedet.
- Det glæder mig, at det har fået flere i beskæftigelse og har øget arbejdsudbuddet.
Jeg synes, at rapporten bekræfter, at det har haft en effekt, sagde finansminister Kristian Jensen (V), da rapporten blev udgivet.
Han sagde desuden:- Jeg mener, at effekten står mål med indgrebet.
Det er rimeligt, at der er forskel på at være i arbejde imod ikke at være i arbejde.
Det er den rigtige vej at gå.
Flere partier i Folketinget - blandt andet Enhedslisten og SF - vil afskaffe kontanthjælpsloftet og henviser til, at en rapport, som Arbejderbevægelsens Erhvervsråd (AE) udgav i december 2018.
Rapporten vurderer, at der nu er 64.
500 børn, der lever i fattigdom i Danmark, en stigning på 12.
000 i løbet af 2017.
- Det er ret let at udpege hovedskurken, kontanthjælpsloftet.
Kontanthjælpsloftet er jo målrettet familier med børn og specielt enlige med børn, siger direktør i Arbejderbevægelsens Erhvervsråd, sagde Lars Andersen til Politiken i forbindelse med rapporten.
Organisationer som Red Barnet og Mødrehjælpen har også kritiseret kontanthjælpsloftet, som de peger på som årsag til den stigende relative børnefattigdom i Danmark.
Mere end 100 stramninger på udlændingeområdetPå udlændingeområdet har regeringen under Lars Løkke Rasmussen gennemført mere end 100 stramninger og tiltagene er undervejs blandt andet blevet fejret af udlændinge- og integrationsminister Inger Støjberg (V) med kage.
Nogle af stramningerne rammer de børn, der bor med deres forældre på udrejsecenter Sjælsmark i stedet for på et asylcenter.
Stil spørgsmål til Lars Løkke RasmussenNår Lars Løkke Rasmussen har været i 'Mød Partierne', sidder han klar til at svare på spørgsmål fra brugerne her på dr.
dk.
Det er fra klokken 22.
00, men du kan allerede sende dit spørgsmål nu.
Det kan du gøre her.
En gruppe af danske og internationale forskere har kritiseret de forhold, som børnene bliver budt på Udrejsecenter Sjælsmark.
Så sent som tirsdag aften i Deadline fastslog Inger Støjberg dog, at det med regeringens øjne var forældrene og ikke de danske myndigheder, der holdt børnene som gidsler.
I 2018 var der 56 underretninger til kommunen om børns forhold og trivsel på Sjælsmark.
Ministeren mener, at forholdene på udrejsecentrene er nødvendige for at motivere de afviste asylansøgere til at rejse ud af landet.
Hun har dog tidligere i flere svar til Folketinget sagt, at det ikke er muligt at dokumentere effekten af at lade børnefamilierne bo på udrejsecenter Sjælsmark frem for at lade dem bo i almindelige boliger.
Klik her og læs fakta om Sjælsmark.
Hvis du vil vide mere om Venstres holdning på området, kan du i aften se med, når Lars Løkke Rasmussen er gæst hos Kåre Quist i Mød Partierne.
Det klokken 22.
00 på DR1.
Fra kl.
22.
30 kan du selv stille spørgsmål til Lars Løkke Rasmussen, når han er i Tæt På på dr.
dk her.
FacebookTwitterKopier linkEmner:Inger Støjberg (politiker)|Kristian Jensen (politiker)|Venstre|Folketinget|Kontanthjælp




https://www.dr.dk/nyheder/indland/livstid-drab-begaet-under-provelosladelse

IndlandLivstid for drab begået under prøveløsladelseLandsret har kendt to mænd skyldige i drab.
En 59-årig er idømt livstid, en 42-årig 13 års fængsel.
29.
maj 2019 kl.
14.
20Bemærk: artiklen er mere end 30 dage gammelLæs opVestre Landsret har idømt en 59-årig mand fængsel på livstid, mens en 42-årig mand er idømt fængsel i 13 år.
De to blev tidligere på dagen kendt skyldige i drab på en 49-årig mand en sommeraften i Frederikshavn i 2017.
I Retten i Hjørring blev den 52-årige som den eneste kendt skyldig i manddrab og fik en livstidsdom.
Byretten lagde vægt på, at han var prøveløsladt fra en tidligere dom for drab.
Tidligere dømt for forsøg på drabDen 42-årige blev i byretten idømt seks års fængsel for vold med døden til følge, men Vestre Landsret idømte ham 13 års fængsel for drab.
Der blev lagt vægt på, at han tidligere er dømt for forsøg på manddrab.
Sagen begyndte 20.
august i 2017 i Frederikshavn, da den nu afdøde mand sparkede døren ind til den 59-åriges lejlighed.
Her ville han have fat i en kvinde, der befandt sig i lejligheden, skrev Nordjyske under sagen i byretten.
I lejligheden opstod der tumult mellem de tre mænd, hvorefter de to dømte jagtede offeret hen i en naboopgang.
Her blev den 49-årige dræbt af et enkelt knivstik i brystet.
Både den 42-årige og den 59-årige har gennem hele sagen nægtet sig skyldige.
I stedet har de hver især kastet skylden over på den anden.
/ritzau/FacebookTwitterKopier linkEmner:Vestre Landsret|Jylland|Mord|Kriminalitet|Frederikshavn




https://www.dr.dk/nyheder/detektor/detektor-ro-paa-radikale-vi-har-ikke-100-procent-groen-stroem-endnu

Klimatopmødet COP24Se temaDetektorDetektor: Ro på, Radikale.
Vi har ikke 100 procent grøn strøm – endnuDe seneste tal viser, at knap 64 procent af elproduktionen kommer fra vedvarende energi.
Af Emil Abrahams29.
maj 2019 kl.
14.
30Bemærk: artiklen er mere end 30 dage gammelLæs opI Danmark har vi 100 procent vedvarende energi i vores strøm.
Sådan lød det fra Det Radikale Venstres transportordfører, Andreas Steenberg, da han i sidste uge debatterede elbiler med Venstres transportordfører, Kristian Pihl Lorentzen.
Men i virkeligheden er det først omkring år 2030, at 100 procent af vores strøm kan komme fra vedvarende energi.
På nuværende tidspunkt er det knap 64 procent af strømmen, der kommer fra vedvarende energi, viser de seneste tal fra Energistyrelsen.
– Jeg skulle have sagt, at alle Folketingets partier har besluttet det, men at det ikke er udført endnu.
Så på den måde er det, jeg sagde, ikke helt nøjagtigt, erkender Andreas Steenberg.
Hvad har Steenberg sagt?
De to politikere var i debat på P4 Midt & Vest, hvor de diskuterede, hvordan Danmark skal omstille til mere grøn transport.
Og da Andreas Steenberg blev spurgt, hvordan de Radikale vil opnå en grøn omstilling ved at rulle de sænkede afgifter på biler tilbage, sagde han sådan her:– Vi kan jo se, at vi har fået 100 procent vedvarende energi i vores strøm, fordi vi har turdet bruge afgifterne til at investere i vindmøller især.
P4 Midt & Vest: Andreas SteenbergDet har vi fundet ud afDe seneste tal på området finder vi hos Energistyrelsen, der har offentliggjort Energistatistikken 2017.
Her fremgår det, at produktionen af el baseret på vedvarende energi dengang udgjorde 63,7 procent.
Det betyder, at Danmarks produktion af strøm fra vindmøller, solceller, biomasse, biogas og bionedbrydeligt affald i 2017 svarede til 63,7 procent af elforbruget.
Energistyrelsen siger til Detektor, at det tal formentlig er steget en smule siden 2017, men afviser, at tallet skulle have ramt 100 procent eller vil ramme 100 procent i den nærmeste fremtid.
Gorm Bruun Andresen, der er lektor i vedvarende energi ved Aarhus Universitet, understreger også, at Danmark endnu ikke har fået 100 procent grøn strøm.
– I gennemsnit kommer cirka en tredjedel af strømmen stadig fra fossile kilder, fortæller han.
De enkelte VE-teknologiers bidrag i 2017Vedvarende energi i alt: 63,7 %Solenergi: 2,2 %Vindkraft: 43,2 %Vandkraft: 0,1 %Biomasse: 16,6 %Biogas: 1,7 %Kilde: EnergistyrelsenI juni 2018 indgik regeringen dog sammen med alle Folketingets partier en ny energiaftale.
Den vil ifølge parterne gøre det muligt, at vedvarende energi i 2030 helt kan dække danskernes elforbrug.
Energistyrelsen har dog også regnet på effekterne af energiaftalen.
Og de kommer frem til en forventet andel i elforsyningen på 90 procent vedvarende energi i 2030.
Danmark nærmer sig altså de 100 procent i grøn strøm, men vi er der ikke helt endnu.
En lidt anderledes opgørelse finder man hos Energinet, der er en selvstændig offentlig virksomhed under Energi-, Forsynings- og Klimaministeriet.
Energinet har lavet en miljødeklaration over hvor den strøm, som danskerne får ud i stikkontakterne, kommer fra.
Energinets beregninger tager således højde for Danmarks produktion og forbrug samt import og eksport af strøm til og fra udlandet.
Regner man udvekslingen af strøm mellem Danmark og udlandet med, får man et højere tal end 63,7 procent, men stadig et godt stykke fra 100 procent.
Det er dog rigtigt, at Danmark i kortere perioder i løbet af året har en vedvarende energiproduktion, der overstiger vores elforbrug.
Vi kan altså godt have 100 procent grøn strøm i Danmark.
Men det er kun, hvis man kigger på enkelte dage, timer eller sekunder.
Og det afhænger af vind- og vejrforhold.
– Det sker jævnligt, at vores vindmøller og solceller producerer mere strøm, end der forbruges.
Især om sommeren, siger Gorm Bruun Andresen.
Når det blæser rigtig meget i Vestjylland, kan produktionen af vind for eksempel godt overstige det vestdanske elforbrug.
Det er ifølge Energinet ikke sket i Østdanmark.
Energinets seneste udregning viser, at der i 2016 var 317 timer ud af årets 8.
760 timer, hvor produktionen fra danske vindmøller samlet set var større end det totale danske elforbrug.
Hvad siger Steenberg til kritikken?
- Jeg skulle have sagt, at alle Folketingets partier har besluttet det, men at det ikke er udført endnu.
Så på den måde er det, jeg sagde, ikke helt nøjagtigt, erkender Andreas Steenberg.
Detektor har spurgt Andreas Steenberg, hvorfor han siger, at Danmark har fået 100 procent vedvarende energi i vores strøm, når det ikke passer?
– Folketingets partier har besluttet, at vi når i mål med det i 2030.
Når jeg siger, som jeg gør, er det, fordi det er på plads i mit hoved, og så skal vi i gang med at diskutere landbrug og transport, og hvordan vi får gjort det mere klimavenligt.
Men der går altså 10 år, før de ting, vi har besluttet, er blevet ført ud i livet.
Men det kommer til at ske, og det er på plads, siger Andreas Steenberg.
Så hvad skulle du have sagt?
– At vi har besluttet, at der skal være 100 procent vedvarende energi i stikkontakterne i 2030, at pengene er sat af, og at alle partier har været med.
Så i min verden er det på plads, og det var derfor, jeg sagde det.
FacebookTwitterKopier linkEmner:Energi-, Forsynings- og Klimaministeriet|Energinet|Kristian Pihl Lorentzen (politiker)|Elsektoren|Jylland




https://www.dr.dk/nyheder/penge/live-tv-danmark-indgaar-forlig-om-16-mia-i-sag-om-udbytteskat






https://www.dr.dk/nyheder/regionale/nordjylland/underviser-gav-alle-studerende-12-og-blev-bortvist

NordjyllandUnderviser gav alle studerende 12 og blev bortvistDen nu tidligere underviser forsvarer, at han gav topkarakter til alle.
Et undervisningshold på Aalborg Universitet fik præcis samme karakter, da de afleverede et essay.
(Arkiv).
Af Klaus Videbæk og Søren K Nielsen29.
maj 2019 kl.
15.
31Bemærk: artiklen er mere end 30 dage gammelLæs op18 studerende på Aalborg Universitet skal have bedømt deres eksamen på ny.
Det sker efter, deres underviser på Spansk, Sprog og Internationale Studier valgte at give samtlige studerende den samme karakter – nemlig 12.
Allerede inden de studerende fik udleveret opgaven, fik de besked om, at de ville få topkarakter, uanset hvordan opgaven blev besvaret.
Efterfølgende har universitetet valgt at bortvise underviser Erick Gonzalo Palomares Rodriguez.
Det fortæller Uniavisen.
Det er meget, meget usandsynligt, at de alle skulle have lavet en fuldstændig fejlfri præstation.
Henrik Halkier, dekan, Aalborg UniversitetVed eksaminer og opgaver er det et krav, at alle får en individuel vurdering.
Og det ikke har været tilfældet her, siger dekan på Aalborg Universitet Henrik Halkier til DR.
- Det er meget, meget usandsynligt, at de alle skulle have lavet en fuldstændig fejlfri præstation, siger han.
Var afskediget inden bortvisningMed til historien hører, at Erick Gonzalo Palomares Rodriguez allerede var på vej væk fra universitetet, idet han var blevet afskediget i forbindelse med en større sparerunde i februar, og derfor skulle han være stoppet til sommer under alle omstændigheder.
Nu endte det med, at han blev bortvist før tid.
Til de studerende forklarede han, at han ville give dem 12, fordi han mente, at de var dygtige nok til det, og at de alle havde fortjent det.
Når man begynder undervisningen, starter man med at antage, at alle elever ikke er gode nok til at få 12.
Eric Gonzalo Palomares Rodriquez, bortvist underviserDer ligger dog også en mere generel kritik af vores karaktersystem bag, forklarer Erick Gonzalo Palomares Rodriguez til DR.
Underviser kritiserer karaktersystemDet er i hans optik forkert at starte undervisningen med det udgangspunkt, at en vis del af eleverne skal have 12, mens andre skal have 7 eller 02, som det er praksis med karakterskalaen.
I stedet burde afsættet være, at alle skal have topkarakter, hvis de er dygtige nok.
- Når man begynder undervisningen, starter man med at antage, at alle elever ikke er gode nok til at få 12, siger Erick Gonzalo Palomares Rodriguez.
- Det er som om, vi ikke vil give alle de værktøjer og den information, de skal bruge, og at vi tror, at de ikke er intelligente nok og har den viden og de evner, der skal til, for at få 12.
Man stoler simpelthen ikke på, at alle elever er gode nok, siger han.
I stedet burde man fokusere på, at alle de studerende får den viden og de kompetencer, de har brug for, mener han.
Lykkes det, så skal alle netop have 12.
- Hvorfor starter vi ikke omvendt og laver en moderne udgave, hvor vi antager, at alle vil få 12?
Så kan vi give dem den basale viden, som vi faktisk mener, de har brug for netop på det tidspunkt i deres uddannelse, siger han.
- Jeg synes, vi skulle være stolte, hvis alle fik 12.
Det ville betyde, at vi alle gjorde det godt, både studerende, professorer og andre ansatte på universitetet.
Studerende: Det måtte være en jokeDe 18 studerende var noget overrumplede, da de fik at vide, at de alle ville få 12, allerede før de havde fået opgaven udleveret.
Studerende Lars Emil Lisby Kjærgaard fortæller, at Erick Gonzalo Palomares Rodriguez var en populær underviser.
(© PRIVATFOTO)Det siger studerende Lars Emil Lisby Kjærgaard.
- Til at starte med sad vi alle sammen med et kæmpe chok.
Vi tænkte, at det måtte være en joke.
Men den var god nok.
Erick Gonzalo Palomares Rodriguez fortalte de studerende, at de fortsat skulle skrive opgaven, men at de nu kunne gøre det frit, da de ikke skulle tænke på karakteren, og at han ville glæde sig meget til at læse deres essays.
Underviseren har en pointeLars Emil Lisby Kjærgaard beskriver generelt Erick Gonzalo Palomares Rodriguez som en rigtig god underviser, der var meget interesseret i den enkelte studerendes ve og vel.
Efter Erick Gonzalo Palomares Rodriguez fik at vide, at han var blevet opsagt, holdt han dog op med at følge læringsmålene for undervisningen og prioriterede det, han selv synes var relevant at undervise de studerende i, fortæller Lars Emil Lisby Kjærgaard.
Derfor er det fair, at universitetet har valgt at bortvise Erick Gonzalo Palomares Rodriguez, mener han.
- Jeg synes selvfølgelig ikke, det er i orden, at alle får 12.
Alle er jo ikke lige gode, og der vil altid være forskel på opgaverne.
Men jeg synes, han har en pointe i forhold til, at det er tosset, at alle skal vurderes på en skala frem for at vurdere folk på, hvad de rent faktisk lærer, siger han.
De studerende kan nu enten vælge at få genvurderet den opgave, de allerede har afleveret af en ny underviser, eller de kan aflevere en ny.
FacebookTwitterKopier linkEmner:Henrik Halkier (professor)|Uddannelse|Aalborg Universitet|Videregående uddannelser




https://www.dr.dk/nyheder/udland/eiffeltaarnet-har-faaet-en-svaevebane-800-meters-udsigt-med-kriller-i-maven

UdlandEiffeltårnet har fået en svævebane: 800 meters udsigt med kriller i mavenI dag åbner en ny forlystelse i Eiffeltårnet i Paris.
Af Henrik Fallesen29.
maj 2019 kl.
13.
38Bemærk: artiklen er mere end 30 dage gammelLæs opEiffeltårnet i Paris har længe brystet sig af en af de bedste udsigter i den franske hovedstad, og nu har vovehalse også fået en grund til at besøge det populære turistmål.
I dag åbner en 800 meter lang svævebane, som starter på 2.
etage af Eiffeltårnet og fører de modige sjæle hen til Place de l'Ecole Militaire.
Den nye forlystelse er kun åben frem til 11.
juni for 260 vindere af en onlinelodtrækning arrangeret af mineralvandsfirmaet Perrier.
I videoen øverst i artiklen kan du se, hvordan det ser ud, når de heldigere vindere kaster sig ud fra 115 meters højde.
FacebookTwitterKopier linkEmner:Paris




https://www.dr.dk/nyheder/udland/paastod-briterne-sendte-350-millioner-pund-om-ugen-til-eu-nu-bliver-boris-johnson

BrexitSe temaUdlandPåstod briterne sendte 350 millioner pund om ugen til EU: Nu bliver Boris Johnson sagsøgtMidt i sin kamp for at blive briternes næste premierminister, bliver brexit-politikeren slæbt i retten.
Den tidligere London-borgmester, Boris Johnson, var en af de mest fremtrædende stemmer for "Leave"-kampagnen i 2016.
Af Louise Brodthagen Jensen29.
maj 2019 kl.
16.
03Bemærk: artiklen er mere end 30 dage gammelLæs opDet skal have konsekvenser at lyve for vælgerne.
Det risikerer det at få for den tidligere britiske udenrigsminister, Boris Johnson, der i øjeblikket har kørt sig i stilling som en af kandidaterne til at overtage posten fra Theresa May.
Han bliver nu angiveligt indkaldt til en indledende retsproces i et civilt søgsmål, der er anlagt mod ham for udtalelser han fremsatte i 2016.
Det skriver Sky News.
Under valgkampen for og imod at forlade EU, hævdede den inkarnerede brexit-tilhænger Boris Johnson, at briterne hver uge sender 350 millioner pund svarende til knap tre milliarder kroner afsted til EU.
Udtalelsen er flere gange blevet tilbagevist, ligesom Boris Johnson er blevet gjort opmærksom på, at han groft fordrejede fakta.
En lokal dommer har nu ifølge Sky News afgjort, at søgsmålet nu kan komme for retten og siger:- Efter at have overvejet alle de relevante informationer, finder jeg, at der er grundlag for at udsende indkaldelser for at belyse de lovovertrædelser, der er tale om.
- Det betyder, at den anklagede skal møde op i retten til en indledende høring, og at sagen herefter vil skulle fortsætte i Landsretten (for kriminalsager, red.
).
Anklagerne kan kun vurderes i Landsretten, lyder afgørelsen fra Margot Coleman ifølge Sky News.
Talsmænd for Boris Johnson har ifølge BBC afvist sagen og kalder det et "stunt", der kun tjener et politisk formål.
Boris-bussenAllerede for to uger siden rapporterede avisen Financial Times, at den 29-årige forretningsmand Marcus Ball har anlagt et civilt søgsmål mod Johnson og anklager ham for at misbruge sit offentlige embede ved offentligt at rejse rundt med et udsagn, han vidste ikke var faktuelt korrekt.
Og ikke bare var det en påstand, den tidligere London-borgmester gentog, den kom også til at pryde en stor rød bus, han rejste landet rundt i.
På bussen stod der “Vi sender 350 millioner pund til EU hver uge, brug de penge på NHS (sundhedsvæsenet, red.
) i stedet".
- Et parlamentsmedlem er aldrig før blevet dømt for embedsmisbrug efter at have løjet for befolkningen.
Mine støtter og jeg håber, at sagen kan danne præcedens og fremover gøre det ulovligt for de folkevalgte at lyve om økonomiske anliggender, siger Marcus Ball, der ifølge Sky News har indsamlet mere end 200.
000 pund til formålet via crowdfunding.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




https://www.dr.dk/nyheder/politik/folketingsvalg/s-kalder-til-kamp-mod-madspild-noget-af-det-vaerste-svineri

FolketingsvalgS kalder til kamp mod madspild: 'Noget af det værste svineri'Hvis Socialdemokratiet kommer til magten, vil partiet forbyde madspild i supermarkederne.
Af Anne Klit Øllgaard29.
maj 2019 kl.
13.
19Bemærk: artiklen er mere end 30 dage gammelLæs opDet skal være slut med at smide den mad, der ikke bliver solgt eller spist ud i containerne bag supermarkedet.
Det mener Socialdemokratiet, der vil forbyde madspild i supermarkederne, hvis partiet kommer til magten efter folketingsvalget d.
5.
juni.
Udspillet er en del af en større et-års-plan på miljø- og klimaområdet, som partiet præsenterede ved et pressemøde i dag.
Her kom det frem, at Socialdemokratiet sammen med fødevareproducenterne og supermarkedskæderne vil lave en plan for, hvordan der kan skæres gevaldigt ned for madspildet.
Hvert år smides 750.
000 ton mad ud - og her kan detailhandlen være med til at gøre en stor forskel.
Knap en fjerdedel af al den mad, der smides ud, ender nemlig i supermarkedernes containere.
Klar til at lovgiveKonkret foreslår Socialdemokratiet, at der ændres på momsreglerne, så det ikke længere vil være dyrt for butikkerne at donere eller give mad væk, ligesom partiet vil styrke de frivillige organisationer, der arbejder med madspild.
Formand Mette Frederiksen er fortrøstningsfuld omkring målet om at reducere madspild.
- Men vi vil også allerede nu sige, at hvis ikke vi kommer i mål, så er vi klar til at lovgive imod madspild allerede fra år 2021.
Ifølge gruppeformand Dan Jørgensen kunne det blandt andet være en lovkrav om, at man ikke må smide madvarer ud.
- Man skal simpelthen sørge for, at mad bliver brugt som biobrændsel, dyrefoder eller givet til velgørende organisationer.
Partiet ønsker endnu ikke at lægge sig fast på, hvordan man ellers vil kunne lovgive på området.
Forbud er ikke den rette vej at gåStifteren af Danmarks første organisation mod madspild, Stop Spild af Mad, Selina Juul, er enig med Socialdemokratiet i, at der skal gøres en indsats mod madspild.
Hun er dog uenig i hvordan.
Selina Juul frygter nemlig, at tvang og forbud mod madspild blot vil gøre de velgørende organisationer til skraldespande, som det for eksempel har været tilfældet i Frankrig.
- De har ikke infrastrukturen til at videreformidle maden, så de drukner simpelthen i alt det mad, de får fra detailhandlen, siger hun.
Og som det er i dag, har Danmark - ligesom Frankrig - ikke den nødvendige infrastruktur, mener Selina Juul.
- Så risikerer vi, at maden strander hos de velgørende organisationer, og så må de smide det ud, i stedet for at detailhandelen smider det ud.
Sparker åben dør indHeller ikke Venstre er specielt imponerede over Socialdemokratiets madspilds-planer.
Ifølge miljø- og fødevareminister Jakob Ellemann-Jensen er butikkerne allerede i fuld gang med at bekæmpe madspild.
- Det er lidt, som om Socialdemokratiet vil sparke en åben dør ind, for som sædvanlig er vi langt foran allerede, siger han.
FacebookTwitterKopier linkEmner:Jakob Ellemann-Jensen (politiker)|Mette Frederiksen (politiker)|Socialdemokraterne|Fødevarer|Frankrig




https://www.dr.dk/nyheder/regionale/oestjylland/skal-redde-liv-i-danske-havne-nye-stiger-lyser-op-i-moerket

ØstjyllandSkal redde liv i danske havne: Nye stiger lyser op i mørketLysende og skridsikre redningsstiger skal gøre det lettere for personer at redde sig selv op.
I foråret 2019 bliver mere end 200 stiger hængt op på havne og kajer i syv udvalgte byer, der alle er befærdede, ligesom der har været ulykker på flere af dem.
Af Sofie Møller Themsen og Sarah Friis Elkjær29.
maj 2019 kl.
13.
36Bemærk: artiklen er mere end 30 dage gammelLæs opDe signalerer ’se mig’ med orange signalfarver i havnebassinet og lyser op i nattetimerne med solceller.
En ny type redningsstiger ved havnefronten kan være med til at redde liv.
De har et sidestykke i gummi og trin i hårdt nylon, så de er mere praktiske, skridsikre og holdbare end almindelige aluminiumsstigerDrukneulykker på de danske havneI perioden 2001 til 2014 har der været 875 drukneulykker i Danmark.
Heraf fandt de 211 ulykker (svarende til 24 procent) sted i landets havne.
På åbent hav eller fjord, hvor de fleste ulykker er sket, var der i samme periode 212 ulykker, det vil sige kun én mere end i havnene.
En fjerdedel af alle drukneulykker i Danmark sker i havne, hvor folk færdes alene i mørke og pludselig falder i vandet og ikke formår at komme op igen.
Kilde: TrygfondenStigerne er blandt andet testet i Aarhus, Randers og Nordsverige, og erfaringerne er så gode, at der nu sættes over 50 stiger op i begge østjyske byer i samarbejde med Trygfonden, mens for eksempel Aalborg får 44 stiger, Køge og Rønne får hver 41 stiger.
I alt kommer stigerne op i syv danske byer.
Det helt afgørende ved stigerne er, at de er tydelige at få øje på både fra land og fra vand, og det kan gøre en helt konkret forskel, mener projektchef hos Østjyllands Brandvæsen Lone Mossin.
- Vi håber selvfølgelig altid, at ulykken ikke er så stor, når vi kommer frem.
Der betyder redningsstigerne, at vi kan komme ud til en ulykke, og så er der ikke noget for os at lave, og det er rigtig positivt.
Den skadelidte eller forbipasserende har kunnet redde sig selv, forklarer hun.
Stigen er lettere at se end de gamle metalstiger.
I Randers er alle redningsstiger sat op, mens det i Aarhus sker i disse dage.
Stigerne hænger med 25 meters afstand.
- Stigen vil kunne redde liv, hvis man er ude og gå en tur og falder i vandet.
Når det første chok er ovre, vil man orientere sig efter, hvor man kan redde sig selv.
Der vil man forhåbentlig kunne komme over til en stige og redde sig selv, siger Lone Mossin.
Men stigerne vil ikke kunne forebygge alle drukneulykker.
- Vi kan slet ikke udelukke, at der ikke kan ske uheld med tragiske udgange fremover, men det giver alt andet lige skadelidte en langt bedre mulighed for at redde sig selv end de stiger, der sidder i mange havne i dag.
Testet i to årTrygFonden og Arkitektforeningen udskrev i august 2012 en arkitektkonkurrence, der indbragte 96 kvalificerede bidrag på en ny redningsstige.
Vinderne blev arkitekterne Stefan Urup Kaplan og Lars Techt Myrhøj, der sammen med TrygFonden og ingeniører fra Attention Group har udviklet redningsstigen.
Den har været testet i et pilotprojekt i to år i Aarhus, Randers, Nordsverige og andre steder.
Aarhus har blandt andet lavede forbedringer på den lysende flade, og nu bliver den rullet ud permanent.
De gamle metalstiger går let i et med omgivelserne.
Her hænger den også i skygge.
Aldrig 100 procent sikkerhed i havnenRådmand for Teknik og Miljø i Aarhus Kommune Bünyamin Simsek (V) er glad for stigerne, men han siger, at de ikke kan stå alene.
- Stigerne er et supplement til sikkerhed i havneområdet.
Havnen har været lukket i årtier, men nu er den åbnet op, så tusindvis af aarhusianere kan nyde vandet, siger han.
I havnen er der blandt andet fokus på belysning og redningskranse.
- Havnen bliver aldrig 100 procent sikker.
Vores opgave som kommune er at udfylde de huller, der kan højne sikkerheden, men man har et ansvar som menneske for at tage vare på eget liv, mener han.
En arbejdsgruppe i Aarhus med politi, brandvæsen og restauratører arbejder lige nu på forslag til at højne sikkerheden.
- Der kommer aldrig hegn om hele havnen, men der kommer hegn, hvor det er nødvendigt.
Vi vil fjerne sorte pletter med belysning, have flere redningsstiger og moderne teknologi, men 100 procent sikkerhed kan vi aldrig skabe.
Det skal mennesker selv sørge for, siger Bünyamin Simsek.
Solceller lyser stigen op, når mørket falder på.
FacebookTwitterKopier linkEmner:Bünyamin Simsek (politiker)|TrygFonden|Venstre|Aarhus|Havne




https://www.dr.dk/nyheder/politik/folketingsvalg/laes-svarene-lars-loekke-rasmussen-fra-venstre-vil-have-en-fast






https://www.dr.dk/nyheder/penge/sass-om-7-milliarder-i-bonus-til-nets-chefer-ganske-og-aldeles-vanvittigt

PengeSass om 7 milliarder i bonus til Nets-chefer: ’Ganske og aldeles vanvittigt’Et aktieprogram kan forgylde de øverste chefer i Nets med milliarder.
Det er politisk tonedøvt, at Nets giver bonusser i milliardklassen, mener Henrik Sass Larsen (S).
Han vil have ny lovgivning om aktieoptioner.
Af Nis Kielgast29.
maj 2019 kl.
12.
57Bemærk: artiklen er mere end 30 dage gammelLæs opDer skal sættes en stopper for de mest lukrative aktieoptionsordninger til direktører og ledere.
Sådan lyder det fra Socialdemokratiets gruppeformand, Henrik Sass Larsen, efter Børsen i dag skriver, at en gruppe af de øverste chefer i Nets kan få en aktiebonus på op til syv milliarder kroner.
Så meget kan topcheferne tjene ifølge Børsen Bo Nilsson, administrerende direktør: 1,9 milliarder kroner.
Klaus Pedersen, finansdirektør: 770 millioner kroner.
Thomas Jul, koncerndirektør: 280 millioner kroner.
- Det forekommer jo ganske og aldeles vanvittigt, at man kan tjene så mange penge inden for så få år, siger han til DR Nyheder.
Omkring 60 chefer i Nets, som blandt andet står bag Dankortet og NemID, er med i aktieprogrammet.
Deres gevinster afhænger af, hvor godt firmaet klarer sig de næste fire år.
Hvis det går rigtig godt, kan topchefen Bo Nilsson alene gå hjem med op til 1,9 milliarder kroner.
Det viser en kortlægning, som avisen Børsen har lavet.
Ifølge Børsen fremgår den mulige gevinst blandt andet af en fortrolig præsentation til cheferne, som avisen har haft adgang til.
– Det tyder på, at der må være nogen enten i bestyrelsen eller direktionen, der er helt og aldeles politisk tonedøve.
For det her afkræver selvfølgelig en reaktion fra hele det politiske Danmark, siger Henrik Sass Larsen.
Læs også:Kapitalfond byder på Nets: Direktør står til at score 600 millioner kroner på aktierNets har tidligere været kritiseret for et bonusprogram, der gav milliongevinster til topledelsen, efter firmaet blev børsnoteret i 2016 og derefter opkøbt af en kapitalfond.
Nets: Chefer har lavet en investeringNets vil ikke stille op til interview om sagen, men i en pressemeddelelse afviser firmaet, at Børsens beregninger skulle være korrekte.
Nets bekræfter dog, at der er er lavet et aktieprogram for ledende medarbejdere.
Fakta om NetsNets har 2.
500 ansatte og leverer blandt andet betalingsløsninger til mere end 240 banker.
Firmaet står bag Dankort og Betalingsservice.
Nets har også en aftale med staten om at drive NemID.
Nets var oprindeligt ejet af en række danske banker under navnet PBS, men skiftede navn til Nets i 2009 efter en fusion med sin norske pendant Nordito.
Nets ejes i dag af en amerikansk kapitalfond.
Firmaet er tidligere blevet massivt kritiseret for at give store aktiebonusser til cheflaget.
- Som led i at sikre sammenfaldende interesser om Nets’ langsigtede udvikling har ejerkredsen besluttet at tilbyde en gruppe af udvalgte ledere og specialister muligheden for at medinvestere i Nets og altså både dele en risiko for tab og et potentielt afkast af vores investering med dem, siger bestyrelsesformand Stefan Götz i pressemeddelelsen.
Ifølge Børsens oplysninger har de ledende medarbejdere i alt investeret over 500 millioner kroner.
Ifølge avisen har medarbejderne også fået beregninger på, hvordan den investering kan ende.
I det mest negative scenarie vil de stå til en gevinst på knapt 3,7 milliarder kroner.
Administrerende direktør Bo Nilsson kan ifølge Børsen få en gevinst på op til 1,9 milliarder kroner.
Han er i forvejen mangemillionær efter en tidligere aktiebonus.
Sass: Staten må begrænse bonusserMen det er ikke formildende, at cheferne investerer deres egne penge, som de i princippet risikerer at tabe.
For aktieoptionsprogrammer med så store gevinstmuligheder er helt principielt ikke i orden.
Derfor må staten sætte ind, mener den socialdemokratiske gruppeformand.
- Når de ikke kan styre sig selv, må vi politikere finde nogle metoder at styre dem med.
Det er at prøve at gå ind med lovgivning, siger Sass Larsen.
Gruppeformanden vil blandt andet se på, hvor stor en del af en chefløn, der må være bonus, og hvor meget det skal være muligt at tjene på aktieoptionsprogrammer.
Men Nets er et privatejet selskab.
Må ejerne ikke aflønne deres chefer, som de vil?
- Men der er nogen, der betaler gildet.
Og dem, der betaler gildet her, er jo i høj grad kunderne.
Nets er oprindeligt en finansiel konstruktion, som er en del af det danske pengevæsen.
Hvis Nets kan opnå sådanne fortjenester med noget, der nærmest ligner et monopol, kan man med rette spørge, om der skal bygges noget andet op, siger Henrik Sass Larsen.
FacebookTwitterKopier linkEmner:Henrik Sass Larsen (politiker)|Nets|Økonomi|Erhverv|Socialdemokraterne




https://www.dr.dk/sporten/oevrig/veteranen-nicki-pedersen-skal-koere-med-om-em-titlen

Øvrig sportVeteranen Nicki Pedersen skal køre med om EM-titlenDen 42-årige speedwaykører Nicki Pedersen er blevet tildelt et wildcard til årets EM-serie i Vojens.
Nicki Pedersen og speedwaylandstræner Hans Nielsen.
29.
maj 2019 kl.
12.
03Bemærk: artiklen er mere end 30 dage gammelLæs opDen trefoldige speedwayverdensmester Nicki Pedersen fik ikke et wildcard til dette års VM-serie, men onsdag landede en god trøst i hans garage.
Arrangøren bag EM-serien har valgt at tildele den 42-årige fynbo et wildcard, fortæller veteranen i en pressemeddelelse.
- Jeg er glad for at modtage et wildcard til SEC-serien.
Det betyder meget for mig selv, teamet og ikke mindst for mine sponsorer og samarbejdspartnere, siger Nicki Pedersen i pressemeddelelsen.
Arrangøren bag EM-serien har valgt at tildele den 42-årige fynbo et wildcard.
- Desuden glæder jeg mig til igen at skulle køre på vores allesammens nationale speedwayarena i Vojens.
Vojens lægger slagger til EM-grandprixet 10.
august, mens hele serien indledes 13.
juli i Tyskland.
Nicki Pedersen vandt EM-serien i 2016, men han får hård konkurrence fra blandt andre en del landsmænd i år.
VM-kører Leon Madsen, der vandt EM sidste år, er også med i EM-serien i år, hvor også Mikkel Michelsen, Michael Jepsen Jensen og Anders Thomsen kommer til at køre med.
/ritzau/FacebookTwitterKopier linkEmner:Vojens|Tyskland




https://www.dr.dk/nyheder/indland/flere-kommuner-laegger-tilsynsrapporter-frem-efter-tv-dokumentar

IndlandFlere kommuner lægger tilsynsrapporter frem efter tv-dokumentarDet bliver nemmere for forældre at læse om tilstanden i daginstitutionerne.
Det bliver nu nemmere for forældre at få et indtryk af, hvordan det går med kvaliteten i de enkelte dagtilbud.
(Modelfoto © Colourbox)Af Theis Lange Olsen29.
maj 2019 kl.
10.
58 | opdateret 29.
maj 2019 kl.
13.
31Bemærk: artiklen er mere end 30 dage gammelLæs opFlere kommuner vælger nu at gøre tilsynsrapporter for daginstitutioner langt mere tilgængelige for forældrene.
Det sker efter, at TV2's dokumentar "Bag facaden" via skjulte optagelser viser en hård tone mod børn i daginstitutioner i København.
I dokumentaren kommer det også frem, at tilsynsrapporter for 2018 viser, at 22 ud af Københavns cirka 400 daginstitutioner har fået røde anmærkninger for deres arbejde med området 'Sociale relationer - barn/voksenkontakt'.
Men de tilsynsrapporter har ikke været offentligt tilgængelige.
Det bliver de nu, meddeler Københavns Kommune i en pressemeddelelse.
- Københavns Kommune har fuld åbenhed om kvaliteten af det pædagogiske arbejde i daginstitutionerne, skriver kommunen.
Derudover vil kommunen forpligte hver enkelt daginstitution til at lægge deres tilsynsrapport frem på institutionens egen hjemmeside.
Det er uklart, præcis hvornår rapporterne skal ligge fremme.
Naboerne i Frederiksberg Kommune har længe haft en politik om, at de enkelte daginstitutioner skal have rapporterne liggende frit fremme, men nu er institutionslederne også blevet bedt om at printe dem ud og hænge dem op.
I Aalborg Kommune har tilsynsrapporterne ikke været tilgængelig, men kommunenen oplyser til DR Nyheder, at det på baggrund af det aktuelle fokus på tilsynsrapporter er besluttet, at de nyeste tilsynsrapporter offentliggøres på institutionernes hjemmeside.
Det vil ske inden udgangen af uge 23 - altså senest 9.
juni.
Rapporter skal ligge frit fremmeIndtil for nylig fungerede det sådan i Odense Kommune, at tilsynsrapporterne skulle ligge på hver institutions hjemmeside, men kommunen har nu besluttet at samle rapporterne ét sted.
Forældre til børn i daginstitutioner i Odense har desuden fået en besked om, hvor de kan finde oplysningerne.
- Vi har besluttet at lægge dem ud på vores hjemmeside.
Derfor er vi i dag i gang med at samle seneste tilsynsrapporter, så de kan komme ud.
Her kan forældre også læse, hvordan vi udarbejder vores rapporter.
Vores bygger dem eksempelvis mere på dialogmøder med forældrene, skriver presseafdelingen.
Også Vejle Kommune indskærper nu over for hver enkelt daginstitution, at tilsynsrapporterne skal ligge fremme på deres hjemmeside.
En stikprøve viste nemlig, at det langt fra var alle, der havde rapporterne liggende frit fremme.
I Randers Kommune arbejder de lige nu på, at tilsynsrapporterne bliver frit tilgængelige både på kommunens hjemmeside og de enkelte daginstitutioners hjemmeside.
Længere sydpå i Esbjerg Kommune oplyser konstitueret børne- og dagtilbudschef Hans Brøchner Jessen, at tilsynsrapporten fra det sidste anmeldte tilsyn skal fremgå på daginstitutionernes hjemmeside.
I landets næststørste kommune, Aarhus, er tilsynsrapporterne frit tilgængelige her.
FacebookTwitterKopier linkEmner:Børnepasning|TV 2 (tv-kanal)|Københavns Kommune|København|Lokalpolitik




https://www.dr.dk/nyheder/penge/skattestyrelsen-indgaar-forlig-i-sag-om-snyd-med-dansk-udbytteskat

Skat i kriseSe temaPengeSkattestyrelsen indgår forlig i sag om snyd med dansk udbytteskatSkatteminister Karsten Lauritzen (V) orienterer senere onsdag om sagen.
Staten har tabt 12,7 milliarder kroner i sagen.
29.
maj 2019 kl.
12.
32Bemærk: artiklen er mere end 30 dage gammelLæs opSkattestyrelsen har indgået et forlig til et anseeligt beløb i sagen om snyd med dansk udbytteskat.
Det oplyser Skatteministeriet i en pressemeddelelse.
Det er ikke defineret, hvad beløbet "anseeligt beløb" dækker over.
Skatteministeriet vil ikke uddybe, hvor mange penge der er tale om.
Skatteminister Karsten Lauritzen (V) vil onsdag klokken 15 orientere om sagen.
I november indgik ministeriet forlig med to udenlandske fonde til 10 millioner kroner.
Staten har tabt 12,7 milliarder kroner i sagen.
/ritzau/FacebookTwitterKopier linkEmner:Karsten Lauritzen (politiker)|Venstre|Skatteministeriet|Skatter og afgifter|Skattepolitik




https://www.dr.dk/musik/verdensstjerne-poserede-toploes-stort-modemagasin-nu-vaekker-laekkede-noegenbilleder-vrede

MusikVerdensstjerne poserede topløs for stort modemagasin: Nu vækker lækkede nøgenbilleder vrede  - Det må bare ikke ske, siger dansk fotograf om rapstjernen Iggy Azaleas lækkede photoshoot.
Iggy Azalea fik i 2016 taget billeder til det australske magasin GQ.
Nu er outtakes for photoshootet blevet lækket mod rapperens vilje.
Af Christian Ellegaard29.
maj 2019 kl.
11.
00Bemærk: artiklen er mere end 30 dage gammelLæs opRapstjernen Iggy Azelea har deaktiveret sine Twitter- og Instagram-profiler efter eksplicitte billeder, hvor den 28-årige australier poserer topløs, er begyndt at florere på nettet.
Billederne stammer fra et photoshoot, som rapperen lavede for det australske magasin GQ, og som er blevet taget af den anerkendte fotograf Nino Munoz.
Nogle af billederne er tidligere blevet publiceret i bladet, hvor sangerindens bryster er delvist dækket til, men de mere eksplicitte billeder, der nu er blevet lækket, hvor hendes bryster ikke er dækket til, skulle, ifølge sangerinden, aldrig have set dagens lys.
Om Iggy Azalea 28-årige Iggy Azalea brød igennem i 2014 med hittet 'Fancy'.
Siden har sangerinden lavet sange i selskab med store popkanoner som Ariana Grande, Britney Spears, Jennifer Lopez og danske Mø.
De sidste par år har Azaleas popularitet lidt et dyk, og australieren måtte både i 2015 og 2018 aflyse to planlagte verdensturnéer.
I et nu slettet opslag på sin Twitter-profil skrev sangerinden ifølge Entertainment Tonight og flere andre medier, at hun 'aldrig har givet samtykke til at tage topløse billeder, der potentielt skulle publiceres'.
Du kan se de billeder, som GQ - med Iggy Azaleas accept - publicerede i sit magasin her.
Føler sig flov og ført bag lysetI opslaget, der blev lagt ud på Azaleas Twitter-profil, før hun senere deaktiverede sin konto helt, skriver hun også, at hun ikke forstår 'grunden til, at nogen skulle have beholdt outtakes fra photoshootet', og at hun er 'overrasket og vred over, at de ikke blev slettet med det samme, efter de endelige billeder var blevet udvalgt'.
Jeg havde ikke set andre kvinders covers bliver lækket, så jeg følte mig tryg ved (på et lukket set) at stå model for så respekteret et magasin.
.
.
Iggy Azalea, rapperSangerinden føler sig med egne ord 'ført bag lyset, flov, krænket, vred, trist og en million andre ting' og forklarer, at hun indvilligede i at lade sig fotografere topløs, fordi hun ikke regnede med, at billederne ville blive lækket.
- Jeg havde ikke set andre kvinders covers bliver lækket, så jeg følte mig tryg ved (på et lukket set) at stå model for så respekteret et magasin, velvidede at kun billederne, hvor mine hænder dækker (mine bryster) ville blive taget i betragtning til publicering, skriver sangerinden.
Iggy Azalea er nok mest kendt for gennembrudshittet 'Fancy' fra 2014.
Hør det her:Iggy Azalea - FancyDansk fotograf: Det må ikke skeDen danske fotograf Petra Kleis ved om nogen, hvor vigtigt det er, at eksplicitte billeder ikke havner i de forkerte hænder.
Hun har som fotograf taget masser af billeder af hel- og halvnøgne modeller og har blandt andet foreviget navne som Bisse og Medina, som naturen har skabt dem.
- Det er utroligt vigtigt for mig, at folk er glade og trygge ved at smide tøjet foran mig, og at de kan stole på, at kun de billeder, de har det godt med, kommer ud.
Det ville fuldkommen undergrave mit firma og min identitet som fotograf, hvis folk ikke følte sig trygge.
Det ville være helt forfærdeligt for mig, hvis jeg fandt ud af, jeg havde brudt folks tillid, siger Petra Kleis.
Hun forklarer, at hun altid laver mundtlige aftaler med sine modeller om billederne og deres brug, men stort set aldrig skriver noget ned i en kontrakt, da hun ikke synes, det giver mening i praksis.
- Det kan godt være, at du på dagen gerne vil fotografes uden tøj på, men hvis der går et år, og du så pludselig ændrer mening, så vil jeg altid respektere folks ønsker - uanset hvad der så stod i en eventuel kontrakt.
Det er helt afgørende for mig, at mine modeller kan være sikre på, at billederne ikke havner andre steder end tiltænkt.
Det er virkelig, virkelig skidt for fotografens omdømme, det her.
Petra Kleis, fotografIggy Azalea undrer sig på Twitter over, at outtakes fra photoshootet ikke er blevet destrueret, men Petra Kleis forklarer, at medmindre man er blevet bedt om at slette materialet, så er det helt normalt, at fotografer gemmer sine outtakes.
Nogle gange beder modellerne faktisk selv om det, fordi de gerne vil have muligheden for at købe flere billeder fra serien på et senere tidspunkt.
Men at billederne havner på nettet, må ikke ske, slår hun fast.
- Det må bare ikke ske.
Det er helt afgørende for mig, at mine modeller kan være sikre på, at billederne ikke havner andre steder end tiltænkt.
Det er virkelig, virkelig skidt for fotografens omdømme, det her.
Det kan være altødelæggende for hans karriere, siger Petra Kleis, der 'gudskelov' aldrig selv har fået noget af sit materiale lækket.
Iggy Azalea udsendte tidligere på måneden sin seneste single 'Started'.
Hør den her:Iggy Azalea - StartedFotograf har søsat politiundersøgelseHvordan billederne af Iggy Azalea er blevet lækket er endnu uvist, men sangerinden skriver på Twitter, at hun har tænkt sig at finde ud af, hvor lækket stammer fra og vil lægge sag an mod bagmændene.
- Det er vigtigt for mig, at nogen faktisk bliver stillet til ansvar for deres handlinger og måden, det påvirker mit liv, skriver sangerinden på Twitter.
Fotografen bag, Nino Munoz, nægter at være manden bag lækket og skriver på Instagram, at han har søsat en politiundersøgelse for at finde synderen.
- Jeg er utroligt vred og vil ikke hvile, før retfærdigheden sker fyldest, skriver han.
Midt i det hele arbejder Iggy Azalea lige nu på sit kommende album 'In My Defense', der efter planen skal udkomme i juni.
FacebookTwitterKopier linkEmner:Twitter|Instagram




https://www.dr.dk/nyheder/politik/ep-valg/overblik-her-er-de-fem-eu-topposter-der-er-i-spil

Kamp om EU-topposterSe temaEP-valgOVERBLIK Her er de fem EU-topposter, der er i spilAlles øjne er rettet mod den magtfulde post som formand for EU-Kommissionen, men også andre topposter er i spil.
Det er store skiftedag i EU, hvor fem topposter skal besættes.
Af Louise Brodthagen Jensen, Per Bang Thomsen og Karin Axelsson29.
maj 2019 kl.
12.
02Bemærk: artiklen er mere end 30 dage gammelLæs opBliver det Weber, Vestager, måske endda franske Michel Barnier eller en helt fjerde, der skal overtage den magtfulde plads for bordenden i EU-Kommissionen?
Det er store skifte-år i EU, og i øjeblikket er fokus rettet mod, hvem der skal overtage den magtfulde post som formand for EU-Kommissionen efter Jean Claude Juncker.
Se her DR's EU-korrespondent, Ole Ryborgs interview med Michel BarnierHvad er EU-Kommissionens rolle?
EU-Kommissionen er EU's politisk uafhængige udøvende organ.
Kommissionen består af 28 medlemmer, herunder formanden og næstformændene, og den sidder fem år ad gangen.
Den kan foreslå ny lovgivning, den styrer EU’s politikker og fordeler EU-finansieringen, den håndhæver EU-retten og den repræsenterer EU internationalt i flere forskellige henseender.
Hvis et land eller en virksomhed ikke overholder EU-lovgivningen, kan Kommissionen komme med henstillinger, trække dem i retten og i sidste ende få EU-Domstolen til at idømme et land eller en virksomhed bøder.
Kampen om topposterne er for alvor gået i gang efter europaparlamentsvalget, for posten som kommissionsformand er ikke den eneste, der skal fordeles, når den større magtkabale i EU skal gå op.
Flere højtstående positioner i EU-apparatet bliver ledige, og rundt om står europæiske politikere på spring for at komme i betragtning til blandt andet Donald Tusks' plads som formand for Det Europæiske Råd og posten som udenrigschef, der i dag tilhører italienske Federica Mogherini.
Det er en kamp uden faste spilleregler.
Og der er mange hensyn – eksempelvis partifarve, køn og nationalitet – der skal tages højde for, når posterne skal fordeles.
- Det handler både om geografi, landestørrelse, køn og politisk tilhørsforhold, siger formanden for Det Europæiske Råd, Donald Tusk, og understreger, at han går efter "mindst to kvinder" på posterne.
Her er de fem poster, der er i spil:Formanden for Europa-KommissionenDer er stor interesse for, hvem der skal overtage den magtfulde plads efter Jean-Claude Juncker.
Kommissionsformanden er den måske mest magtfulde post i EU-systemet.
Formanden står nemlig i spidsen for hele Europa-Kommissionen, der er centrum for stort set alle beslutninger i EU-systemet.
Sådan vælges formanden for EU-KommissionenDet er formelt EU's stats- og regeringschefer, der indstiller en kandidat til posten, hvorefter Europa-Parlamentet så enten godkender eller afviser kandidaten.
Udvælgelsen af formandskandidaten skal dog ske "under hensyntagen" til resultatet af europaparlamentsvalget.
Det er af nogle grupper i parlamentet tolket således, at de nu stiller med en spidskandidat til formandsposten og mener, at stats- og regeringscheferne så skal vælge blandt de kandidater, hvis grupper er størst.
Men langt fra alle er enige i den tolkning.
Det er Europa-Kommissionen, der fremsætter de lovforslag, som Europa-Parlamentet og Ministerrådet efterfølgende skal forhandle på plads.
Derudover skal Europa-Kommissionen holde øje med, om medlemslandene overholder EU-lovgivning, og på en række områder er den EU’s ansigt udadtil.
Kommissionen fungerer som et kollegium, dvs de mødes en gang om ugen for at finde en fælles holdning til de forskellige lovforslag.
Kommissærerne arbejder ikke for deres hjemlande, men for hele EU, og de har hver især ansvar for et område, eksempelvis står danske Margrethe Vestager (R) i dag i spidsen for konkurrenceområdet.
Kommissionsformanden har stor indflydelse på, hvem de enkelte medlemslande indstiller.
Den nuværende kommissionsformand er den konservative Jean-Claude Juncker, der tidligere har været Luxembourgs premierminister.
Formand for Det Europæiske RådDonald Tusk har været formand for Det Europæiske Råd siden 2014.
Det Europæiske Råd er her, hvor unionens 28 stats- og regeringschefer sidder sammen med EU-kommissionens formand.
Formanden for Det Europæiske Råd, der også går under betegnelsen EU-præsident, er i øjeblikket Polens tidligere premierminister, Donald Tusk.
Rådet er ikke en lovgivende institution, men udstikker EU's overordnede politiske linje og prioriteter og fastlægger områder for EU's indsats på længere sigt, samt styrer topmøderne og finder løsninger og kompromisser.
Det er også EU's højest stående repræsentant for udenrigsanliggender og sikkerhedspolitik og repræsenterer EU sammen med EU's udenrigschef.
Rådet træffer primært sine afgørelser ved konsensus og mødes mindst fire gange om året til topmøder i Bruxelles.
Det kan dog også blive indkaldt til ekstraordinære topmøder – eksempelvis brexit eller flygtningekrise.
I visse specifikke tilfælde træffer Rådet jævnfør EU-traktaterne afgørelse ved enstemmighed eller med kvalificeret flertal.
EU's udenrigschefFederica Mogherini er eneste kvinde der sidder på en af EU's topposter.
EU's udenrigschef eller retteligt den højtstående repræsentant for udenrigsanliggender og sikkerhedspolitik er en post, der i øjeblikket tilhører italienske Federica Mogherini.
Udenrigschefen repræsenterer EU i internationale fora som for eksempel FN og er ansvarlig for de diplomatiske forhold også i forhold til lande udenfor EU.
Titlen som EU's udenrigschef hører til blandt de 28 kommissærposter, og hun rapporterer løbende til kommissionsformanden om geopolitiske udfordringer, koordinerer EU's svar når det gælder udenrigs- og sikkerhedspolitiske spørgsmål og styrer udenrigsministermøderne.
Derdover er udenrigschefen ansvarlig for EU's udenrigstjeneste.
Formand for den Europæiske CentralbankEfter otte år som formand træder Mario Draghi tilbage som formand for den Europæiske Centralbank med udgangen af oktober.
Den Europæiske Centralbank (ECB) er Eurozonens centralbank, det vil sige ansvarlig bank for de 19 lande, som har indført euroen.
Den udgør sammen med de nationale centralbanker det såkaldte europæiske system af centralbanker.
I øjeblikket er det italienske Mario Draghi, som er formand for ECB, og det har han været siden 2011.
Mange analytikere tilskriver ham æren for at have holdt sammen på Eurozonen under den langvarige økonomiske krise fra 2009 til 2015.
Formanden repræsenterer banken ved både EU-topmøder og ved internationale møder.
Blandt bankens opgaver er blandt andet at fastholde euroens købekraft, rentefastsættelse for lån til Eurozonen og at fastholde en prisstabilitet i euroområdet.
Formand for Europa-ParlamentetFormand for Europa-Parlamentet, Antonio Tajani, håber at blive genvalgt.
Det er italienske Antonio Tajani, som i øjeblikket er formand for Europa-Parlamentet.
En post, han har udtrykt ønske om at genopstille til, men der har været kritik af både hans virke - ligesom hans nylige udtalelser om Benito Mussolini har bragt sindene i kog rundt om i Europa.
Læs også:Parlamentsformand undskylder efter udskældt Mussolini-kommentarFormanden for Europa-Parlamentet fører tilsyn med parlamentets debatter, både ved plenarmøderne og i udvalgene.
Han repræsenterer parlamentet i alle juridiske anliggender og har blandt andet til opgave at fremlægge Europa-Parlamentets synspunkter for EU's stats-og regeringschefer ved møderne i Det Europæiske RådDet er også parlamentsformanden, der giver endeligt grønt lys for og skriver under, når Europa-Parlamentet har godkendt EU's budget.
Nøgledatoer for valg af EU-toppen•Juni: I løbet af den kommende måned dannes de nye parlamentsgrupper.
•20.
-21.
juni: Det Europæiske Råd samles.
•Juli: Parlamentet samles i Strasbourg og vælger ny formand, de 14 næstformænd og sammensætningen af udvalg.
Der stemmes også om den nominerede kandidat til ny kommissionsformand.
•November: Den nye kommissionsformand, EU's Udenrigschef og formanden for ECB træder til.
•1.
december: Det Europæiske Råds nye formand tiltræder.
Kilde: bbc.
com, Europa-ParlamentetKilder: Det Europæiske Råd, Europa-Parlamentet, EU's UdenrigstjenesteFacebookTwitterKopier linkEmner:Federica Mogherini (politiker)|Jean-Claude Juncker (politiker)|EU-forhold|Polen|Samfundsøkonomi




https://www.dr.dk/nyheder/udland/malaysia-sender-3300-ton-plastik-retur-til-rige-lande

UdlandMalaysia sender 3.
300 ton plastik retur til rige landeMalaysia vil ikke være en plastik-losseplads for de rige lande, siger landets miljøminister.
Genbrugsfabrikkerne i Malaysia kan ikke følge med den mængde af plastik, der kommer, og derfor ligger det bare og flyder.
Jakob Skov Jakobsen (video)29.
maj 2019 kl.
10.
56Bemærk: artiklen er mere end 30 dage gammelLæs opMalaysia vil sende 3300 ton plastikaffald tilbage til de rige lande, som den enorme mængde kom fra, siger miljøminister, Yeo Bee Yin.
Hun vil sende 60 containere fyldt med plastikaffald tilbage.
- Disse containere blev bragt ulovligt ind i landet under falsk varedeklarering og andre overtrædelser, der går imod vores miljølovgivning, siger miljøministeren.
Malaysia blev sidste år verdens primære destination for plastikaffald, efter at Kina sagde nej til at importere mere.
Det har ført til, at flere genbrugsfabrikker i Malaysia er blevet overfyldt med plastikaffald, og mange samfundsgrupper i landet klager over det miljøskadelige problem.
Det er lande som USA, Storbritannien, Canada og Australien, der får plastikaffaldet retur.
Læs også:Slut med plast-eksport til fattige lande: 180 FN-lande har gjort plast til farligt affaldMalaysia er det seneste i rækken af lande, der har sagt nej tak til plastikaffald fra rigere lande.
I sidste uge meddelte Filippinerne, at det vil sende 69 containerne fyldt med plastikaffald tilbage til Canada, hvor det kom fra i 2013 og 2014, da det var modtaget uden samtykke fra regeringen.
Canada har udtalt, at affaldet blev modtaget med samtykke fra regeringen i Filippinerne.
Det nordamerikanske land har dog accepteret at tage imod affaldet.
Den malaysiske regering har udpeget 14 lande, der skal have deres affald tilbage.
Yeo Bee Yin siger, at borgere i rige lande ikke er klar over, at alt deres plastikaffald ender i Malaysia og ikke bliver genbrugt.
Ministeren udtaler videre, at et genbrugsfirma i Storbritannien har eksporteret over 50.
000 ton plastikaffald de seneste to år til Malaysia.
/ritzau/FacebookTwitterKopier linkEmner:Malaysia|Affald|Storbritannien|Canada|Filippinerne




https://www.dr.dk/nyheder/viden/tech/kunstig-intelligens-afslorer-om-du-selv-har-skrevet-eksamensopgaven

TechKunstig intelligens afslører, om du selv har skrevet eksamensopgaven Danske forskere har udviklet værktøj, der med 90 procents sikkerhed kan sige, om du har snydt med opgaven.
Forskere og studerende fra Datalogisk Institut ved Københavns Universitet har udviklet et nyt værktøj i kampen mod eksamenssnyd (Arkivfoto).
29.
maj 2019 kl.
09.
09Bemærk: artiklen er mere end 30 dage gammelLæs opMens mange gymnasieelever netop nu sidder og sveder over eksamensopgaver, er forskere fra Datalogisk Institut på Københavns Universitet, KU, klar med et nyt våben mod snyd.
Det nye værktøj kan afsløre, om det er eleven selv, der har skrevet opgaven, eller om besvarelsen er købt ude i byen og skrevet af en såkaldt ghostwriter.
- Når vi skriver, har vi vores egen personlige måde at skrive på.
Det kan være den måde, man sætter kommaer på, de stavefejl vi laver, og de ord vi bruger.
- Hvis man tager kombinationen af alle de ting, får man det, der svarer til et unikt fingeraftryk, siger professor Stephen Alstrup.
Læs også:Sådan køber elever opgaver på nettetHan står i spidsen for et forskningsprojekt, der har udviklet teknologien.
Det sker på baggrund af, at en ny form for snyd er dukket op de senere år: Opgavebesvarelser, der laves af andre mod betaling.
- Man kan se på internettet, at de her tjenester vokser frem og bliver mere udbredt, siger Stephen Alstrup.
Sidste år nedlagde Forbrugerombudsmanden Christina Toftegaard Nielsen forbud mod sitet fixminopgave.
dk, der siden 2017 havde solgt opgaver til elever i blandt andet gymnasiet.
Kunstig intelligens har analyseret 130.
000 danskopgaverDet nye værktøj fra KU sammenligner tidligere opgavebesvarelser, som den studerende har lavet.
Systemet tjekker det foretrukne ordvalg og den måde, man sætter kommaer på.
Kort sagt den måde, den enkelte studerende plejer at formulere sig på.
Hvis der så er store uoverensstemmelser mellem tidligere opgaveløsninger og den aktuelle besvarelse, indikerer systemet, at der kan være tale om snyd.
Programmet, der hedder "Ghostwriter", bygger på grene af kunstig intelligens i form af machine learning og neurale netværk, som er egnet til at genkende mønstre i for eksempel billeder og tekst.
Det er firmaet bag gymnasieplatformen Lectio, der har stillet 130.
000 opgaver danskopgaver fra 10.
000 forskellige gymnasieelever til rådighed for analyse af KUs kunstige intelligens.
Der har ifølge Stephen Alstrup ikke hidtil været værktøjer på markedet, der har kunnet spore besvarelser, der er unikke, men lavet af en anden person.
Systemet har en succesrate på næsten 90 procent.
Systemet kan ikke stå aleneMalte Sauerland-Paulsen, der er formand for Danske Gymnasieelevers Sammenslutning, er skeptisk i forhold til den nye metode.
- Jeg kan godt frygte, at man kan komme i en situation, hvor en elev måske på kort tid har gennemgået et stort fagligt løft og ændret sprogbrug.
- Så vil det da være superærgerligt, hvis systemet kommer og punker ham eller hende for at have snydt.
Når det i virkeligheden er fordi, eleven har gennemgået en faglig udvikling, siger gymnasieelevernes formand.
Ph.
d.
-studerende Stephan Lorenzen fra Datalogisk Institut, der er en del af projektet, understreger, at programmet ikke kan stå alene:- Jeg tror, det er realistisk, at gymnasierne tager det i brug på et tidspunkt.
Men før de gør det, skal man have en etisk diskussion af, hvordan teknologien anvendes.
Resultatet, som programmet kommer frem til, skal aldrig stå alene, men kun være med til at underbygge en mistanke om snyd, siger han i en pressemeddelelse.
/ritzau/FacebookTwitterKopier linkEmner:Christina Toftegaard Nielsen (jurist)|Københavns Universitet|Gymnasiale uddannelser|Uddannelse|Forbrugerombudsmanden




https://www.dr.dk/nyheder/politik/folketingsvalg/stine-og-soeren-flyttede-fra-koebenhavn-til-ringsted-skatten-er

Hvordan går det med velfærden?
Se temaFolketingsvalgStine og Søren flyttede fra København til Ringsted: Skatten er højere, og børnehaven er dyrereDer burde ikke være så stor forskel på, hvor meget man betaler i skat, mener parret.
Tjek, hvor meget du betaler i din kommune her.
Parret Stine og Søren Hansen undrer sig over, at de både skal betale mere i skat og betale mere for en børnehaveplads i Ringsted Kommune end i København, hvor de boede før.
Af Henny Mortensen, Malene Koops Grønborg og Johan Haarløv29.
maj 2019 kl.
12.
45 | opdateret 29.
maj 2019 kl.
14.
28Bemærk: artiklen er mere end 30 dage gammelLæs opDet kan koste ekstra i kommuneskat, hvis man flytter fra en kommune til en anden.
Det er nemlig vidt forskelligt, hvad borgerne betaler i skat i de 98 kommuner landet over.
For eksempel betaler en familie i Ringsted per 2019 26,7 procent i kommuneskat, mens skatteydere i København betaler 23,8 procent.
Samtidig kan man som børnefamilie for eksempel opleve, at daginstitutionen pludselig bliver dyrere, og det er netop tilfældet for Stine og Søren Hansen.
Læs også:27 kommuner mister skattekroner: Se, hvordan det går i din kommuneDe flyttede fra København til Ringsted for at komme tættere på Stine Hansens forældre, men selvom huset er langt billigere end et tilsvarende i København, så kommer det bag på dem, at de skal betale næsten tre procent mere i kommuneskat i Ringsted end i København.
- Jeg kunne se det på lønsedlen med det samme.
Der var cirka 500 kroner mindre om måneden, fordi kommuneskatten er højere her, siger Stine Hansen.
Forskel på daginstitutions-priserPriser for en vuggestueplads:I Ringsted koster det 3.
269 kroner om måneden uden madordning og 3.
962 kroner med madordning.
I København koster det 3.
160 kroner uden madordning og 3.
798 kroner med madordning.
Priser for en børnehaveplads:I Ringsted koster det 1.
855 kroner om måneden uden madordning og 2.
548 kroner med madordning.
I København er det 1.
700 kroner uden madordning og 2.
361 kroner med madordning.
Det ville ikke have afskrækket parret, hvis de havde kendt til den højere skatteprocent på forhånd, men det undrer dem, at de samtidig kan se, at børnehave og vuggestue er dyrere i Ringsted end i København.
Læs også:Skal dit postnummer afgøre din velfærd?
Flertal af partier siger nej- Vi ville ikke have noget imod at betale mere, hvis vi fik mere for pengene.
Men hvis ens børn får den samme pakke, så burde det også koste det samme, siger Stine Hansen, og hendes mand er enig.
- Der burde ikke være den forskel i service, når man bor i så lille et land, men det er jo nok fordi der bor mange i København med store indtægter, siger Søren Hansen.
Her kan du se kommuneskatten i dit område:Vigtigt at udjævne forskellenParret er glade for at bo i Ringsted, men de mener, at folketingspolitikerne skal gøre noget for at udjævne forskellene.
Og det er der også al mulig grund til, mener kommunalforsker ved Danmarks Medie- og Journalisthøjskole i Aarhus Roger Buch.
Stine og Søren Hansen og deres treårige datter Elisa.
Hendes børnehaveplads er dyrere i Ringsted Kommune end i København.
- De stærke skatteborgere strømmer til de store byer - både København og de østjyske byer fra Aarhus til Kolding.
Her er der råd til et højere serviceniveau end i de mange kommuner landet over, hvor de unge og stærke skatteydere flytter fra.
Det kan der kun rettes op på ved en udligningsreform, siger han.
Læs også:27 kommuner mister skattekroner: Se, hvordan det går i din kommuneHan bakkes op af socialdemokraternes velfærdsordfører, Magnus Heunicke, og Venstres finansordfører, Jacob Jensen.
- Det er en bunden opgave for en kommende regering at lave en udligningsreform, som flytter penge til de mange kommuner, der har virkelig svært ved at give borgerne en godForskellig skat for boligejereDer er ikke kun forskel på indkomstskat i kommunerne, men også hvor meget boligejere skal betale i forhold til værdien af deres huse.
De boligejere, som betaler den højeste grundskyldpromille, bor i København,Halsnæs, Bornholm, Odsherred, Kalundborg, Fanø, Norddjurs, Læsø, Mariagerfjord og Hjørring, hvor grundskyldspromillen er 34.
De borgere, som betaler mindst, bor i Gentofte, Greve, Hedensted, Billund, Aabenraa, Ikast-Brande, Vejen, Brøndby, Herning og Hillerød, hvor grundskyldspromillen er under 21.
Kilde: De Kommunale Nøgletalservice, fordi der mangler penge i kommunekassen, siger Magnus Heunicke.
Jacob Jensen beklager, at det ikke lykkedes at opnå et forlig om at udligne de store forskelle, der er mellem kommunerne i Danmark.
- Det er klart en påtrængende opgave, så vi får fordelt de midler mere jævnt ud i vores land, hvor vi har store udgifter og mindre indtægter.
I et lille land som Danmark skal vi have en fornuftig velfærd i alle kommuner, siger han.
DF foreslår fælles kommuneskatDansk Folkeparti foreslår en radikal ændring af det nuværende udligningssystem.
Står det til formand Kristian Thulesen Dahl skal der nemlig ikke være forskel på den skat, som Stine og Søren Hansen betaler i Ringsted, og den skat som man skal betale i alle andre kommuner i landet:- Jeg vil gerne gentænke systemet og indføre, at alle betaler det samme i kommuneskat – ligesom vi gør på sundhedsområdet, hvor alle betaler det samme bidrag.
Forslaget vil indskrænke kommunernes ret til at bestemme selv, men formanden i Dansk Folkeparti mener ikke, at det overflødiggør det kommunale selvstyre:- Jeg tror, at kommunernes selvbestemmelsesret ligger i, hvordan de bruger den pose penge, som ender ude hos dem.
Vi kan se, at vi har et omvendt Robin Hood-princip i vores system – dér hvor man tjener mest i løn, betales der de laveste kommuneskatter, mens der i kommuner, hvor man tjener mindst, skal betales de højeste skatter.
Der er mærkeligt i et land, hvor vi bryster os af, at de bredeste skuldre skal bære mest, siger Kristian Thulesen Dahl.
Kommunalforsker ved Danmarks Medie- og Journalisthøjskole Roger Buch ser imidlertid Dansk Folkepartis forslag som et stort opgør med det kommunale selvstyre.
- Det vil være en afskaffelse af halvdelen af det kommunale selvstyre, fordi det består af, at man har kontrol over sine indtægter via skatteprocent, og at man så selv kan bestemme, hvad man vil bruge pengene på.
Og det vil der blandt mange partier være en principiel modstand imod, siger han.
Dansk Folkeparti har siden 2013 foreslået at indføre en fælles kommuneskat i hele landet flere gange.
Men partiets forslag har aldrig fået politisk opbakning, og det forventer Roger Buch heller ikke, at det får i denne omgang:- Der vil være en stor portion kommuner, der skal sætte skatten op (hvis Dansk Folkepartis forslag vedtages, red.
).
Og i de kommuner vil de penge, der kommer ind, ofte bare blive sendt videre til fattigere kommuner på grund af udligningssystemet mellem kommunerne.
- Derfor vil der være modstand imod det her forslag – specielt i blå kommuner i hovedstadsområdet, hvor nogle kommuner vil skulle betale mere ind til udligning, samtidig med at deres borgere skal betale mere i skat, siger Roger Buch.
Artiklen er opdateret kl.
14.
28 med Dansk Folkepartis forslag om, at man skal betale det samme i kommuneskat i alle kommuner.
FacebookTwitterKopier linkEmner:Danmarks Medie og Journalisthøjskole|Dansk Folkeparti|København|Kristian Thulesen Dahl (politiker)|Skatter og afgifter




https://www.dr.dk/nyheder/politik/folketingsvalg/27-kommuner-mister-skattekroner-se-hvordan-det-gaar-i-din-kommune

Hvordan går det med velfærden?
Se temaFolketingsvalg27 kommuner mister skattekroner: Se, hvordan det går i din kommune Folk tjener mindre og betaler mindre i skat i hver fjerde kommune.
Det kan give dårligere service til borgerne.
- Når der er færre penge i kassen, vil en kommune også have færre penge til service som hjemmepleje, skoleområdet, pasning af børn eller lappe huller i vejene, lyder det fra professor i kommunaløkonomi.
(© Grafik: Lærke Kromann)Af Kåre Kildall Rysgaard og Malene Koops Grønborg29.
maj 2019 kl.
12.
10Bemærk: artiklen er mere end 30 dage gammelLæs opDer er stor forskel på, hvor mange penge landets kommuner får i skattekassen om året, og forskellen er blevet endnu større de seneste år.
I kommuner som Gentofte, Rudersdal, Lyngby-Taarbæk, Billund og Fredericia kan man glæde sig over, at det går så godt, at hver borger i gennemsnit betaler over 5.
000 kroner mere i kommuneskat i år end for fem år siden.
Til gengæld kan 35 andre kommuner ikke se, at deres borgere generelt er rigere.
Men selvom borgerne i en given kommune ikke evner at betale så meget skat, kan kommunen få de samme skatteindtægter ind ved at sætte kommuneskatten op.
Hos 27 kommuner kommer der dog færre penge ind i kommuneskat per borger end for fem år siden, viser tal fra Økonomi- og Indenrigsministeriet.
Når der er færre penge i kassen, vil en kommune også have færre penge til service som hjemmepleje, skoleområdet, pasning af børn eller lappe huller i vejene.
Kurt Houlberg, professor i kommunaløkonomi, ViveNår kommuner ikke får så meget ind i skat, hænger det sammen med, hvem der bor i kommunen.
I flere yder- og landkommuner er der mange ældre, som er gået på pension.
Pensionister tjener mindre end folk i job, så det er en væsentlig grund til, at skattegrundlaget er ringere i yderkommunerne, lyder det fra professor i kommunaløkonomi Kurt Houlberg fra Det Nationale Forsknings- og Analysecenter for Velfærd (Vive).
- Og når der er færre penge i kassen, vil en kommune også have færre penge til service som hjemmepleje, skoleområdet, pasning af børn eller lappe huller i vejene, siger han.
En anden forklaring er, at yderområderne ikke har haft samme fremgang i job som i de større byer, siger Roger Buch, der er kommunalforsker på Danmarks Medie- og Journalisthøjskole.
Samtidig er lønnen også steget især i byerne, hvor folk har længere uddannelser.
På landet bor flere ufaglærte og kortuddannede, som ikke er steget nær så meget i indkomst.
- Kommunerne er dobbelt ramt.
De har mindre fremgang, og jobbene er ikke så højtlønnede og giver ikke så mange skattekroner, siger kommunalforskeren.
Hør kommunalforsker Roger Buch fortælle om rige og fattige kommuner her:Et skævt DanmarkEt af de steder, hvor man kan mærke, at der kommer færre penge i skattekassen, er Jammerbugt Kommune.
Her er borgmesteren bekymret for, at kommunerne bliver mere delt op efter dem, der er velhavende, og dem, der er fattigere.
- Danmark bliver mere skævvredet, end vi kan tåle, hvis der skal være sammenhold.
Det er et stort problem, at der er stor forskel på, hvordan kommunen kan finansiere service, siger Mogens Christian Gade (V).
Klik på kortet og se, hvad hver indbygger i gennemsnit betaler i skat:Men de såkaldte fattige kommuner er dog ikke overladt til sig selv og må lave massive besparelser, hvis skattegrundlaget svigter.
Forskellene mellem de rige og fattige kommuner jævnes ud gennem det Robin Hood-system, der hedder udligning.
Læs også:Forstå Robin Hood-systemet: Mister eller får din kommune penge?
For eksempel får Jammerbugt Kommune rundt regnet 1.
000 kroner mere for hver indbygger fra de rigere kommuner end for fem år siden.
Behov for de forsvundne skatterI 35 kommuner evner borgerne ikke at betale så meget i kommuneskat som tidligere.
Skattegrundlaget er blevet ringere fra 2014 til 2019, men det betyder ikke, at kommunerne har mindre behov for penge til service som ældrepleje, folkeskoler og børnehaver.
Faktisk har 25 af de kommuner, som får færre penge ind i skat, behov for endnu flere penge til service.
De rige kommuner sender penge til de kommuner, der har sværere ved at klare økonomien selv.
Kilde: Økonomi- og IndenrigsministerietDet skal dække de forsvundne indtægter fra skat, men ifølge Roger Buch vil der stadig være forskel på service rundt om i landet, når evnen til at betale skat er så forskellig fra kommune til kommune.
Og det betyder, at de fattige kommuner bliver nødt til at skære ned og nødt til at levere en ringere service end de rige kommuner for at overleve.
- De fattigste kommuner bliver nødt til at vælge den billigste model: Give mindst muligt til de ældre og lade hver pædagog tage sig af flest mulige børn for at få økonomien til at hænge sammen, mener han.
Udligningen er ikke retfærdig.
Vi kommer til at mangle penge til service tæt på borgerne: børnepasning, ældreområder og skoler.
Mogens Christian Gade (V), borgmester, Jammerbugt KommuneOgså Kurt Houlberg peger på, at der stadig vil være forskel efter udligningen, selvom det giver kommunerne en mere ens økonomi.
For når der er færre skatteindtægter, vil en kommune have færre penge at gøre godt med.
- Hvis en kommune skal spare meget, er det vanskeligt at komme ud over de store områder som ældreområdet, folkeskolen og børnepasning, fordi de fylder så meget i en kommunes økonomi, siger professoren.
Kommuner kæmper om kronerneOg noget tyder på, at det system, der er i dag, ikke tilfredsstiller hverken de rige eller de fattige kommuner.
I Jammerbugt Kommune mener man, at de rige kommuner giver for lidt videre til de fattige.
Borgmesteren opfordrer Christiansborg til at lave en ny model for udligning.
Politikerne opgav i foråret 2018 at lave en ny aftale om, hvordan pengene mellem kommunerne skulle fordeles.
- Udligningen er ikke retfærdig.
Vi kommer til at mangle penge til service tæt på borgerne: børnepasning, ældreområder og skoler, siger Mogens Christian Gade (V) og mener også, at veje og bygninger ikke bliver vedligeholdt tilstrækkeligt.
I den anden ende af landet mener Gentoftes borgmester, Hans Toft (K), også, at udligningen er uretfærdig.
Men på den måde, at kommunerne omkring København afleverer for mange penge til udligning.
- Vi betaler alt rigeligt i udligning.
Det nærmer sig næsten konfiskation.
Det her system er uretfærdigt - også set fra vores synspunkt, siger borgmester Hans Toft.
Enhver kan se, at de må sætte skatten i vejret i stedet for at jamre sig i Jammerbugt Kommune.
Hans Toft (K), borgmester, Gentofte KommuneBorgerne i Gentofte betaler i år omkring 12.
900 kroner mere ind i skat end for fem år siden.
Men de afleverer alle pengene på nær cirka 300 kroner per indbygger til andre kommuner, viser tal fra Økonomi- og Indenrigsministeriet.
Samlet set betaler Gentofte Kommune i år 3,2 milliarder kroner til andre kommuner i udligning.
Læs også:Skal dit postnummer afgøre din velfærd?
Flertal af partier siger nejSammen med 31 sjællandske kommuner mener de, at udligningen fra Sjælland til Jylland er gået for vidt.
De sjællandske kommuner peger på, at udligningen ikke tager højde for, at det ikke koster det samme at leve i hovedstadsområdet og for eksempel Nordjylland.
Derfor er det ikke fair, når familierne i Sjælland sender så mange skattekroner videre til Jylland, mener Gentofte Kommunes borgmester.
- Enhver kan se, at de må sætte skatten i vejret i stedet for at jamre sig i Jammerbugt Kommune, siger Hans Toft.
Sådan gjorde vi•Tallene til denne artikel stammer fra Økonomi- og Indenrigsministeriets Kommunale Nøgletal og er renset for inflation (PL2019).
DR har kigget på, hvad kommunerne samlet får ind i skat pr.
indbygger.
Det vil sige indtægter fra indkomst-, ejendoms- og selskabsskat.
27 kommuner får mindre ind i samlet kommuneskat pr.
indbygger fra 2014-2019.
Tallet for i år er budgettal.
•Hvad en kommune får ind i skat afhænger også af skatteprocenten, som kommunen kan sætte ned eller op.
Derfor har DR også kigget på borgernes evne til at betale skat, da det giver det klareste billede af forskellene i kommunerne.
Skattegrundlaget bliver ringere i 35 kommuner fra 2014-2019.
•Får kommunen et ringere skattegrundlag, slår det først igennem tre år senere, når indtægterne bliver reguleret af Økonomi- og Indenrigsministeriet.
FacebookTwitterKopier linkEmner:Økonomi|Gentofte Kommune|Jylland|Sjælland|Ældrepleje




https://www.dr.dk/nyheder/politik/folketingsvalg/varme-og-kolde-haender-i-faelles-opraab-graensen-er-naaet-hvor-meget

FolketingsvalgVarme og kolde hænder i fælles opråb: Grænsen er nået for, hvor meget man kan presse citronenFagforeningerne FOA og Djøf er gået sammen i et uventet parløb.
Sammen lancerer de i dag et fælles politisk udspil.
Af Anne Klit Øllgaard29.
maj 2019 kl.
10.
48Bemærk: artiklen er mere end 30 dage gammelLæs opNok er nok.
Der kan ikke spares flere hænder væk - hverken de varme, der tørrer snotnæser, yder omsorg til børnene i institutionen eller giver mad og bad til de ældre.
Men heller ikke de kolde af slagsen - dem, der sidder på kontorerne og får velfærdssamfundets administrative hjul til at dreje rundt.
Der er dybe revner i fundamentet for vores velfærdssamfund, og flere steder er bunden nærmest gået ud.
Mona Striib, formand i FOADet mener de to fagforbund FOA og Djøf, der sammen repræsenterer 250.
000 danskere.
- Vi har nået en grænse.
Der er dybe revner i fundamentet for vores velfærdssamfund, og flere steder er bunden nærmest gået ud.
Der kan ikke presses mere på citronen, man kan ikke få flere til at løbe stærkere, lyder bekymringen fra forbundsformand i FOA Mona Striib.
Derfor er de gået sammen om et fælles politisk udspil - nemlig ni såkaldte velfærdsdogmer for, hvordan politikerne fremover skal skrue reformer og forandringer sammen med større omtanke, lyder det i en fælles pressemeddelelse.
Stop for "grønthøsteren"Det fælles udspil kan koges ned til tre hovedpointer.
Først og fremmest skal der sættes en stopper for den såkaldte "grønthøster", hvor kommuner, regioner og stat løbende skal spare to procent på budgetterne om året.
Ude i virkeligheden siger vores medlemmer ”hold da op, hvad er det, de laver".
Mona Striib, formand i FOAHvis politikerne alligevel ønsker besparelser, må de også pege på, hvad der så skal laves mindre af, pointerer Mona Striib.
- Sammenhængen mellem opgaver og ressourcer er ikke længere holdbar.
Hvis vi fortsat skal spare, skal politikerne tage ansvar og sige, hvilke opgaver vi ikke længere skal udføre, for man kan ikke presse personalet yderligere.
Foden af reform-speederenI de seneste 10-12 år har det offentlige været ramt af alt for mange reformer, og nu er det tid til at stoppe op og se tilbage på, hvad der så rent faktisk fungerede, mener de to fagforbund.
- Den ene reform har afløst den anden.
Der har været gode reformer, nyttige reformer og tingene er blevet smartere, men vi er nu der, hvor vi kan se, at vores medlemmer i den offentlige sektor løber for stærkt, siger Djøf-formand Henning Thiesen.
Mona Striib uddyber.
- Man sætter systemerne i sving, skaber uro og utryghed og går i gang med processer, som medarbejderne så løber efter.
Men ude i virkeligheden siger vores medlemmer ”hold da op, hvad er det, de laver".
Udnyt velfærdseksperterneNetop derfor mener de to fagforbund, at medarbejderne skal inddrages mere, når der fremover skal træffes store beslutninger, fortæller Mona Striib.
- Vores budskab er, at skal man have noget fornuftigt ud af reformer, så kan det allerede inden man præsenterer dem betale sig at inddrage virkelighedens eksperter, nemlig vores medlemmer ude på arbejdspladserne.
Henning Thiesen fra Djøf er enig.
Han foreslår, at man fremover prøver reformerne af på enkelte arbejdspladser, inden de rulles ud over hele landet.
- Hvis man vil lave en plejehjemsreform og lægge nogle plejehjem sammen, kunne man jo starte med at lægge en to-tre plejehjem sammen og se, hvordan det virkede.
Det er jo lidt samme tankegang som bag frikommunerne, hvor man i enkelte kommuner har fået tilladelse til at gøre tingene på en anden måde.
De ni velfærdsdogmer 1.
Indfør et loft for konsulenter til reformprocesser.
2.
Indfør risikovurderinger og gennemsigtighed i beslutningsgrundlag.
3.
Test reformidéer.
4.
Slut med grønthøsteren - fjern opgaver eller tilføj ressourcer.
5.
Sælg ikke skindet, før bjørnen er skudt - besparelser er ikke besparelser, før de er realiseret.
6.
Etablér et "råd for reformrisiko".
7.
Etablér "ekspertpaneler for velfærd".
8.
Etablér forenklingslabs.
9.
Styrk arbejdsfælleskaberne i den offentlige sektor.
Kilde: Djøf og FOAHøjst usædvanligt samarbejdeDet er første gang, at de to fagforbund er gået sammen om at råbe politikerne op.
Netop det, at FOA og Djøf nu samarbejder om et fælles politisk mål, understreger kun vigtigheden af budskabet, mener begge parter.
- Det, der samler os, er viden – vores medlemmer er velfærdseksperter.
Forudsætningen for at finde gode løsninger er, at vi bruger den ekspertviden.
Så får man holdbare løsninger, og man finder ud af nuancerne, siger Mona Striib.
Hun mener, at det er altafgørende, at man forstår hinandens verdener, hvis man skal have noget som helst fornuftigt ud af et reformudspil - hvad enten det er fra Christiansborg eller fra en kommunalbestyrelse.
- Sammen kan vi være med til at komme med nye spændende løsninger, siger Mona Striib.
FacebookTwitterKopier linkEmner:FOA|Mona Striib (fagforeningsleder)|DJØF|Fagforeninger|Socialpolitik




https://www.dr.dk/nyheder/indland/efter-kraenkede-maend-stod-frem-kvinder-med-magt-eller-status-begaar-ogsaa-overgreb

IndlandEfter krænkede mænd stod frem: Kvinder med magt eller status begår også overgrebFlere bør stå frem og fortælle åbent om seksuelle krænkelser begået af kvinder, opfordrer sexolog.
Mandlige ofre for seksuelle overgreb risikerer latterliggørelse, hvis de står frem, forklarer sexolog Jakob Olrik.
Af Mads Korsager Nielsen og Anne Klit Øllgaard29.
maj 2019 kl.
08.
44Bemærk: artiklen er mere end 30 dage gammelLæs opDet er ikke kun mænd i magtfulde positioner, der begår krænkelser.
Også kvinder med indflydelse og status begår overgreb eller krænker det modsatte køn seksuelt.
Der er dog den store forskel, at de krænkede mænd kun yderst sjældent brokker sig eller anmelder det.
Det vil medføre øjeblikkelig latterliggørelse og offentlig kastration i overført betydning.
Derfor hører vi aldrig om det.
Sådan lyder tolkningen fra sexolog og debattør Jakob Olrik, efter fem mænd uopfordret har henvendt sig til radioprogrammet Tværs og fortalt om seksuelle krænkelser begået af kvinder.
- Det er gennemgående i historierne, at kvinderne typisk er ældre end ofrene.
Det læner sig lidt op ad det, der ofte er ved mænds krænkelser af kvinder.
Altså at der er et status- eller magtforhold, som man ikke kan administrere, siger Jakob Olrik.
Officielle tal eksisterer ikkeDer findes ingen officielle tal for, hvor mange mænd, der har været udsat for seksuelle krænkelser eller overgreb begået af kvinder.
Hverken Center for Seksuelle Overgreb på Rigshospitalet eller Center for Voldtægtsofre på Aarhus Universitetshospital ønsker at udtale sig.
Ifølge Jakob Olrik tyder de fem mænds historier dog på, at der findes et større antal krænkelser, man aldrig hører om.
© drTværsI Tværs er heltene dem, der tør fortælle deres historier til inspiration for andre.
Tværs bliver sendt hver mandag aften på P3 og udgivet som podcast.
På DR TV kan du se Tværs-dokumentarerne fra DR3, og her på dr.
dk kan du bl.
a.
læse artikler med de medvirkende.
Hvis du har en historie, du gerne vil fortælle, så kan du kontakte Tværs på Facebook.
- Der er mange mandlige identiteter, der bliver sat på spil og bliver spiddet, hvis man kommer som mand og siger, at man har været udsat for overgreb.
Så er man jo en vattet mand, og det gør, at så få anmelder det eller går i behandling for det, siger Jakob Olrik.
Mænd henvendte sig selvDe fem mænd henvendte sig uopfordret til Tværs og DR, efter 24-årige Patrick for to uger siden fortalte, at han følte sig voldtaget af en kvinde.
Var en ung kvinde vågnet ved, at to ældre mænd tog bukserne af hende og gav hende oralsex, var det et klokkeklart overgrebJakob Olrik, sexologEn af dem, Lukas, fortalte, at han i en brandert vågnede ved, at hans penis var i munden på en fremmed kvinde, hvilket senere voldte ham mange kvaler i forhold til sin kæreste.
- Det her er jo et godt eksempel på, at vi jo bare skal vende den om.
Var en ung kvinde vågnet ved, at to ældre mænd tog bukserne af hende og gav hende oralsex, var det et klokkeklart overgreb.
Episoden har alle de klassiske træk - de er ældre, er i flertal, de er i en magtposition og ofret er ikke i stand til at sige fra, siger Jakob Olrik.
Sexolog: Stå frem og lav #hetoo-kampagneSexologen opfordrer til, at flere mænd står frem og taler åbent om krænkelser fra det modsatte køn i en slags #hetoo-bevægelse.
Ikke mindst for at tage et opgør med den ældgamle, men stadigt fremherskende, mande-identitet som et evigt seksuelt opstemt væsen, der ganske enkelt ikke er i stand til at blive taget mod sin vilje.
- Der er stadig en kamp, der skal kæmpes - først og fremmest af mændene selv.
Vi skal stå frem og dele de oplevelser vi har.
Så vi kan bryde nogle tabuer og sætte nogle dagsordener.
Fordi vi stadig er tynget af fordommen om den glubske, liderlige mand, der aldrig kan styre sig, siger Jakob Olrik.
FacebookTwitterKopier linkEmner:Seksualitet|Aarhus Universitetshospital|Rigshospitalet|Sædelighedsforbrydelser|Hospitaler




https://www.dr.dk/sporten/fodbold/politisk-hvidvaskning-og-nabohad-i-aften-er-der-fodboldfest-i-et-af-europas-sidste

FodboldPolitisk hvidvaskning og nabohad: I aften er der fodboldfest i et af Europas sidste diktaturerOnsdag spilles Europa League-finalen mellem Chelsea og Arsenal i Aserbajdsjans hovedstad, Baku.
Armeneren og Arsenal-profilen Henrikh Mkhitaryan (tv.
) nægter at rejse med sit hold til Baku i frygt for sin egen sikkerhed.
Værten for Europa League-finalen er Aserbajdsjan og ikke mindst landets egenrådige præsident Ilham Aliyev (th.
).
Af Peter Kobbersmed29.
maj 2019 kl.
07.
30Bemærk: artiklen er mere end 30 dage gammelLæs opDet bliver ikke uden mislyde i kulissen, at onsdagens Europa League-finale spilles.
Værten for herlighederne er Aserbajdsjan og ikke mindst landets egenrådige præsident Ilham Aliyev.
Han har gjort sport til sin nok vigtigste galionsfigur i forsøget på at styrke landets internationale image, og han vil uden tvivl glæde sig over at holde hof for et samlet fodboldeuropa.
Der er store udfordringer i Azerbajdsjan, og landet har et af de mest undertrykkende styrer i Europa.
Flemming Splidsboel, seniorforsker, DIISDet forklarer Flemming Splidsboel, der er seniorforsker ved Dansk Institut for Internationale Studier og ekspert i forholdene på Kaukasus.
- Sport er blevet til politik igen, og det er en måde, man kan hvidvaske sit politiske styre.
Det er Ilham Aliyev udmærket klar over.
Det handler om at brande styret og landet, tiltrække investeringer og turister.
Men det dækker ikke over et ønske om at liberalisere landet, lyder analysen fra Flemming Splidsboel.
Og præsidentens charmeoffensiv har sine logiske forklaringer.
Den international NGO “Human Rights Watch” har rejst en stærk kritik af forholdene i den tidligere sovjetrepublik.
Styrets forhold til menneskerettigheder bliver kaldt “rystende”.
Fængslinger af politiske modstandere og aktivister er udbredte, og pressefriheden bliver gang på gang sat ud af spil.
Idrætten boykotter og ekskluderer ikke, men forsøger at påvirke.
Jesper Møller, DBU-formandPå “Reporter without Borders” rangering af internationale presseforhold lander Aserbajdsjan på en position som nummer 166 ud af 180 nationer.
38 pladser under Qatar.
- Der er store udfordringer i Aserbajdsjan, og landet har et af de mest undertrykkende styrer i Europa.
Man siger ofte, at Hviderusland er Europas sidste diktatur.
Der er min reaktion som oftest: Det passer ikke.
Vi har jo også Aserbajdsjan, lyder det fra Flemming Splidsboel'Vi deler ikke nødvendigvis værdier'Baku blev tildelt Europa League-finalen, da Uefa’s eksekutivkomité i 2017 valgte Aserbajdsjan som vinder i en budproces foran Sevilla og Istanbul.
I 2019 blev DBU-formand Jesper Møller valgt til netop eksekutivkomitéen.
Han har ifølge DBU's kommunikationschef ikke haft mulighed for at medvirke i et interview, men Jesper Møller svarer skriftligt i en mail til DR Sporten.
Her skriver han blandt andet:- Princippet om at lade finaler og slutrunder flytte rundt er et fint princip, naturligvis efter offentlige udbud.
Jeg glæder mig blandt andet over, at København har kunnet få tildelt Euro 2020.
Det er med til at udbrede opbakningen til de store fodboldturneringer til fans i hele Europa.
Da Jesper Møller blev valgt til Uefas eksekutivkomité, gjorde han sig blandt andet til talsmand for “reformpolitik, good governance og anti-korruption”, og til spørgsmålet om hvorvidt valget af Baku som værtsby stemmer overens med disse værdier, skriver han:- Vi deler ikke nødvendigvis værdier med alle de lande, hvor der afvikles internationale fodboldfinaler.
Idrætten boykotter og ekskluderer ikke, men forsøger at påvirke, jævnfør DBU’s stilling i forhold til VM-slutrunden 2022 i Qatar, hvor vi sammen med de nordiske lande og med rådgivning fra Amnesty og flere fagforeninger, har besøgt Qatar med kritisk dialog.
En kontroversiel værtKritikken af Baku som værtsby blussede op i sidste uge, da armeneren og Arsenal-profilen Henrikh Mkhitaryan nægtede at rejse med sit hold til finalen i frygt for sin egen sikkerhed.
Siden starten af 1990’erne har der været et blodigt had mellem Aserbajdsjan og Armenien, der dengang bekæmpede hinanden i krigen om Nagorno-Karabakh, en lille enklaves tilhørsforhold.
Borgere protesterer for bedre demokratiske rettigheder i Bakus gader i oktober 2013.
 En demonstration i Budapest i 2012 efter at landet valgte at udlevere Ramil Safarov til Aserbajdsjan.
Han var ellers dømt til livstid i fængsel for at halshugge en armensk officer.
1 / 2Borgere protesterer for bedre demokratiske rettigheder i Bakus gader i oktober 2013.
1 / 2En demonstration i Budapest i 2012 efter at landet valgte at udlevere Ramil Safarov til Aserbajdsjan.
Han var ellers dømt til livstid i fængsel for at halshugge en armensk officer.
2 / 2I 2004 blev de to nationers konflikt åbenlys for alle.
Under et Nato-træningsseminar i Budapest halshuggede en officer fra Aserbajdsjan en armensk kollega, mens han sov.
Da gerningsmanden i 2012 blev udleveret til sit hjemland for at afsone resten af sin straf, blev han modtaget som en folkehelt og løsladt med det samme.
I dag nægter de to nationer indrejse fra nabolandet, og selvom Henrikh Mkhitaryan var blevet undtaget for dette forbud, havde han altså ikke lyst til at rejse med til Aserbajdsjan og spille finalen.
Der er jo helt berettiget kritik, når man vælger at afholde en finale i Baku eller et fodbold VM i Qatar.
Flemming Splidsboel, seniorforsker, DIISÅrets Europa League-finale er ikke det eneste eksempel på præsident Ilham Aliyevs forsøg på at skabe positiv omtale.
I 2015 var Aserbajdsjan vært for European Games, mens Baku i 2020 er en af 12 europæiske byer, hvor der skal spilles EM i fodbold.
Fra 2013 til 2015 var nationen sponsor for Atletico Madrid, og præsidentens kone (som sidenhen også er blevet vicepræsident) er leder af Aserbajdsjans Eurovision-delegation - en konkurrence som blev vundet i 2011.
Ilham Aliyev har desuden modtaget den olympiske komites (IOC) højeste orden for sit arbejde i den olympiske bevægelse, og i 2013 landede statens olieselskab en sponsoraftale med Uefa.
Derfor er spørgsmålene også mange, når fodboldeuropa i aften inviteres til fest i Aserbajdsjan.
- Der er jo helt berettiget kritik, når man vælger at afholde en finale i Baku eller et fodbold-VM i Qatar.
Det giver jo anledning til nogle politiske overvejelser og måske også nogle overvejelser, som den enkelte udøver må gøre sig, siger Flemming Splidsboel.
FacebookTwitterKopier linkEmner:Aserbajdsjan|Baku|UEFA|Fodbold|NATO




https://www.dr.dk/nyheder/politik/folketingsvalg/flertal-kraever-skaerpet-tilsyn-med-daginstitutioner

FolketingsvalgFlertal kræver skærpet tilsyn med daginstitutionerDokumentar viser, at 22 københavnske daginstitutioner har fået anmærkninger.
Efter TV2’s dokumentar ’Bag facaden’ om kritisable forhold i daginstitutioner er der nu lagt op til et styrket tilsyn.
Af Theis Lange Olsen29.
maj 2019 kl.
09.
04Bemærk: artiklen er mere end 30 dage gammelLæs opEt flertal på Christiansborg vil nu have fælles regler for tilsyn af daginstitutioner i hele landet.
Det skriver Politiken.
Meldingen kommer som en reaktion på de scener i TV2's dokumentar "Bag facaden", hvor skjulte optagelser viser en hård tone mod børn i daginstitutioner i København.
I dokumentaren kommer det også frem, at tilsynsrapporter for 2018 viser, at 22 ud af Københavns cirka 400 daginstitutioner har fået røde anmærkninger for deres arbejde med området 'Sociale relationer - barn/voksenkontakt'.
Socialdemokratiets fungerende politiske ordfører, Pernille Rosenkrantz-Theil, ønsker en hel vifte af forbedringer:- Vi vil gerne kigge på, om man kan lave mere standardiserede regler, både for tilsynet, og på den måde, man følger op på tilsynet, siger hun til DR Nyheder.
Der bør være mere åbenhed og gennemsigtighed, når det handler om tilsynsrapporter, frem for at putte med oplysningerne over for forældreneSophie Løhde (V)- Men vi vil også gerne have en større grad af uddannet personale i institutionerne og bedre uddannet ledelse.
Og så vil vi gerne have flere hænder ud i institutionerne.
Dokumentaren vidner om en problemstilling, hvor man skal gå bredt til værks, siger S-ordføreren.
Ifølge dagtilbudsloven er der i dag ingen deciderede krav til det pædagogiske tilsyn, og det varierer utrolig meget fra kommune til kommune, hvilke tilbagemeldinger der kommer fra tilsynet.
Kommunernes Landsforening (KL) gennemførte i 2017 en undersøgelse, der viste, at kun 47 ud af 98 kommunalbestyrelser får systematiske tilbagemeldinger fra det pædagogiske tilsyn.
Venstre: Langt mere åbenhedOgså De Radikale, SF, Dansk Folkeparti og Venstre ønsker et styrket og mere ensartet tilsyn med daginstitutionerne.
- I dag er der meget få tilsynsbesøg, og vi mener, at der skal være mange flere.
I de daginstitutioner, hvor det går godt, skal man bruge det som pædagogisk sparring.
Hvor der er store problemer, skal der være ekstra meget tilsyn og ekstra meget hjælp.
Og forældrene skal orienteres, siger gruppeformand Jacob Mark (SF).
I Venstre vil fungerende politisk ordfører Sophie Løhde også have langt mere åbenhed om, hvad der egentlig foregår i de danske daginstitutioner.
- Der bør være mere åbenhed og gennemsigtighed, når det handler om tilsynsrapporter, frem for at putte med oplysningerne over for forældrene.
Og så skal vi have bedre normeringer og bedre kvalitet i tilsynene, siger hun.
Elisa Rimpler, der er formand for Bupl, er meget positiv over for udsigten til et styrket tilsyn af daginstitutionerne.
- Det skal spille sammen med en styrket læreplan, som er besluttet for ikke længe siden af et bredt flertal.
Men det er vigtigt, at et tilsyn ikke bare bliver øget bureaukrati, men skaber en dialog mellem forvaltning og institution om kvalitet, siger hun.
I Københavns Kommune erkender børne- og ungdomsborgmester, Jesper Christensen (S), at det ikke er gået stærkt nok med at handle, efter at flere institutioner har fået røde anmærkninger af tilsynet.
- Jeg skal som den første erkende, at de institutioner, som var i rødt for to år siden, ikke skal være det nu.
Derfor skærper vi indsatsen, så vi også kan få hastigheden skruet op, siger han.
FacebookTwitterKopier linkEmner:Elisa Rimpler (fagforeningsleder)|Pernille Rosenkrantz-Theil (politiker)|Venstre|Børnepasning|København




https://www.dr.dk/nyheder/politik/folketingsvalg/radikale-lappeloesning-give-madkasse-til-sjaelsmark-boern

FolketingsvalgRadikale: Lappeløsning at give madkasse til Sjælsmark-børnDansk Flygtningehjælp ser helst, at familierne får deres egen bolig.
Børn skal ikke leve bag pigtråd, siger den radikale leder, Morten Østergaard, efter at der tegner sig et politisk flertal for at give afviste asylfamilier lov til selv at lave mad.
Af Emma Toft29.
maj 2019 kl.
07.
00Bemærk: artiklen er mere end 30 dage gammelLæs opDet er kun en lappeløsning at give afviste asylfamilier lov til at lave mad og spise på deres værelser i det omdebatterede udrejsecenter Sjælsmark.
Det mener De Radikale, efter at DR i går viste dokumentaren Børnene på Sjælsmark, hvor nogle af de 141 afviste asylbørn på udrejsecenteret fortæller om et liv med dårlig søvn, frygt og en uvis fremtid.
Deres familier har fået afslag på asyl i Danmark, og myndighederne har bedt dem rejse hjem, men familierne går ikke frivilligt med til det.
Derfor er de endt på Sjælsmark.
- Vi er nødt til at finde en anden løsning, hvor børn ikke bor i årevis i centrene, så vi undgår, at de mistrives, siger Morten Østergaard, politisk leder af De Radikale.
- Det kan maling og en madkasse ikke klare.
Det handler om en anden måde at leve på end bag pigtråd, lyder det fra den radikale leder.
Det er Enhedslisten, SF, Socialdemokratiet, Radikale, Konservative og Liberal Alliance, som nu åbner op for at ændre på madreglerne, så beboerne får mulighed for at lave mad selv og spise på værelserne.
Det kan de ikke i dag.
Her står kantinepersonale for at lave mad, og alle beboerne spiser sammen i en kantine på den nedlagte kaserne i Nordsjælland.
Ud fra meningsmålingerne ser det ud til, at de partier kan danne et flertal efter et valg.
Læs også:Alle børn i vuggestue og mad på værelset: SF vil forbedre forhold på SjælsmarkUdlændingeminister Inger Støjberg (V) afviser at ændre på forholdene for børnene på Sjælsmark, for det er forældrene, der har truffet et dårligt valg og nægter at udrejse af Danmark, selvom de ikke har ret til at være her:Flygtningehjælp: Godt, men ikke nokDet glæder Dansk Flygtningehjælp, at der nu er udsigt til, at beboerne selv kan få lov at lave mad.
- Det vil helt klart være en forbedring, at familierne får lov til at lave mad og skabe nogle rammer omkring børnene, hvor de ikke behøver at sidde i store lokaler med rigtig mange andre mennesker, som de ikke kender, siger Eva Singer fra Dansk Flygtningehjælp.
Organisationen rådgiver beboerne på centeret om hjemrejse.
Men ligesom De Radikale, Enhedslisten, SF og Alternativet mener Dansk Flygtningehjælp, at der er behov for flere initiativer, så asylbørnene på Sjælsmark får mere tryghed og stabilitet i livet.
De afviste asylfamilier bør have lov til at bo i selvstændige boliger enten på eller uden for Sjælsmark, ligesom det var muligt for nogle år siden, mener Dansk Flygtningehjælp.
Det vil ifølge organisationen ikke bremse familiernes motivation til at rejse hjem.
- I dag oplever vi, at familierne bliver presset så utrolig meget, at de ikke kan tage beslutninger og gå ind i en drøftelse af, hvad det vil sige at medvirke til deres hjemrejse, siger Eva Singer.
Hvis familierne bor for sig selv, har de mere overskud til at tænke over deres fremtid, mener Dansk Flygtningehjælp.
Og så bør man fra dansk side bruge flere kræfter på at hjælpe folk til at etablere sig i hjemlandet igen.
- Der findes støtteordninger til en lang række lande for de asylansøgere, som medvirker til at udrejse, så de kan få hjælp til at starte et liv igen efter hjemkomsten.
Det er noget, der kun har eksisteret i et par år, og man kunne arbejde meget mere med at udvide de muligheder, siger Eva Singer.
Ekstreme forhold skal normaliseresBorgergruppen Folkebevægelsen for Asylbørns Fremtid efterspørger også flere initiativer over for de afviste asylfamilier.
Gruppen har fået opbakning fra over 50.
000 borgere til et forslag om at give familierne på Sjælsmark midlertidigt ophold på to år i Danmark, hvis det ikke lykkes at udsende dem efter 18 måneder efter endeligt afslag på asyl.
- Maden er et vigtigt skridt.
Vuggestue for alle børn er et super vigtigt skridt.
Alt hvad man kan for at normalisere de ekstreme forhold på Sjælsmark er selvfølgelig vigtige, siger Tone Olaf Nielsen.
Hun efterlyser, at politikerne tager stilling til, hvad der på sigt skal ske med de afviste asylbørn.
- Jeg ved ikke, hvad man forestiller sig politisk.
Skal de her børn skal vokse op og blive gamle i udrejsecenter Sjælsmark, spørger hun.
S afviserHos Socialdemokratiets afviser udlændingeordfører Mattias Tesfaye, at familierne skal have lov til at bo uden for centrene.
- Vi kan ikke støtte, at familier, der får afslag på asyl, får anvist en almen bolig og kan arbejde i Danmark og leve en fuldstændig normal tilværelse.
Så kunne vi jo lige så godt have givet dem asyl, siger han.
En rapport fra Røde Kors slog for nylig fast, at der er alarmerende mistrivsel blandt børnene i centeret.
Udrejsecentrene•Der er to udrejsecentre i Danmark, hvor udvisningsdømte, folk på tålt ophold og afviste asylansøgere bor, hvis de ikke medvirker til frivillig hjemrejse:•Udrejsecenter Sjælsmark i Nordsjælland, hvor der bor børn, og udrejsecenter Kærshovedgård i Midtjylland.
•Det er Kriminalforsorgen, der driver centrene efter aftale med Udlændingestyrelsen.
•Der er adgangskontrol, men beboere kan frit forlade centeret.
De skal dog bo på adressen.
•Hvis beboerne vil sove et andet sted, skal de søge om det.
•Der må komme gæster i dagtimerne.
•Røde Kors står for en sundhedsklinik, voksenundervisning, børnehave, skole og klubtilbud på stedet.
•Udover de to udrejsecentre er der asylcenteret Avnstrup for afviste asylansøgere, som medvirker til egen hjemsendelse.
Og der er udlændingecenter Ellebæk for frihedsberøvede udlændinge.
FacebookTwitterKopier linkEmner:Alternativet (parti)|Flygtninge og asylansøgere|Inger Støjberg (politiker)|Mattias Tesfaye (politiker)|Sjælland




https://www.dr.dk/nyheder/viden/teknologi/ufoer-var-i-virkeligheden-foerste-etape-af-nyt-rum-internet

TeknologiUFO’er var i virkeligheden første etape af nyt rum-internetSpaceXs 60 nye satellitter trak en stribe af lys hen over nattehimlen.
Af Jeppe Kyhne Knudsen29.
maj 2019 kl.
06.
32Bemærk: artiklen er mere end 30 dage gammelLæs opSidste uge lykkedes det rumfartsvirksomheden SpaceX at sende hele 60 satellitter i kredsløb om Jorden på én gang.
Men det var ikke alle rundt omkring på kloden, der havde fulgt lige godt med i nyhederne.
Ifølge det amerikanske medie Gizmodo.
com rapporterede en hel del mennesker i Holland, at de havde set en mystisk kæde af lys bevæge sig over himlen.
Lys, de mente var uforklarlige og derfor måtte være UFO’er.
Satellitter på størrelse med et skrivebordSelvom de 60 satellitter susede hen over himlen i én lang konvoj, skal du ikke regne med, at spotte lyskæden på nattehimlen.
Satellitterne driver nemlig hurtigt fra hinanden i takt med, at de finder deres plads i det netværk af satellitter, som SpaceX er ved at bygge op.
De 60 satellitter er blot de første i et fremtidigt netværk på hele 12.
000 satellitter, der skal levere lynhurtigt internet til hele kloden.
Hver af satellitterne vejer 227 kg og har en lille hjælpemotor, så de kan justere deres kredsløb og falde ned, når de skal skrottes.
Den hollandske hjemmeside Ufomeldpunkt modtog mere end 150 henvendelser om UFO-observationer, kort efter at satellitterne var sendt op.
De 60 satellitter er ikke en invasion fra rummet, men derimod den første opsendelse i SpaceX-grundlægger Elon Musks projekt "Starlink", der skal levere internet til de fjerneste egne på Jorden.
Var ekstremt tydeligeNormalt er satellitter ikke særlig nemme at se med det blotte øje.
Men lige netop Starlink-satellitterne er sendt i så lavt et kredsløb om Jorden, at de nemt kan ses.
Faktisk fløj de kun 400 kilometer over Jorden.
En normal data-satellit er, ifølge Business Insider, i kredsløb mere end 35.
000 kilometer oppe.
Starlink-satellitterne flyver så lavt, fordi de på den måde kan levere hurtigere internet til selv mest øde steder her på Jorden.
Jo længere satellitten er fra Jorden, desto større forsinkelse (eller "lag", som det bliver kaldt i fagsprog) giver det.
De 60 satellitter var pakket tæt sammen i "næse-modulet" på SpaceXs Falcon-raket.
Skal Elon Musk nå sit mål om at have 12.
000 satellitter i kredsløb i 2027, skal han sende mindst 2 fyldte raketter op om måneden.
(© Elon Musk/SpaceX via Twitter)De første af mangeEn af grundene til, at "normale" satellitter flyver så højt, er, at en enkelt satellit kan dække et meget stort område på Jorden.
På den måde kræver det ikke særlig mange satellitter at give dækning over det meste af kloden.
Men jo tættere satellitterne er i kredsløb om Jorden, desto flere satellitter skal der til.
Derfor kræver det minimum 400 satellitter i kredsløb, før Elon Musk kan begynde at levere bare en lille smule internet.
Og 800 satellitter før netværket giver "moderat" dækning.
Og først når netværket, hvis alt går efter planen, er helt udbygget i 2027 med 12.
000 satellitter i kredsløb, vil han kunne levere lynhurtigt internet overalt på Jorden, skriver Business Insider.
To "normale" satellitter i kredsløb i 35.
000 kilometers højde.
Lysstrålen fra satellitterne viser, hvor stor en del af Jorden, den enkelte satellit dækker.
(© NASA's Scientific Visualization Studio)Afgørende millisekunderDet er en bekostelig affære for Elon Musk at bygge sit internet.
SpaceX regner med, at det kommer til at koste 10 milliarder dollars at sende alle satellitterne op.
© NASA's Goddard Space Flight Center/JSCSmider sig selv udRummet omkring Jorden er i forvejen ved at sande til i rumskrald, så er det overhovedet en god idé at sende så mange satellitter derop?
Ja, for satellitterne smider sig selv ud, når det er tid til, at de skal skrottes.
På satellitterne sidder nemlig små ion-motorer, der kan ændre satelitternes kurs, når det er tid til, at de skal skrottes.
Og så vil de selv flyve ned og brænde op i atmosfæren.
Desuden er de udstyret med en kunstig intelligens, der bliver fodret med al den information, der findes om rumskrald, så de ikke risikerer at ramle ind i noget af det, men kan korrigere deres kurs.
Men der er også penge at tjene.
Når netværket er fuldt udbygget, vil det, ifølge SpaceX, levere 50 procent hurtigere internet end det, vi får via lyslederkabler i jorden.
Og det vil betyde, at forsinkelsen er langt mindre.
Noget, der især vil komme finansielle institutioner til gode, hvor et millisekund kan være afgørende for, om køb og salg af en aktier giver overskud.
Derfor var det da også en optimistisk Elon Musk, der tidligere på måneden til et pressemøde udtalte, at han regner med, at Starlink vil indbringe mellem 30 og 50 milliarder dollars.
Snakker sammen med laserInternettet hernede på Jorden er begrænset af de lyslederkabler, vi har.
Der er nemlig hastighedsgrænse for, hvor hurtigt lys kan bevæge sig gennem kablerne.
Men når lys bevæger sige gennem vakuum i rummet, rejser det 47 procent hurtigere.
Og det er netop, hvad Elon Musk vil udnytte.
På Starlink-satellitter sidder nemlig lasere, som satellitter kan bruge til at kommunikere med hinanden.
På den måde kan de sende data på tværs af jorden langt hurtigere, end hvis det skal passere gennem kabler.
Det kræver så blot et stort netværk af satellitter, der ligesom stafetløbere kan give data videre til hinanden.
FacebookTwitterKopier linkEmner:Elon Musk (erhvervsleder)|Holland




https://www.dr.dk/sporten/golf/golfturnering-haever-pengepraemie-kvinder-til-67-millioner-kroner

GolfGolfturnering hæver pengepræmie for kvinder til 6,7 millioner kronerVinderen af US Women's Open i Charleston, USA, får en million dollar (6,7 millioner kroner).
Det er rekord.
- Det er fantastiske nyheder, siger den amerikanske golfspiller Lexi Thompson.
29.
maj 2019 kl.
08.
52Bemærk: artiklen er mere end 30 dage gammelLæs opVinderen af golfturneringen US Women's Open får den største pengepræmie nogensinde til kvinder.
Arrangørerne bag turneringen i Charleston, USA, i denne uge, Den Amerikanske Golfunion, udlover en million dollar (6,7 millioner kroner) til vinderen.
Det er stigning på 500.
000 dollar.
Den samlede præmiesum vil være 5,5 millioner dollar (36,8 millioner kroner).
Beslutningen vækker glæde hos de professionelle kvindelige golfspillere.
Den amerikanske golfspiller Tiger Woods tjente 2,07 millioner dollar (14 millioner kroner) for sin sejr i Major-turneringen the Masters i april.
- Det er fantastiske nyheder, siger den amerikanske golfspiller Lexi Thompson.
- Det er velfortjent.
Men jeg tror også, at golf bare generelt vokser sig større som sportsgren.
Spillerne er meget begejstrede, og forhåbentlig kan vi blive ved med at forbedre os, siger hun.
US Women's Open løber fra 30.
maj til 2.
juni.
Også herreturneringen US Open ved Pebble Beach 13.
juni får tilført flere penge til deltagerne.
Her vil den samlede præmiesum være på 12,5 millioner dollar (84 millioner kroner).
Tiger Woods tjente 2,07 millioner dollar (14 millioner kroner) for sin sejr i Major-turneringen the Masters i april.
Her var den samlede præmiesum 11,5 millioner dollar (77 millioner kroner).
/ritzau/AFPFacebookTwitterKopier linkEmner:Tiger Woods (golfspiller)|Golf|USA|Økonomi




https://www.dr.dk/nyheder/politik/ep-valg/halloej-i-eu-parlamentet-tv-kok-cool-borgmester-og-verdens-soergeligste

Det nye Europa-ParlamentSe temaEP-valgHalløj i EU-Parlamentet: Tv-kok, cool borgmester og 'verdens sørgeligste komiker' stemt indDet er ikke kun klassiske politikere, der bliver sendt til Bruxelles.
Også flere jokere er blevet stemt ind i Europa-Parlamentet.
Magid Magid har gjort meget for at skille sig ud som borgmester i Sheffield.
Den 29-årige brite er blandt jokerne, der er valgt ind i det nye EU-Parlament.
Af Sean Coogan29.
maj 2019 kl.
07.
02Bemærk: artiklen er mere end 30 dage gammelLæs opMandag kunne danskerne læse, hvem der bliver de 14 parlamentarikere, der skal repræsentere dem i EU de kommende fem år.
Her er der blandt andet blevet plads til den tidligere forsvarsminister og notoriske stemmersluger Søren Gade (V), folketingsmedlemmerne Nikolaj Villumsen (Ø) og Peter Kofod (DF) såvel som gengangerne Morten Helveg Petersen (R) og Margrete Auken (SF).
Rundt omkring i Europa er der også kommet en masse ansigter på, hvilke parlamentarikere der bliver sendt til Bruxelles.
De tæller blandt den skandaleramte Heinz-Christian Strache, der i forrige weekend måtte trække sig som Østrigs vicekansler, mens Italiens kontroversielle tidligere premierminister Silvio Berlusconi også har kurs mod en plads i EU.
De er ikke alene om at være mere farverige, end man måske forventer fra en EU-politiker.
Her kan du læse om fire nye medlemmer af EU-parlamentet, der skiller sig ud.
'Storbritanniens sejeste borgmester' tager springetMagid Magid tager springet fra borgmester i den britiske by Sheffield til en plads i Europa-Parlamentet.
- Sheffield, jeg fucking elsker dig.
Sådan lød reaktionen fra Magid Magid, da det mandag stod klart, at han var blevet valgt ind i Europa-Parlamentet.
Den atypiske reaktion er ikke uhørt for den unge politiker.
Da Magid Magid sidste år blev valgt som overborgmester i den britiske by Sheffield var det i den grad et brud på traditionerne.
Lokalpolitikeren var den første overborgmester fra partiet De Grønne, han var den første med somalisk baggrund, og som 28-årig var han også den yngste borgmester i byens historie.
Ved indsættelsen markerede han den store dag med temasangene fra Star Wars såvel som Superman, og han blev hurtigt stemplet som "Storbritanniens sejeste borgmester", da han fik taget sit officielle borgmesterfoto stående på et rækværk i rådhusets foyer.
Den unge borgmester, der kom til Storbritannien som flygtning, da han var fem år gammel, har blandt andet markeret sig ved, iklædt sombrero "i solidaritet med Mexico", at forbyde Donald Trump at besøge Sheffield.
Den grønne politiker tog også overskrifter tidligere i år, da han lovede at forsvare elever, der kom i problemer for at deltage i den nationale klimastrejke.
Som britisk EU-parlamentariker har Magid Magid i udgangspunktet kun udsigt til et kort visit i Bruxelles, da Storbritannien efter planen senest skal forlade EU den 31.
oktober.
Ifølge manden selv, er der dog tale om noget større end en storm i et glas vand.
- Det her bliver mere end en flygtig drøm en midsommernat.
Vi kommer til at vende historiens gang, lød beskeden fra EU-debutanten efter valgresultatet.
Sørgelig tysk komiker får debutKomikeren Nico Semsrott udskifter tilværelsen som tv-komiker med livet som EU-parlamentariker.
- LolSådan lød reaktionen på Twitter fra Nico Semsrott, efter de første tyske exitpolls var frigivet søndag aften.
De tyske vælgere har besluttet sig for, at komikeren skal være blandt de 96 tyske parlamentarikere, der snart får en plads i Europa-Parlamentet.
Semrotts satire-parti, Die Partei, er blandt andet gået til valg på humoristiske forslag, så som at fratage klimabenægtere kørekortet og at tage stemmeretten fra folk i de sidste 18 år af deres liv, beretter The Guardian.
Partiet har dog også vist sig fra sin seriøse side i valgkampen med en video fra redningsorganisationen Sea Watch om de mange migranter, der drukner i Middelhavet.
Det britiske medie peger på, at Semrott kalder sig selv 'den sørgeligte komiker verden' og har registeret sig som "demotivationscoach" på valglisten.
Die Partei kan se frem til to mandater takket være støtte fra unge vælgere.
Partiet klarede sig bedre blandt førstegangsvælgere end det store socialdemokratiske parti, SPD, påpeger The Guardian.
Tv-kok bliver del af den grønne bølgeRampelyset er nyt for Sarah Wiener.
Østrigeren har haft stor succes som tv-kok og entreprenør.
På dette arkivbillede ses hun ankomme til filmfestivalen i Berlin i 2011 med sin daværende mand, skuespilleren Peter Lohmeyer.
Østrigske Sarah Wiener har gjort sig kendt som tv-kok og ejer af en lang række restauranter, men de kommende fem år står der politik på menuen.
Hun har længe engageret sig for blandt andet bæredygtigt landbrug, men ifølge The Guardian besluttede hun sig først for at stille op for De Grønne, efter partiets store nedtur ved det østrigske valg i 2017.
Denne gang er det gået bedre for partiet, der med 14 procent af stemmerne blev Østrigs fjerdestørste, hvilket sender Sarah Wiener mod Bruxelles.
De grønne østrigere får et enkelt mandat mindre i europaparlamentet i forhold til valget for fem år siden, men partiet kan trods alt glæde sig over at have tredoblet andelen af stemmer i forhold til det hjemlige valg i 2017.
Nyvalgt separatist kan blive anholdtDen catalanske separatistleder Carles Puigdemont besøgte i januar Folketinget.
Et par måneder siden blev han anholdt i Tyskland, fordi Spanien havde udstedt en international arrestordre mod ham.
Det spanske valg til Europa-Parlamentet blev et ganske fornuftigt et af slagsen for den tidligere catalanske leder Carles Puigdemont.
Det lykkedes nemlig for Puigdemont og en anden fremtrædende catalansk separatist, Oriol Junqueras, at blive valgt ind i det nye parlament.
Om de kommer til at indtage deres pladser i parlamentet, er dog et helt andet spørgsmål.
Oriol Junqueras sidder nemlig varetægtsfængslet i Madrid, mens Carles Puigdemont er efterlyst i Spanien og lever nu i selvvalgt eksil i Belgien.
Læs også:Eks-præsident Puigdemont igen på fri fodDe to var nemlig frontfigurer i en omstridt folkeafstemning om Cataloniens løsrivelse fra Spanien i efteråret 2017.
Catalanerne er blandt andet blevet sigtet for at opfordre til oprør samt misbrug af offentlige midler.
Selv om Puigdemont fra sit hjem i Belgien ikke har langt til Bruxelles, så er det tvivlsomt, om han vil kunne indtage sin plads.
Ifølge spansk lov skal han nemlig troppe op i Madrid for at aflægge ed og få godkendt det nødvendige papirarbejde.
Tager Puigdemont til Spanien, står han til at blive arresteret.
FacebookTwitterKopier linkEmner:Søren Gade (politiker)|Storbritannien|Valg og folkeafstemninger|Bruxelles|Lokalpolitik




https://www.dr.dk/nyheder/udland/mackenzie-bezos-giver-amazon-milliarder-til-velgorenhed

UdlandMacKenzie Bezos giver Amazon-milliarder til velgørenhedEfter den dyreste skilsmisse i historien donerer MacKenzie Bezos halvdelen af sin formue til velgørenhed.
MacKenzie Bezos, som er skilt fra verdens rigeste mand, Amazon-stifteren Jeff Bezos, har lovet at donere halvdelen af sin formue væk til velgørenhed.
)29.
maj 2019 kl.
06.
49Bemærk: artiklen er mere end 30 dage gammelLæs opMacKenzie Bezos, som er blevet skilt fra verdens rigeste mand, Amazon-stifteren Jeff Bezos, vil donere halvdelen af sin formue til velgørenhed.
MacKenzie Bezos forlader ægteskabet med en formue på op mod svimlende 37 milliarder dollar, svarende til 247,5 milliarder kroner.
Hun er med donationen blevet optaget i velgørenhedsorganisationen The Giving Pledge, som ledes af to andre ultrarige filantroper, Bill Gates og Warren Buffett.
- Ud over de aktiver, som livet har givet mig, så har jeg en uforholdsmæssig stor sum penge at dele ud af, skrev MacKenzie Bezos i et brev om, at hun afgiver halvdelen af sine penge.
MacKenzie Bezos beholder 25 procent af de aktier, som parret sammen havde i deres selskab - omkring fire procent af Amazon.
Men hun har afgivet sin stemmeret.
Læs også:Skilsmisse gør Amazon-hustru til verdens tredjerigeste kvindeOver 200 af verdens velhavere er med i Giving Pledge, hvor medlemmerne offentligt afsiger et løfte om at donere store summer til velgørenhed.
Gruppen omfatter Facebooks stifter Mark Zuckerberg, investoren Bill Ackman, Microsofts medstifter Paul Allen, CNN's stifter Ted Turner og den tidligere New York borgmester Michael Bloomberg.
Jeff Bezos, hvis formue for øjeblikket anslås til at være på over 100 milliarder dollar (omkring 669 milliarder kroner) er ikke med i Giving Pledge, men han har for nylig støttet hjemløse familier og uddannelse i fattige samfund med to milliarder dollar.
MacKenzie Bezos mødte Jeff Bezos i 1992, inden han opbyggede selskabet, og parret har fire børn.
Efter 26 års ægteskab meddelte parret i januar, at de går fra hinanden.
/ritzau/FacebookTwitterKopier linkEmner:Bill Gates (erhvervsleder)|Jeff Bezos (erhvervsleder)|Amazon.
com|New York|Økonomi




https://www.dr.dk/nyheder/udland/nepal-afviser-regulering-efter-endnu-et-doedsfald-paa-everest

UdlandNepal afviser regulering efter endnu et dødsfald på EverestRutinerede guider klandrer uforberedte klatrere for farlig kø på bjerget.
Der er lang kø på et ugæstfrit sted, nemlig vejen op til toppen af Mount Everest.
Af Kasper Duncan Gram29.
maj 2019 kl.
00.
02 | opdateret 30.
maj 2019 kl.
07.
24Bemærk: artiklen er mere end 30 dage gammelLæs opDer er både koldt og trængt på toppen af Mount Everest, verdens højeste bjerg.
Gode vejrforhold har fået de bjergbestigere til at danne en lang kø under de ekstreme forhold, og mandag omkom endnu en person på bjerget.
Senest er en australier blevet reddet ned fra 'kaosset på bjerget', skriver news.
co.
au.
Læs også:Kø på Mount Everest koster to bjergbestigere livetPå trods af foreløbigt 11 dødsfald i år, og rekordmange tilladelser til at bestige Everest, nægter myndighederne at indføre et loft:- Vi vil ikke fastlåse eller begrænse antallet af klatrere.
Vi forsøger at få flere turister og klatrere til at komme til Nepal ved at give dem bedre faciliteter og sikkerhed, siger Mohan Krishna Sapkota, der står i spidsen for Nepals ministerium for kultur og turisme.
Myndighederne vil ikke regulere antallet af bjergbestigere på Mount Everest, fastslår Mohan Krishna Sapkota, der står i spidsen for Nepals ministerium for kultur og turisme.
(© ap)Fatale følger ved at tage for let på opgavenNyhedsbureauet AP har talt med de rutinerede guider Eric Murphy og Ameesha Chauhan, som begge har oplevet den lange kø på toppen.
- Nogle af de uerfarne klatrere ved ikke engang, hvordan man binder en iltmaske om ansigtet.
De kan skabe problemer for resten af klatrerne, påpeger Ameesha Chauhan, der er i behandling for forfrysninger efter sin seneste tur.
Den rutinerede bjergbestiger Ameesha Chauhan bliver behandlet for forfrysninger efter sit nylige besøg på Mount Everest.
(© ap)Eric Murphy ønsker, at der bliver strammet op på adgangskravene for at færdes på Mount Everest:- Jeg tror ikke, at problemet er de lange køer eller menneskemængder.
For dem, der dør, skyldes det dårlig førerskab, uerfarenhed og udmattelse.
Og måske at have overset en sygdomstilstand, som indtræffer højt oppe, mener han.
Læs også:Dansk bjergbestiger om dødsfald i kø på Mount Everest: 'Jeg var vendt om lang tid inden'Nepals turistministerium har givet 381 tilladelser til at bestige verdens højeste bjerg i år.
Det er det højeste antal nogensinde, skriver AP.
Det kræver en lægeerklæring og i omegnen af 73.
000 kroner at få lov til at bestige verdens højeste bjerg.
Rettelse: Det fremgik tidligere, at årsagen til køen var 'ugunstige vejrforhold'.
Men det er faktisk godt vejr, som har fået de mange klatrere til at blive fanget i kø.
FacebookTwitterKopier linkEmner:Nepal|Mount Everest|Vejret




https://www.dr.dk/nyheder/udland/tusk-vil-soge-lige-mange-kvinder-og-maend-til-eu-topjob

UdlandTusk vil søge lige mange kvinder og mænd til EU-topjobDet er EU-præsident Donald Tusks personlige ambition at finde kvinder til chefposterne i EU.
Donald Tusk, her fotograferet med Tysklands kansler Angela Merkel, vil have kvinder på mindst to ud af fem EU-topposter.
29.
maj 2019 kl.
03.
31Bemærk: artiklen er mere end 30 dage gammelLæs opDa EU-institutionerne for fem år siden skulle besætte en række topposter, blev kun én besat af en kvinde.
Det var jobbet som EU's udenrigschef, som italieneren Federica Mogherini fik.
Det skal være anderledes denne gang, mener EU-præsident Donald Tusk, som vil have ligestilling og "mindst to kvinder", når fem poster skal besættes.
Det synspunkt var der ifølge præsidenten støtte til under et topmøde tirsdag aften i Bruxelles, da stats- og regeringscheferne talte om kriterierne for nomineringer til blandt andet jobbet som formand for EU-Kommissionen.
Blandt regeringscheferne var der ifølge Tusk mange, der talte for kønsligestilling.
- Det er ikke kun min ambition, at der skal være ligestilling.
Der var et meget synligt flertal, der som jeg er fast besluttet på dette.
- En kønsbalance betyder, at der skal være mindst to kvinder.
Om det er muligt, må vi se.
Det er i det mindste min plan og min personlige ambition, siger Donald Tusk.
EU-præsidenten påpeger, at der ikke kan være nogen automatik i udvælgelsen.
Han henviser dermed til det såkaldte spitzenkandidatsystem, som dele af EU-Parlamentet har forsøgt at gennemtvinge.
Logikken er, at hver politisk gruppe i EU-Parlamentet vælger en spidskandidat, og kandidaten fra den gruppe, som efter valget samler et flertal, nomineres til jobbet som formand for EU-Kommissionen.
- Der kan ikke være en automatik, siger Donald Tusk.
Det samme sagde han efter et EU-topmøde i februar 2018, da stats- og regeringscheferne blev enige om, at de ikke vil acceptere systemet.
EU-traktaten siger, at det er EU-landene som nominerer en kandidat, mens det er EU-Parlamentet, som skal stemme og godkende den nominerede.
Det er imidlertid, siger EU-præsidenten, ingen diskvalifikation at være spidskandidat som Weber eller den danske konkurrencekommissær Margrethe Vestager.
- Ingen kan udelukkes.
At være spidskandidat er ingen diskvalifikation.
Tværtimod kan det måske øge ens chance, siger Tusk.
/ritzau/FacebookTwitterKopier linkEmner:Donald Tusk (politiker)|EU|Europa-Kommissionen|EU-forhold|Polen




https://www.dr.dk/musik/festival/stop-saa-med-det-pis-distortion-bagmand-langer-ud-efter-festivalgaester

DISTORTION 2019Se temaFestivalStop så med det pis!
Distortion-bagmand langer ud efter festivalgæsterDet skal være slut med urin i Københavns gader under Distortion, mener lederen bag festivalen.
Distortion starter i dag på Nørrebro i København, før gadefesten i morgen rykker til Vesterbro.
Fredag og lørdag holder festivalen til på Refshaleøen.
Af Marie Ravn Nielsen29.
maj 2019 kl.
06.
30Bemærk: artiklen er mere end 30 dage gammelLæs opForestil dig en udendørs fest med glade mennesker, der danser til musik leveret af de mest hippe urban-kunstnere lige nu.
Forestil dig så, at en kradsbørstig lugt af urin blander sig i herlighederne.
I dag starter københavnske Distortion sin årlige gadefest og musikfestival, og ligesom sidste år er der ikke kun fokus på at skabe en god fest og booke de rigtige navne til scenerne – der er også ekstra fokus på toiletterne.
Gadefesten Distortion er blevet kritiseret for, at gaderne flyder med urin, når der bliver festet på især Nørrebro og Vesterbro, men faktisk ærgrer det festivalleder Thomas Fleurquin, at det overhovedet er nødvendigt at have så meget fokus på urin og toiletter.
Han er nemlig godt og grundig træt af gæster, der ikke bruger de toiletter, som festivalen opstiller.
- Vi har 200 toiletter mere, end hvad kommunen kræver – det havde vi allerede sidste år – og der er ikke et område, vi investerer mere i end i toiletterne.
Det er en kæmpe udfordring, for selvom der står et toilet tre meter væk, tisser nogle stadig i opgangene, siger han og tilføjer:- Hvis filmen knækker en dag, så er det, fordi vi ikke føler, vi kan være det bekendt mere, når folk sådan tisser i folks opgange.
- Mange tror stadig, det er en studenterfest, der sættes op et par måneder i forvejen, siger Thomas Fleurquin, der sammen med resten af Distortion-holdet allerede er igang med at lægge strategien for festivalen i 2021.
Udover de almindelige festivaltoiletter og pissoirer tager Distortion i år også for første gang nogle helt nye toiletter i brug til kvinder – en slags pendant til mændenes pissoir, der kan rumme tre tissetrængende kvinder ad gangen.
Klager over støjEt andet kritikpunkt omkring Distortion har været de mange historier de seneste år om skrald i gaderne og ikke mindst for meget larm fra store højtalere.
De seneste år har kommunen modtaget klager om larm i beboelsesområder på Vesterbro og Nørrebro under festivalen.
I 2017 resulterede festen i 33 klager, mens der sidste år landede 110 klager på kommunens bord efter Distortion.
Men selvom der efter sidste års festival var en løftet pegefinger fra teknik- og miljøborgmester Ninna Hedeager Olsen fra Enhedslisten, så var klagerne ikke noget, der fik politikerne på Københavns Rådhus til at forbyde festivalen i at bruge byens gader.
Thomas Fleurquin mener da heller ikke, at Distortion har lige så mange udfordringer på det punkt længere.
- Vi føler ikke, vi har så mange udfordringer med skrald og larm, som pressen skriver, siger han.
Læs også:Distortion larmer for meget, men får lov til at fortsætteTræt af hektisk stemning på egen festivalThomas Fleurquin mener altså ikke, at problemet med larm er så stort, som det bliver gjort til, men Distortion-holdet kan alligevel også selv få nok af højtpumpende bas i gaden.
Derfor skruer festivalen selv ned for lydniveauet i år ved blandt andet at mindske antallet – og ændre placeringen – af scenerne under de to dages gadefest.
- Vores koncept har jo fra starten været: 'Hurra, vi kan bruge gaden', så det gjorde vi bare.
Men dem, der larmede mest, begyndte at sætte store scener op, og det, syntes vi, var sjovt og lidt rock'n'roll i mange år.
Vi er selv begyndt at være trætte af, at der er en hektisk stemning ved gadefesterne.
Thomas Fleurquin, leder af DistortionMen den slags scener bliver der færre af nu.
Under årets gadefester vil der nemlig kun være ti store musikscener fremfor de 30, der var sidste år – og de placeres også længere fra hinanden.
- Vi er selv begyndt at være trætte af, at der er en hektisk stemning ved gadefesterne.
Derfor placerer vi nu vores ti scener i yderkanten af Vesterbro og Nørrebro, så vi kan skabe mere plads til hygge, butiksfester, langbordsmiddage og pensionist- og børne-distortion, forklarer Thomas Fleurquin.
Distortion starter i dag festen i Nørrebros gader, og i morgen gælder det Vesterbro.
Fredag og lørdag holder festivalen til på Distortion Ø, der afholdes i en skov på Refshaleøen i København.
FacebookTwitterKopier linkEmner:Distortion|Ninna Hedeager Olsen (politiker)|København|Nørrebro|Forlystelser




https://www.dr.dk/nyheder/politik/folketingsvalg/skal-dit-postnummer-afgoere-din-velfaerd-flertal-af-partier-siger-nej

Hvordan går det med velfærden?
Se temaFolketingsvalgSkal dit postnummer afgøre din velfærd?
Flertal af partier siger nejDer er blevet for stor forskel på den service, kommuner på tværs af landet leverer til borgerne, mener et flertal af partier i ny rundspørge.
- Det er et stort problem, hvis man oplever steder i Danmark, hvor man får en dårligere skolegang eller en ikkeværdig ældrepleje, siger finansordfører for Dansk Folkeparti, René Christensen.
Af Johan Haarløv, Kristian Pedersen, Sine Pam, Signe Heiredal (grafik) og Kåre Kildall Rysgaard29.
maj 2019 kl.
06.
00Bemærk: artiklen er mere end 30 dage gammelLæs opSkal et postnummer afgøre, om din bedstemor får besøg af hjemmehjælpen hver tredje eller hver fjerde uge?
Skal en kommunegrænse afgøre, hvor mange varme hænder der er i vuggestuen, eller om den lokale skole stadig lever eller har måttet lukke?
Nej, mener et flertal af de partier, der stiller op til folketingsvalget.
Forskellen på den kernevelfærd, som kommunerne leverer på tværs af landet, er blevet for stor.
Det svarer syv af ni partier i en rundspørge, som DR har lavet.
Kommer der for store forskelle på tværs af landet, hvor velfærdsydelserne bliver for ringe nogle steder, så udfordrer det hele idéen om at have et velfærdssamfund.
Roger Buch, kommunalforskerOg der er god grund til at have øje på udviklingen, vurderer Roger Buch, kommunalforsker ved Danmarks Medie- og Journalisthøjskole.
- Hele formålet med at have kommuner er, at der skal være forskel, og at man ikke skal have samme standardvarer hele vejen rundt.
Men kommer der for store forskelle på tværs af landet, hvor velfærdsydelserne bliver for ringe nogle steder, så udfordrer det hele idéen om at have et velfærdssamfund, siger han.
SF er et af de partier, som mener, at der er blevet for stor forskel.
- Når vi snakker om velfærd, snakker vi om borgernære opgaver.
Og der er det vigtigt, at alle borgere har lige gode muligheder for at få den hjælp, som de har behov for.
Det må simpelthen ikke være postnummeret, der afgør, hvor man får den bedste hjælp, siger SF’s kommunalordfører Kirsten Normann Andersen.
Den holdning deles af Dansk Folkepartis finansordfører René Christensen:- Det er et stort problem, hvis man oplever steder i Danmark, hvor man får en dårligere skolegang eller en ikkeværdig ældrepleje, og det er på grund af økonomien i kommunen.
Der er vi simpelthen et for lille land til at have så store forskelle, siger finansordfører for Dansk Folkeparti, René Christensen.
For få penge i kassenNiveauet af den kernevelfærd, som kommunerne leverer, afgøres i høj grad af deres økonomiske råderum.
Et råderum, hvis størrelse blandt andet afhænger af, hvor mange skatteindtægter den enkelte kommune får i kassen.
Og her er der markante forskelle kommunerne i mellem.
Læs også:Kan din kommune klare sig selv?
Hver fjerde kommune får færre skattekroner i kassenEn undersøgelse, som DR har lavet på baggrund af nøgletal fra Økonomi- og Indenrigsministeriet, viser, at 27 af de 98 kommuner i Danmark har oplevet faldende skatteindtægter per borger over de seneste fem år.
- Der, hvor der er forholdsvist mange ældre, der har brug for hjælp, skal der tildeles flere ressourcer, så pengene følger med den demografiske udvikling, mener Kirsten Normann Andersen, kommunalordfører fra SF.
En af de afgørende årsager til, at nogle kommuner har faldende skatteindtægter, er, at de yngre - og i denne sammenhæng skattebetalingsdygtige - borgere flytter fra kommunerne, mens de ældre bliver boende.
For at overleve økonomisk bliver de fattigste kommuner nødt til at skære ned på skoler, ældreplejen, eller de bliver nødt til at give en dårligere vedligeholdelse på vejene.
Roger Buch, kommunalforsker- Mange steder har man en ubalance imellem, hvor mange penge der er i kassen, og de behov der er i kommunen.
Og den blanding af skattebetalingsevne, og hvor meget man trækker på de offentlige ressourcer, er meget forskellig rundt omkring i landet, fortæller kommunalforsker ved Danmarks Medie og Journalisthøjskole, Roger Buch.
Tendensen med unge, der flytter fra landet til de større bykommuner, skaber en negativ spiral, siger kommunalforskeren.
- For at overleve økonomisk bliver de fattigste kommuner nødt til at skære ned på skoler, de bliver nødt til at skære ned på ældreplejen, eller de bliver nødt til at give en dårligere vedligeholdelse på vejene, forklarer han.
- Den vare, man tilbyder borgerne, bliver dårligere, og så vælger flere borgere at flytte væk fra kommunen, og det forstærker de centraliseringsprocesser, som er i gang, hvor borgere flytter ind til de større byer, og virksomhederne gør det samme, siger Roger Buch.
Hør Roger Buch forklare mere om forskelle på kommunerne her:Nogle kommuner skal kompenseresDet er imidlertid ikke nyt, at nogle kommuner har flere penge at rutte med end andre.
Forskellene på kommunernes økonomiske råderum skal i princippet udlignes via det kommunale udligningssystem, hvor de rigeste kommuner sender penge i de mindre velståendes retning.
Men systemet virker ikke godt nok, lyder det fra flere partier.
Systemet bør reformeres, mener for eksempel Dansk Folkeparti, så de fattigste kommuner bliver bedre kompenseret.
Det handler ikke om, at borgmestrene skal stjæle fra hinanden.
Men hvis man ser på de byer, hvor det går godt, er det typisk universitetsbyer, og dem har fællesskabet betalt for, ikke kommunerne.
René Christensen, finansordfører, Dansk Folkeparti- Det handler ikke om, at borgmestrene skal stjæle fra hinanden.
Men hvis man ser på de byer, hvor det går godt, er det typisk universitetsbyer, og dem har fællesskabet betalt for, ikke kommunerne, siger finansordfører René Christensen.
Sådan gjorde viDR har udarbejdet en rundspørge, som er blevet sendt til alle 13 opstillede partier til folketingsvalget.
Ni af de 13 partier har ønsket at svare.
Radikale Venstre, Venstre, Liberal Alliance og Stram Kurs har ikke ønsket at svare.
I SF mener Kirsten Normann Andersen, at de kommuner, som kan se frem til at få endnu flere ældre og endnu færre unge, skal kompenseres i særlig grad.
- Vi har overvejet, om man skal tildele ressourcer til ældreområdet, netop ved at se på den demografiske udvikling.
Så dér hvor der er forholdsvist mange ældre, der har brug for hjælp, skal der tildeles flere ressourcer, så pengene følger med den demografiske udvikling, siger hun.
Enhedslisten mener ikke, at den nuværende udligningsmodel kan skabe god nok velfærd i kommunerne.
I stedet peger partiet på, at der skal sættes væsentligt mere gang i den offentlige vækst, end hvad man har set de sidste ti år.
- Det kan ikke lade sig gøre at løse inden for de eksisterende økonomiske rammer.
Det vil bare føre til, at man fordeler elendigheden på en anden måde.
Der er ikke nogen kommuner - heller ikke de rige - der yder for meget velfærd, som det er i dag.
- Derfor kan man ikke lave en retfærdig udligningsreform, hvis ikke staten tilfører et betragteligt milliardbeløb, så kagen kan blive større, siger Finn Sørensen fra Enhedslisten.
Samme niveau i alle kommunerI DR’s rundspørge tilkendegiver ni af ni partier, at der bør være samme niveau af kernevelfærd på tværs af de danske kommuner.
Men ifølge Roger Buch er hele grundtanken med det kommunale selvstyre, at der faktisk er forskelle mellem dem.
- Man kan slet ikke i Danmark forvente at få den samme service, uanset hvor man bosætter sig.
Hvis vi ville have den samme vare i hele landet, så skulle det kommunale selvstyre afskaffes og alle beslutningerne skulle flyttes til Christiansborg, siger han.
Så vidt er de adspurgte partier på Christiansborg dog ikke villige til at gå.
Men hvis det står til Kristendemokraterne kan noget af den kommunale autonomi godt blive indskrænket.
Der er nogle af kommunens opgaver, der skal bestemmes fra Christiansborg, mener næstformand for Kristendemokraterne, Isabella Arendt.
Isabella Arendt foreslår, at flere penge skal øremærkes, når de sendes ud til kommunerne.
- Der er nogle af kommunens opgaver, der skal bestemmes fra Christiansborg.
For eksempel hjemmepasning eller minimumsnormeringer, hvor vi er villige til at gå ind over det kommunale selvstyre og diktere, at noget skal være ens på landsplan, siger hun.
Den holdning deles af Dansk Folkeparti.
- Vi skal have mulighed for at have minimumskrav, som kommunerne skal leve op til.
Og så bliver vi måske også nødt til at låse nogle af de penge, vi sender til kommunerne - blandt andet på ældreområdet, så pengene faktisk bliver brugt på netop det område, siger René Christensen.
Regeringen lagde i foråret 2018 op til at ændre udligningsreformen, men forhandlingerne faldt til jorden.
FacebookTwitterKopier linkEmner:Danmarks Medie og Journalisthøjskole|Kirsten Normann Andersen (politiker)|Økonomi- og indenrigsministeriet|Roger Buch (lektor)|Ældrepleje




https://www.dr.dk/nyheder/politik/folketingsvalg/loekke-valgkampen-handler-ogsaa-om-hvor-pengene-skal-komme-fra

FolketingsvalgLøkke: Valgkampen handler også om, hvor pengene skal komme fraVenstre fremlægger 17 initiativer, der skal styrke erhvervslivets konkurrenceevne.
29.
maj 2019 kl.
12.
48Bemærk: artiklen er mere end 30 dage gammelLæs op- Pengene skal tjenes, før de kan bruges.
Sådan lyder det i Venstres udspil "17 initiativer for et stærkere erhvervsliv", som statsminister Lars Løkke Rasmussen, finansminister Kristian Jensen og uddannelses- og forskningsminister Tommy Ahlers i dag har fremlagt.
Lars Løkke Rasmussen mener, at der i valgkampen er blevet talt for lidt om, hvor pengene til nye politiske initiativer skal komme fra.
Det vil Venstre rette op på med partiets erhvervsudspil:- Vi står over for et klart valg, efter at Mette Frederiksen har gjort det klart, at hun vil basere sin økonomiske politik på partierne i rød blok, siger Lars Løkke Rasmussen med henvisning til Socialdemokratiets formand.
- De vil lempe udlændingepolitikken, hvilket vil øge udgifterne og rokke ved fundamentet under dansk økonomi.
Det vil betyde stigende skatter, det vil gøre Danmark fattigere og gøre råderummet mindre.
Det kan blive dyrt for Danmark både økonomisk og på anden vis.
- Venstre vil en anden vej.
Det er derfor, vi præsenterer 17 initiativer til et stærkere erhvervsliv, siger Løkke.
Vil lempe skatter og afgifter for 300 millioner kronerCentralt i udspillet er et løfte om at bruge 300 millioner kroner årligt på at lempe skatter og afgifter for erhvervslivet.
Men udspillet rummer også mange andre initiativer, siger Lars Løkke Rasmussen.
Han afviser, at Venstre er uambitiøs på erhvervslivets vegne, når partiet samtidig vil bruge samlet 69 milliarder kroner frem mod 2025 på velfærd.
De mange milliarder skal gå til at sikre samme serviceniveau, selv om der kommer flere ældre.
- Vi har lagt en række spor ud, som eksempelvis aktiesparekonto, investorfradrag og andet.
Så lægger vi puljen på 300 millioner kroner oven i, og vi skærper vores målsætning om at gå til angreb på byrder på erhvervslivet.
Det vil gavne erhvervslivet.
- Og så må jeg minde om, at det råderum, som alle partier henviser til, kun eksisterer, hvis vi fastholder den økonomiske politik, vi fører, siger Lars Løkke Rasmussen.
/ritzau/Venstres 17 initiativer for et stærkere erhvervsliv•1.
Skattestop: Der kommer ingen skatte- og afgiftsstigninger.
•2.
Byrdestop: Virksomheder vil ikke blive pålagt nye byrder.
Byrderne ska lettes med 8 milliarder korner frem mod 2025.
•3.
Stop for overimplementering: EU-regler skal ikke overimplementeres i Danmark.
•4.
Styrket konkurrenceevne: En pulje på 300 millioner kroner årligt til at sænke eller fjerne skatter og afgifter.
•5.
Kvalificeret udenlandsk arbejdskraft: Beløbsgrænsen sænkes fra de nuværende ca.
427.
000 kroner om året til 350.
000 kroner for arbejdstagere fra top-30 lande med det største investeringsflow til og fra Danmark.
•6.
Gode uddannelser: Omprioriteringsbidraget på uddannelse og undervisning afskaffes fra næste år.
•7.
Efteruddannelse: Venstre vil invitere til trepartsforhandlinger for at sikre et løft i danske medarbejderes viden og kvalifikationer.
•8.
Medejerskab: Ordningen for medarbejderaktier skal styrkes, så grænsen for andelen af medarbejderens løn, der kan udbetales som medarbejderaktier•til aktieindkomstbeskatning, hæves fra 20 til 25 procent af årslønnen.
•9.
Investeringer i iværksættere: Investorfradraget forhøjes fra 400.
000 til 800.
000 kroner for direkte investeringer og 250.
000 kr.
for indirekte•investeringer.
•10.
Flere børsnoteringer: Aktiesparekontoen skal forhøjes gradvist fra 50.
000 til 200.
000 kroner.
•11.
Familievirksomheder skal blive på danske hænder: Bo- og gaveafgiften for familieejede virksomheder holdes på 5 pct.
fra næste år.
•12.
Iværksætteri på skoleskemaet: Entreprenørskabsundervisning skal være obligatorisk på alle ungdomsuddannelser.
•13.
Iværksætterorlov: Studerende skal have mulighed for at tage iværksætterorlov i en periode på op til et år i løbet af en videregående uddannelse.
Betingelsen for orloven er, at man hverken modtager SU eller dagpenge i perioden.
•14.
Førende på deleøkonomi: Venstre vil arbejde for, at Danmark indgår aftaler med deleøkonomiske tjenester og give dem bedre vilkår i Danmark.
•15.
Forskning i grøn teknologi: 2/3 af væksten i forskningsreserven øremærkes til grøn forskning.
•16.
Danmark som testland: Test-mulighederne for grøn teknologi udbygges, og det skal undersøges, hvordan Danmark kan lave mere fleksible udbud, som kan rumme de nyeste teknologiske løsninger.
•17.
Verdensmål som konkurrencefordel: Danske virksomheder skal hjælpes med at arbejde strategisk med FN's 17 verdensmål, så det også kan blive et konkurrenceparameter.
FacebookTwitterKopier linkEmner:Lars Løkke Rasmussen (politiker)|Tommy Ahlers (politiker)|Venstre|Erhverv|Skatter og afgifter




