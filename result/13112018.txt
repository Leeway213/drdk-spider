https://www.dr.dk/nyheder/udland/italien-fastholder-budget-trods-trusler-om-eu-sanktioner

UdlandItalien fastholder budget trods trusler om EU-sanktionerItaliens regering afviser at ændre i det budget, der er afvist af EU-Kommissionen.
13.
nov.
2018 kl.
23.
57 | opdateret 14.
nov.
2018 kl.
09.
13Bemærk: artiklen er mere end 30 dage gammelLæs opDen italienske regering har sent tirsdag aften - få timer før deadline - afvist at ændre sit udspil til et budget for landet.
Det siger vicepremierminister Luigi Di Maio efter et ministermøde.
- Budgettet kommer ikke til at ændre sig, siger han.
- Vi er overbeviste om, at vi har brug for det her budget for at få landet tilbage på benene igen, lyder det videre fra vicepremierministeren.
Læs også:Italiensk politiker bankede sin sko i bordet efter afvist budget: ’Italien fortjener respekt’Budgetforslaget inkluderer blandt andet en plan om at øge statsgælden.
Det indeholder også en forudsigelse om økonomisk vækst, der ifølge EU er alt for optimistisk.
Samtidig er udgifterne for store, mener EU.
Kun få ændringerDerfor afviste EU-Kommissionen det italienske budgetforslag den 23.
oktober.
Det var første gang nogensinde, at kommissionen valgte at afvise et statsbudget for et land i eurozonen.
Italien fik herefter indtil 13.
november til at komme med et ændret forslag.
Men det er altså ikke sket.
EU har truet med økonomiske sanktioner, hvis ikke budgettet ændres.
Læs også:Italiens budget bliver afvist af EU-KommissionenVed tirsdagens ministermøde i Italien besluttede regeringen at fastholde forslaget, der vil give et budgetunderskud på 2,4 procent af bruttonationalproduktet (bnp).
Der blev dog også foretaget enkelte mindre justeringer.
Blandt andet blev der tilføjet planer om at sælge nogle ejendomme, der tilhører regeringen.
Italien har tidligere forsvaret det ekspansive finanslovsforslag ved at rette opmærksomheden mod USA.
Her har præsident Donald Trump ifølge vicepremierminister Luigi Di Maio haft succes med at følge en lignende vej med skattelettelser og investeringer.
Den italienske regering mener, at landet har fundet en opskrift på vækst og fremskridt, som hele Europa bør følge.
Men der er ikke meget støtte at finde blandt kollegerne i eurozonen.
Her understregede flere finansministre i sidste uge, at Italien ikke skal eksperimentere med Europas valuta.
/ritzau/AFPFacebookTwitterKopier linkEmner:Europa-Kommissionen|EU|Italien|Økonomi|EU-forhold




https://www.dr.dk/nyheder/udland/rohingyaer-skal-sendes-hjem-til-de-raedsler-de-er-flygtet-fra

Flygtede rohingyaerSe temaUdlandRohingyaer skal sendes hjem - til de rædsler, de er flygtet fraFolkekirkens Nødhjælp retter skarp kritik mod hjemsendelse af forfulgt mindretal til Myanmar.
700.
000 rohingyaer er flygtet fra forfølgelse i Myanmar, som er blevet kaldt "et skoleeksempel på etnisk udrensning".
Af Sean Coogan13.
nov.
2018 kl.
22.
18Bemærk: artiklen er mere end 30 dage gammelLæs opMyndighederne i Bangladesh sender i overmorgen de første store grupper af rohingyaer tilbage til Myanmar - og det vækker skarp kritik fra blandt andet Folkekirkens Nødhjælp.
- Det vil betyde, at man sender folk tilbage til nøjagtig det, de flygtede fra.
Lige tilbage i armene på de mennesker, der har gjort de mest skrækkelige ting ved dem, siger Birgitte Qvist-Sørensen, generalsekretær for Folkekirkens Nødhjælp.
Siden august sidste år er over 700.
000 rohingyaer, der tilhører det muslimske mindretal i Myanmar, flygtet til Bangladesh efter forfølgelse, drab og voldtægter, som har medført tusinder af dødsofre i militæraktioner, som er blevet kaldt "et skoleeksempel på etnisk udrensning".
Den britiske avis The Guardian har talt med flere nødhjælpsorganisationer, der siger, at rohingyaer er begyndt at flygte fra lejre i Bangladesh af frygt for at vende tilbage til Myanmar.
Avisen har tidligere berettet, at to rohingyaer, der er blandt de 4.
000, som skal sendes hjem i første bølge, har forsøgt at begå selvmord.
- Det er helt vanvittigt, siger Birgitte Qvist-Sørensen til DR Nyheder.
Frygter gentagelseAftalen, som er indgået mellem Myanmar og Bangladesh, bliver i dag kritiseret af FN's chef for menneskerettigheder, Michelle Bachelet, som beder Bangladesh om at holde igen med de planlagte tilbagesendelser, rapporterer Reuters.
Hun advarer, at deres liv vil være "alvorligt i fare".
Den samme frygt har Birgitte Qvist-Sørensen.
- Det, de skal tilbage til, er det, de er flygtet fra, siger generalsekretæren, der tidligere har besøgt rohingya-flygtninge i Bangladesh.
- I min lange karriere har jeg sjældent hørt så frygtelige historier, siger generalsekretæren, der påpeger, at der ikke har været et retsopgør mod de skyldige i Myanmar.
Læs også:Red Barnet: Vi risikerer at tabe en hel generation af børn i Myanmar- Det, man kan forestille sig, er, at man som flygtning skal tilbage til en landsby, der er brændt ned, og man sættes i lejre af de mennesker, der har voldtaget, dræbt og myrdet ens familie, venner og bekendte, siger Birgitte Qvist Sørensen.
FN har advaret Bangladesh om, at tvangshjemsendelse af flygtninge og asylansøgere kan være brud på international lovgivning.
Organisationen siger, at forholdene i Rakhine-provinsen, hvor rohingyaerne kommer fra, ikke er gode nok.
Blandt andet fordi der ikke venter dem bevægelsesfrihed eller politiske rettigheder som statsborgerskab, rapporterer Reuters.
FacebookTwitterKopier linkEmner:Birgitte Qvist-Sørensen (organisationsleder)|Michelle Bachelet (politiker)|Bangladesh|Folkekirkens Nødhjælp|Befolkning




https://www.dr.dk/nyheder/viden/kroppen/forskere-mindre-gluten-giver-vaegttab-og-sunde-tarme

KroppenForskere: Mindre gluten giver vægttab og sunde tarmeProfessor er selv overrasket over virkningen af en kost med mindre gluten.
Pasta er blandt de fødevarer, der indeholder meget gluten.
Det samme gælder brød og pizza (arkivfoto).
13.
nov.
2018 kl.
22.
31 | opdateret 19.
nov.
2018 kl.
06.
23Bemærk: artiklen er mere end 30 dage gammelLæs opSkærer man kraftigt ned på brød, pizza, pasta og anden glutenholdig mad, vil man nok få en bedre mavefornemmelse og et lille vægttab, skriver Politiken.
52 danske og internationale forskere har efter seks års studier for første gang på verdensplan påvist, at spiser man mindre gluten, kan det have flere positive effekter.
Mindre gluten kan forandre sammensætningen af tarmbakterier, så man vil føle sig mindre oppustet, have mindre luft i maven og endda få et uventet vægttab på næsten et kilo efter otte uger.
Læs også:24 ting du ikke vidste om glutenfri kost- Vægttabet var helt, helt uventet for os, siger professor og forskningsleder Oluf Borbye Pedersen, Novo Nordisk Fondens Metabolismecenter ved Københavns Universitet.
- Vægttab er ikke vigtigstHan er leder af og seniorforfatter til det nye studie, der er offentliggjort i det videnskabelige tidsskrift Nature Communications.
Studiets primære formål var at undersøge, om sammensætningen og funktionen af nogle af tarmenes hundredvis af forskellige bakteriearter ændrer sig, hvis man udskifter en fiber- og glutenrig kost med en fiberrig, men glutenfattig kost.
- Det vigtigste ved studiet er ikke nødvendigvis vægttabet, men den større tarmsundhed, man kan opnå ved en fiberrig low-gluten-kost, siger Oluf Borbye Pedersen.
Læs også:Forskere kæder diabetes sammen med gravides glutenspisningUndersøgelsen peger på, at den fiberrige kost næsten uden gluten medfører det beskedne vægttab, fordi tarmbakterierne øger forbrændingen af kalorier.
Opdatering: En af forskerne bag undersøgelsen, Henrik Munch Roager, har dog senere set sig nødsaget til at nuancere mediernes udlægning af forskningen.
Læs også:Medierne misforstår: Du bliver ikke sundere af at undgå gluten/ritzau/FacebookTwitterKopier linkEmner:Oluf Borbye Pedersen (professor)|Ernæring|Københavns Universitet|Videnskab|Novo Nordisk Fonden




https://www.dr.dk/sporten/haandbold/herreligaen/gog-tilbage-paa-vindersporet-med-sejr-over-nordsjaelland

HerreligaenGOG tilbage på vindersporet med sejr over NordsjællandNordsjælland smed en stor føring i første halvleg mod GOG, som kørte en overbevisende sejr hjem til slut.
GOG og backen Niclas Kirkeløkke vandt tirsdag aften stensikkert over Nordsjælland Håndbold.
(Arkivfoto) 13.
nov.
2018 kl.
21.
36Bemærk: artiklen er mere end 30 dage gammelLæs opEfter to nederlag i træk vandt GOG tirsdag omsider, da Nordsjælland Håndbold blev slået i den bedste danske række.
GOG endte med at vinde 34-26 hjemme over Nordsjælland, som ellers bed godt fra sig i første halvleg.
Nordsjælland kom forrygende fra start og foran med hele 6-1, inden GOG vågnede op.
Læs også:Håndbolddrama fortsætter: Kolding anker dom om omkampGOG reducerede til 4-6, men Nordsjælland bragte sig straks foran med 7-4.
Senere kom Nordsjælland også foran 8-5, men derfra begyndte fynboerne at dominere kampen og reducerede til 11-12.
Udeholdet begik alt for mange fejl, og det resulterede i fire fynske scoringer i træk til en føring på 15-12.
Ved pausen var GOG kun foran med 15-13, og en overraskelse kunne stadig lure.
Men sådan gik det ikke.
I anden halvleg var GOG klart det bedste hold, og starten bød på syv scoringer i træk fra hjemmeholdet og en solid 22-13-føring.
Læs også:Skanderborg fortsætter imponerende form mod GOGNordsjælland reducerede til 17-22, men tættere på point kom udeholdet aldrig.
Det endte med en knusende sikker sejr til GOG, som avancerer til ligaens tredjeplads med 17 point efter 12 kampe.
Inden tirsdagens sejr havde GOG tabt til Skanderborg og Sønderjyske.
Nordsjælland er uden sejr i seks kampe og har blot seks point og er lige nu fjerdesidst i rækken.
/ritzau/FacebookTwitterKopier linkEmner:GOG Håndbold|Sjælland|Nordsjælland Håndbold|Håndbold|Skanderborg




https://www.dr.dk/nyheder/udland/rusland-beskyldes-gps-forstyrrelser-under-nato-ovelse

UdlandRusland beskyldes for gps-forstyrrelser under Nato-øvelseNorge og Finland beskylder Rusland for at sende støjsignaler under Nato-øvelse i Norge.
Rusland forstyrrede gps-signalerne under en omfattende nylig NATO-øvelse, Trident Juncture, i Norge, meddeler det norske forsvarsministerium.
13.
nov.
2018 kl.
21.
05Bemærk: artiklen er mere end 30 dage gammelLæs opRusland forstyrrede gps-udstyret under en omfattende nylig Nato-øvelse, Trident Juncture, i Norge tidligere på måneden.
Der mener både Norge og Finland.
Der er ifølge det norske forsvarsministerium blevet sendt støjsignaler fra 16.
oktober og 7.
november.
Signalerne er ifølge det norske forsvarsministerium blevet sendt fra den russiske Kolahalvø.
- Vi følger situationen nøje sammen med de berørte myndigheder, skriver ministeriet.
Læs også:50.
000 Nato-soldater øver krig i Norge: Skal vise militær styrke over for RuslandBåde Norges og Finlands luftfartsmyndigheder fremsatte en advarsel til civil luftfart om forstyrrelserne i Laplandsregionen.
Den russiske regering har fra Kreml benægtet, at den har kendskab til støjsignalerne.
Samtidig med Trident Juncture var i gang, holdt Rusland militærøvelser langs norskekysten.
Finland er ikke medlem af Nato, men landet har alligevel deltaget i Trident Juncture.
50.
000 soldater, 250 fly og 10.
000 kampvogne, lastbiler og andre køretøjer var med i Nato-øvelsen, som strakte sig over to uger.
/ritzau/NTBFacebookTwitterKopier linkEmner:NATO|Rusland|Norge|Finland|Militær




https://www.dr.dk/sporten/fodbold/real-madrid-viser-ny-traener-stor-tillid-solari-faar-tre-saesoner

FodboldReal Madrid viser ny træner stor tillid: Solari får tre sæsonerDen spanske fodboldklub Real Madrid ansætter Santiago Solari på en permanent kontrakt frem til sommeren 2021.
Santiago Solari er ansat som cheftræner i Real Madrid frem til sommeren 2021.
13.
nov.
2018 kl.
20.
32 | opdateret 13.
nov.
2018 kl.
20.
43Bemærk: artiklen er mere end 30 dage gammelLæs opTilliden til Santiago Solari som cheftræner i Real Madrid er stor.
Tirsdag aften bekræftede den spanske fodboldklub, at Solari er ansat på en permanent kontrakt frem til sommeren 2021.
- Bestyrelsen i Real Madrid, som mødtes i dag, 13.
november 2018, er nået til enighed om at ansætte Santiago Solari som træner for førsteholdet frem til 30.
juni 2021, oplyser Real Madrid.
Læs også:Officielt: Real Madrid fyrer LopeteguiAllerede mandag oplyste Det Spanske Fodboldforbund (RFEF), at Real Madrid havde indsendt papirer på, at Solari blev på posten.
Og nu er kontrakten så kommet endeligt på plads, oplyser Real Madrid, som måske har overrasket en smule med den tæt på treårige kontrakt.
42-årige Solari overtog styringen med holdet 29.
oktober på midlertidig basis, efter at Julen Lopetegui var blevet fyret som træner.
Siden har argentineren ført Real Madrid til fire sejre i fire kampe - den bedste start af en træner i klubben nogensinde.
Læs også:Celta-danskere skal have ny trænerI de fire kampe har Real Madrid scoret 15 mål og kun indkasseret 2.
Sejrene er kommet i pokalturneringen over Melilla, Viktoria Plzen i Champions League samt Real Valladolid og Celta Vigo i den spanske liga.
Solari har indtil videre ført Real Madrid fra en skuffende niendeplads til en sjetteplads i ligaen - fire point efter førerholdet fra FC Barcelona.
Real Madrid skulle finde en permanent træner i løbet af to uger, og det endte altså med at blive Solari.
/ritzau/FacebookTwitterKopier linkEmner:Real Madrid|Fodbold




https://www.dr.dk/nyheder/kultur/gaming/stan-lees-spider-man-broed-forbandelsen-nu-kommer-de-fede-superhelte-spil

GamingStan Lees Spider-Man brød forbandelsen: Nu kommer de fede superhelte-spilDet nye 'Spider-Man'-spil har gjort op med fortidens tvivlsomme superhelte-spil, mener gaming-ekspert.
Det præcise salsgtal for 'Marvel's Spider-Man' kendes ikke, men ved udgangen af september blev det anslået til at være omkring 5 millioner eksemplarer.
(© Sony Interactive Entertainment)Af Christian Mejdahl Buhl13.
nov.
2018 kl.
20.
30Bemærk: artiklen er mere end 30 dage gammelLæs opDen netop afdøde Stan Lee stod bag nogle af verdens største tegneseriehelte gennem tiden.
Han fostrede Spider-Man, X-Men og The Hulk for bare at nævne nogle af de indflydelsesrige karakterer.
Marvel har en fornyet interesse i at skabe et spilunivers på linje med deres filmunivers, som de grundlagde for ti år siden.
Magnus Groth-AndersenMen selvom de tegnede helte opnåede stor succes først i bladenes univers og senere hen på det store lærred, så har computerspiludgaverne af superheltenes historier sjældent klaret sig specielt godt hos hverken anmeldere eller spillere.
Men den gode Stan Lees edderkoppehelt, Spider-Man, har nu vist sig at skulle lave om på dette.
I efteråret udkom 'Marvel's Spider-Man', som scorede en gennemsnitskarakter på 89,4 procent hos anmelderne.
Læs også:Koldblodig lejemorder slår til igen: Her er Troldspejlets dom over det nye HitmanOgså brugerne tog godt imod spillet, der udkom eksklusivt til PlayStation 4.
Og det blev det hurtigst sælgende spil i dén kategori nogensinde.
Magnus Groth-Andersen, der er chefredaktør på nodens største spil-medie GameReactor.
dk, mener, at dette nu varsler en ny æra for superhelte i spil.
- Marvel har en fornyet interesse i at skabe et spilunivers på linje med deres filmunivers, som de grundlagde for ti år siden med 'Iron Man'.
Jeg vil da også mene, at enhver spilinstruktør, investor og spildesigner bør kigge på det her spil og se, hvor stor en kulturbegivenhed det er og udnytte det til at ekspandere i den retning, siger han.
Det nye Spider-Man-spil lader dig udforske New York på egen hånd uden begrænsninger.
.
.
udover de fjender, der måtte forsøge at komme dig til livs.
(© Sony Interactive Entertainment)'Avengers'-spil på vejHistorisk set har der været langt mellem snapsene, når superhelte har optrådt i spil.
Og Magnus Groth-Andersen forklarer det med, at spiludviklerne ofte har været bundet på hænder og fødder af filmselskaberne, der har været primus motor i udrulningen af alverdens superhelte.
- Superheltespil har oftest været en eftertanke i forlængelse af de store film.
Det har været et økonomisk punktum man satte for at fejre filmen.
Så fik spiludviklerne hamrende stramme deadlines, som har været umulige at leve op til og få gode spil ud af, lyder det fra Magnus Groth-Andersen.
Men det nye Spider-Man-spil er netop ikke kroget op på en aktuel Hollywood-film.
Og det er netop dét, der gør, at spillet er så vellykket ifølge Magnus Groth-Andersen.
Læs også:Legendarisk computerspil fylder 20 år: Det ændrede hele spilindustrien- Marvel har givet spiludvikleren Insomniac helt frie tøjler til at lave det her spil.
Så Sony betalte regningerne og stod for udgivelsen og blandede sig ellers ikke i udviklingen af spillet.
Tidligere har udviklingen af superheltespil været præget af chefer fra filmbranchen, som ikke normalt bevæger sig i spilbranchen, som tror, de ved, hvad det fungerer, siger Magnus Groth-Andersen, og peger på, at fremtiden for superheltespil ser lys ud:Den nu afdøde Spider-Man-skaber, Stan Lee, gjorde en kort gæsteoptræden i 'Marvel's Spider-Man' som en animeret udgave af sig selv.
(© Sony Interactive Entertainment)- Marvel har indgået et samarbejde med spiludviklerne Square Enix om fremtidige Marvel-projekter.
De er blandt andet i fuld gang med et 'The Avengers'-projekt.
Det bliver udviklet af de samme mennesker som også har lavet de nye 'Tomb Raider'-spil.
Så der er en masse originalt talent koblet på de her kommende superheltespil.
Og ligesom 'Marvel's Spider-Man' gjorde det, kan de kommende spil også bryde med den traditionelt negative association, de fleste har til superheltespil, lyder det fra Magnus Groth-Andersen.
Se portrættet af Stan Lee i DR3-serien 'Superheltenes historie' i DR TV her.
FacebookTwitterKopier linkEmner:Computerspil|IT-branchen|Leg og spil|Playstation|Sony




https://www.dr.dk/nyheder/indland/dodelig-fuglevirus-truer-solsorten

IndlandDødelig fuglevirus truer solsorten25.
000 solsorte i Tyskland er døde af en virus, der spredes af myg.
Virussen er på vej hertil.
Solsorten er Danmarks mest almindelige fugl.
(Arkivfoto) 13.
nov.
2018 kl.
19.
49Bemærk: artiklen er mere end 30 dage gammelLæs opEn dødelig fuglevirus, der især rammer solsorte, er på vej mod Danmark.
Usutu-virussen spredes via myg og har bredt sig nordpå gennem Europa.
Tyskland har i år indrapporteret mindst 25.
000 døde solsorte.
Bladet Fugle og Natur, der er medlemsblad for Dansk Ornitologisk Forening, melder, at den dødelige virus nu har spredt sig helt op til den danske grænse.
Biolog i foreningen Henning Heldbjerg vurderer, at virussen først vil vise sig i Danmark til sommer, da myggene trives bedst fra maj til september.
Kold sommer kan redde solsortenDet er det varme vejr i Europa, der har bragt virussen med sig.
Det betyder, at en kold sommer i Danmark kan redde solsorten.
- Har vi en kold sommer, så er det ikke sikkert, vi ser noget som helst til det, siger han.
Henning Heldbjerg opfordrer nu til at hole øje med, om solsorten opfører sig mærkeligt, eller om den pludselig ligger død.
- De fugle, som bliver ramt, bliver apatiske og sløve.
De flyver ikke væk, og når de har haft virussen i en dag eller to, så falder de døde om.
- Usutu (virussen, red.
) smitter tilsyneladende kun sjældent mennesker, men det kan ske, og derfor skal døde fugle håndteres med forsigtighed, siger epidemiolog Rene Bødker.
/ritzau/FacebookTwitterKopier linkEmner:Fugle|Tyskland|Dansk Ornitologisk Forening|Vejret|Insekter




https://www.dr.dk/nyheder/indland/lovforslag-saetter-61-aarig-skakmat-bliver-jeg-fyret-faar-jeg-aldrig-dagpenge-igen

Valg til Europa-ParlamentetSe temaIndlandLovforslag sætter 61-årig skakmat: Bliver jeg fyret, får jeg aldrig dagpenge igenDansk udviklingsarbejder sender nødråb inden samråd om lovforslag, der fjerner tusinders arbejdsløshedsforsikring.
Af Mads Korsager Nielsen13.
nov.
2018 kl.
21.
12 | opdateret 14.
nov.
2018 kl.
11.
17Læs opSom han selv ser det, beskytter han til dagligt nationens interesser.
Gennem sit arbejde i nærområderne i Nigeria og Etiopien medvirker han nemlig til at lette flygtninge- og immigrantpresset mod Europas og Danmarks grænser.
Opholdskrav for ret til dagpengeLovforslaget skal finansiere en del af regeringens skatteaftale med Dansk Folkeparti, der blev indgået i februar 2018.
Med lovforslaget indføres der et opholdskrav for ret til dagpenge, hvorefter et medlem af en arbejdsløshedskasse som udgangspunkt skal have haft ophold her i riget, et andet EU-land eller EØS-land eller Schweiz i mindst 7 ud af de seneste 12 år.
Der er dog en række undtagelser.
F.
eks ansatte i danske virksomheder samt besætningsmedlemmer på danske skibe.
Regeringen vil med lovforslaget signalere, at man skal have en tæt tilknytning til det danske samfund, for at få velfærdsydelser.
Ifølge Beskæftigelsesministeriets egne skøn betyder lovforslaget, at 20.
350 personer vil melde sig ud af en a-kasse, fordi de på grund af ophold i udlandet ikke længere vil være forsikret mod ledighed.
Kilde: Beskæftigelsesministeriet, Danske A-Kasser.
Derfor er det ‘dybt uretfærdigt’, at han nu risikerer at blive ruineret og marginaliseret af sit eget hjemland.
På grund af et lovforslag, der indfører et såkaldt opholdskrav for ret til dagpenge.
Sådan lyder beskeden fra 61-årige Jannik Møller, mangeårigt betalende medlem af en a-kasse og blandt de tusindvis af danskere, der vil blive ramt af regeringens lovforslag.
- Hvis den lov gennemføres og jeg bliver arbejdsløs, så må vi gå fra hus og hjem, fortæller Jannik Møller fra Etiopiens hovedstad, Addis Ababa.
Hvis den lov gennemføres og jeg bliver arbejdsløs, så må vi gå fra hus og hjem.
Jannik MøllerUdlandskarriere koster retten til dagpengeSom 61-årig er han snart pensionist.
Han er medlem af en a-kasse, dansk skatteyder gennem mange år med hus samt familie i Danmark.
De seneste fem år har han arbejdet blandt nogle af Afrikas fattigste mennesker for en tysk organisation.
Det risikerer nu at koste ham retten til dagpenge, når han vender hjem.
- Man slagter en lille gruppe danskere, hvoraf mange har betalt skat til samfundet i årevis.
Nu tager man deres rettigheder, uden varsel som en tyv om natten, og for nogle af os kan det blive en katastrofe, uddyber Jannik Møller.
Nødråb før samråd onsdagNødråbet fra Jannik Møller kommer op til et samråd i Folketingets beskæftigelsesudvalg onsdag.
Her skal beskæftigelsesminister Troels Lund Poulsen (V) blandt andet redegøre for, hvordan lovforslaget praktisk skal administreres.
Dansk Folkeparti står sammen med regeringspartierne bag lovforslaget, der fra årsskiftet indfører et såkaldt opholdskrav for retten til dagpenge.
For at kunne modtage arbejdsløsheds-, syge- eller barselsdagpenge, skal man i syv ud af de seneste otte år have opholdt sig i Danmark eller et andet EU eller EØS-land.
Ifølge ministeriets beregninger vil lovforslaget reducere antallet af dagpengemodtagere med baggrund i tredjelande med 1.
500 personer.
Til gengæld ventes forslaget også at ramme mindst 20.
000 nuværende a-kasse-medlemmer.
Blandt dem er således 61-årige Jannik Møller i Addis Ababa.
Det er ren chikane af professionelle, internationalt hårdtarbejdende danskere.
Det lovforslag er meget demotiverende for rigtig mange og direkte landsskadeligt.
Jannik Møller- Den lov vil ikke stoppe terrorister, snyltere eller hvem man er ude efter.
Det er ren chikane af professionelle, internationalt hårdtarbejdende danskere.
Det lovforslag er meget demotiverende for rigtig mange og direkte landsskadeligt, pointerer Jannik Møller.
Vil aldrig genoptjene dagpengeretPå grund af sin alder og lovforslagets tilbagevirkende kraft, vil det ramme ham ekstra hårdt.
- Min alder og min situation gør, at jeg aldrig nogensinde kommer ind i dagpengesystemet igen.
Uanset hvad han gør - om han fortsætter arbejdet i nærområderne eller rejser hjem til Danmark - føler han sig ‘dømt ude’, konstaterer han fra det vestlige Afrika.
- Hvis loven i det mindste kunne blive fremadrettet, så ville jeg have mulighed for at opsige mit arbejde i tide, rejse hjem, lede efter et nyt arbejde og beholde min ret til dagpenge.
Men hvorfor?
Jeg har jo allerede et arbejde.
Mange som fremadrettet vil prøve lykken uden for Danmark vil havne præcis i denne situation.
Det her er jo det rene vanvid.
Minister: Modtagere skal bidrageBeskæftigelsesministeren har tidligere begrundet opholdskravet med, at dagpengemodtagere skal have en tæt tilknytning til det danske samfund.
- Det skal også ses i lyset af, at dagpenge jo ikke er en helt almindelig privat forsikringsordning.
Det er en forsikring mod arbejdsløshed, hvor omkring halvdelen af udgifterne er betalt af skatteborgerne, når man ser på finansieringen over en længere periode.
Derfor er det også rimeligt, at man har bidraget til samfundet, før man kan få dagpenge, forklarer Troels Lund Poulsen (V).
Beskæftigelsesministeren skal i åbent samråd om opholdskravet onsdag klokken 13.
FacebookTwitterKopier linkEmner:Troels Lund Poulsen (politiker)|Venstre|Dagpenge|Arbejdsløshed|Afrika




https://www.dr.dk/nyheder/udland/staedighed-og-magtkampe-forstaa-den-svenske-regeringskrise

UdlandStædighed og magtkampe: Forstå den svenske regeringskriseAnna Gaarslev forklarer, hvorfor Sverige har været uden en regering i månedsvis.
Af Rasmus Christiansen13.
nov.
2018 kl.
19.
30Bemærk: artiklen er mere end 30 dage gammelLæs opEfter flere fejlslagne forsøg på at danne en regering, er tålmodigheden sluppet op for formanden i det svenske parlament, Riksdagen.
I morgen skal medlemmerne i Riksdagen stemme om, hvorvidt den borgerlige Ulf Kristersson kan danne en regering, med ham som statsminister.
Mulighederne ser dog ikke gode ud for Kristersson - i dag meddelte hans allierede i den borgerlige alliance, Centerpartiet, at de vil stemme imod ham.
Hør DR's Europakorrespondent, Anna Gaarslev, forklare, hvorfor den svenske regering er gået i hårknude.
FacebookTwitterKopier linkEmner:Ulf Kristersson (politiker)|Sverige




https://www.dr.dk/nyheder/politik/minister-om-kritik-af-fravaerspakke-eleverne-skylder-moede-op

PolitikMinister om kritik af 'fraværspakke': Eleverne skylder at møde opDet er helt rimeligt, at hammeren falder, hvis man kommer fem minutter for sent, siger Merete Riisager.
Undervisningsminister Merete Riisager (LA) bøjer af på kritik af ny bekendtgørelse om fravær.
Af Emil Søndergård Ingvorsen13.
nov.
2018 kl.
18.
05Bemærk: artiklen er mere end 30 dage gammelLæs opDet er helt rimeligt, at hammeren falder prompte, og at elever får fravær fra hele undervisningstimen, hvis de kommer fem minutter for sent.
Og det er uagtet, om ens bus er aflyst eller ens cykel er punkteret.
Det siger undervisningsminister Merete Riisager (LA), efter at hun i dag har fået kritik fra flere sidder oven på, at hun for en måned siden indførte den såkaldte fraværspakke for ungdomsuddannelser.
- Fraværet er for højt.
Der skal være respekt om de uddannelsessteder, vi har.
Vi har lærere, der har uddannet sig i mange år og har forberedt sig til undervisningen.
Vi bruger mange ressourcer på vores ungdomsuddannelser, så de unge, som helt frivilligt tilmelder sig uddannelsen, skylder at møde op og deltage, siger ministeren.
Læs også:Ny fraværsordning på gymnasier møder kritik: Frygter eleverne bliver vækKritik fra både studerende og rektorerI ministerens bekendtgørelse fra 13.
oktober lyder det, at man skal sidde klar fra undervisningens begyndelse, hvis man vil undgå at blive noteret som fraværende.
Det har fået både de almene gymnasiers interesseorganisation, Danske Gymnasier, og Danske Gymnasieelevers Sammenslutning til at frygte for, at eleverne helt vælger at blive væk, hvis de har udsigt til at komme for sent.
FRAVÆR PÅ GYMNASIERNEDanske Gymnasier har gennemført en medlemsundersøgelse om elevernes fysiske fravær.
36 stx-institutioner har de seneste fem år fulgt fraværet.
I undersøgelsen fremgår det, at fraværet er faldet en smule fra 2010/11 til 2016/17, hvor det er gået fra et gennemsnit på 8,4 procent til 7,6 procent.
Kilde: Danske Gymnasier.
- Vi er bange for, at det får den konsekvens, at hvis man kommer til at stå fem minutter for sent op og af den grund kan se, at man kommer for sent til en time - så kommer man slet ikke, siger Birgitte Vedersøe, der er formand for Danske Gymnasier.
Hun pointerer samtidig, at organisationens egen undersøgelse viser, at fraværet er faldet fra 8,4 procent i 2010 til 7,6 procent i 2017.
- Det kan undre, at der var behov for politisk indgriben, når vi reelt har tal, der er så lave, siger hun.
Det er overhovedet ikke noget ufleksibelt system – det er faktisk meget rimeligt.
Merete RiisagerMerete Riisager, hvad tænker du om rektorernes og elevernes frygt for, at eleverne vælger at blive væk i stedet for at komme fem minutter for sent?
- Jeg vil da helt sikkert anbefale eleverne at blive til undervisningen, selv om de kommer for sent.
Men samtidigt er det helt logisk, at man registrerer fravær i begyndelsen af timen, siger hun.
Eleverne må være voksneDanske Gymnasier mener ligeledes ikke, at det er fair over for eleverne, at de får fravær for hele undervisningsmodulet, hvis ens bus eller tog er forsinket.
Den holdning deler undervisningsminister Merete Riisager langt fra:- Når man er et ungt menneske, der er i gang med at blive voksen, så hører det med, at man også begynder at tage ansvar for sin egen færden og herunder ansvaret for at møde op til tiden, siger hun.
Læs også:Gymnasieelever om nye fraværsregler: "Vi bliver set som tal i et Excel-ark"Uddannelsesstederne og de enkelte undervisere har indtil nu selv kunnet vælge at give 100 procent fravær, hvis de vurderede det.
Hvorfor har I valgt at lave et mere ufleksibelt system, der ikke giver plads til individuelle vurderinger?
- Det er overhovedet ikke noget ufleksibelt system – det er faktisk meget rimeligt.
Det eneste, vi beder uddannelsesstederne om, er at registrere fravær og samle op på dem, som har et højt fravær og vurdere, om de stadig er berettiget til SU.
Men de helt konkrete fraværsregler fastsætter man stadig lokalt, siger Merete Riisager.
Men er vi enige om, at det ikke er op til læreren at bestemme, om eleverne skal have fravær, hvis de kommer 10 minutter for sent?
- Ja, det er helt korrekt.
Hvis man skal have sammenlignelige tal fra alle uddannelsesstederne, så skal man også registrere på den samme måde, og det betyder, at hvis man kommer for sent til en time, så får man fravær for netop den time.
Minister indkaldt til samrådHos Enhedslisten er de meget langt fra at være begejstrede for de nye fraværsregler.
Derfor har partiet indkaldt Merete Riisager til et samråd om sagen.
Parties undervisningsordfører, Jakob Sølvhøj, kalder de nye regler for en 'meningsløs bureaukratisering'.
- De nye fraværsregler er udtryk for en ekstrem centralistisk tankegang.
Det er helt meningsløst, at ministeren vil styre det enkelte gymnasium ned i mindste detalje.
I stedet burde hun koncentrere sig om at løse nogle af de påtrængende problemer gymnasierne står overfor, i form af store besparelser og den sociale skævvridning af elevsammensætningen på mange gymnasier, siger han i et skriftligt svar.
FacebookTwitterKopier linkEmner:Liberal Alliance|Merete Riisager (politiker)|Uddannelse|Danske Gymnasier|Ungdomsuddannelser




https://www.dr.dk/nyheder/kultur/film/bare-rolig-du-kan-sagtens-savle-over-dem-tv-teenagere-er-nemlig-ofte-granvoksne

Film og serierBare rolig, du kan sagtens savle over dem.
Tv-teenagere er nemlig ofte granvoksneI amerikanske serier spiller voksne skuespillere teenagere.
Men er det et problem?
© Netflix/Ritzau ScanpixAf Andrea Lundstrøm13.
nov.
2018 kl.
18.
03Læs opTeenageren Josie McCoy er lige begyndt i 2.
g på high school i tv-serien ’Riverdale’.
Hun har et kompliceret forhold til sin far og drømmer om at blive rockstjerne.
Nårh ja, og så har hun netop rundet de 30 år.
Det har skuespilleren Ashleigh Murray, der spiller Josie i hvert fald.
Hvis du nogensinde har følt dig gammel og klam, når du trykker play på Netflix for at savle over teenagerne i serien ’Riverdale’, kan du godt slippe skammen nu.
'Riverdale'Tv-serien ’Riverdale’ havde premiere i 2016.
Tredje sæson kører nu på den amerikanske kanal CW, men på Netflix kan serien nydes af alle, der hungrer efter teenagere med sixpack, mord og high school-drama.
I ’Riverdale’, der er aktuel med sin tredje sæson, er skuespillerne nemlig i snit 8,2 år ældre end karakteren, de spiller.
Det er slet ikke usædvanligt, at skuespillerne i amerikanske teenage-serier er noget ældre, end de karakterer, de spiller.
Og det kan have konsekvenser for de helt unge seere, der sidder klistret til skærmen dag efter dag, mener den amerikanske kommunikationsprofessor Susannah Stern fra San Diego University.
Tv-serierne er med til at bekræfte en krops- og skønhedsstandard, der er uden for rækkevidde for de fleste teenagere.
Susannah Stern, kommunikationsprofessorDe granvoksne skuespillere kan nemlig give teenagere urealistiske idéer om, hvordan deres krop bør se ud.
- Tv-serierne er med til at bekræfte en krops- og skønhedsstandard, der er uden for rækkevidde for de fleste teenagere.
Samtidig har de voksne skuespillere fuldvoksne kroppe og er veltalende.
Den norm kan være problematisk.
En 15-årig pige kan ofte ikke se ud som en 25-årig kvinde, forklarer Susannah Stern.
Ifølge det amerikanske medie Broadly er aldersforskellen mellem karaktererne og skuespillerne i ’Riverdale’ kun overgået af serien ’Buffy the Vampire Slayer’ fra 1996.
At skuespillere i amerikanske ungdomsserier generelt er ældre, end de karakterer de spiller, skyldes blandt andet den amerikanske lovgivning.
Der er nemlig skrappe regler for, hvor mange timer mindreårige må arbejde om dagen.
Så derfor er det langt nemmere og billigere for tv-producenterne at hyre voksne skuespillere.
Men hvad der er godt for producenternes bundlinje, er ikke nødvendigvis godt for tv-seriernes unge fans, forklarer Susannah Stern.
- Teenagere vil ofte sammenligne sig med andre for at finde ud af, hvordan de for eksempel er forskellige fra deres forældre eller lig deres venner.
Teenagere vil højst sandsynligt sammenligne sig med de karakterer, som de mener ligner dem selv, eller de ønsker at være som, siger Susannah Stern.
På billedet ses den afdøde skuespiller Cory Monteith.
I tv-serien 'Glee' spillede han den 15-årige Finn, da han selv var 27 år gammel.
 Scanpix)- Medier giver teenagere muligheden for at finde ud af hvad der er normalt og hvilken slags ageren, der belønnes eller straffes.
De giver teenagere lektioner i, hvordan man skal se ud og gebærde sig.
Hun understreger, at ingen har endnu forsket i ’voksne-spiller-teenagere-tendensen’, og det er derfor svært at sige nøjagtig hvilken effekt, det har på de unge.
Men hun mener, at serierne bekræfter mainstream-idealet for, hvad der er smukt og attraktivt.
Et ideal, som er svær for teenagere at leve op til, når de står med Clearasil i den ene hånd og vat til bh’en i den anden og kigger på tv-seriernes granvoksne korpusser.
I serien 'Riverdale' spiller 21-årige K.
J.
Apa teenageren Archie.
Serien er baseret på tegneseriekaraktererne fra det amerikanske tegneserieforlag Archie Comics, der alle bor i den fiktive forstad Riverdale.
 Scanpix)Sex uden diskussionMen det er ikke kun de mandlige skuespilleres muskuløse arme og kvindernes perfekte hud, Susannah Stern frygter kan medføre dårlig selvtillid hos seriens helt unge fans.
Et andet aspekt er de ofte meget selvbevidste og velovervejede replikker i tv-serierne, der dog sjældent bliver brugt til at diskutere sex og kærlighed.
Voksne skuespillere i ungdomsserier viser, at kærlighed og især sex sker helt naturligt uden en diskussion før, planlægning eller snak bagefter.
Susannah Stern, kommunikationsprofessorI serierne sker kærlighed og sex derimod helt naturligt, så snart man har fanget den populære piges blik til en fest eller tabt sine bøger lige foran ham den lækre 3.
g’er.
- Voksne skuespillere i ungdomsserier viser, at kærlighed og især sex sker helt naturligt uden en diskussion før, planlægning eller snak bagefter.
Dette kan normalisere usikre seksuelle praksisser.
Derfor misser serierne en mulighed for at lære unge at tale om sex og kærlighed, mener Susannah Stern.
Nedskrevet og øvetAmerikanske ungdomsserier serverer dog ikke kun eye candy og dårligt selvværd for de unge.
Serierne giver dem en mulighed for at reflektere over deres eget syn på verden, følelsesmæssige dilemmaer og egen identitet.
Hvem har for eksempel ikke siddet i sit 'Beverly Hills 90210'-sengetøj og spekuleret over, om man mest var spejderdrengen Brandon Walsh eller den evige bad boy Dylan McKay?
Men der er altså ingen grund til, at teenagere får ondt i livet, fordi de ikke har porcelænshud eller en trænet overkrop som de unge hunks i ’Riverdale’, understreger Susannah Stern.
- Skuespillerne er meget ældre end dig, de så heller ikke sådan ud, da de var teenagere.
Det, de siger og gør på tv, er nedskrevet og øvet.
De har også haft op- og nedture, da de var unge.
Læs også:Vanvittig seriebølge bryder reglerne - men det er kun for voksneAnderledes i 'Skam'At det især er i amerikanske tv-serier, at voksne skuespillere spiller purunge teenagere, handler dog ikke kun om skrappere regler for mindreårige skuespillere.
I Skandinavien har vi for eksempel også en helt anden tradition, når det gælder tv til og om unge, forklarer medierådgiver Keld Reinicke- De skandinaviske lande har en stærk børn- og ungetradition, og derfor har de fleste ungdomsserier unge medvirkende.
De unge skal være talerør for de unge, og vi vil høre unges stemmer både i radio og tv, siger Keld Reinicke.
Så hvor det i USA er normen, at skuespillerne er ældre end karakterne, så falder det skandinaverne i øjnene, når en skuespiller spiller en yngre karakter.
Karaktererne Noora og William fra den norske tv-serie 'Skam', der blev et kæmpe hit internationalt.
Medierådgiver Keld Reinicke fremhæver serien som en vellykket skandinavisk ungdomsserie.
 Scanpix)- Vi er rigtig gode til autenticitet i dramaet i Skandinavien, det er vores styrke.
Det bedste eksempel er ’Skam’, som netop på grund af sin rendyrkede autenticitet og nærhed blev et kæmpe hit internationalt, forklarer Keld Reinicke.
Det er dog ikke kun stræben efter autenticitet, der har skabt Skandinaviens faktatradition.
Fiktionsserier er dyre at producere, og samtidig vil der være færre, der ser den, end hvis man stiler efter en bredere målgruppe.
- For eksempel DR3’s serie ’Prinsesser fra blokken’ ville være ligeså god fakta som fiktion.
Der er altid en vurdering, om man kan fortælle de samme historier i faktaprogrammer, simpelthen fordi det er billigere.
Læs også:Magisk og perfekt: Her er den bedste ungdomsserie siden SKAMUopnåelige idolerMen hvordan påvirker det danske unge at se voksne skuespillere spille teenagere, og er det kun et teoretisk problem i den akademiske verden?
Vi har spurgt tre studerende, hvad de mener om fænomenet.
- Måske ville man tænke over alderforskellen, hvis man havde set den samme skuespiller i en anden film eller serie, siger Julie Oldrup Frydendal.
 DR)Julie Oldrup Frydendal, 26, studerendeHar du tænkt over, at skuespillerne i amerikanske ungdomsserier ofte er ældre end de karakterer, de spiller?
- Da jeg så ’Gilmore Girls’, tænkte jeg over, at Rory var yngre end skuespilleren.
Påvirker det din oplevelse af serien?
- Det påvirker mig ikke det store.
Det er et vilkår, når man ser amerikanske serier, at skuespillerne typisk er ældre, men det gør det selvfølgelig en smule mere uvirkeligt og mindre autentisk.
Hvordan tror du, at det kan påvirke teenagere at se karakterer på deres egen alder blive spillet af voksne skuespillere?
- Det kan påvirke dem, hvis de spejler sig i karaktererne og tænker, at de ikke selv er ligeså udviklede og taler på samme måde som karaktererne i serierne.
Men jeg tror, at det er mest karakterernes udseende, der kunne påvirke dem.
Men det er ikke noget, jeg tænkte meget over, dengang jeg så dem.
- Jeg tænkte forleden på, hvorfor jeg gider at se en tv-serie om teenagere, der stadig går i high school, men det er jo fordi at skuespillerne er på min egen alder, siger Cecilie Blenker.
 DR)Cecilie Blenker, 23, studerendeHar du tænkt over, at skuespillerne i amerikanske ungdomsserier ofte er ældre end de karakterer, de spiller?
- Da jeg var yngre, tænkte jeg over, at fyrene i serierne var meget flottere end dem på min skole, og det syntes jeg var vildt uretfærdigt.
Det var nok fordi, at dem i tv-serierne var ældre.
Påvirker det din oplevelse af serien?
- Jeg tror, at man bedre kan acceptere handlingen, når det er voksne skuespillere.
Hvis karaktererne blev spillet af skuespillere, der også var teenagere, så ville handlingen ofte være ret grotesk, når jeg sammenligner det med, hvad jeg selv gjorde i den alder.
For eksempel at de drikker og tager stoffer.
I det hele taget alt det, de kommer ud for.
Det ville ramme hårdere, hvis man tænkte på og så karaktererne som børn.
Hvordan tror du, at det kan påvirke teenagere at se karakterer på deres egen alder blive spillet af voksne skuespillere?
- De får nok nogle uopnåelige idoler, og samtidig kan det måske fremprovokere et ønske om at blive voksen hurtigere, så man bedre kan identificere sig med karaktererne.
- Skandinaviske serier føles mere realistiske.
Amerikanske serier er tit overdrevne og dramatiske, siger Ida Frisk Carstensen.
 DR)Ida Frisk Carstensen, 22, studerendeHar du tænkt over, at skuespillerne i amerikanske ungdomsserier ofte er ældre end de karakterer, de spiller?
- Ja, specielt fordi jeg altid googler alle skuespillerne, der er med i serierne.
Jeg ved ikke, om det var noget, jeg studsede over, men jeg ved det godt.
Det er de altid, det er lidt weird.
Påvirker det din oplevelse af serien?
- Jeg synes ikke, at serierne mister noget, eller den bliver dårligere af det.
Måske kan man også ramme en ældre aldersgruppe, måske er man også en dygtigere skuespiller, når man er ældre.
Hvordan tror du, at det kan påvirke teenagere at se karakterer på deres egen alder blive spillet af voksne skuespillere?
- Jeg tror også, at det kan give dem et ønske om at blive hurtigere voksne, så de kan se ud som dem i serierne.
Læs også:Geniale serier trylles til sløje kopier: Bryder ny serie forbandelsen?
FacebookTwitterKopier link




https://www.dr.dk/nyheder/regionale/midtvest/aftenskole-tilbyder-kursus-om-sm-sex-det-er-aergerligt-det-er-et-tabu

Midt- og VestjyllandAftenskole tilbyder kursus om SM-sex: 'Det er ærgerligt, at det er et tabu'Det er en skam, at vi ikke er mere åbne om vores seksuelle lyster, mener underviser.
(Psst der er guide nederst i artiklen)Underviser Susanne Lindahl kender ikke til andre aftenskoler, der udbyder SM-kurser.
Af Maiken Friis Lange13.
nov.
2018 kl.
18.
02Bemærk: artiklen er mere end 30 dage gammelLæs opSmæk, pisk og fiksering er på skemaet, når aftenskolen i Herning holder SM-kursus.
- Det er nok Danmarks eneste SM-aftenskolekursus, for jeg har ikke stødt på noget lignende, siger Susanne Lindahl der er underviser og selv dyrker SM.
Hun oplever, at der er stor interesse for SM, men at mange aldrig får gang i legen.
- Jeg har hørt om nogen, der er meget interesseret i det, men ikke tør dukke op til kurset eller sige det højt, måske fordi det er pinligt.
Jeg synes, at det er synd og skam, at vi ikke tør stå ved vores seksualitet, siger Susanne Lindahl og understreger, at man hverken skal være nøgen eller gøre noget grænseoverskridende på kurset.
Hvad er SM?
SM er en forkortelse for sadomasochisme og kan kort defineres som et seksuelt forhold mellem ligeværdige og enige voksne mennesker, hvori der indgår dominans og underkastelse.
Sadomasochisme er en sammentrækning af ordene sadisme og masochisme.
Men sadomasochisme er også tillid, tryghed, kærlighed, nysgerrighed, spænding og det at bryde grænser.
Først og fremmest personlige grænser men også samfundets moralske grænser i det omfang de er med til at sætte de personlige grænser.
Kilde: SMil - foreninger for sadomasochisterDet er blandt andet filmen Fifty Shades of Gray, der har vakt mange danskeres interesse for sex, hvor dominans og underkastelse spiller en stor rolle.
Læs også:Sexolog om Fifty Shades-film: Den får os til at snakke om sex- Der er et stort miljø, for der er mange, der søger mere viden om SM på nettet eller gennem klubber.
Der er for eksempel også stor interesse for tantra.
Det er bare ærgerligt, at det er så tabubelagt, siger Susanne Lindahl.
Det er første gang Susanne Lindahl holder kurset, hun kan godt se, at det skiller sig ud blandt keramik- og malerkurserne.
- Jeg talte med DOF (red.
aftenskole i Herning) om kurset, og det blev ikke godkendt med det samme.
Det skulle lige drøftes i bestyrelsen, og cleares hele vejen rundt, før vi slog kurset op.
Hun håber, at kurset kan være med til at nedbryde tabuet.
- Jeg vil gerne introducere deltagerne til, hvordan man kommer ind i miljøet.
De vil kunne fornemme, om det er noget de har lyst til og sætte ord på, hvad de godt kan lide, siger Susanne Lindahl.
Læs også:Her er fire modige unges ærlige Tinder-fortællingerKom i gang med SMMen hvordan får man sagt til sin partner, at man har SM-lyster?
- Det handler om at være åben og ærlig om sine lyster over for sin partner.
Det kan jo være, at ens kæreste, kone eller mand går med de samme tanker.
I virkeligheden bør man sige det ret hurtigt, når man møder en ny partner i stedet for at vente i mange år.
Hvordan kommer man så i gang?
- Man behøver ikke investere i alt muligt udstyr, der kan være dyrt.
Kig rundt i huset og se hvad i har.
For eksempel kan en grydeske også bruges til andet end at røre i en gryde.
Den kan man også give et smæk med.
Man kan også binde arme og ben med et slips.
Der er også en masse hjemmesider, hvor man kan søge inspiration.
Hvor kan man komme i kontakt med andre, der har de samme lyster?
- Mange SM-klubber har aftener, hvor man kan komme, hvis man ikke er medlem.
Så kan man se, hvad det er for noget og fornemme, om det er noget for én.
FacebookTwitterKopier linkEmner:Herning|Uddannelse|Seksualitet




https://www.dr.dk/nyheder/udland/merkel-moedt-med-klapsalver-og-buh-raab-eu-har-brug-sin-egen-haer

UdlandMerkel mødt med klapsalver og buh-råb: EU har brug for sin egen hærDer er brug for mere solidaritet i EU, mener den tyske kansler.
Af Per Bang Thomsen - Strasbourg13.
nov.
2018 kl.
19.
35Bemærk: artiklen er mere end 30 dage gammelLæs opEuropas lande kan ikke længere forvente, at andre vil komme og redde dem, hvis de igen kommer i problemer.
Derfor er der brug for, at EU på sigt får skabt sig sin egen hær.
Det var et af budskaberne fra den tyske kansler, Angela Merkel, da hun her til eftermiddag holdt tale i Europa-Parlamentet i Strasbourg, Frankrig.
- De tider, hvor vi kunne regne med andre helt uden forbehold, er forbi.
Det betyder, at vi som europæere i højere grad må tage vores egen skæbne i egen hånd, hvis vi vil overleve som fællesskab, sagde kansleren, som blandt andet ønsker at oprette et europæisk sikkerhedsråd med skiftende medlemmer, som hurtigere kan tage vigtige beslutninger.
- Men de seneste års udvikling viser os, at vi skal arbejde på ambitionen om en dag at have en ægte europæisk hær, sagde den kristenkonservative kansler fra talerstolen.
Vrede fra TrumpDet er ikke første gang, at Angela Merkel foreslår at skabe en EU-hær.
Men debatten har fået ny næring, efter at den franske præsident, Emmanuel Macron, i den seneste tid også har talt varmt for at etablere en EU-hær.
Den melding har fået den amerikanske præsident, Donald Trump, til at lange ud efter sin franske kollega.
Han har betegnet forslaget for "fornærmende".
Og i et tweet i dag skrev han, at det var Tyskland og ikke USA, Kina eller Rusland, der var Frankrigs fjende under både Første og Anden Verdenskrig.
- Hvordan gik det for Frankrig?
De var allerede begyndt at lære tysk i Paris, indtil USA kom forbi.
Betal for at være med i Nato eller lade være, skrev han.
Læs også:Merkel: Migrantspørgsmålet kan afgøre EU's skæbneMen ifølge den tyske kansler handler tanken om en EU-hær ikke om at trække tæppet væk under Nato.
Det skal derimod ses som "et supplement" til det nordatlantiske samarbejde, og hun citerede i den forbindelse formanden for Europa-Kommissionen, Jean Claude-Juncker, som selv overværede talen.
- Som Juncker har sagt, vil en fælleseuropæisk hær vise verden, at de europæiske lande aldrig nogensinde vil gå i krig mod hinanden igen.
Den tyske kansler kindkyssede med Jean Claude-Juncker, der er formand for Europa-Kommissionen, inden dagens tale.
Slut med nationalisme og egoismeTemaet for dagens tale var Europas fremtid, og den tyske kansler slog flere gange på, at solidaritet og tolerance er fundamentet for EU-samarbejdet.
- Nationalisme og egoisme må aldrig mere få en chance i Europa.
Tolerance og solidaritet er vores fælles fremtid, sagde Angela Merkel, der også rettede en kritik af den italienske regering, som har indleveret et finanslovsforslag, der ikke lever op til reglerne.
- Europa kan naturligvis kun fungere som et retsstatsligt område, hvis retsstatsligheden gælder på samme måde alle steder.
Hvis nogen forsøger at løse deres problemer ved ikke at respektere reglerne for økonomien, så bringer man hele eurozonen i fare, sagde kansleren, der blev mødt af både klapsalver og tilbagevendende buh-råb.
Det sidste var dog ikke noget, der gik hende synderligt på.
- Jeg glæder mig helt over det her.
Jeg lader mig ikke irritere af den slags.
Jeg er også medlem af et parlament, sagde hun.
Tyskland har ikke opført sig korrektAngela Merkel har for nylig meddelt, at hun træder tilbage som formand for sit parti, CDU.
Hun bliver dog som Tysklands kansler indtil næste forbundsdagsvalg, og derfor er det fortsat hende, der kommer til at tegne den politiske linje i hjemlandet.
Ikke mindst i forhold til flygtninge- og migrationspolitikken, hvor hun brugte sin tale til at komme med en erkendelse.
Læs også:Macron: Sporene fra denne krig er aldrig gået væk- EU kan kun blive hørt i resten af verden, hvis vi står samlet.
Og solidaritet betyder altid, at man skal overvinde sin nationale egoisme.
Vi ved også, at Tyskland ikke altid har opført sig fuldstændigt korrekt, sagde hun med henvisning til årene inden flygtningekrisen i 2015.
- Det tog os for lang tid, før vi også i Tyskland opfattede flygtningespørgsmålet som et spørgsmål for hele EU.
Det tog os tid at forstå, at det her er en fælleseuropæisk opgave, sagde hun.
Der var næste fuldt hus i dag under kanslerens tale.
Brug for fælles løsningerKansleren opfordrede derfor også EU-landene til at få lavet en fælles linje, når det kommer til flygtninge og migranter.
- Ligesom vi har fælles spilleregler på det indre marked, må vi også have det, når det kommer til asylret og humanitær ansvarlighed.
Ellers får vi ikke løst udfordringerne med flygtninge og migranter, sagde hun og opfordrede EU-landene til at få skabt en fælleseuropæisk asylprocedure:- Hvis vi hver især træffer vores egne beslutninger i de enkelte lande, skal vi ikke undre os over, hvis folk fra et bestemt land ved det, og at der så kommer sekundær migration inden for rammerne af den fri bevægelighed, sagde hun.
S: Vi skal styrke NatoEn af dem, der overværede talen, var den danske parlamentariker Jeppe Kofod (S).
Han mener ikke, at EU har brug for sin egen hær, som kansleren foreslår.
- Merkel har ret i, at Europa i langt højere grad skal løfte sikkerhedsopgaven, nu hvor Donald Trump sidder i Det Hvide Hus.
Men vi er en del af Nato, og derfor skal vi styrke den europæiske dimension af det samarbejde, i stedet for at oprettet noget nyt, siger han.
Jeppe Kofod mener heller ikke, at den tyske kansler brugte nok taletid på at tage ansvar for de problemer, der er på flygtninge- og migrantområdet inden for EU.
- Hun forsvarer et system, der er brudt sammen på hendes vagt, og det er forkert.
Hun burde i stedet tage ansvar og få rettet op på det, siger han.
FacebookTwitterKopier linkEmner:Angela Merkel (politiker)|Donald Trump (politiker)|Socialdemokraterne|Tyskland|EU-forhold




https://www.dr.dk/nyheder/udland/eu-domstolen-afgoer-hollandsk-strid-om-ost-der-er-ikke-ophavsret-paa-smag

UdlandEU-domstolen afgør hollandsk strid om ost: Der er ikke ophavsret på smag En hollandsk producent af smøreost mente, at en konkurrerende ost smagte for meget af det samme.
Selvom to madvarer smager ens, er der ikke tale om et brud på ophavsretten, har EU-donstolen i dag afgjort.
Af Mark Lindved Norup13.
nov.
2018 kl.
17.
40Bemærk: artiklen er mere end 30 dage gammelLæs opSmøreost med friske krydderurter har været omdrejningspunktet i en speciel sag, som EU-domstolen i dag har afgjort, skriver BBC.
Den har slået fast, at smagen af en madvare ikke er omfattet af ophavsretten.
Det er simpelthen for ’subjektive’ og ’foranderlige’ kriterier, vi som mennesker bedømmer smag ud fra, lyder det i dommen.
Læs også:EU-domstolen går imod Polens fjernelse af højesteretsdommereSagen har sin oprindelse i Holland, hvor producenten af smøreosten Heksenkaas mente, at produktet Witte Wievenkaas smager af det samme og på den måde krænkede ophavsretten.
Heksenkaas gik til en hollandsk domstol og krævede, at både produktion og salg af konkurrentens smøreost blev indstillet.
Er en smag et værkDet juridiske argument lød, at Witte Wievenkaas simpelthen var en kopi af det værk, som smøreosten Heksenkaas er.
Sagen blev sendt videre til den fælleseuropæiske domstol i Luxembourg, der skulle tage stilling til, om smagen af en madvare er beskyttet af EU’s direktiv om ophavsret.
Læs også:EU vil droppe skattesag mod Irland efter Apple betaler skatDet springende punkt i dommen var derfor, om en smag kan klassificeres som et værk på linje med tekst, billeder, film og musik.
Dommerne skulle altså ikke aktivere egne smagsløg og på den måde vurdere de to oste, men alene forholde sig til om en smag kan kaldes et værk i forhold til ophavsretten.
Alder, smag og spisevanerHer lød svaret: Nej, det kan den ikke.
Smagen af en madvare kan nemlig ikke identificeres med den nødvendige præcision og objektivitet, skriver dommerne i sagens afgørelse.
Årsagen er, at en vurdering og beskrivelse af smag altid vil være baseret på et grundlag, der er påvirket af blandt andet den smagendes alder, foretrukne mad og spisevaner.
Læs også:Opgør i Polens Højesteret: EU's mareridt bliver til virkelighedMed andre ord bliver det simpelthen for subjektivt, lød det.
- I overensstemmelse dermed konkluderer retten, at en madvares smag ikke kan klassificeres som et værk, og som konsekvens deraf er det ikke beskyttet af ophavsretten under direktivet, står der i dommen fra EU-domstolen.
FacebookTwitterKopier linkEmner:EU-Domstolen|EU|Fødevarer|Holland|Luxembourg




https://www.dr.dk/nyheder/udland/kim-bildsoee-may-staar-over-en-kaempe-opgave-paa-hjemmefronten

BrexitSe temaUdlandKim Bildsøe: May står over for en kæmpe opgave på hjemmefrontenDen britiske premierminister er langt fra i mål trods udkast-aftale med EU, siger DR's korrespondent i Storbritannien.
Den britiske premierminister, Theresa May, kæmper for at få landet en brexit-aftale.
Af Sean Coogan13.
nov.
2018 kl.
21.
14Bemærk: artiklen er mere end 30 dage gammelLæs op- Det er ganske dramatisk, og det samme er det, der kommer til at ske i den kommende uge.
Sådan lyder vurderingen fra DR's korrespondent i Storbritannien, Kim Bildsøe, efter den britiske premierminister, Theresa May, her til aften har oplyst, at EU og Storbritannien er nået til enighed om et brexit-udkast.
Læs også:EU og Storbritannien nået til enighed om brexit-udkastMed enigheden om et udkast med Bruxelles er May nemlig langt fra i mål, fortæller Kim Bildsøe.
- Det bliver et meget dramatisk døgn for britisk politik, siger korrespondenten forud for Mays møde med sine ministre i morgen eftermiddag.
Mens en EU-aftale skal godkendes både i det britiske underhus og i EU-parlamentet, før det er endeligt godkendt, så er det ikke engang sikkert, at Theresa May kan få opbakning til udkastet fra sin egen regering.
- Det er der ingen, der kan sige på nuværende tidspunkt, siger Kim Bildsøe.
Står over for store forhindringer på hjemmefrontenHvis man tror, at premierminister May med udkastet til en brexit-aftale i hånden, er kommet over den sidste hurdle i hækkeløbet, tager man altså grueligt fejl.
Hjemmefronten er nemlig langt fra en kort strækning uden forhindringer.
Nogle iagttagere mener ligefrem, at det store slag om brexit først kommer nu, hvor slagmarken er nået til Storbritannien, fortæller Kim Bildsøe.
Først skal Theresa May have opbakning fra sin regering.
Dernæst følger medlemmerne af det britiske underhus.
Her til aften har den britiske premierminister haft sine ministre til samtale en efter en.
Her forlader Liam Fox, minister for international handel, nummer 10 Downing Street.
REUTERS/Simon Dawson - Hun mangler sin regering, og det bliver vanskeligt.
Og så skal det også godkendes i parlamentet, og det bliver ekstremt vanskeligt, forklarer korrespondenten.
Han peger på, at man på nuværende tidspunkt ved forbavsende lidt om de 500 sider, som udkastet består af.
Hvad der foreslås om den gordiske knude omkring den nordirske grænse, er eksempelvis endnu uvist.
Læs også:Lars Løkke om brexit-udkast: Vi venter i spændingImens advarer kritikere imod, at man ikke løsriver sig fra EU i tilstrækkelig grad og stadig skal underlægge sig EU-lovgivning på for mange områder.
Der er derfor udsigt til, at resten af ruten mod mål kommer til at gå stejlt op ad bakke for den britiske premierminister.
- Det er en endnu en kæmpe stor opgave, som måske ikke kan løses.
Det vil de kommende dage vise.
Derfor er grænsen mellem Irland og Nordirland så omstridt:•Både Irland og Nordirland er i dag med i EU, og derfor kan mennesker og varer bevæge sig frit mellem de to nabolande.
•Men Nordirland, der er en del af Det Forenede Kongerige, forlader unionen den 29.
marts 2019, og derfor skal man finde ud af, hvad der skal ske med grænsen.
•Hverken EU eller briterne ønsker en såkaldt ”hård grænse” med grænsekontrol.
Man frygter, at det kan genstarte den blodige konflikt mellem protestanter og katolikker, der har været i ro siden Langfredagsaftalen fra 1998.
•Derfor har EU krævet, at briterne forsikrer, at der aldrig vil komme en sådan grænse, selv hvis de kommende forhandlinger om forholdet mellem EU og Det Forenede Kongerige skulle bryde sammen.
•Det har den britiske regering hidtil afvist.
Premierminister Theresa May mener, at hun derved giver EU råderet over en del af landet.
FacebookTwitterKopier linkEmner:Storbritannien|Theresa May (politiker)|EU|EU-forhold|Europa-Parlamentet




https://www.dr.dk/nyheder/regionale/bornholm/det-rabbar-aa-skrinka-og-jylkat-forestillinger-paa-bornholmsk-er-helt

Bornholm"Det rabbar å", "Skrinka" og "Jylkat": Forestillinger på bornholmsk er helt uniktI aften fortsætter de unikke dialektforestillinger på Bornholm.
Skuespillerne Niels Ole Blem, Morten Poulsen, Rie Dam og Bente Pedersen er i færd med at øve sig til aftenens forestilling på Rønne Theater.
.
Af Kristian Volden og Morten Søgård Volff13.
nov.
2018 kl.
17.
00Bemærk: artiklen er mere end 30 dage gammelLæs opDu skal være pænt velbevandret i de bornholmske ord, når du sætter dig i sædet til en af Bornholmsk Amatørscenes forestillinger.
I aften har teatergruppen premiere på sit seneste stykke ”Ses vi i Sømkassan?
”, som opføres på en tyk bornholmsk dialekt på Rønne Theater.
Her er der i særlig grad lagt vægt på det bornholmske sprog med ordene ”bælli”, ”horra” (barn og dreng - red.
) og andre bornholmske udtryk.
Og når dialekten bruges som et fast greb på den bornholmske teaterscene, så er det faktisk ret unikt.
Læs også:Svindelsag om Britta Nielsen bliver til teaterstykkeFor denne type ”dialektteater” ses ikke på andre af landets teaterscener, vurderer kulturjournalist ved kulturbloggen ”Kulturkupeen” og teaterhistoriker Ulla Strømberg:- Jeg har undersøgt og prøvet at finde ud af, om man opfører dialektteater andre steder i Danmark, og jeg har ikke fundet det, siger teaterhistorikeren.
Også Alette Scavenius, formand for Selskabet for Dansk Teaterhistorie og mag.
art.
i teatervidenskab, vurderer, at øens teatertradition er helt speciel:- Man kan sige, at det er det eneste sted i Danmark, hvor man konsekvent opfører dialektkomedier, og det er ikke fordi, at man ikke opfører teater på dialekt andre steder i landet, men det er det eneste sted i Danmark, hvor man har tradition for det.
Og det synes måske mystisk, når teatertypen opføres hyppigt på både franske og tyske amatørscener, men det skyldes måske den særlige historie, som dialektteatret har på Bornholm.
109 år gammel traditionHistorien bag de bornholmske forestillinger begynder i 1909 i København, hvor den unge bornholmske teologistuderende Laurits Wessel sidder og døjer med et slemt tilfælde af hjemve.
Længslen efter øen i Østersøen får ham til at skrive dialektkomedien "I Piblamarken", og de skrevne ord får deres liv på de skrå brædder, når han året efter opfører komedien sammen med en gruppe venner på fødeøen.
Forestillingen viser sig hurtigt at være populær blandt bornholmerne, og Wessel og kompagni fremfører stykket hele 15 gange i løbet af nogle få uger, og dermed blev grundstenene lagt for den særlige teaterform.
Læs også:Danmarks ældste egnsteater fylder 50 år: 'Det er fuldstændig vildt'I aften fortsætter traditionen med "Ses vi i Sømkassan?
", som er en vaskeægte bornholmsk kabaret, der udspiller sig i en gammeldags købmandsbutik, hvor rygter og sladder fylder ligeså meget som kunderne og varerne.
Her bliver både vers og replikker spyttet ud på en klingende bornholmske dialekt, og det er vigtigt, at dialekten fylder i manuskriptet, siger instruktør Morten Poulsen:- Det væsentlige for os er at bevare sproget og udbrede kendskabet til det, siger instruktøren.
Det kniber med at finde dialektenSelvom det bornholmske dialektteater stadig opføres på de skrå brædder, så er det ved at være svært at finde de arvtagere, der skal videreføre traditionen.
Den bornholmske dialekt er nemlig, som så mange andre danske dialekter, udfordret i disse år, hvor rigsdansk gør sit indtog blandt de unge, siger Morten Poulsen:- Det kniber efterhånden med at finde nogle unge, der kan snakke bornholmsk, men netop i det her stykke har vi en med, som ikke normalt snakker bornholmsk, men som sagtens kan indstille sig på at snakke bornholmsk til de replikker og sange, der er i stykket, siger han.
Læs også:Danmarkshistorien set gennem en forårsrulle: Nu som musical”Ses vi i Sømkassan?
” kunne måske lyde som en ret lukket forestilling for dem, som ikke helt har fintunet øret til den karakteristiske dialekt, men Morten Poulsen forsikrer, at udefrakommende sagtens kan få noget ud af aftenens forestilling:- Selvom man ikke forstår de enkelte ord, så vil man jo nok kunne forstå sammenhængen i det hele og ikke mindst den dejlige musik, som er med til at hæve standarden, siger instruktøren.
FacebookTwitterKopier linkEmner:Bornholm|Sprog|Teater|Rønne|Bornholms Teater




https://www.dr.dk/nyheder/regionale/sjaelland/ministre-i-samraad-om-brugerbetaling-paa-akutstuer-det-var-aldrig-den

SjællandTo ministre i samråd om brugerbetaling på akutstuer: ”Det var aldrig den politiske intention”Sundhedsminister Ellen Trane Nørby er nu i dialog med Kommunernes Landsforening, om hvilket grundlag kommunerne har, når de opkræver brugerbetaling på akutstuer.
Sundhedsminister Ellen Trane Nørby (V) og ældreminister Thyra Frank (LA) var i samråd i dag om akutstuer.
Af Henny Mortensen og Julie Würtz13.
nov.
2018 kl.
17.
25Bemærk: artiklen er mere end 30 dage gammelLæs opSundhedsminister Ellen Trane Nørby fra Venstre og ældreminister Thyra Frank fra Liberal Alliance blev i dag kaldt til samråd om brugerbetaling på de såkaldte akutstuer.
På samrådet skulle ministrene svare på, hvorfor nogle kommuner kræver, at ældre betaler for at blive indlagt på en kommunal akutstue i stedet for at være på et sygehus, hvor det er gratis for alle syge at opholde sig.
Det var SF's sundhedsordfører Kirsten Normann Andersen, der havde hevet ministrene i samråd på baggrund af en lang række indslag og artikler, som DR og Sjællandske har bragt.
Her kunne man blandt andet kunne læse, at ældre i Ringsted og Greve ikke betaler for at blive indlagt på en akutstue, når det går i stedet for sygehusophold, mens ældre i langt de fleste kommuner som Næstved og Kalundborg må slippe op mod 150 kroner om dagen for mad og rengøring.
Fakta om priser på akutpladser fra udvalgte kommunerSkive Kommune sørger for gratis forplejning under opholdet på akutstuen.
Som udgangspunkt skal patienten selv sørge for transport til en akutplads, men hvis det ikke muligt, sørger kommunen for transporen.
Herning har egenbetaling, men oplyser ikke, hvor meget.
Betalingen går til mad, vask, mm.
og patienten skal sørge for kørsel.
Horsens Kommune har egenbetaling på 123,75 kroner pr.
døgn.
Dertil kommer, at patienten selv skal betale for transport for at komme til akutpladsen.
Greve Kommune tilbyder gratis ophold og betaler for kørsel til akutpladsen.
Hørsholm Kommune har egenbetaling på 139 kroner pr.
døgn for mad og tilbyder ikke kørsel.
Kilde: Sundhed.
dk og Skive.
dk- Det er en grov forskelsbehandling og fremmer ulighed i sundhedsvæsenet, at ældre skal betale for ophold på en akutstue, når de er for syge til at komme hjem og åbenbart for raske til at være på sygehuset, sagde SF's sundhedsordfører Kirsten Normann Andersen forud for dagens samråd.
Læs også:S vil afskaffe brugerbetaling for mad og medicin på akutstuerDet havde heller ikke været intentionen, understregede sundhedsminister Ellen Trane Nørby efter dagens samråd:- Det var aldrig den politiske intention, at der skulle opkræves penge for mad og for sengelinned på en akutfunktion, hvis man er henvist efter sundhedsloven.
Og vi kan se, at det er forskelligt, hvordan kommunerne varetager de her regler.
- Og det er heller ikke acceptabelt, at det er postnummeret, der afgør, hvad det er for et tilbud, man modtager.
Og efter samrådet fortalte sundhedsministeren også, at de nu er gået i dialog med Kommuners Landsforening.
- Desværre kan vi se, at der er indsneget sig den praksis nogle steder i kommunerne.
Og det er det, vi er ved at få overblik over, sammen med Kommunernes Landsforening.
Vi har en diskussion med Kommunernes Landsforening, om hvad det er for et grundlag kommunerne mener, de har, siden de opkræve penge for noget som mad eller vask af sengelinned.
- Det mener vi nødvendigvis ikke, at der er et grundlag for, og det har aldrig været den politiske intention med sundhedsloven, siger Ellen Trane Nørby.
Hvorfor skærer I ikke igennem og siger, at det ikke er lovligt at opkræve brugerbetaling på kommunale akutstuer?
- Vi er nødt til at afslutte den dialog med Kommuners Landsforening, før vi drager konklusionen, om hvorvidt der er behov for at præcisere loven eller om det er kommunerne, der skal rette ind.
Minister ignorerer glidningSF's sundhedsordfører Kirsten Normann Andersen er tilfreds med det faktum, at ministeren på dagens samråd var enig i, at det ikke er rimeligt, at man skal betale for ydelser, som man normalt ville have fået på sygehuset gratis.
Forskellen på sundhedsloven og serviceloven Sundhedsloven:Sundhedsvæsnet har til formål at fremme befolkningens sundhed samt at forebygge og behandle sygdom, lidelse og funktionsbegrænsning for den enkelte.
Serviceloven:Serviceloven har til formål at tilbyde rådgivning og støtte for at forebygge sociale problemer, tilbyde en række almene serviceydelser, der også kan være forebyggende på sigt, tilgodese behov, der følger nedsat fysisk eller psykisk funktionsevne eller særlige problemer.
Kilde: Aalborg Universitetshospital- Men jeg tror alligevel, at ministeren ignorerer det forhold, at der er en glidning og nogle borgere bliver ikke visiteret efter den sundhedslov, som ministeren selv henviser til, men bliver i stedet visiteret efter serviceloven.
- Så sker der altså en glidning, hvor borgere kommer til at betale for et ophold, som de under normale omstændigheder ville have fået gratis på sygehuset.
Og det svarer ministeren ikke præcis på, lyder det fra sundhedsordføreren.
Læs også:Ældre betaler selv for indlæggelse på akutstuer: Politikere vil stoppe brugerbetalingDerudover mener Kirsten Normann Andersen, at det er et dyrt anliggende for de folkepensionister, der er nødt til at tage imod brugerbetalingstilbuddet.
- Nogle er tvunget til at tage imod det her tilbud.
Det kan jo være en udgift på 4000-5000 kroner om måneden for sådan et ophold.
Og hvis man er en folkepensionist i forvejen, så ved vi jo godt, at nogen folkepensionister har et meget lavt rådighedsbeløb.
Der er nogen, som ikke har råd til at betale denne her pris.
Det synes jeg, at der er uretfærdigt, siger Kirsten Normann Andersen.
Enhedslisten ville i næste uge komme med et beslutningsforslag, hvor de ønsker, at brugerbetaling til akutstuer bliver forbudt.
FacebookTwitterKopier linkEmner:Ellen Trane Nørby (politiker)|Kirsten Normann Andersen (politiker)|Kommunernes Landsforening|Sundhedspolitik|Kalundborg




https://www.dr.dk/nyheder/vejret/vaek-med-regntoejet-de-naeste-dage-byder-paa-toervejr

VejretVæk med regntøjet - de næste dage byder på tørvejr Den lavt hængende sol dominerer på fredag, men man kan også fange solen tidligere.
Sol over Skoleengen syd for Haslev i dag, hvor novembervejret viste sig fra sin flotteste side.
I folden nød drøvtyggerne vejret, og de kan se frem til mere af det samme i de kommende dage.
 DR brugerbillede)Af Christian Jon Cherry13.
nov.
2018 kl.
17.
59Bemærk: artiklen er mere end 30 dage gammelLæs opDe seneste dage har det været svært at holde sig tør, når man befandt sig udendørs.
Og flere dage har det været gråt i gråt.
Det vil ændre sig meget snart.
Der er enkelte byger i aften og i nat.
De bliver ikke særligt kraftige og vil hurtigt drive forbi.
I morgen tidlig vil det holde tørt over det meste af landet.
Der er overskyet i landsdelene øst for Storebælt, men i løbet af eftermiddagen kommer der lidt kig til solen og den blå himmel.
Det meste af onsdagen vil jyder og fynboer opleve en del skyer, men allerede fra morgenstunden er der chancer for sol.
Sidst på eftermiddagen lukker skyerne til for solen vestfra, og i den vestlige og nordvestlige del af Jylland begynder det at regne fra tidlig aften.
Tørt fra torsdagDet er en varmfront, som passerer landet mod nordvest, således at midt- og nordjyderne får en våd aften.
Men når det er overstået, er der ikke mere regn resten af ugen.
Et højtryk skyder ryg ind over Danmark fra øst på torsdag og giver danskerne en periode med stabilt og til tider solrigt vejr.
Til gengæld falder temperaturen markant, og der vil i løbet af weekenden være nattefrost nogle steder.
Fredag bliver en solrig dagDer er god grund til at holde solbrillerne indenfor rækkevidde på fredag.
Tør luft skubbes op over landet fra syd, hvilket giver gode forudsætninger for blå himmel og en lang gåtur i den sprøde efterårsskov.
Men husk den varme sweater, hvis du begiver dig ud i den kolde, klare luft.
Temperaturerne bliver etcifrede, og vi havner formentlig omkring 6 til 9 grader.
Natten byder på bidende koldt vejr.
Lokalt ender termometret på to frostgrader, men der er også mange i de kystnære områder, som vil opleve det noget lunere.
Her havner man omkring 2 til 5 grader.
Resten af ugen bliver der ikke brug for regntøj.
Til gengæld bliver det koldt i weekenden, hvor der også kan komme nattefrost flere steder.
 DR)Rolige vindforholdDer er ikke særligt meget vind i hele perioden.
Frem til og med lørdag er det rolige vindforhold med svag til jævn vind omkring syd og sydøst.
Søndag tiltager vinden til mellem jævn vind og kuling.
Der begynder også at komme en del skyer omkring Østersøen.
FacebookTwitterKopier linkEmner:Vejret|Fyn|Jylland|Sjælland




https://www.dr.dk/nyheder/udland/cnn-staevner-praesident-trump

UdlandCNN stævner præsident TrumpTV-stationen beskylder Trump-lejren for at bryde journalists forfatningsmæssige rettigheder.
Det førte til en åben konfrontation mellem Jim Acosta og præsident Trump, da CNN-journalisten ikke ville aflevere mikrofonen.
Af Sean Coogan13.
nov.
2018 kl.
16.
46Bemærk: artiklen er mere end 30 dage gammelLæs op- CNN skulle skamme sig over at have dig ansat.
Du er et uforskammet og forfærdeligt menneske.
Sådan lød ordene fra præsident Trump i onsdags, da CNN-journalisten Jim Acosta nægtede at aflevere mikrofonen og insisterede på at stille et opfølgende spørgsmål til præsident Trump ved et pressemøde i Det Hvide Hus.
Efter episoden har Trump-lejren beskyldt Jim Acosta for at optræde aggressivt, mens de omvendt er blevet beskyldt for at manipulere med en video, som de efterfølgende delte af episoden.
Journalisten fik kort efter pressekonferencen inddraget sit adgangskort til Det Hvide Hus - og det er et brud på både pressefriheden og retten til fair rettergang, lyder anklagen fra CNN.
CNN: Vigtigt at kæmpe imodTrump-administrationen har i skrivende stund endnu ikke kommenteret stævningen fra CNN.
Her er både præsident Trump og fem af hans ansatte stævnet for deres rolle i at suspendere Jim Acosta fra Det Hvide Hus.
Ifølge TV-stationen skrev de i fredags et brev til Det Hvide Hus, hvori de formelt bad om at få suspenderingen mod deres chefkorrespondent løftet.
I dag oplyser de, at man ønsker, at Jim Acosta øjeblikkeligt får adgang til Det Hvide Hus igen, og derudover ønsker man en kendelse fra retten i Washington DC, der forhindrer, at han får inddraget sit adgangskort i fremtiden.
- Mens stævningen er specifik omkring CNN og Acosta, kunne dette være sket for alle, lyder det i en erklæring fra CNN.
Her advarer tv-stationen om, at sagen kan have en "farlig" effekt på den politiske dækning, hvis der ikke gøres modstand.
CNN og præsident Trump har flere gange slynget beskyldninger mod hinanden.
Mens TV-stationen flere gange åbent har beskyldt præsidenten for misinformation, anklager præsidenten mediet for at stå bag falske nyheder.
FacebookTwitterKopier linkEmner:CNN|Donald Trump (politiker)|Twitter|Journalisten




https://www.dr.dk/nyheder/regionale/syd/apps-taler-ikke-sammen-paa-tvaers-af-regioner-du-risikerer-doe-selvom-din-nabo

Syd- og SønderjyllandApps taler ikke sammen på tværs af regioner: Du risikerer at dø, selvom din nabo er 'førstehjælper' Det er spild af ressourcer, når regionerne ikke bruger samme app til at tilkalde en førstehjælper ved hjertestop, lyder kritikken.
Hvert år bliver omkring 4000 mennesker ramt af hjertestop uden for hospitalet.
Af Louise Mandrup (interview), Johanne Haagerup og Simon Brix13.
nov.
2018 kl.
18.
30Bemærk: artiklen er mere end 30 dage gammelLæs opFår du hjertestop, og der bliver ringet 112, vil der i Region Syddanmark, Sjælland, Midtjylland og Hovedstaden blive sendt en frivillig førstehjælper til din adresse via en app.
Hvis der er en i nærheden.
To forskellige appsDanmark Redder LivRegion Syddanmark og Region Sjælland bruger app’en.
Kræver at frivillige består førstehjælpskursus og afleverer en børneattest.
Har omkring 3500 frivillige førstehjælpere fordelt på de to regioner.
Dansk Folkehjælp står bag initiativet.
HjerteløberRegion Midtjylland og Region Hovedstaden bruger app’en.
Stiller ingen krav til frivillige.
Har omkring 35.
000 frivillige førstehjælper fordelt over hele landet.
Dog langt flest i Region Hovedstaden.
Trygfonden står bag initiativet.
Region Nordjylland har ikke en app, hvor de kan tilkalde folk ud fra GPS-data, men har i stedet et lokalt sms-system.
Kilde: TrygFonden og HjerteløberRegionerne bruger nemlig forskellige apps til at tilkalde førstehjælperne.
Apps, der ikke arbejder sammen.
Læs også:Ny førstehjælps-app for frivillige: Daniel kaldt ud til hjertestop midt i aftensmadenDet betyder, at får du for eksempel et hjertestop, mens du sidder i sommerhus ved Henne Strand, er det kun de syddanske førstehjælpere, der får besked om at rykke ud – også selvom, der sidder en førstehjælper fra Midtjylland i huset lige ved siden af.
Og selvom man i Hjerteforeningen værdsætter al den frivillige hjælp man kan få, ærgrer direktør for Hjerteforeningen Anne Kaltoft sig over, at ressourcer på den måde bliver spildt.
- Det kunne være hensigtsmæssigt, at man kun én gang skulle tilkendegive, at "mig må I gerne ringe til".
Og så er det ligemeget, hvor i landet, man befinder sig.
Læs også:Farlig tendens: De ældre er dårligst til førstehjælpUanset app bliver den frivillige førstehjælper, der er tættest på, tilkaldt, når alarmcentralen får en anmeldelse.
Derfor mener Nina Blom Andersen, der forsker i risikokommunikation og ulykker på Københavns Professionshøjskole, også, at man vil få større udbytte at en app, hvis regionernes systemer kunne tale sammen.
- Det er uhensigtsmæssigt, at der ikke er en systematik, der dækker hele landet.
Konsekvensen er, at systemerne ikke nødvendigvis, når ud til alle de mennesker, der potentielt kan yde førstehjælp, siger hun.
Nina Blom Andersen understreger, at det kan have fordele, at man tester to forskellige apps, fordi der er større mulighed for at, man finder den bedste løsning.
Danske Regioners næstformand, Ulla Astman erkender, at det ville være bedre, hvis regionerne brugte den samme app, men hun påpeger dog, at behovene er forskellige fra region til region.
Derfor har problematikken heller aldrig været diskuteret i Danske Regioner, fortæller hun.
- Det er ikke noget, vi har været opmærksomme på, netop fordi vores ordninger ikke er helt sammenlignelige.
Men det er da en problemstilling vi gerne vil se på, siger hun.
Regionerne stiller forskellige kravForskellige apps er ikke det eneste, der skiller regionerne ad.
Der kan også være stor forskel på, hvilke kompetencer de frivillige har, når de rykker ud og skal give førstehjælp.
Mens Region Syddanmark kræver, at de frivillige afleverer en børneattest og består et opdateret førstehjælpskursus, skal man i Region Midtjylland blot downloade en app og melde sig til.
Men uden krav og kursus, kan regionerne ikke være sikre på, at situationerne bliver håndteret optimalt, mener Kristian Kidholm, der er forskningsleder på Center for Innovativ Medicinsk Teknologi på Odense Universitetshospital.
- Vi skal være sikre på, at de ydelser vi giver borgerne, er gode og sikre, og som udgangspunkt er uddannelse bedre end ikke-uddannelse.
Karsten Petersen fra Vojens er en af Region Syddanmarks frivillige førstehjælpere.
Han var glad for at have været på førstehjælpskursus, da han blev kaldt ud til et hjertestop.
)Krav giver de frivillige tryghedI Region Syddanmark er kravene i lige så høj grad til for at passe på de frivillige, siger Gitte Jørgensen, der er præhospitalschef i regionen.
- Vores frivillige førstehjælpere skal vide, hvad de skal gøre, så de ikke kommer frem og føler sig hjælpeløse.
Det står Karsten Petersen også inde for.
Han er frivillig førstehjælper i Region Syddanmark og har prøvet at rykke ud til et hjertestop midt om natten.
Selvom det allerede var for sent, er han glad for, at han havde en uddannelse med sig i førstehjælpskassen.
- Det er vigtigt, at vi er godt klædt på.
Man kommer ud i folks hjem, og det kan være et kaos.
Det kan sagtens påvirke en, så det er vigtigt, at vi ikke er usikre, siger han.
I Region Midtjylland handler det om at få så mange som muligt med, og derfor stiller de ikke krav, fortæller den præhospitale chef i Region Midtjylland Per Sabro Nielsen.
- Tid er fuldstændig afgørende for at overleve et hjertestop.
Derfor har vi vurderet, at det er antallet af frivillige i regionen, som gør, at vi kan hjælpe så mange som muligt.
Region Syddanmark har 1.
328 førstehjælpere, mens Region Midtjylland har næsten 8000.
En national app kan være en løsningSelvom regionerne stiller forskellige krav, er det en landsdækkende app, der skal arbejdes hen imod, mener Nina Blom Andersen, der forsker i risikokommunikation og ulykker på Københavns Professionshøjskole.
- På længere sigt skal der udvikles en national app, som taler sammen med alle vagtcentraler og kan bruges af alle i Danmark.
Indtil da er det godt med den løsning, vi har, siger hun.
Læs også:Anders døde, men blev reddet med hjertemassage: Jeg er ekstremt glad for at være tilbageFacebookTwitterKopier linkEmner:Ulla Astman (politiker)|Region Syddanmark|Førstehjælp|Region Midtjylland|Jylland




https://www.dr.dk/nyheder/regionale/oestjylland/organisation-gaar-arla-paa-klingen-med-ny-annonce

ØstjyllandOrganisation går Arla på klingen med ny annonceAnima ønsker mere åbenhed omkring forholdene for mælkekvæg.
Der er masser af åbenhed, lyder svaret fra Arla.
I annoncen fra Anima stiller dyreretsorganisationen fire spørgsmål til Arla.
Af Asger Rosenberg, Bente Hansen og Emma Lichscheidt13.
nov.
2018 kl.
17.
13Bemærk: artiklen er mere end 30 dage gammelLæs op"Kære Arla, vil I fortælle danskerne hele historien bag mælk?
"Sådan lyder indledningen til en helsidesannonce, som dyreretsorganisationen Anima har indrykket i 11 dagblade i dag.
Her kritiserer den Arla for at tegne et glansbillede af mælkeproduktionen.
Kommunikationschef Thorbjørn Schiønning fra Anima siger, at forbrugerne ikke ved, hvordan mælkeproduktion i Danmark foregår.
- Vi har en mælkeproduktion i dag, som er ekstremt industriel, hvor man presser dyrene til det allerhårdeste for at malke den sidste dråbe fra koen, siger han.
Læs også:Stigende priser på mælk og ost øger Arlas salg med milliarderHan mener, at flere forbrugere ville droppe mælken, hvis de vidste mere om produktionsforholdene.
Vi har en mælkeproduktion i dag, som er ekstremt industriel, hvor man presser dyrene til det allerhårdeste for at malke den sidste dråbe fra koen.
Thorbjørn Schiønning, kommunikationschef, Anima- Når en ko bliver født, bliver den skilt ad fra sin mor allerede efter tolv timer og bliver sat i isolation, hvor den så får mælkeerstatning.
Det gør man simpelthen for at få så meget mælk ud til forbrugerne som muligt, så man kan producere så meget mælk så billigt som muligt, siger han.
Kommunikationschef Thorbjørn Schiønning fra Anima mener, Arla løber fra deres ansvar.
- Arla står for næsten 90 procent af mælkeproduktionen i Danmark, så de har jo en stor magt til at bestemme, hvordan de vil producere og markedsføre deres produkter.
Man kunne vælge at gå en helt anden vej, siger han.
Arla: Der er åbenhed og gennemsigtighedArla Danmarks kommunikationsdirektør, Kasper Ibsen Beck, medgiver gerne, at mange forbrugere ikke ved nok om mælkeproduktion, men det skyldes ikke, at Arla ikke ønsker gennemsigtighed og åbenhed – tværtimod, slår han fast.
- Vi har over 250.
000 danskere, der hvert eneste år besøger vores gårde og ser, hvordan det fungerer i virkeligheden.
Ser de virkelig, hvordan det fungerer i virkeligheden?
- Det gør de selvfølgelig, og de kan stille alle de spørgsmål, de vil.
Vi har skolebørn, der kommer forbi vores landmænd og gårde, næsten hver eneste dag.
Og hver eneste dag svarer vi på hundredvis af spørgsmål fra forbrugere på sociale medier omkring vores mælkeproduktion, siger han.
I annoncen stiller Anima fire spørgsmål til Arla.
Blandt andet, om de må filme adskillelsen af kalv og ko og deres reaktion i dagene efter.
Kasper Ibsen Beck slår fast, at der ikke er noget hemmeligt ved det.
- Hvis man som skolebarn er på en gård, hvor der er en kalv, der bliver adskilt fra sin mor, har man selvfølgelig mulighed for at se det, siger han.
Arla medgiver problemer omkring tyrekalveAnima spørger desuden, om de må filme, hvordan Arla skiller sig af med tyrekalve, der ikke kan bruges i dansk produktion.
Her vil han gerne medgive, at der er et problem.
- Der er en lille procentdel af tyrekalvene, der bliver aflivet umiddelbart efter kælvning.
Det er vi faktisk ikke særlig glade for selv, hvis jeg skal være helt ærlig, så derfor arbejder vi på lige nu og har en meget klar ambition om, at den praksis stopper vi med inden for en overskuelig fremtid, siger han.
Han synes dog, det er ”odiøst”, at Anima gerne vil ind og filme det.
- Hvis de vil, må de spørge de enkelte landmænd og tage dialogen den vej.
De er jo selvstændige erhvervsdrivende, så de bestemmer selv, hvem de lukker ind, ikke Arla, siger han.
Indsats om dyrevelfærd på vejAnima ønsker også at få lov til at filme, hvordan en udtjent malkeko sendes til slagtning tyve år før dens naturlige død.
Her melder Arlas kommunikationsdirektør dog hus forbi.
- Det er jo ikke os, der står for den del.
Det er nogle af de kødproducenter og slagterier, der er i Danmark, så der vil jeg foreslå Anima at tage fat i dem, der reelt dirver den del af processen, siger han.
Læs også:Fra spildevand til største indtægtskilde: Vallen er Arlas svar på Den grimme ællingTil sidst spørger Anima om, om Arla vil deltage i en åben, offentlig debat om udfordringerne omkring dyrevelfærd.
- Det synes vi er lidt mærkeligt, for den dialog er vi i fuld sving med, og jeg mener i øvrigt ikke, det er den rigtige måde at indgå i en dialog med nogen som helst på at indrykke en annonce, men i stedet tage fat i os direkte, siger Arlas kommunikationsdirektørHan tilføjer, at Arla har planlagt en stor kommunikationsindsats om dyrevelfærd, de ruller ud i løbet af de næste uger – uagtet Animas annonce.
FacebookTwitterKopier linkEmner:Arla Foods|Mælkeproduktion|Virksomhedskommunikation|Dyr|Forbrug




https://www.dr.dk/nyheder/viden/kroppen/er-oellen-bitter-du-kan-traene-din-smagssans

KroppenEr øllen for bitter?
Du kan træne din smagssansNola Grace Gaardmand kan ikke lide øl.
Det prøver hun at lave om på.
Af Marie Allerslev Eriksen13.
nov.
2018 kl.
17.
00Bemærk: artiklen er mere end 30 dage gammelLæs opSundhedsmagasinets vært Nola Grace Gaardmand hører til den del af befolkningen, der ikke kan lide øl.
I videoen ovenfor skal hun derfor træne sin smagssans.
Det er nemlig ikke et spørgsmål om, hvorvidt hendes smagsløg faktisk kan lide smagen af øl men nærmere, at hun aldrig har lært at kunne lide det.
Læs også:Er du født kræsen eller bare umoden?
Nola forsøger at vænne sig af med sin tanke om, at øl smager dårligt, for det irriterer hende, at hun ikke kan nyde en kold øl.
Derfor skal hun smage på forskellige slags øl hver dag i femten dage for at vænne sig mere til smagen.
Se i videoen ovenfor, hvordan det går.
I aften handler Sundhedsmagasinet om smags- og lugtesansen, og om, hvad der sker, hvis man mister evnen til at smage og lugte.
Du kan se programmet her.
FacebookTwitterKopier linkEmner:Øl|Sundhed og velvære




https://www.dr.dk/nyheder/penge/her-er-4-maader-danmark-kan-blive-ramt-af-italiens-budgetkrise

PengeHer er 4 måder Danmark kan blive ramt af Italiens budgetkriseItaliens gigantiske statsgæld truer med at løbe løbsk og kan i sidste ende få konsekvenser for danskerne.
En økonomisk krise udløst af den enorme italienske statsgæld kan blandt andet lægge en dæmper på forbruget.
Af Oliver Batchelor13.
nov.
2018 kl.
17.
08Bemærk: artiklen er mere end 30 dage gammelLæs opDen italienske regering skal i dag stå skoleret over for EU-Kommissionen med konkrete forslag til, hvordan landet kan nedbringe sin tårnhøje statsgæld.
Det har kommissionen i Bruxelles krævet, fordi Italiens regering i sit finanslovsforslag vil optage ny lån i tillæg til gælden, der med 130 procent af bruttonationalproduktet er mere end dobbelt så stor som EU tillader.
Hvis Italiens regeringen fortsætter kursen og overhører advarslerne, kan budgetkrisen udvikle sig til en egentlig økonomisk krise, der i givet fald kan ramme Danmark.
DR's erhvervskorrespondent Jakob Ussing peger her på de konsekvenser, almindelige danskere vil kunne mærke:1EurokriseDen Europæiske Centralbank i Frankfurt i Tyskland.
Den italienske krise er værd at holde øje med for danskerne, fordi den i yderste tilfælde kan udvikle sig til en ny eurokrise, som vil kunne ramme den økonomiske udvikling i alle europæiske lande – også landene uden for euroen som Danmark.
Under den græske krise – og Grækenlands gæld er vel at mærke langt mindre end den italienske gæld i absolutte tal – fik det virksomheder til at holde igen med investeringer overalt i Europa, ligesom forbrugerne holdt igen.
Det bremsede den økonomiske udvikling, og det kan meget vel gentage sig, hvis den italienske krise eskalerer voldsomt.
2Danske jobDanmark eksporterer især medicin og farmaceutiske produkter til Italien.
Danmark har en åben økonomi, der er i høj grad er afhængig af samhandel med andre europæiske lande, og derfor vil en ny økonomisk krise i Europa også uundgåeligt ramme Danmark.
Italien er ifølge Dansk Erhverv det 10.
vigtigste eksportland for Danmark.
Sidste år eksporterede vi varer og tjenester til Italien for godt 24 milliarder kroner.
Bremser eksporten op, så vil det formentlig koste job i de virksomheder, der eksporterer til Italien.
Det drejer sig især om medicin og farmaceutiske varer, men også fødevarer som fisk og kød.
3PensionerDanskernes pensionsopsparinger kan blive ramt af en italiensk gældskrise.
De arbejdsmarkedspensioner, som danske lønmodtagere indbetaler til i henhold til overenskomsterne på deres arbejdspladser, er i høj grad investeret i aktier og obligationer.
En ny eurokrise udløst af Italiens økonomiske problemer vil give en masse uro på de finansielle markeder, som kan føre til en negativ udvikling i de danske pensionsopsparingers afkast.
Som eksempel sendte et græsk nej ved en folkeafstemning om en ny låneaftale i 2015 dønninger ind over aktiemarkeder over hele verden.
4BoliglånInvestorers flugt til danske realkreditobligationer er med til at sikre boligejerne en tryggere økonomi.
På den korte bane vil investorerne måske i endnu højere grad søge mod danske realkreditobligationer som en slags ”sikker havn”, hvilket kan være med til at give endnu lavere renter på boliglån.
Men set med de danske boligejeres briller er der alligevel ikke grund til at håbe på en fuldtonet italiensk krise, da de negative økonomiske effekter for langt de fleste danskere vil være langt større end eventuelle gevinster ved billigere boliglån i en kortere periode.
FacebookTwitterKopier linkEmner:Europa-Kommissionen|Italien|Økonomi|Samfundsøkonomi|EU




https://www.dr.dk/nyheder/kultur/film/her-er-de-nye-stjerner-i-aarets-dr-julekalender

Film og serierHer er de to nye stjerner i årets DR-julekalenderKian Lawson-Khalili og Safina Coster-Waldau spiller de bærende roller i årets nye julekalender på DR1.
Safina Coster-Waldau og Kian Lawson-Khalili spiller vennerne Theo og Simone i 'Theo og den Magiske Talisman'.
Safina er i øvrigt datter af 'Game of Thrones'-stjernen Nikolaj Coster-Waldau.
Af Marie Ravn Nielsen13.
nov.
2018 kl.
16.
30Bemærk: artiklen er mere end 30 dage gammelLæs opDer er lagt op til et moderne eventyr, når DR den 1.
december blænder op for årets julekalender, 'Theo & Den Magiske Talisman'.
I den helt nye julekalender følger vi drengen Theo, der sammen med veninden Simone rejser ind i en magisk verden for at redde sin elskede morfar, da han bliver syg.
Men selve optagelserne af julekalenderen har også været noget af et eventyr.
Det fortæller de to unge skuespillere, 13-årige Kian Lawson-Khalili og Safina Coster-Waldau, der lige er fyldt 15.
De to venner står begge står foran deres store tv-gennembrud, men du kan allerede nu lære de to teenagere bedre at kende her.
Kian Lawson-Khalili har kun haft en lille rolle i et amatørteaterstykke, inden han fik hovedrollen i årets julekalender.
Hvordan har det været at filme julekalenderen?
Safina: Det har været helt fantastisk, og jeg savner det så meget nu, hvor vi er færdige med at optage.
Jeg er blevet helt forelsket i hele den verden – bare det at være på filmsettet.
Og da vi var i Polen for at optage, hyggede vi os bare rigtig meget.
Det har virkelig været sjovt og dejligt.
Jeg har lavet ét amatørteaterstykke, hvor jeg spillede 'rotte nummer 2' – jeg havde to replikker, men de blev slettet.
Så jeg er gået direkte fra 'rotte nummer 2' og så til Theo.
Kian Lawson-KhaliliKian: Ja, det var bare en helt fantastisk oplevelse.
Det, at det er en julekalender og dermed 24 episoder, gjorde også, at det jo var en lang oplevelse for os, så det var dejligt, at vi fik lov til at nyde det i så lang tid.
I starten er det jo altid lidt akavet, men efter noget tid blev vi nærmest bare som én stor familie.
Vi var hele tiden sammen, så vi blev bare så tætte.
Har I spillet skuespil før?
Safina: Jeg har været med i nogle musicals med en teatergruppe, der hedder Mastodonterne, hvor vi optrådte i Tivoli i København, og så har jeg lavet en kortfilm og nogle reklamefilm.
Men ikke noget så stort som 'Theo & Den Magiske Talisman'.
Kian: Jeg har lavet ét amatørteaterstykke, hvor jeg spillede 'rotte nummer 2' – jeg havde to replikker, men de blev slettet.
Så jeg er gået direkte fra 'rotte nummer 2' og så til Theo.
Det er jeg meget taknemmelig for.
Her ses Safina Coster-Waldau i en scene sammen med Benedikte Hansen.
Hvad har været den sjoveste oplevelse under optagelserne?
Kian: Der er simpelthen så mange gode oplevelser, for vi havde det virkelig bare så sjovt.
Safina: Jeg var lidt mere vant til at have pauser på settet, for Kian var mere på end mig, men så var der en dag, hvor han også havde en pause.
Du kunne slet ikke finde ud af, hvad du skulle lave, så vi begyndte at danse inde i en filmbus og endte med at hjælpe runnerne på optagelserne og rydde lidt op.
Kian: Ja, vi vidste slet ikke, hvad vi skulle lave, for vi var blevet så vant til at optage, at vi blev lidt rastløse, fordi vi skulle vente en time.
Hvad var jeres forhold til julekalendere før?
Safina: Jeg har altid set julekalendere, og det gjorde jeg også de dage, hvor vi filmede i Polen i december sidste år.
Kian: Jeg har også altid set julekalendere, men jeg har faktisk aldrig set dem færdig, for vi tager altid til England for at fejre jul.
Så nogle gange er jeg faktisk stoppet med at se dem, fordi jeg kan mærke, at jeg kommer til at kunne lide den for meget, og så får jeg jo ikke slutningen med.
I 'Theo & Den Magiske Talisman' maler Theo sammen med sin morfar en magisk verden, som de kalder Thannanaya.
Nu kommer I jo direkte ind i folks stuer med denne serie 24 dage i træk.
Hvad tænker I om, at I snart bliver genkendt selv i supermarkedet?
Safina: Altså, jeg kan ikke rigtig forestille mig, hvordan det bliver, for lige nu er jeg bare mig.
Men det bliver da spændende.
Måske man skal til at tænke over, hvad man køber, når man er ude at handle, ha ha.
Kian: Jeg er blevet så vant til, at ingen vidste, at vi optog julekalenderen, men så lige pludselig finder folk ud af det og ved, hvem du er.
Det er egentlig både spændende, men også lidt skræmmende.
Hvad glæder I jer mest til?
Safina: Jeg glæder mig bare til at se den, for nu har vi arbejdet på den i så lang tid.
Kian: Jeg glæder mig til, at den ligesom 'Pagten' og 'Tidsrejsen' bliver et barndomsminde og juleminde for mange.
Det synes jeg er en meget fantastisk tanke, at folk kommer til at huske den og sige: 'Aj, kan du huske 'Theo & Den Magiske Talisman' – den var vild'.
Det glæder jeg mig til om nogle år.
Vennerne Safina Coster-Waldau og Kian Lawson-Khalili har moret sig med filmholdet under indspilningerne af årets julekalender, og de drømmer begge om mere skuespil.
Vil I gerne lave mere skuespil?
Safina: Virkelig gerne!
Lige for tiden tænker jeg næsten ikke på andet.
Jeg savner det så meget.
Kian: Det gør jeg også.
Det er et mål og en drøm, og det er lidt sørgeligt, at vi ikke skal filme mere.
Vi håber, der dukker noget andet op.
Du kan se 'Theo & Den Magiske Talisman' på DR1 fra den 1.
december og hver aften frem til juleaften.
På rollelisten ses blandt andre også skuespillerne Bjarne Henriksen, Maria Rossing, Jens Jacob Thychsen og Nicolas Bro.
FacebookTwitterKopier linkEmner:Jul|Nicolas Bro (skuespiller)|Tivoli|DR1|Polen




https://www.dr.dk/nyheder/udland/ekspert-hverken-israel-eller-hamas-oensker-en-ny-krig

UdlandEkspert: Hverken Israel eller Hamas ønsker en ny krigKonflikten i Gaza kan udløse en krig, men det ønsker parterne ikke, vurderer ekspert.
Et israelsk luftangreb ramte i går den Hamas-kontrollerede tv-station al-Aqsa TV i Gaza.
Af Sean Coogan og Andreas Lindqvist13.
nov.
2018 kl.
16.
44Bemærk: artiklen er mere end 30 dage gammelLæs opEfter en tilsyneladende mislykket israelsk specialstyrkemission langt inde i Gazastriben søndag er bølgerne gået højt mellem Hamas og ærkefjenden Israel.
Siden episoden, der kostede syv palæstinensere og en israelsk soldat livet, er over 400 raketter blevet sendt fra det Hamas-kontrollerede Gaza mod Israel, der har svaret igen med 150 målrettede angreb i Gaza, beretter BBC.
Her er seks palæstinensere - fire af dem militante - blevet dræbt, mens en mand i Israel også har måttet lade livet, rapporterer det britiske medie.
Læs også:Voldsomme bombardementer efter mislykket israelsk mission i GazaVærste angreb i fire årMen trods de dødelige angreb, som er de mest voldsomme siden Gaza-krigen i 2014, ønsker ingen af parterne en egentlig krig.
Det vurderer Danny Raymond, studieadjunkt på Aalborg Universitet og ekspert i israelsk indenrigs- og udenrigspolitik.
- Der er ikke en interesse fra hverken Israel eller Hamas i at eskalere situationen yderligere, siger eksperten, der dog ikke udelukker, at det kan ske alligevel.
Gaza-striben ligger inddæmmet mellem Egypten, Israel og Middelhavet.
Frygt for magtvakuum i GazaTrods sabelraslen fra begge sider er der kræfter i kulisserne, der arbejder på, at der ikke skal komme en ny krig mellem Hamas og Israel, siger Danny Raymond, som peger på, at de to parter over en længere periode har forhandlet gennem Egypten.
Og selvom grupper på højrefløjen i Israel ytrer et ønske om at destruere Hamas, er det ikke noget, der står på regeringens ønskeliste, siger eksperten.
- Alle i Israel er enige om at, hvis man fjerner Hamas, så står Islamisk Jihad og andre grupperinger klar, som vil udfylde det her vakuum, siger han.
- Alternativt er israelerne tvunget til at gå ind, men der er ingen, som har en interesse i, at israelerne skal begynde at styre 1,5 millioner palæstinensere inde i Gazastriben.
Det er ikke en gunstig situation, siger Danny Raymond.
Læs også:Mellemøstkorrespondent: Kikset israelsk operation er ’virkelig dårlig timing’- Alle har på en måde lyst til, at der skal være en form for status quo, siger han.
Krig kan stadig bryde udDerfor forventer Danny Raymond ikke, at den nuværende konflikt udvikler sig til en egentlig krig.
Han vil dog ikke udelukke, at det kan ske.
Hvis et af Hamas’ missilangreb bliver særligt blodigt og kræver mange civile ofre, kan der komme et israelsk pres, der leder til en krig mod Hamas, vurderer han.
- Nogle gange kommer disse konflikter, der ikke skulle være blevet en egentlig krig, på denne måde, hvor tingene eskalerer, siger Danny Raymond.
Krigen mellem Israel og Hamas kostede i 2014 flere end 2.
000 menneskeliv.
FacebookTwitterKopier linkEmner:Hamas|Israel|Gazastriben|Krige og væbnede konflikter|Islamisk Jihad




https://www.dr.dk/nyheder/penge/italiensk-budgetkrise-truer-europa-men-gavner-lige-nu-danske-boligejere

PengeItaliensk budgetkrise truer Europa - men gavner lige nu danske boligejereSet med danske briller er uroen om EU's fjerdestørste økonomi på længere sigt bekymrende, siger økonom.
Da den italienske premierminister, Giuseppe Conte, præsenterede budgetudspillet, sagde han, at der var tale om et budget, der "overholder vore ønsker, mens de offentlige udgifter holdes under kontrol".
Af Oliver Batchelor13.
nov.
2018 kl.
16.
25 | opdateret 13.
nov.
2018 kl.
17.
23Bemærk: artiklen er mere end 30 dage gammelLæs opSenest i dag skal den italienske regering forklare for Europa-Kommissionen, hvordan den vil nedbringe sin tårnhøje statsgæld på 130 procent af bruttonationalproduktet, som risikerer at udløse en økonomisk krise i EU.
For tre uger siden valgte Europa-Kommissionen for første gang nogensinde at afvise et eurolands forslag til finanslov, da det italienske budgetforslag åbenlyst lagde op til at bryde de fælles spilleregler i eurozonen.
- Italienernes gæld er langt større, end reglerne i EU tillader.
Derfor skal man i de løbende årlige budgetter forsøge at nedbringe gælden, sådan som tidligere italienske regeringer har lavet aftaler med EU om.
Men det afviger den her regering ret kraftigt fra, siger økonom i Sydbank, Søren Vestergaard Kristensen.
Derfor har Europa-Kommissionen afvist finanslovsforslagetItaliens regering ønsker blandt andet at nedsætte pensionsalderen og øge det statslige underskud i sit budget for 2019.
Men Italien har en høj statsgæld på over 130 procent af bruttonationalproduktet, og udspillet er i strid med de spilleregler, som medlemmerne af eurozonen selv har fastlagt.
Faktisk må gælden ikke udgøre mere end højst 60 procent af bruttonationalproduktet.
Den tidligere italienske regering havde derfor lovet, at underskuddet skulle reduceres, så Italien kan komme i gang med at nedbringe gælden.
Derfor er kravet, at italienerne nedbringer statsgælden, og derfor har Kommissionen vendt tommelfingeren nedad budgetforslaget.
Italien har fået tre uger til at præsentere et nyt budget.
Hvis ikke budgettet kan blive godkendt, kan det føre til sanktioner.
Det er første gang i euroens historie, at Europa-Kommissionen har afvist et budgetforslag, fordi det afviger fra tidligere indgåede aftaler.
Fordi eurolandene har fælles valuta, skal alle eurolande have deres budgetter for det kommende år godkendt af Europa-Kommissionen og de øvrige eurolande hvert efterår.
Italiens regering lægger i sit finanslovsforslag op til at stifte ny gæld svarende til 2,4 procent af bruttonationalproduktet i tillæg til den gæld, som staten allerede slæber rundt på.
Læs også:I dag rinder tiden ud for Italien: 'Det kan ende med sanktioner'Det skaber panderynker i Bruxelles.
Og ifølge Søren Vestergaard Kristensen med god grund.
- Gælden fungerer som en møllesten om halsen, der holder Italiens økonomi tilbage.
De har meget store rentebetalinger, der skal betales hvert år, samtidig med, at de skal afdrage på gælden.
Borgerløn og tidligere pensionDen italienske regering lægger med sit finanslovsforslag for 2019 op til at give de offentlige udgifter længere snor med sænket pensionsalder, skattelettelser til erhvervslivet og en form for borgerløn.
Forslagene er løfter, som de højreorienterede partier Lega og Femstjernebevægelsen gik til valg på.
Og ifølge de to partier, der nu deler regeringsmagten, vil forslagene sætte gang i den italienske økonomi, der har været trængt i flere årtier.
Femstjernebevægelsen blev ved valget i marts Italiens største parti.
Partileder Luigi Di Maio er i dag vicepremierminister.
I Bruxelles mener man dog ikke, at det er økonomisk forsvarligt at pensionere borgerne tidligere og øge velfærdsydelserne til syv millioner fattige italienere.
Læs også:Italiens budget bliver afvist af EU-KommissionenAfviser den italienske regering at samarbejde med EU om at nedbringe den tårnhøje gæld, kan det sidste ende føre til, at Europa-rådet pålægger Italien en bøde på op til 0,5 procent af bruttonationalproduktet.
Uro har sat mere fart på gældsbyrdenFor Italien har uroen omkring økonomien allerede gjort ondt værre, fortæller Søren Vestergaard Kristensen.
Over de seneste måneder har investorer nemlig solgt ud af de statsobligationer, som Italien udsteder for at betale af på sin gæld.
Rom.
Skiftende regeringer har i årtier brugt flere penge, end staten har fået ind i indtægter.
Det betyder, at obligationerne har tabt markedsværdi - og at det bliver dyrere for Italien af låne nye penge af finansmarkederne.
Derfor får Italien nu endnu sværere ved at betale sin regning.
- Fordi regeringen har kommunikeret så dårligt ud uden tilladelse fra EU, får man et større underskud og en større gæld.
Samtidig bliver de renter, man skal til at betale, højere, fordi investorerne er usikre på, om Italien overhovedet har tænkt sig at betale.
I yderste konsekvens kan det blive et spørgsmål, hvorvidt Italien bliver i eurozonen.
Italiens økonomi kan ende med at gå i ståI absolutte tal er statsgælden i Italien den største i EU – og i forhold til bruttonationalproduktet overgås gælden kun i størrelse af Grækenlands ditto.
Italiens statsgæld er dog afgørende forskellig fra den græske ved, at det ikke er udenlandske investorer, der ejer gælden.
I Italien er det hovedsaglig banker og italienske borgere, der ejer de italienske statsobligationer - og dermed gælden.
Den italienske statsgæld er i modsætning til den græske i høj grad finansieret af banker og borgere.
Når obligationerne bliver mindre værd, skaber det et formuetab i Italien, som kan betyde, at bankerne kommer til at savne kapital.
Det kan få Italiens økonomi til at gå i stå, forklarer Søren Vestergaard Kristensen.
- Bankerne risikerer at blive tilbageholdende med at låne penge ud til italienerne.
Og på den måde får man startet en ond spiral, der ender med at ramme den almindelige italiener hårdt.
Den velkendte sikre havn: Dansk realkreditMens budgetbølgerne går højt i Italien og Bruxelles, så vælger investorerne en velkendt kurs mod sikre havne.
Heriblandt danske realkreditobligationer.
Det kan de danske boligejere lige nu prise sig lykkelige over, for det betyder, at renten falder.
Og dermed bliver det lettere at finansiere sine boligudgifter.
Investorer betragter traditionelt danske realkreditobligationer som "sikker havn".
Men det kan være en stakket frist, siger Søren Vestergaard Kristensen.
- På kort sigt kan der være nogle fordele, eksempelvis for de danske boligejerne.
Men det er ikke sådan, at man som dansker skal gå og håbe på en forværring af den her budgetkrise.
Usikkerheden kan nemlig sprede sig fra Italien til resten af Europa.
Økonom: Italiensk krise farlig for DanmarkI starten af dette årti smittede den græske gældskrise af på de andre lande i eurozonen.
Grækenland havde svært ved at betale af på sin statsgæld og fik sænket sin kreditværdighed kraftigt, hvilket gjorde gælden endnu dyrere.
Til sidst måtte Grækenland have en redningspakke fra de andre eurolande.
Berlin.
Tyskland er Danmarks vigtigste eksportmarked.
Portugal og Spanien oplevede også at få sænket deres kreditværdighed.
Og selv EU's vækstlokomotiv, den tyske økonomi, blev smittet og måtte køre i lavere gear.
Den italienske budgetkrise er mindst lige så farlig, siger Søren Vestergaard Kristensen.
- Den har potentiale til at udvikle sig yderligere.
Og det vil være skidt for den danske økonomi, fordi vi helt sikkert vil blive trukket med ned i en sådan en opbremsning, siger Søren Vestergaard Kristensen.
Eksportfald vil koste danske jobDen italienske budgetkrise kan gøre det svært for italienerne og de enkelte virksomheder at låne penge i de banker, der holder hånden under Italiens gæld.
Den effekt kan sprede sig som ringe i vandet og i sidste ende ramme dansk økonomi, vurderer Søren Vestergaard Kristensen.
En krise i eurozonen kan i sidste ende få konsekvenser for beskæftigelsen i Danmark.
Italien er ganske vist et eksportmarked for danske virksomheder, men det er navnlig en opbremsning i tysk økonomi, der er farlig for Danmark.
- Det kan få virksomhederne til at holde igen med sætte gang i investeringer, hvilket vil gå ud over beskæftigelsen herhjemme og på sigt også den indenlandske efterspørgsel.
FacebookTwitterKopier linkEmner:EU|Italien|Økonomi|Samfundsøkonomi|Bruxelles




https://www.dr.dk/nyheder/udland/eu-og-storbritannien-naaet-til-enighed-om-brexit-udkast

BrexitSe temaUdlandEU og Storbritannien nået til enighed om brexit-udkastDe britiske ministre skal mødes i morgen for at tage stilling til udkastet for en skilsmisseaftale med EU.
(Arkivfoto) Den britiske premierminister, Theresa May,  har indkaldt sine ministre til et møde om et brexit-udkast.
Af Sean Coogan og Per Bang Thomsen - Strasbourg13.
nov.
2018 kl.
18.
19 | opdateret 13.
nov.
2018 kl.
18.
59Bemærk: artiklen er mere end 30 dage gammelLæs opDen britiske premierminister, Theresa May, har indkaldt nøgleministre til møde om brexit i morgen eftermiddag, oplyser premierministerens kontor.
Det sker efter, at der er opnået enighed om en brexit-aftale på teknisk niveau.
Briternes vej ud af EU* Ved en folkeafstemning 23.
juni 2016 stemmer 52 procent af briterne for at forlade EU.
48 procent stemmer for at blive.
* Onsdag 29.
marts 2017: Storbritannien meddeler officielt EU, at landet vil melde sig ud af samarbejdet.
Det indleder en nedtælling på to år til exit.
* Mandag 19.
juni: Michel Barnier og den daværende britiske chefforhandler, brexitminister David Davis, indleder de formelle forhandlinger om den britiske exit fra EU.
* Fredag 8.
december: Theresa May og EU-Kommissionens formand, Jean-Claude Juncker, laver aftale i Bruxelles.
EU-Kommissionen mener nu, at der er sket tilstrækkelige fremskridt til at begynde at forhandle om fremtiden.
* Onsdag 28.
februar: EU-Kommissionen offentliggør i 168 paragraffer sit bud på den juridiske udmøntning af den aftale om betingelserne for den britiske exit, som EU blev enig med Storbritannien om i december.
* Torsdag 12.
juli: Theresa May fremlægger en længe ventet hvidbog med britiske planer for fremtidens forhold til EU.
Få dage tidligere har David Davis og udenrigsminister Boris Johnson forladt regeringen i protest mod det, de ser som en alt for blød brexitplan.
* Fredag 20.
juli: EU27-landenes europaministre diskuterer for første gang Theresa Mays hvidbog, som ifølge dem indeholder både godt og skidt og rejser mange spørgsmål.
* Tirsdag 13.
november: Det bekræftes fra Downing Street i London, at der er nået enighed om et udkast til en aftale om briternes udtræden af EU.
Udkastet skal fortsat underskrives fra officielt hold.
Theresa May har indkaldt sit regeringskabinet til et møde om brexit onsdag eftermiddag.
Kilde: RitzauPå mødet skal ministrene drøfte udkastet til aftalen.
Det er hensigten, at de skal godkende teksten, skriver nyhedsbureauet AP.
Der mangler kun nogle få knaster i brexit-forhandlingerne mellem Storbritannien og EU, og diskussionerne fortsætter, lyder det her til aften fra en talsmand for den britiske premierminister Theresa May.
Før en endelig aftale kan træde i kraft, skal den først godkendes af det britiske underhus og EU-parlamentet.
Her til aften bliver ministre indkaldt enkeltvis til Mays kontor i Downing Street nummer 10 i London for at blive opdateret om udviklingen, skriver den britiske avis The Guardian.
I forhandlingernes slutfase har der været fokus på at sikre sig, at der aldrig kommer en hård grænse mellem EU-landet Irland og Nordirland, der sammen med England, Skotland og Wales er en del af Det Forenede Kongerige.
Men den tidligere udenrigsminister Boris Johnson, der er en af de stærkeste tilhængere af briternes farvel til EU, siger dog her til aften, at han ikke forventer at bakke op om aftalen.
- Det bliver en slags vasalstat, og for første gang i 1.
000 år vil det her parlament ikke have noget at skulle have sagt med dette lands regler, siger Boris Johnson, der dog endnu ikke har læst aftalen.
- Fra et demokratisk synspunkt kan jeg ikke se, hvordan man kan bakke op om den.
Ambassadør-møde i morgenDer er endnu ikke kommet nogen melding fra EU-forhandlernes side angående den tekniske aftale.
- Det sker efter alt at dømme først efter, at der er kommet et klart signal fra den britiske premierminister om, at aftalen er spiselig for hendes politiske bagland, vurderer DR’s EU-korrespondent, Karin Axelsson.
Ifølge BBC vil Theresa May afholde et særligt regeringsmøde om aftalen i morgen klokken 15.
00.
Derudover vil EU-ambassadørerne fra de resterende 27 medlemslande mødes på samme tidspunkt i morgen i Bruxelles for at vurdere aftalen.
Først herefter regner man med, at EU’s brexitforhandler, Michel Barnier, vil kommentere aftalen og i givet fald opfordre til at afholde et ekstraordinært EU-topmøde, hvor stats- og regeringscheferne skal godkende skilsmisseaftalen.
Både London og Bruxelles siger ifølge Ritzau, at onsdag vil være den sidste dag for at aftale et novembermøde mellem EU og Storbritannien.
Briterne forlader efter planen EU ved udgangen af marts næste år, og parterne arbejder derfor for at opnå en skilsmisseaftale inden.
Herefter kan forhandlingerne om det fremtidige forhold mellem EU og Storbritannien gå i gang.
Derfor er grænsen mellem Irland og Nordirland så omstridt:•Både Irland og Nordirland er i dag med i EU, og derfor kan mennesker og varer bevæge sig frit mellem de to nabolande.
•Men Nordirland, der er en del af Det Forenede Kongerige, forlader unionen den 29.
marts 2019, og derfor skal man finde ud af, hvad der skal ske med grænsen.
•Hverken EU eller briterne ønsker en såkaldt ”hård grænse” med grænsekontrol.
Man frygter, at det kan genstarte den blodige konflikt mellem protestanter og katolikker, der har været i ro siden Langfredagsaftalen fra 1998.
•Derfor har EU krævet, at briterne forsikrer, at der aldrig vil komme en sådan grænse, selv hvis de kommende forhandlinger om forholdet mellem EU og Det Forenede Kongerige skulle bryde sammen.
•Det har den britiske regering hidtil afvist.
Premierminister Theresa May mener, at hun derved giver EU råderet over en del af landet.
FacebookTwitterKopier linkEmner:Storbritannien|Theresa May (politiker)|EU|EU-forhold




https://www.dr.dk/sporten/badminton/danske-badmintonfavoritter-kikser-i-hongkong

BadmintonDanske badmintonfavoritter kikser i HongkongMathias Christiansen og Christinna Pedersen må for anden uge i træk forlade en turnering efter første runde.
Mathias Christiansen og Christinna Pedersen tabte tirsdag i to sæt i første runde i Hongkong.
I sidste uge måtte duoen forlade China Masters efter nederlag i første runde.
13.
nov.
2018 kl.
14.
43Bemærk: artiklen er mere end 30 dage gammelLæs opDanmarks bedste mixeddouble bestående af Mathias Christiansen og Christinna Pedersen er overraskende hurtigt ude af Hong Kong Open.
Det fjerdeseedede danske par tabte tirsdag i første runde til Lee Yang og Hsu Ya-Ching fra Taiwan.
Det er anden uge i træk, at Christiansen og Pedersen må forlade en turnering efter første runde.
For en uge siden indkasserede duoen et nederlag i deres første kamp i China Masters.
Læs også:Badminton-direktør om skandalekamp: 'Svært at løfte bevisbyrden for snyd'Det danske par måtte se sig besejret med 21-23, 20-22 af taiwanerne, der rangerer som nummer 31 i verden.
Danskerne er nummer seks på verdensranglisten.
Mathias Christiansen og Christinna Pedersen slog for halvanden måned siden sikkert de to modstandere på vejen mod finalen i Korea Open, men den bedrift kunne de ikke gentage i tirsdagens tætte kamp.
I første sæt tilkæmpede danskerne sig en sætbold, da de bragte sig foran 21-20, men Lee Yang og Hsu Ya-Ching vandt de efterfølgende tre bolde.
Læs også:Badminton Danmark kræver kinesere straffet for matchfixingI andet sæt gentog scenariet sig, da Mathias Christiansen og Christinna Pedersen havde en mulighed for at lukke sættet foran 20-19.
Igen blev de næste tre bolde tabt.
Niclas Nøhr og Sara Thygesen er også ude efter første runde af Hong Kong Open.
Onsdag træder en lang række øvrige danskere ind i turneringen.
/ritzau/FacebookTwitterKopier linkEmner:Hong Kong|Taiwan




https://www.dr.dk/nyheder/regionale/oestjylland/df-vil-fjerne-millioner-fra-aros-arken-og-louisiana-daarlig-forretning

ØstjyllandDF vil fjerne millioner fra Aros, Arken og Louisiana: Dårlig forretning, mener direktørDe store museer skal være solidariske med de små museer, lyder argumentet fra DF's kulturordfører.
Aros får i dag 23 millioner kroner i statstilskud og var i 2017 det mest besøgte museum.
Af Flemming Nielsen og Sarah Friis Elkjær13.
nov.
2018 kl.
16.
00Bemærk: artiklen er mere end 30 dage gammelLæs opKunstmuseerne Aros, Arken og Louisiana skal bløde millioner i tilskud, så nogle af de museer, der får mindst støtte, kan få mere.
Det foreslår Dansk Folkeparti, mens Folketingets partier forhandler om en ny måde at støtte de statsanerkendte museer på.
Aros det mest besøgte enkeltmuseum i 2017Aros var i 2017 det mest besøgte enkeltmuseum med 658.
086 besøgende.
Lige efter kommer Louisiana med 657.
293 besøgende.
Arken lå på en niende plads med 347.
460 besøgende.
Nationalmuseets afdelinger trækkede samlet set flest besøgende med lidt over 1,7 millioner gæster.
Kilde: Danmarks StatistikAros får i dag 23 millioner kroner i statstilskud, men ingen enkeltstående museer skal i fremtiden modtage mere end 15 millioner kroner om året, mener kulturordfører i Dansk Folkeparti, Alex Ahrendtsen.
- De store, stærke museer, som i dag modtager rigtig meget fra staten, skal være solidariske med de små museer, som i dag ikke modtager særlig meget, siger han.
Læs også:Museer og Det Kongelige Teater: Mange tak - men drop hellere besparelserDet skal sikre, at museerne i Danmark er mangfoldige og gøre op med en historisk betinget og tilfældig fordeling, mener Alex Ahrendtsen.
Han anerkender, at Aros med én million gæster på museet leverer varen.
- De har fået så mange midler, at de kan investere i museet og tiltrække flere.
De vil stadig få 15 millioner kroner, som er virkelig meget mere end andre museer, siger han.
Aros: De straffer osDet vil få store konsekvenser og være en rigtig dårlig forretning, hvis staten skærer otte millioner i kunstmuseets tilskud, som Dansk Folkeparti foreslår.
Det mener museets direktør Erlend Høyersten.
Direktøren forstår intentionen om at give mere til mindre kunstmuseer.
- Gode museer skal have mere støtte, men hvorfor ikke finde flere penge?
Hvorfor tage penge fra de, der allerede gør det godt?
Hvorfor straffe dem, for det er faktisk det, de bliver, siger han.
Læs også:Aros afviser at puste besøgstal opErlend Høyersten henviser til undersøgelser, der viser, at Aros sidste år genererede en kvart milliard i omsætning i Østjylland.
- Hvis man ser i kroner og ører, så vil man se, at det, som det offentlige skyder ind, får man igen, forklarer han.
Aros modtog sidste år 40 millioner kroner fra private fonde og sponsorer, men den finansiering kan også blive påvirket, hvis staten skærer i tilskuddet, mener Erlend Høyersten.
FacebookTwitterKopier linkEmner:Alex Ahrendtsen (politiker)|Museer|Dansk Folkeparti|Billedkunst|USA




https://www.dr.dk/nyheder/kultur/michelle-obama-i-erindringsbog-gik-i-seng-paa-valgaftenen-inden-trump-vandt

Michelle Obama i DanmarkSe temaKulturMichelle Obama i erindringsbog: Gik i seng på valgaftenen, inden Trump vandtI dag udkommer Michelle Obamas erindringer.
Tidligere førstedame Michelle Obama udgiver sine erindringer i dag.
Arkivfoto Af Christine Hyldal13.
nov.
2018 kl.
16.
19Bemærk: artiklen er mere end 30 dage gammelLæs opI dag udkommer Michelle Obamas erindringer.
Og selv om udgivelsesdagen helt officielt først er i dag, har flere internationale medier allerede haft fingre i bogen.
Og den tidligere førstedames ”Min Historie” er allerede strøget til tops på Amazons bestsellerliste, skriver CNN.
Ikke så overraskende har flere medier hurtigt støvsuget bogen for kritik af Trump i et år, hvor bøger som 'Fire and Fury' af Michael Wolff og 'Fear' af Bob Woodward er udkommet med krads kritik af USA’s præsident.
Blå bog Michelle LaVaughn Obama født Robinson.
Født 17.
januar 1964 i Chicago, hvor hun voksede op i arbejderklassen.
Er er uddannet fra Princeton University og Harvard Law School.
I 1992 blev hun gift med Barack ObamaDe mødte hinanden i 1989 på et advokatkontor i Chicago.
I 2009 tiltrådte Barack Obama som præsident, et embede han besad i to perioder fra 2009 til 2017.
Hun tog initiativ til kampagnerne ”Let Girls Learn” og ”Let’s Move” anlagde en køkkenhave i Det Hvide Hus’ baghave, hvor hun inviterede skolebørn ind for at lære, hvordan man dyrker ordentlige råvarer.
På overfladen var projektet harmløst – men nedenunder var der solide politiske undertoner, fordi det gav hende en mulighed for at indlede en offentlig dialog om den kost, som den amerikanske fødevareindustri leverer til skolekantiner.
Kilde: BerlingskeOg ifølge The Guardian bliver man da heller ikke skuffet.
Michelle Obama kalder ligefrem præsidenten for 'kvindehader'.
Da valgresultaterne begyndte at tikke ind på valgaftenen i november 2016, hvor præsidentvalget stod mellem Donald Trump og Hillary Clinton, sad hun sammen med sin mand og afgående præsident Barack Obama og så valgdækningen i Det Hvide Hus’ biograf.
Og så begyndte Baracks mobiltelefon at ringe.
Følte noget tungt i maven”Jeg så ham kigge på den.
Han rynkede panden bare lidt og sagde ’huh’.
Resultaterne i Florida ser lidt underligt ud,” skriver hun ifølge The Guardian.
”Der var intet alarmerende i hans stemme, blot bevidsthed.
Telefonen ringede igen.
Mit hjerte begyndte at slå hurtigere.
.
.
Jeg var ikke sikker på, at jeg var klar til at høre, hvad han ville sige.
Uanset hvad det var, så det ikke godt ud.
Jeg følte noget tungt i maven, og min bekymring blev til frygt.
”Ifølge The Guardian kunne Michelle Obama ikke få sig selv til at se valgaftenen færdig.
Hun gik i seng.
Og imens hun sov, røg nyheden om, at Donald Trump skulle være USA’s næste præsident, ud i hele verden.
Hun indrømmer: "Jeg ville ikke kende til den kendsgerning, så længe som muligt.
"Parrets døtre gav hun selv besked:"Jeg fortalte begge vores piger, at jeg elskede dem, Og at det ville være okay.
Jeg forsøgte at fortælle mig selv det samme.
"Michelle og Barack Obama på Capitol ved Trumps indsættelse i januar 2017.
Hun tilføjer:"Jeg ville bare ønske, at flere mennesker havde stemt.
Og jeg vil altid spekulere på, hvad der førte så mange kvinder til at afvise en kvalificeret kvindelig kandidat og i stedet vælge en kvindehader som deres præsident”, lyder uddraget af bogen ifølge The Guardian.
Om Donald Trumps indsættelse i januar 2017, skriver hun:”Jeg stoppede med overhovedet at prøve på at smile”, ifølge ABC News, der har gengivet bidder af ”Min Historie” som lydbog.
Vil aldrig tilgive détInden Trump vandt præsidentvalget for to år siden, havde han i adskillige år stået bag en kampagne, der skulle påvise, at Barack Obama var en fremmed, der aldrig havde været amerikaner.
En muslim, der havde sneget sig ind i landet under et påskud.
Og det var en åbenlys løgnagtig kampagne, der fik mange millioner amerikanere til at tro på, at Obama var en svindler i Det Hvide Hus, mener Michelle Obama.
- Donald Trump satte min families sikkerhed på spil med sine højlydte og hensynsløse påstande.
For det vil jeg aldrig tilgive ham.
Michelle Obama kalder det et farligt forehavende, der "helt bevidst skulle sætte rav i den blandt tossede ekstremister og skøre folk".
Læs også:USA's førstedamer i samlet front mod Trumps migrantpolitikI sine erindringer skriver hun åbent om sit forhold og ægteskab med Barack Obama, hvordan det var at vokse op i Chicago, hvordan det var at konfrontere racismen, da hun blev en offentlig person og om overraskelsen over pludselig at være USA's første sorte førstedame.
Mandens mange hverv som politiker betød, at han i en række år ofte var væk fra familien.
Derfor var der "en håndfuld gange" brug for en ægteskabs- og parterapeut til at få tingene tilbage på sporet, skriver Ritzau.
Hun beretter, hvordan hun følte sig "fortabt og alene", da hun under en graviditet for 20 år siden tabte barnet.
Og de to piger, Sasha og Malia, som parret siden fik, måtte hjælpes på vej gennem kunstig befrugtning, fortæller hun.
FacebookTwitterKopier linkEmner:Barack Obama (politiker)|Bob Woodward (journalist)|USA|The Guardian|Valg og folkeafstemninger




https://www.dr.dk/nyheder/politik/loekke-under-spoergetime-banditter-skal-stoppes-ogsaa-banditter-i-habitter

PolitikLøkke under spørgetime: ’Banditter skal stoppes – også banditter i habitter’Svindel med udbytteskat og hvidvask var højt på dagsordenen under Folketingets spørgetime.
- Jeg bliver nødt til at gøre opmærksom på, at vi siden folketingsvalget har styrket skattevæsenet med 13 milliarder kroner, svarede Lars Løkke Rasmussen på spørgsmål fra Mette Frederiksen.
(© (c) DR)Af Emil Søndergård Ingvorsen og Nicolas S.
Nielsen13.
nov.
2018 kl.
15.
04Bemærk: artiklen er mere end 30 dage gammelLæs op- Ansvaret, tilliden og trygheden i vores samfund svigtes i sagerne om hvidvask og udbytteskat.
Banditter skal stoppes – det gælder også banditter i habitter.
Sådan indledte statsminister Lars Løkke Rasmussen (V) eftermiddagens spørgetime, hvor de forskellige partiledere og de fire nordatlantiske mandater på skift havde mulighed for at spørge statsministeren ind til regeringens politik.
Jeg bliver nødt til at gøre opmærksom på, at vi siden folketingsvalget har styrket skattevæsenet med 13 milliarder kroner.
13 milliarder kroner!
Lars Løkke RasmussenOg tilsyneladende vidste statsministeren, hvad der kom senere i spørgetimen.
For de tre oppositionspartier, Socialdemokratiet, SF og Alternativet, gik hårdt til Lars Løkke Rasmussen, da de fik ordet.
Socialdemokratiets formand, Mette Frederiksen, ville gerne vide, om regeringen vil være med til at gå med på to af partiets forslag.
Socialdemokratiet har nemlig foreslået, at man skaber et stærkere finanstilsyn og splitter det op i to, og at man genindfører offentlig repræsentation i bankerne oven på sagerne om mulig hvidvask i Danske Bank og den formodede svindel med refusion af udbytteskat, der har kostet statskassen 12,7 milliarder kroner.
Læs også:Efter hvidvaskskandale: S vil have offentlige repræsentanter tilbage i bankbestyrelser- Der er behov for politisk lederskab.
Statsministeren tøver og er passiv.
Det er i mine øjne ikke udtryk for rettidigt politisk lederskab, sagde Mette Frederiksen.
- Der er ikke noget at sige til, at mange danskere spørger sig selv: 'Jeg betaler den skat, jeg skal.
Hvordan kan andre så slippe afsted med ikke at gøre det?
', sagde hun videre.
Statsministeren sagde indledningsvis, at han deler oppositionslederens beskrivelse af problemets alvor.
Han sendte dog også en stikpille den anden vej.
Læs også:Hemmelig liste afslører: Storbanker involveret i sag om svindel med dansk udbytteskat- Jeg bliver nødt til at gøre opmærksom på, at vi siden folketingsvalget har styrket skattevæsenet med 13 milliarder kroner.
13 milliarder kroner!
Vi tilfører flere medarbejdere.
Vi tager det sådan set meget alvorligt, svarede Lars Løkke Rasmussen, der straks fejede forslaget om en opsplitning af Finanstilsynet af bordet.
Statsministeren ville dog ikke 100 procent afvise forslaget om offentlig repræsentation i bankerne.
SF: Nødt til at have skruetvingerne i bankernePartileder fra SF Pia Olsen Dyhr ville gerne vide, om statsministeren vil være med til at regulere bankerne mere oven på sagen om den formodede hvidvask i Danske Banks estiske filial gennem otte år.
Hun sagde, at vi er 'nødt til at have skruetvingerne i bankerne'.
- Det har en stor betydning for samfundet, hvordan bank- og finanssektoren opfører sig.
Det er her, vi politikere har en rolle at spille - nemlig via regulering.
Jeg vil gerne spørge, om statsministeren mener, at der er brug for mere eller mindre regulering af banksektoren, som der står i regeringsgrundlaget.
Eller mener regeringen, at man skal plastre dem til med reguleringer, så de tjener samfundets interesse og ikke de fås?
Lars Løkke Rasmussen slog fast, at 'han føler sig totalt svigtet af en sektor, som ikke har opført sig ordentligt', lige som han gjorde det klart, at man er i gang med at undersøge, om der er sket noget, som ikke bør ske.
Han ville dog ikke entydigt svare på, om der skal ske en øget regulering af bankerne.
- Vi skal både se på de substantielle regler og på tilsynet, og det er regeringen klar til.
Som en, der tror på det frie marked, så føler jeg, at bedraget er større overfor mig.
Jeg er forarget, og derfor har erhvervsministeren handlet på bødeniveauet, og regeringen har udtrykt fuld parathed til at tale om det her, når vi har det oplyste grundlag, sagde statsminister Lars Løkke Rasmussen.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Venstre|Folketinget|Pengeinstitutter




https://www.dr.dk/nyheder/regionale/fyn/gymnasieelever-om-nye-fravaersregler-vi-bliver-set-som-tal-i-et-excel-ark

FynGymnasieelever om nye fraværsregler: "Vi bliver set som tal i et Excel-ark"Elever på Svendborg Gymnasium og Slagelse Gymnasium er frustrerede over Undervisningsministeriets nye fraværspakke.
Fabian Davidsen, næstformand for elevrådet på Svendborg Gymnasium, viser sin fraværsprocent frem i protest mod regeringens nye fraværsordning.
Af Sofie Lodahl Ørts og Anne Kathrine Stengaard13.
nov.
2018 kl.
15.
30Bemærk: artiklen er mere end 30 dage gammelLæs opUndskyldninger om en forsinket bus, et vækkeur, der er gået i stå, eller et elevrådsmøde, der trak ud, kan ikke bruges til noget, når der skal noteres fravær på landets gymnasier, efter Undervisningsministeriet har lanceret en ny fraværspakke.
Skal du møde til time klokken otte, skal du være på din plads klokken otte.
Er du der et minut senere, får du noteret fravær for hele timen.
Og får du for meget fravær, kan din SU blive taget fra dig.
Fravær på gymnasierneDanske Gymnasier har gennemført en medlemsundersøgelse om elevernes fysiske fravær.
36 stx-institutioner har de seneste fem år fulgt fraværet over de seneste fem år.
I undersøgelsen fremgår det, at fraværet er faldet en smule fra 2010/11 til 2016/17, hvor det er gået fra et gennemsnit på 8,4 procent til 7,6 procent.
Kilde: Danske Gymnasier.
Læs også:Ny fraværsordning på gymnasier møder kritik: Frygter eleverne bliver vækPå Svendborg Gymnasium er eleverne frustrerede over de ny regler.
De mener ikke, at reglerne tager højde for elevernes individuelle forklaringer, når fraværet skal registreres.
- Vi føler, den nye bekendtgørelse er med til at umenneskeliggøre gymnasieeleverne.
Vi bliver set som et tal i et Excel-ark, og det er vi utilfredse med, fortæller Fabian Davidsen.
Derfor opfordrer elevrådet i dag til, at eleverne skriver deres fravær på et stykke papir og hænger det op på skolens fællesområde, aulaen.
- Alle skal passe ned i denne her lille fraværsfirkant, som ministeriet har skabt.
Så vi formørker vores aula med fraværsprocenter, fortæller Fabian Davidsen, som er næstformand i elevrådet på Svendborg Gymnasium.
#ViErMereEndTalSammen med andre elever på Svendborg Gymnasium har Fabian Davidsen derfor udskrevet et papir med hashtagget #ViErMereEndTal og skrevet sin fraværsprocent på.
Derefter har han hængt papiret op ved siden af de andres papirer i aulaen, som i løbet af dagen bliver mørkere.
Foruden Fabian, har August Kring også fundet vejen til aulaens ruder på Svendborg Gymnasium.
Han har også delt sin fraværsprocent med resten af gymnasiet og hængt den på vinduet.
- Jeg vil gerne dele mit fraværsprocent med omverden, fordi jeg synes, det er grotesk at skulle skære alle over med én kam.
Folk har ofte fravær, fordi de er en del af mange udvalg på gymnasiet.
Så selv, hvis du er meget aktiv og har gode karakterer, men meget fravær, så kan du miste din SU, siger August Kring.
Læs også:Minister vil have mindre fravær på gymnasierneIfølge Henrik Dahl (LA), der er næstformand i uddannelses- og forskningsudvalget, forlanger den nye ordning ikke for meget af gymnasieeleverne.
Eleverne skal nemlig indordne sig på samme måde, som man gør på en arbejdsplads, mener han.
- Det er nødvendigt at lære eleverne at opføre sig som voksne mennesker.
Når man er på en arbejdsplads eller i andre forpligtende fællesskaber, kan man heller ikke bare komme, når man har lyst, siger Henrik Dahl.
Frygter, at elever ikke møder opMinisterens fem initiativer mod fravær1.
Definitionen af fravær og registrering skal være ens på alle skoler.
2.
Hver enkelt skole skal udarbejde et 'måltal' for fravær, så skoleledelsen får et øget fokus på fravær.
3.
Fraværstal skal offentliggøres på skolens hjemmeside - for at skabe gennemsigtighed samt grundlag for tilsyn af Styrelsen for Undervisning og Kvalitet.
4.
Styrelsen for Undervisning og Kvalitet skal føre tilsyn med fravær på skolerne, så skoleledelsen aktivt arbejder med at nedbringe det.
5.
Undervisningsministeriet gør skolerne opmærksomme på, at der er mulighed for at fratage SU, hvis en studerende har mere end 15 procents fravær per kvartal.
Kilde: UndervisningsministerietEn del af eleverne på netop Svendborg Gymnasium tager hver dag bussen fra Langeland for at møde op på gymnasiet.
Og ifølge Fabian Davidsen kan den nye regel især komme til at gå ud over de elever.
- Hvis deres bus, som de ikke er herre over, bliver forsinket, får de hundrede procents fravær.
Det gør, at folk måske ikke møder op til modulerne, mener Fabian Davidsen.
Læs også:Elever med for meget fravær ryger i "lektiefængsel"Det er ikke bare på Svendborg Gymnasium, man ser problemet med forsinkede busser.
På Slagelse Gymnasium kommer mange af eleverne med bus fra Korsør, Skælskør og Dalmose, når de skal i skole.
Her deler elevrådsformand Matthias Stockfleth bekymringen.
- Skal jeg så komme til undervisning, nu jeg alligevel har fået fravær?
Man fjerner jo simpelthen det her incitament, der er for den studerende, til stadig at kunne dukke op og så bare få lidt fravær fra modulet i stedet for at få fravær for hele modulet, siger Matthias Stockfleth.
Lotte Büchert, som er rektor på Slagelse Gymnasium, mener dog ikke, at de ekstra timers fravær gør nogen skade for de elever, der passer deres skolegang.
Lotte Büchert, der er rektor på Slagelse Gymnasium, mener ikke, at den nye fraværsordning giver store problemer for de elever, der gerne vil gå i skole.
- Hvis man almindeligvis passer sin undervisning, kan man sagtens tåle at komme lidt for sent og få fravær for det.
Man kan sagtens tåle at spille skolefodbold og være med i en musical, uden at ens fravær løber løbsk af den grund, siger Lotte Büchert.
Svært at se det reelle problemDanske Gymnasier har lavet en undersøgelse, der viser, at fraværet på gymnasierne er faldet.
Derfor har Birgitte Vedersø, der er formand for Danske Gymnasier, svært ved at forstå problemet.
- Fraværet på gymnasierne har været stærkt faldende hen over de seneste fem år.
Så jeg har svært ved at se, vi har et reelt problem, som skal løses, siger Birgitte Vedersø.
Hun bliver bakket op af undervisningsordfører Jakob Mark (SF), der mener, at reglerne er tåbelige og rigide.
Læs også:Minister blæser til kamp mod pjæk og ‘useriøs studiekultur’- Problemet er, at ministeren er kørt hen over hovedet på forligskredsen i den her bekendtgørelse.
Men nu, hvor der er så store problemer med det, og hun (ministeren, red.
) forhåbentlig kan se, at det her ikke fungerer, håber vi på at få ændret reglerne igen.
Sådan lyder det fra Jakob Mark, der har inviteret undervisningsminister Merete Riisager til møde i forligskredsen på torsdag, hvor de skal diskutere de nye fraværsregler.
Undervisningsministeren har ikke udtalt sig til DR.
FacebookTwitterKopier linkEmner:Gymnasiale uddannelser|Merete Riisager (politiker)|Uddannelse|Svendborg|Danske Gymnasier




https://www.dr.dk/nyheder/regionale/nordjylland/arbejdsmand-paakoert-paa-motorvejen-bilist-stukket-af-til-fods

NordjyllandArbejdsmand påkørt på motorvejen: Bilist stukket af til fodsDen ramte person er bragt til Aalborg Universitetshospital.
Motorvejen syd for Aalborg var kortvarigt spærret i sydgående retning som følge af ulykken.
(Arkivfoto).
Af Klaus Videbæk13.
nov.
2018 kl.
14.
35 | opdateret 13.
nov.
2018 kl.
16.
55Bemærk: artiklen er mere end 30 dage gammelLæs opEn person er svært tilskadekommen efter at være blevet ramt af en bil på Nordjyske Motorvej.
Det oplyser Nordjyllands Politi.
Manden opholdt sig på motorvejen i arbejdsøjemed i forbindelse med et vejarbejde, da han ved middagstid blev påkørt ved Indkildevej syd for Aalborg.
Efterfølgende stak bilisten af til fods, og politiet mødte talstærkt op på stedet.
Politiet har siden været i telefonisk kontakt med den 30-årige fører, der har tilkendegivet, at han vil indfinde sig hos politiet med henblik på afhøring i morgen.
Nordjyllands Politi leder dog fortsat efter manden.
Den ramte person blev efterfølgende bragt til Aalborg Universitetshospital, men er uden for livsfare, oplyses det.
FacebookTwitterKopier linkEmner:Politi|Jylland|Aalborg|Biltrafik|Nordjyllands Politi




https://www.dr.dk/nyheder/regionale/sjaelland/dyrehandler-byttede-anettes-nymfeparakit-ud-doede-under-negleklipning

SjællandDyrehandler byttede Anettes nymfeparakit ud: Døde under negleklipningEfter Anette Kjellegaard kom hjem fra en dyrehandel i Slagelse, opdagede hun, at hendes nymfeparakit ikke var hendes egen.
Her skulle nymfeparakitten "Stritter" have siddet.
I stedet blev den forbyttet med en anden fugl, da den døde under en behandling på Bonnie Dyrecenter.
Af Casper Dalsgaard Sander og Julie Würtz13.
nov.
2018 kl.
15.
16 | opdateret 13.
nov.
2018 kl.
19.
24Bemærk: artiklen er mere end 30 dage gammelLæs opOPDATERET: Nu med billede af nymfeparakitten "Stritter".
Det gik slet ikke som forventet, da Anette Kjellegaard i går afleverede sin 10-årige nymfeparakit "Stritter" hos Bonnie Dyrecenter på Kinavej i Slagelse.
Fuglen havde fået for lange kløer, og de trængte til at blive klippet.
Derfor skrev hun til dyrecenteret via Facebook for at høre, om det var en service, som dyrecentret tilbød.
Her ses nymfeparakitten "Stritter", da han stadig var i live.
 privatfoto)- Dyrecenteret svarede så, at selvfølgelig gjorde de det, og jeg var meget velkommen, fortæller Anette Kjellegaard, der efterfølgende valgte at putte sin fugl forsigtigt ned i en skotøjsæske og køre hen til dyrecenteret.
I butikken blev Anette Kjellegaard mødt af nogle meget søde mennesker, der tog æsken med ind i et baglokale, så fuglen ikke kunne slippe ud i butikken.
Læs også:Lad haven stå og gør noget godt for fuglene- Og de går ind bagved og klipper de klør, mens jeg går lidt rundt i butikken og får tiden til at gå, fortæller Anette Kjellegaard.
Efterfølgende kom personalet tilbage ud i butikken og fortalte, at nu var det ordnet, og Anette Kjellegaard ikke skulle betale, da det blot var en service fra butikkens side.
- Jeg kigger jo ikke i skotøjsæsken, fordi jeg jo ikke ville have, at min fugl pludselig slap løs.
Så jeg åbner ikke kassen, siger Anette Kjellegaard, der efterfølgende valgte at køre hjem og var tilfreds, fordi fuglen nu havde fået klippet sine negle.
Var pludseligt ringmærketMen da hun kom hjem og skulle have fuglen fra kassen og ind i buret, opdager hun, at hendes fugl var blevet ringmærket.
- Så opdager jeg på den hårde måde, at min fugl pludselig bider.
Det gjorde den normalt aldrig.
Den bed mig så hårdt, at det begyndte at bløde, men jeg tænkte, det var nok, fordi den var stresset.
Så jeg havde slet ikke tænkt tanken, at det ikke kunne være min fugl.
Anette Kjellegaard satte fuglen og lod buret stå åben, som den plejede at gøre.
Men da familien sad og spiste aftensmad, lettede fuglen og fløj ud af buret.
Problemet er bare, at Anette Kjellegaards fugl næsten ikke kunne flyve.
Anette Kjellegaard er både ked af det og rasende over, hvad der er sket.
- Vores fugl fløj ikke specielt godt.
Normalt kunne den hoppe ud på buret og flyve en lille smule, men den her fløj simpelthen rundt, som om den aldrig har bestilt andet.
Og den fløj rundt i hele huset, siger Anette Kjellegaard og fortsætter:- Der kunne jeg se, at det slet ikke var min fugl.
Jeg havde fået den helt forkerte fugl.
Anette Kjellegaard tænkte, at det simpelthen var løgn.
Dyrehandleren måtte have forbyttet fuglen.
Hun fik fanget fuglen og kom den ind i buret, hvorefter hun kontaktede Bonnie Dyrecenter på Kinavej via Facebook gennem den tidligere besked, hun havde skrevet om negleklipperiet.
- Jeg siger, at jeg har fået den forkerte fugl og spørger, hvor min fugl er henne.
Og jeg kan så se, at alle beskederne bliver læst.
De svarer bare ikke, siger Anette Kjellegaard, der begyndte at blive meget vred.
Senere efterspurgte dyrecentret, om de kunne få hendes telefonnummer.
Efter at have ventet i en halv time ringede de hende op med en trist meddelelse.
- Så siger de, at min fugl desværre døde, da de skulle klippe kløer på den, og de i en panikhandling har givet mig en anden fugl, fortæller Anette Kjellegaard.
- Jeg havde meget blandede følelser.
Jeg var selvfølgelig ked af, at min fugl var død, og samtidig bliver jeg så sur og rasende over, at de kunne finde på det.
Man bliver chokeret over, at det kan lade sig gøre.
Følte hun var med i ”Klovn”Efterfølgende valgte Anette Kjellegaard at fortælle om oplevelsen inde på Facebookgruppen ”4200 Slagelse”.
- Jeg valgte at skrive det inde i gruppen, fordi jeg sad med den følelse, at der simpelthen ikke var nogen mennesker, der ville tro på det.
De må tro, at det er et afsnit af Klovn.
Det hele var for mærkeligt, siger Anette Kjellegaard, der kun har oplevet positive tilbagemeldinger for sin historie.
- Folk har skrevet til mig, at de godt kunne forstå, at jeg var skuffet og ked af det.
Der var dog ikke mange ord at hente fra Bonnie Dyrecenter på Kinavej, da hun i dag skulle hen og hente sin afdøde nymfeparakit.
Læs også:Hadet fugl kan nu frit æde uddøende fisk- De indrømmede, at de havde handlet forkert, og de tilbød mig i stedet en ny fugl og penge.
Men det kunne jeg ikke bruge til noget, siger Anette Kjellegaard, der også valgte at sige nej tak til tilbuddet om at beholde den forbyttede fugl.
- Min fugl får jeg jo ikke igen uanset hvad.
Bonnie Dyrecenter ønsker ikke at stille op til interview, men butikschef Jeanette Siering siger:- Vi kan bekræfte, at der har været en episode.
Vi er utrolig kede af det, og vi beklager meget.
Men vi kan desværre ikke gøre mere.
FacebookTwitterKopier linkEmner:Facebook|Slagelse|Detailhandel|Veterinærvirksomhed|Fugle




https://www.dr.dk/nyheder/politik/topledere-i-forsvaret-kritiseres-i-sager-om-nepotisme

PolitikTopledere i Forsvaret kritiseres i sager om nepotismeKammeradvokaten kritiserer både forsvarschef og departementschef i kølvandet på sager om nepotisme.
Forsvarschef Bjørn Bisserup deltager her i chefskifteparaden hos Specialoperationskommandoen på Flyvestation Aalborg i marts.
Han er i dag blevet kritiseret af Kammeradvokaten.
13.
nov.
2018 kl.
15.
02Bemærk: artiklen er mere end 30 dage gammelLæs opSagerne om nepotisme i Forsvarets øverste top har ført til, at både forsvarschef Bjørn Bisserup og departementschef Thomas Ahrenkiel er blevet undersøgt af Kammeradvokaten, der kritiserer dem begge.
Thomas Ahrenkiel sad i 2016 med ved et møde, hvor hans daværende kæreste og nuværende hustru blev tildelt et engangsvederlag på 75.
000 kroner.
Ifølge undersøgelsen sagde Ahrenkiel ikke noget på mødet, men Kammeradvokaten understreger, at han burde have forladt lokalet, mens forhandlingen fandt sted, da han var inhabil.
Læs også:Auditørkorps efterforsker hærchef for nepotismeFor forsvarschef Bjørn Bisserups vedkommende handler det om, at han i 2010 som daværende chef for Forsvarsstaben var med i beslutningen om ikke at gennemføre et forslag om at reducere optaget på Hærens OfficersskoleDerved kom hans egen søn muligvis ind på skolen et år tidligere, end han ellers ville have gjort, da han var sikret en plads det efterfølgende år.
Kammeradvokaten mener, at forsvarschefen skulle have underrettet sin chef, men at ingen af de to sager bør få konsekvenser for cheferne.
-Vi skal tage anklagerne om nepotisme i Forsvaret alvorligt.
I sagen om min egen søns optagelse på Hærens Officersskole var jeg ifølge Kammeradvokaten ikke inhabil, men jeg skulle have underrettet min foresatte.
Det gjorde jeg ikke, det var en fejl, det beklager jeg, siger Bjørn Bisserup.
- Vi har ikke været opmærksomme nok på reglerne om inhabilitet, vi har simpelthen ikke være skarpe nok på det punkt, og derfor kommer vi til at tage fat i det, siger departementschef Thomas Ahrenkiel.
Sagerne udspringer af anklagerne mod hærchef H.
C.
Mathiesen, der anklages for at have fremmet sin kones karriere.
/ritzau/FacebookTwitterKopier linkEmner:Bjørn Bisserup (officer)|Thomas Ahrenkiel (erhvervsleder)|Kammeradvokaturen|Militær|Hærens Officersskole




https://www.dr.dk/nyheder/indland/forsvaret-udskyder-laenge-ventet-lydproeve-fra-larmende-f35-fly

KampflySe temaIndlandForsvaret udskyder længe ventet lydprøve fra larmende F35-flyBeboerne omkring kampflybase får ikke mulighed for at høre F35 i aktion, før der sættes punktum for støjberegninger.
Beboerne omkring flyvestationen ved Skrydstrup får først F35-flyet at høre, efter at der er sat punktum for støjberegninger (Arkiv).
Af Mads Korsager Nielsen13.
nov.
2018 kl.
14.
35Bemærk: artiklen er mere end 30 dage gammelLæs opBeboerne omkring Flyvestation Skrydstrup har længe været bekymrede for, hvad det vil betyde for støjniveauet, når de nye F35-kampfly får base i nabolaget.
Placeringen af de nye kampfly, der larmer mere end det nuværende F16-fly, har medført lokale protester.
I den forbindelse fremlægger Forsvarsministeriet en række komplicerede støjberegninger for F35-kampflyet ved et borgermøde i begyndelsen af december.
Så meget støjer F35-flyetDet fælles F35-programkontor Joint Program Office, JPO, lavede i 2014 målinger af F35-flyet.
Ved start, overflyvning og indflyvning ligger støjniveauet henholdsvis otte, ti og 14 decibel højere end F16-flyet i den udgave, som bruges i Danmark.
Det høje støjniveau skyldes primært motoren og de bageste dimensioner på et F35-fly sammenlignet med eksempelvis en F16.
Til gengæld får beboerne ikke mulighed for at høre et virkeligt F35-fly i luften over Skrydstrup og omegn før til næste år - efter at der er sat punktum for arbejdet med at finde kampflyenes mindst støjende flyveprofil.
Læs også:Efter hård kritik: Forsvarsministeriet ændrer placeringen af F35-kampflyDet meddeler Forsvarsministeriet, der har udskudt en længe ventet såkaldt ‘støjperceptionsmåling’ til næste år.
- Vi venter med spænding på at få lov at høre flyet i virkeligheden.
Som jeg har forstået det, så arbejder man på at få etableret det rette måleudstyr.
Det skal gøres rigtigt, så vi venter gerne et par måneder længere, siger Agnes Rosenlund, formand for foreningen Flyvestation Skrydstrups Naboer.
Lovede flyvning i martsForsvarsministeriet meddelte i marts 2018, at man arbejdede på at arrangere en demonstrationsflyvning med et F35-fly.
- Så beboerne i området ved selvsyn kan se og høre flyet i aktion, skrev ministeriet, der i samme ombæring flyttede kampflyenes placering på flyvestationen til et andet område end oprindeligt planlagt.
Ved et samråd i september fortalte forsvarsminister Claus Hjort Frederiksen (V), at det kunne blive svært at gennemføre demonstrationsflyvningen inden årets udgang.
Det står nu klart, at den først finder sted til næste år.
F35 HAR VÆRET 20 ÅR UNDERVEJS1997: Danmark går med i industrisamarbejdet omkring udviklingen af F35-jagerne.
2005: Forsvarets Materieltjeneste beder flyproducenter om informationer til en konkurrence om at blive Danmarks nye kampfly.
2009: Daværende forsvarsminister Søren Gade (V) udskyder i to omgange beslutningen om typevalget til starten af 2010.
2010: Ny forsvarsminister Gitte Lillelund Bech (V) lægger beslutningen på is.
Marts 2013: Kampflykonkurrencen genstartes.
Maj 2016: Regeringen peger på F35 som sit bud på Danmarks nye kampfly og anbefaler indkøb af 27.
9.
juni 2016: Flertal beslutter at købe 27 F35-fly.
1.
marts 2018: Forsvarsministeriet meddeler, at man af hensyn til naboerne flytter det kompleks, der skal huse kampflyene.
Det vil forsinke flyet, så det første F35-fly først kan ventes at lande i Danmark i 2023 - 26 år efter arbejdet med at finde F16-flyets afløser blev indledt.
6.
december 2018: Forsvarsministeriet fremlægger angiveligt længe ventede støjprofiler for F35 ved et borgermøde.
Lydprøven er dog udskudt til 2019.
Kilde: Ritzau, Forsvarsministeriet.
- Vi planlægger at kunne gennemføre demonstrationsflyvningen i 2019.
Forsvaret har indgået en aftale med det hollandske firma NLR om at yde støtte til planlægningen af demonstrationsflyvningen samt den efterfølgende gennemførelse og opfølgning i stil med den, hollænderne har gennemført.
Planlægningen, herunder af inddragelsen af borgerne, er endnu ikke færdig, skriver Forsvarsministeriet til DR Nyheder.
Glæder sig til flere detaljer snartFlyvestation Skrydstrups Naboer håber, at de nærmere detaljer for F35-demonstrationen bliver præsenteret ved borgermødet den 6.
december.
En lignende demonstration i Holland viste blandt andet, at lokale beboere opfattede F35’eren til at larme 3 decibel mere end det afgående F16-kampfly.
FacebookTwitterKopier linkEmner:Forsvarsministeriet|Flyvestation Skrydstrup|Luftvåben|Holland|Claus Hjort Frederiksen (politiker)




https://www.dr.dk/nyheder/udland/vraget-statsministerkandidat-sverige-bevaeger-sig-taettere-paa-et-nyvalg

Valg i SverigeSe temaUdlandVraget statsministerkandidat: Sverige bevæger sig tættere på et nyvalgCenterpartiet har i dag stukket en kæp i hjulet på en borgerlig regering.
Moderaternes partileder Ulf Kristersson opfordrer Centerpartiets leder Annie Lööf til at ombestemme sig.
Af Lasse Berg Sørensen13.
nov.
2018 kl.
14.
01Bemærk: artiklen er mere end 30 dage gammelLæs opDet er en tung dag for Alliancen.
Sådan skriver Moderaternes partileder, Ulf Kristersson, i dag på sin Facebook-profil.
Forklaringen er, at Centerpartiet, der også er en del af den borgerlige politiske alliance, vil stemme imod hans bud på en regering til en afstemning i det svenske folketing, Riksdagen, i morgen.
- Sverige kunne have haft en ny regering på plads allerede i fredags.
I stedet fortsætter Socialdemokraterne og Miljøpartiet nu.
Og Sverige bevæger sig tættere på et nyvalg, skriver Ulf Kristersson.
Ingen ny regering i to månederSverige har endnu ikke fået en ny regering på plads siden valget 9.
september i år.
Imens fortsætter Socialdemokraternes leder, Stefan Löfven, som fungerende statsminister.
Det kan dog få en ende, hvis Ulf Kristerssons bud på en ny, borgerlige regering overlever afstemningen i morgen.
Derfor opfordrer han Centerpartiets leder, Annie Lööf, til at skifte mening, så de alligevel ikke stemmer nej til hans regeringsdrøm.
Læs også:Politisk dødvande fortsætter i Sverige: Små partier spænder ben for ny borgerlig regering- Hvis de ikke kan stemme "ja" og udtrykkeligt stille sig bag vores regering, så kan de i stedet afstå fra at stemme, og lade os, der tror, at der er støtte til Alliancen, gøre forsøget, skriver Ulf Kristersson.
Hvis Alliancen vælger ikke at stemme i morgen - altså hverken for eller imod Kristerssons regering - vil det betyde, at hans regering kan blive godkendt.
Ligesom i Danmark må en regering nemlig blot sikre sig, at der ikke er et flertal imod den.
Men kræver altså, at Centerpartiet og Annie Lööf skifter mening.
De vil ikke støtte Moderaternes regering af frygt for, at det indvandringskritiske parti Sverigedemokraterne får indflydelse.
Afviser regering med rød blokI opslaget på Facebook afviser Ulf Kristersson at støtte en eventuel koalitionsregering henover midten af svensk politik, som kan være en vej ud af det politiske dødvande.
- Moderaterne kommer ikke til at være en del af drøftelserne om at danne en koalitionsregering mellem Alliancen og Miljøpartiet i samarbejde med Socialdemokraterne.
Det var årsagen til, at vi netop har stemt mod regeringen, skriver Moderaternes leder.
Ulf Kristersson giver dog ikke op og siger, at han er en "tålmodig type".
- Jeg og Moderaterne står stadig til rådighed for at danne en regering, som er god for Sverige.
FacebookTwitterKopier linkEmner:Sverige|Ulf Kristersson (politiker)|Socialdemokraterne|Moderaterna|Stefan Löfven (politiker)




https://www.dr.dk/sporten/badminton/badminton-direktoer-om-skandalekamp-svaert-loefte-bevisbyrden-snyd

BadmintonBadminton-direktør om skandalekamp: 'Svært at løfte bevisbyrden for snyd'Rent kinesiske opgør er ofte genstand for mistanke om urent trav, men det er ifølge Bo Jensen svært at bevise.
Kinesiske Li Junhui and Liu Yuchen (til venstre) vandt bronze ved China Open for nylig.
13.
nov.
2018 kl.
13.
20Bemærk: artiklen er mere end 30 dage gammelLæs op- Det er snyd, det er matchfixing, og det kan vi ikke acceptere.
Direktøren i Badminton Danmark, Bo Jensen, lagde ikke fingre imellem, da han i en TV2 Sport-artikel søndag satte ord på en rent kinesisk herredouble, der fredag fik negativ opmærksomhed i Fuzhou China Open.
I kvartfinalen mellem He Jiting/Ta Qiang og Li Junhui/Liu Yuchen lavede spillerne stribevis af fejl på amatørniveau i særligt de to første sæt.
Læs også:Badminton Danmark kræver kinesere straffet for matchfixingDet var dele af den danske delegation til turneringen, der gjorde turneringsledelsen opmærksom på, at kampen blev afviklet mistænkeligt, og det er ikke første gang, at man oplever den slags i rent kinesiske kampe.
Det pointerer Bo Jensen over for Ritzau.
- I internationale sammenhænge snakkes der tit om, at man sidder med en mistanke, når kinesere møder hinanden.
- En mistanke om, at der ikke altid spilles efter reglerne, om at den bedste spiller på dagen ikke altid vinder, men at der er givet nogle instrukser fra trænersiden, om at nogen skal spare på kræfterne.
Læs også:Dansk badmintondouble tager ny sejr i Kina- Men det er utroligt svært at løfte bevisbyrden i de tilfælde, hvor man ofte sidder med mistanke eller en fornemmelse.
Men eksemplet fredag var ret grelt, i forhold til det vi ellers oplever, siger Bo Jensen.
Er det noget, I har konfronteret kineserne med?
- Den kinesiske stab har altid været meget lukket, og historisk set har der ikke været det bedste forhold mellem den sportslige ledelse i Badminton Danmark og den tilsvarende i Kina.
- Men den korrekte vej at gå er også igennem BWF (Det Internationale Badmintonforbund, red.
), når der sker ting, der ikke overholder reglerne eller code of conduct.
Bo Jensen siger videre om fredagens kvartfinale:- I kampen blev der helt åbenlyst lavet nogle fejl, som man ikke engang ser i danske holdturneringer på lavere niveau.
Det er jo ikke, fordi de har en offday.
Læs også:Kvartfinalen blev endestationen for danskerne i Kina- Alle kan blive enige om, at der ligger andre ting bag.
Hvad det er, har vi behov for at få undersøgt, og det har vi en forventning om, at BWF gør, siger Badminton Danmark-direktøren.
BWF ønsker tidligst at kommentere den pågældende sag på torsdag, når forbundet har fået den officielle rapport fra turneringen.
- BWF er opmærksom på kommentarerne og afventer nu den officielle turneringsrapport.
- Rapporten kommer altid torsdagen efter en turnering.
Vi har ikke yderligere kommentarer inden da, lyder det i en mail fra pressechef Lloyd Green.
/ritzau/FacebookTwitterKopier link




https://www.dr.dk/nyheder/politik/live-tv-spoergetime-med-statsministeren-0






https://www.dr.dk/sporten/fodbold/england/medie-fa-vil-saenke-antallet-af-udlaendinge-i-premier-league

EnglandMedie: FA vil sænke antallet af udlændinge i Premier LeagueFor at imødekomme virkeligheden efter Brexit foreslår FA at sænke antallet af udlændinge, skriver The Times.
Christian Eriksen er en af mange udenlandske spillere i Premier League.
13.
nov.
2018 kl.
12.
14Bemærk: artiklen er mere end 30 dage gammelLæs opStorbritanniens udtræden af EU kan måske få konsekvenser for antallet af udenlandske spillere i Premier League.
Ifølge avisen The Times vil Det Engelske Fodboldforbund (FA) i denne uge foreslå de engelske fodboldklubber at nedbringe antallet af udlændinge fra 17 til 12 spillere i hver trup.
FA vil med forslaget have klubberne til at omstille sig til den virkelighed, der rammer dem i marts 2019, når Storbritannien endegyldigt er ude af EU.
Læs også:Brandvarme angribere giver forhåbninger om mål på landsholdetFra 29.
marts næste år vil der gælde andre regler for immigration og arbejdstilladelser end i dag.
Hvis FA og Premier League-klubberne ikke finder en løsning, så kan det ifølge The Times betyde, at spillere fra EU-landene i fremtiden får sværere ved at opnå arbejdstilladelse.
Så er det et muligt scenarium, at spillere fra EU skal leve op til de skrappere krav, der eksempelvis stilles til spillere fra Afrika.
I dag har klubberne mulighed for at have op til 17 udlændinge i deres trupper, og det udnytter fem af dem til fulde - blandt andre Manchester City og Tottenham har 17 udlændinge på holdet.
Læs også:Liverpool-stjerne sigtet for brud på bettingreglerKlubberne har dog mulighed for at omgå udlændingeloftet, hvis de i en tidlig alder tilknytter udenlandske talenter på deres akademier.
Udenlandske talenter, der har været minimum tre år i en engelsk klub, fra de var 16 til 21 år, tæller ikke med i udlændingestatistikken.
Det betyder, at eksempelvis Andreas Christensen i Chelsea ikke er opført som udlænding, da han som 16-årig skiftede fra Brøndby til London-klubben tilbage i 2012.
Premier League er en traditionelt en liga med mange udenlandske spillere.
I en spillerunde for to uger siden var blot 62 af 220 spillere fra England.
/ritzau/FacebookTwitterKopier link




https://www.dr.dk/nyheder/regionale/hovedstadsomraadet/forvaltning-i-koebenhavn-skal-spare-drop-rejser-og-nye-biler

KøbenhavnForvaltning i København skal spare: Drop rejser og nye biler, mener politikerePolitikerne i teknik- og miljøudvalget blev i går eftermiddag præsenteret for nogle forslag til, hvordan man skal spare 37, 4 millioner kroner.
Besparelserne skyldes blandt andet, at forvaltningen skal betale 17,5 millioner kroner tilbage til grundejerne i fortovsordningen, og at gebyrerne for containertilladelser skal sænkes markant.
Af Sofie Caroline Rye Gestsson og Ólafur Steinar Rye Gestsson (foto)13.
nov.
2018 kl.
14.
15Bemærk: artiklen er mere end 30 dage gammelLæs opSlut med bemandede toiletter, længere sagsbehandlingstid på p-bøder og dårligere veje i København.
Det kan blive konsekvensen af, at teknik- og miljøforvaltningen skal spare 37,4 millioner kroner til næste år.
Det skyldes blandt andet, at forvaltningen skal betale 17,5 millioner kroner tilbage til grundejerne i fortovsordningen, og at gebyrerne for containertilladelser skal sænkes markant.
Politikerne i teknik- og miljøudvalget blev i går eftermiddag således præsenteret for en række mulige spareforslag.
Og her var der især ét af forslagene til besparelse, som ikke faldt i god jord hos Jakob Næsager, der er gruppeformand for de Konservative på Københavns Rådhus.
- Det med at lukke de bemandede toiletter, synes jeg, er en rigtig dårlig idé, siger Jakob Næsager.
Jakob Næsager foreslår i stedet, at man kigger på det administrative i forvaltningen.
- Forvaltningens indkøb af biler og materiel kan man udskyde, så der ikke skal købes i 2019 – men først i 2020, siger Jakob Næsager og fortsætter:- Man kunne også se på forvaltningens brug af rejser.
Skal man stoppe stort set alle rejser i 2019 og så sige, at i stedet for at afskedige prøver vi at indskrænke rejsebudgettet.
Læs også:Tredje gebyrsag i København: 7,5 gang overpris for containertilladelserHvor sparekniven ender med svinge, skal teknik- og miljøudvalget besluttet næste mandag.
”Der er masser af steder, man kan spare”Finn Rudaizky fra Dansk Folkeparti, der er medlem af teknik- og miljøudvalget, peger ligeledes på, at man ikke skal lukke toiletterne – og at besparelserne bør findes i forvaltningen.
- Man kan for eksempel droppe de meget dyre politikerrejser, og man kan droppe nogle overflødige embedsmandsrejser, som primært finder sted på direktionsniveau, siger Finn Rudaizky og fortsætter.
- Man kan også begynde at fundere over, hvor mange medlemmer der skal være af direktionen i den forvaltning, som har lavet så mange fejl.
Udover at lukke de bemandede toiletter, så lød et andet bud til besparelse blandt andet på, at man skulle lukke de bemandede legepladser.
Det skulle ske ved at fjerne de 97 pædagogiske stillinger på de i alt 26 bemandede legepladser i København.
Og det forslag har allerede mødt stor modstand hos både Radikale Venstre og Socialdemokraterne.
Læs også:Gebyr-kaos i forvaltning: Nu skal alle takster tjekkesOg også hos Dansk Folkeparti, siger Finn Rudaizky.
- Legepladserne for børnene som er så vigtige og de der toiletter, som simpelthen ikke må reduceres, det er i hvert fald nogle ting, som vi synes er vigtige her.
Teknik- og miljøborgmester Ninna Hedeager Olsen (EL) understreger, at hun også ønsker, at besparelserne går mindst muligt ud over borgerne.
- Jeg synes, det er en rigtig fornuftig idé at se på, hvor meget man kan begrænse af alt, der ikke kræver medarbejdere - og det inkluderer også flyrejser og materiel, siger Ninna Hedeager Olsen.
- Jeg tror bare, det er urealistisk at forestille sig, at der er penge nok at finde der, tilføjer hun.
FacebookTwitterKopier linkEmner:Finn Rudaizky (politiker)|Jakob Næsager (politiker)|København|Dansk Folkeparti|Økonomi




https://www.dr.dk/nyheder/indland/foraeldre-ma-blive-i-lejlighed-trods-sons-vold

IndlandForældre må blive i lejlighed trods søns voldHøjesteret har afgjort, at det vil være for drastisk at lade forældre bøde for søns vold.
13.
nov.
2018 kl.
14.
33Bemærk: artiklen er mere end 30 dage gammelLæs opHøjesteret har bestemt, at et forældrepar ikke skal smides ud af deres lejlighed i bebyggelsen Urbanplanen på Amager på grund af deres søns kriminalitet.
Sagen drejer sig om et overfald i august 2014, hvor en mand under et slagsmål blev truet med kniv og slået i hovedet med en lægte.
Det kostede en dom på fire måneders fængsel til den yngste bror i en søskendeflok på syv.
Han var på det tidspunkt omkring 20 år gammel og hjemmeboende.
Læs også:Bandeleders kriminalitet sender forældre på gadenI marts 2015 valgte Boligforeningen 3B at ophæve lejemålet for familien med henvisning til, at lejeforholdet var misligholdt.
For selv om det var moren, som stod som lejer, så var hun ansvarlig for andre medlemmer af hustandens opførsel.
Det siger loven.
Boligretten i København slog i november 2016 en streg over ophævelsen af lejemålet, selv om volden i princippet var nok til at smide familien ud.
Landsretten mente, at familien skulle ud af lejligheden, mens Højesteret altså nu har stadfæstet boligrettens dom.
Højesteret henviser blandt andet til, at faren i familien har psykiske problemer efter at have været udsat for tortur, at familien har boet i lejligheden i 14 år, og at der ikke tidligere har været klager.
/ritzau/FacebookTwitterKopier linkEmner:Højesteret|Vold|København|Boligforeningen 3B|Kriminalitet




https://www.dr.dk/nyheder/politik/lars-loekke-om-brexit-udkast-vi-venter-i-spaending

BrexitSe temaPolitikLars Løkke om brexit-udkast: Vi venter i spændingDet er positivt, at der er en bevægelse i brexit-forhandlingerne, siger statsministeren.
Lars Løkke Rasmussen kalder det positivt, at der nu ser ud til at være skred i brexit-forhandlingerne.
Af Emil Søndergård Ingvorsen13.
nov.
2018 kl.
19.
56Bemærk: artiklen er mere end 30 dage gammelLæs opDen danske statsminister, Lars Løkke Rasmussen (V), er tilfreds med, at EU og Storbritannien er nået til enighed om brexit-udkast.
Derfor er grænsen mellem Irland og Nordirland så omstridt:Både Irland og Nordirland er i dag med i EU, og derfor kan mennesker og varer bevæge sig frit mellem de to nabolande.
Men Nordirland, der er en del af Det Forenede Kongerige, forlader unionen den 29.
marts 2019, og derfor skal man finde ud af, hvad der skal ske med grænsen.
Hverken EU eller briterne ønsker en såkaldt ”hård grænse” med grænsekontrol.
Man frygter, at det kan genstarte den blodige konflikt mellem protestanter og katolikker, der har været i ro siden Langfredagsaftalen fra 1998.
Derfor har EU krævet, at briterne forsikrer, at der aldrig vil komme en sådan grænse, selv hvis de kommende forhandlinger om forholdet mellem EU og Det Forenede Kongerige skulle bryde sammen.
Det har den britiske regering hidtil afvist.
Premierminister Theresa May mener, at hun derved giver EU råderet over en del af landet.
Han tør dog ikke række armene i vejret endnu, og venter i spænding på, hvad der kommer ud af et møde mellem premierminister Theresa May og hendes nøgleministre klokken 14 i morgen.
- Vi må se, hvad der kommer til at ske.
Der skal være møde i det britiske kabinet i morgen.
Vi venter også i spænding på, hvad der kan ligge i en sådan aftale.
Men under alle omstændigheder er det i hvert fald positivt, at der er bevægelse, siger statsministeren, som netop nu har besøg af syv liberale EU-statsministre på Marienborg.
Under mødet mellem ministrene blev det officielt, at der er opnået enighed om en brexit-aftale på teknisk niveau.
Der mangler kun nogle få knaster i brexit-forhandlingerne mellem Storbritannien og EU, og diskussionerne fortsætter, lyder det her til aften fra en talsmand for den britiske premierminister Theresa May.
Før en endelig aftale kan træde i kraft, skal den først godkendes af det britiske underhus og EU-parlamentet.
Lars Løkke Rasmussen understeger, at det ikke endnu ikke står klart, om det britiske kabinet bakker op om Theresa May i brexit-spørgsmålet.
Derfor vil han heller ikke spå, om vejen nu er banet for en skilsmisse mellem EU og Storbritannien.
Læs også:EU og Storbritannien nået til enighed om brexit-udkast- I denne her sag tror jeg ikke, at det er nok at tro.
Jeg ved, at der nu er en enighed på teknisk forhandlerniveau, og det er et godt og positivt signal, men der skal mere til end det.
Jeg håber selvfølgelig, at det er et udtryk for, at vi kan få tingene på plads med en fredelig skilsmisseaftale.
Hvad ved du om den aftale, som de har opnået enighed op?
-Helt formelt ved vi ikke noget om indholdet endnu.
Så det er det formelle svar på det spørgsmål, siger Lars Løkke Rasmussen og tilføjer.
-Det, vi som liberale er optagede af, er, at det er balanceret, så vi ikke kommer ind i et system, hvor briterne får nogle utilsigtede konkurrencefordele.
Ambassadør-møde i morgenDer er endnu ikke kommet nogen melding fra EU-forhandlernes side angående den tekniske aftale.
- Det sker efter alt at dømme først efter, at der er kommet et klart signal fra den britiske premierminister om, at aftalen er spiselig for hendes politiske bagland, vurderer DR’s EU-korrespondent, Karin Axelsson.
Ifølge BBC vil Theresa May afholde et særligt regeringsmøde om aftalen i morgen klokken 15.
00.
Læs også:Brexit kan koste tusindvis af danskere deres dagpengeDerudover vil EU-ambassadørerne fra de resterende 27 medlemslande mødes på samme tidspunkt i morgen i Bruxelles for at vurdere aftalen.
Først herefter regner man med, at EU’s brexitforhandler, Michel Barnier, vil kommentere aftalen og i givet fald opfordre til at afholde et ekstraordinært EU-topmøde, hvor stats- og regeringscheferne skal godkende skilsmisseaftalen.
Briterne forlader efter planen EU ved udgangen af marts næste år, og parterne arbejder derfor for at opnå en skilsmisseaftale inden.
Herefter kan forhandlingerne om det fremtidige forhold mellem EU og Storbritannien gå i gang.
Briternes vej ud af EU•* Ved en folkeafstemning 23.
juni 2016 stemmer 52 procent af briterne for at forlade EU.
48 procent stemmer for at blive.
•* Onsdag 29.
marts 2017: Storbritannien meddeler officielt EU, at landet vil melde sig ud af samarbejdet.
Det indleder en nedtælling på to år til exit.
•* Mandag 19.
juni: Michel Barnier og den daværende britiske chefforhandler, brexitminister David Davis, indleder de formelle forhandlinger om den britiske exit fra EU.
•* Fredag 8.
december: Theresa May og EU-Kommissionens formand, Jean-Claude Juncker, laver aftale i Bruxelles.
EU-Kommissionen mener nu, at der er sket tilstrækkelige fremskridt til at begynde at forhandle om fremtiden.
•* Onsdag 28.
februar: EU-Kommissionen offentliggør i 168 paragraffer sit bud på den juridiske udmøntning af den aftale om betingelserne for den britiske exit, som EU blev enig med Storbritannien om i december.
•* Torsdag 12.
juli: Theresa May fremlægger en længe ventet hvidbog med britiske planer for fremtidens forhold til EU.
Få dage tidligere har David Davis og udenrigsminister Boris Johnson forladt regeringen i protest mod det, de ser som en alt for blød brexitplan.
•* Fredag 20.
juli: EU27-landenes europaministre diskuterer for første gang Theresa Mays hvidbog, som ifølge dem indeholder både godt og skidt og rejser mange spørgsmål.
•* Tirsdag 13.
november: Det bekræftes fra Downing Street i London, at der er nået enighed om et udkast til en aftale om briternes udtræden af EU.
Udkastet skal fortsat underskrives fra officielt hold.
Theresa May har indkaldt sit regeringskabinet til et møde om brexit onsdag eftermiddag.
•Kilde: RitzauFacebookTwitterKopier linkEmner:Boris Johnson (politiker)|EU|Europa-Kommissionen|Storbritannien|EU-forhold




https://www.dr.dk/nyheder/kultur/boeger/rufus-gifford-efter-aar-med-trump-vi-kunne-godt-bruge-lidt-mere-hyggah-og

BøgerRufus Gifford efter to år med Trump: Vi kunne godt bruge lidt mere 'hyggah' og 'jante-law' i USADen tidligere ambassadør fortæller i ny interviewbog om tiden efter Danmark – og hvorfor han ikke er færdig med amerikansk politik.
Rufus Gifford har besøgt Danmark flere gange, siden hans ambassadørperiode sluttede.
Her i forbindelse med Barack Obamas besøg i Kolding i september 2018.
Af Michelle From Hoxer13.
nov.
2018 kl.
14.
02Bemærk: artiklen er mere end 30 dage gammelLæs op- Ja, er det ikke skrækkeligt, svarer den tidligere amerikanske ambassadør Rufus Gifford og ser oprigtigt chokeret ud, da jeg spørger, om han har set præsident Trumps seneste udmelding på Twitter.
Alle vidste jo, at Hillary ville vinde.
Rufus GiffordVi skal egentlig tale om bogen ’Rufus Gifford i Trumps Amerika’, der udkommer den 14.
november, og som følger Rufus Gifford fra præsidentvalget i november 2016 og frem til hans nederlag i primærvalget i september 2018.
Men jeg må lige høre, hvad han mener om præsidentens trussel om at afskære den brandhærgede delstat Californien fra økonomisk støtte, medmindre de får bedre styr på deres skovforvaltning.
Om Rufus GiffordRufus Gifford (f.
1974) er opvokset i delstaten Massachusetts, hvor han i dag bor med sin mand Stephen DeVincent.
Efter han i 1996 fik sin BA fra Brown University flyttede Rufus Gifford til Los Angeles, hvor han arbejdede som filmproducer.
I 2004 var han kampagnemedarbejder for demokraten John Kerrys præsidentvalgkamp.
I 2008-12 arbejdede han for Barack Obama, senest som finansiel rådgiver.
Fra 2013-17 var Rufus Gifford USA's ambassadør i Danmark.
I 2017 stillede han op til kongressen for demokraterne i delstaten Massachusetts’ tredje valgdistrikt.
Kilde: www.
rufusgifford.
com- Jeg er egentlig ret træt af at være oprørt, det er så deprimerende og ukonstruktivt.
Men det er samtidig umuligt med ham som præsident, det er nedslående, siger Rufus Gifford, som jeg møder på forlaget Gyldendal i det indre København.
Nødt til at tage hjemI sine knap fire år som amerikansk ambassadør i Danmark blev han i offentligheden et kendt – og ofte smilende – ansigt.
Han blev blandt andet blev gift på Københavns Rådhus, udgav en kogebog, deltog i Pride-optog, fik sin egen dokumentarserie – og endte med at modtage Dannebrogsordnen.
Læs også:Rufus Gifford får Dannebrogordenen: Så bliver det ikke bedreMen det brede amerikanske smil stivnede på valgnatten den 8.
november 2016.
Her stod det pludselig klart, at han og ægtemanden Stephen DeVincent måtte forlade Danmark tidligere end forventet.
- Hillary (Clinton) havde bedt os om at blive, så vi ville have været i overgangsfasen, måske et halvt til et helt år.
Og derefter var vores plan egentlig at blive i Europa, måske flytte til London og finde arbejde.
Alle vidste jo, at Hillary ville vinde.
Nu skal jeg finde ud af, hvilken vej jeg skal gå, men det bliver i politisk retning.
Om jeg stiller op igen, er ikke afklaret.
Det kunne jeg bestemt godt finde på.
Rufus GiffordMen sådan gik det som bekendt ikke.
Donald Trump vandt valget, og det betød for Rufus Gifford, at hans ambassadørperiode sluttede allerede i januar 2017.
- Stephen og jeg så på hinanden kort efter valget og sagde: ’Vi bliver nødt til at tage hjem og gøre noget’.
Jeg havde aldrig seriøst overvejet at stille op, det virkede ikke som et realistisk mål.
Men valget var så rystende en oplevelse.
© GyldendalFra 'Rufus Gifford i Trumps Amerika'Rufus Gifford mener selv, at han største udfordring i Massachusetts er at omsætte sin nationale og internationale erfaring til et lokalt niveau, men opskriften er enkel: han skal gøre det samme, som han gjorde, da han ankom til Danmark som ambassadør.
Væk fra skrivebordet og ud blandt folk.
Gør man det, opdager man i følge Gifford, at folk ikke kun er optaget af, hvad der foregår i Massachusetts, men også ude i verden.
Og man ser, hvor sammensat den lokale valgkreds er (.
.
.
)- Det amerikanske ’brand’, jeg havde forsøgt at promovere i Danmark, som var et multikulturelt, globalt orienteret, åbent, moderne og innovativt USA, det lod ikke længere til at eksistere – og det måtte jeg hjem og kæmpe for, siger han.
Været væk for længeI november sidste år annoncerede Rufus Gifford derfor, at han stillede op til valget om at blive demokratisk kandidat til Repræsentanternes Hus i delstaten Massachusetts’ tredje valgdistrikt.
Som danske medier også fortalte i september – og som man kan læse om i bogen – vandt han ikke primærvalget, hvor han var opstillet som en blandt ti demokratiske kandidater.
- Min største udfordring, som jeg undervurderede, var nok, at jeg simpelthen har været væk for længe, siger han og refererer til de mere end tyve år, han har været væk fra sin ’hjemstat’ Massachusetts i det nordøstlige USA.
Det tog ham lige lidt tid at sunde sig oven på nederlaget - men det har ikke fået ham til at skifte kurs, forsikrer han:- Nu skal jeg finde ud af, hvilken vej jeg skal gå, men det bliver i politisk retning.
Om jeg stiller op igen, er ikke afklaret.
Det kunne jeg bestemt godt finde på.
Men jeg kommer nok til at arbejde for præsidentvalgkampen i 2020.
Siden han vendte tilbage til USA og amerikansk politik, har Rufus Gifford oplevet det han kalder et ’giftigt og splittet’ politisk klima.
Men han er overbevist om, at en konstruktiv tilgang er vejen frem, for landet som helhed og det demokratiske parti i særdeleshed:- Jeg tror virkelig på, at vi bliver nødt til at hæve samtalen op og tale om det land, som vi gerne vil have tilbage.
Temaet i min kampagne var, at jeg gerne ville stå for noget i stedet for bare at være i opposition til Trump.
Ukuelig optimismeI ’Rufus Gifford i Trumps Amerika’ beskriver de to tidligere USA-korrespondenter Peter Christensen og Marcus Rubin den ukuelige optimisme, som den tidligere ambassadør er kendt for.
Men hvordan bevarer han den optimisme i et land, hvor politiske samarbejde er nærmest ikkeeksisterende?
- Det er ikke nemt, svarer Rufus Gifford, som fortæller, at han for eksempel havde lyst til at slå hovedet ind i væggen, da han så Donald Trump trække USA ud af klimaaftalen i Paris sidste sommer.
- Men vi er nødt til at have tiltro til folket, og jeg tror, at midtvejsvalget i sidste uge viser, hvorfor der stadig er noget at tro på.
I et demokrati begår man indimellem fejl, men hele ideen med et demokrati er, at det retter sig op med tiden.
Det følte jeg selv, da jeg var ude og føre valgkamp og så, hvor engagerede folk var, fortæller han.
Sin tiltro til det amerikanske folk finder Rufus Gifford blandt andet i den aktivisme, som lader til at være skudt op i senere år i form af demonstrationer mod våbenlovgivning og for kvinders og LGBT-rettigheder.
- Vi havde også hundredvis af frivillige under 25 år på min kampagne – og mange af dem var danske, siger han og fortæller, at han dagligt talte om Danmark under valgkampen:- På den ene side elsker jeg ideen om, at USA skal bevæge sig i retning af Danmark, men på den anden side er der også en vis naivitet forbundet med ideen om, at vi skal adoptere en skandinavisk velfærdsmodel, siger han og peger på det faktum, at amerikanere generelt har stor mistillid til regeringen og politikere.
Læs også:Midtvejsvalg: Rufus Gifford vil indføre danske værdier i KongressenTil gengæld er Rufus Gifford overbevist om, at USA kan lære noget af Danmark, når det gælder vedvarende energi og infrastruktur.
- Vi kan også bevæge os mere i retning af jeres sundheds- og uddannelsespolitik.
Men det vil være langt sværere og mere langsigtet og vil i så fald kræve en filosofisk granskning af, hvem vi er og gerne vil være som nation.
Mere hygge og jantelovSom en sidebemærkning fortæller Rufus Gifford, hvordan han forleden blev overrasket over at se det danske ord ’hygge’ indgå i en tv-reklame.
- Det handlede om det her med at føle sig tryg.
Jeg var nødt til at tage et billede, jeg troede simpelthen ikke på det, siger han og viser mig billedet på sin telefon.
Ord i MørketDR og en række danske biblioteker sætter hele november fokus på bøger i flere programmer og arrangementer for at fremme læselysten i novembermørket.
Se mere ude på bibliotekerne og på DRs flader.
- Men jeg tror virkelig på, at nogle af de her simple ideer er det, vi har brug for mere af i USA.
I min optik er det, der definerer dansk kultur, i høj grad ’hyggah’ og ’jante-law’.
Og jeg elsker begge dele.
Jeg ved godt, at de fleste er ret kritiske over for janteloven.
Men jeg tror på personlig ydmyghed og ideen om, at man ikke er bedre end sin nabo.
Hvis amerikanere havde bare en lille bitte smule jantelov, så havde vi aldrig valgt Donald Trump, siger Rufus Gifford.
Selvom der snart er gået to år siden, han havde fast adresse i Danmark, så drømmer Rufus Gifford og hans mand om en lejlighed i København, så de har et sted at være, når de kommer på besøg, fortæller han, da vi bryder op og han har travlt med at få sin jakke på.
- Jeg går lige en tur i byen, siger han til forlagets pressemedarbejder og skynder sig ned ad trapperne og ud i indre by på denne grådisede novemberformiddag.
FacebookTwitterKopier linkEmner:Donald Trump (politiker)|Hillary Clinton (politiker)|USA|Valg og folkeafstemninger|Repræsentanternes Hus




https://www.dr.dk/nyheder/udland/fotofeature-norsk-krigsskib-til-milliarder-synker-efter-kollision

UdlandFotofeature: Norsk krigsskib til milliarder synker efter kollisionFregatten 'KNM Helge Ingstad' har revet sig løs, og kun radartårnet stikker op.
Af Mette Richardt13.
nov.
2018 kl.
13.
27 | opdateret 13.
nov.
2018 kl.
14.
55Bemærk: artiklen er mere end 30 dage gammelLæs opArbejdet med at bjerge det kæntrede norske krigsskib 'KNM Helge Ingstad' er i fuld gang.
Læs også:Norsk krigsskib kolliderer med tankskib: Var i fare for at synkeOpgaven er blevet kompliceret af, at trosserne er røget, og det er sunket yderligere.
Det er uvist, om det kan reddes, eller om skaderne efter kollisionen med tankskibet og flere døgn under vand har tæret for hårdt på det milliarddyre skib.
Nu er det næsten kun radartårnet på skibet, der fortsat stikker op fra vandet.
Fregatten 'Helge Ingstad' set fra luften.
1 / 12Håvard Mathisen, der er leder af forsvarets redningsarbejde siger, at skibet skulle være fasttøjret nu.
- Fartøjet har lagt sig til ro på dybere vand nu.
Det formodes at ligge stabilt.
Det er blevet undersøgt med en miniubåd, hvordan skibet ligger og mulighederne for at sikre det endnu bedre, siger Håvard Mathisen til NRK.
2 / 12Fregatten "KNM Helge Ingstad" kolliderede i sidste uge med et tankskib ved navn "Sola TS" i indsejlingen til Stureterminalen nær Bergen.
Krigsskibet er af nyere dato, og det har kostet den norske stat fire milliarder norske kroner.
3 / 12Det er uvist, hvor store skader skibet har fået, og om der er mulighed for at redde det.
4 / 12Det er ikke fastlagt, hvorfor tankskibet 'Sola TS' kolliderede med 'KNM Helge Ingstad', men en teori går på, at tankskibet havde placeret sig forkert.
5 / 12Chefen for Norges flåde, Sjøforsvaret, Nils-Andreas Stensønes, har oplyst, at skibet nu skal bjerges.
- Vores mål er at begrænse skaderne i den grad, de er til at begrænse.
Vi kommer til at bjerge fartøjet, få det op og så tage det med til Haakonsvern (flådestation i nærheden, red.
), siger han.
6 / 12- Drej!
Det her ender i en kollision, lød den sidste melding fra tankskibet før kollisionen.
Tankskibet var i radiokontakt med vagtcentralen, der ikke kunne svare på, hvad det var for et skib, der nærmede sig med 17 knob.
7 / 12'KNM Helge Ingstad' har  kostet fire milliarder norske kroner.
Det svarer til 3,13 milliarder danske kroner.
Kronprins Frederik besøgte skibet, da han var i Norge i forbindelse med 200-året for den norske uafhængighed.
8 / 12Der var store skader på 'KNM Helge Ingstad' efter kollisionen.
9 / 12Søværnet har iværksat en intern undersøgelse for at få klarhed over ulykken.
I alt blev 137 personer blev evakueret ved sammenstødet, og otte personer kom lettere til skade.
10 / 12Man vil nu forsøge at bjerge den norske fregat.
11 / 12'KNM Helge Ingstad' blev slæbt tættere på land efter kollisionen.
12 / 12FacebookTwitterKopier linkEmner:NRK|Flåde|Bergen|Norge|Rederier




https://www.dr.dk/nyheder/politik/flertal-vil-tvinge-regeringen-til-langt-mere-kontrol-af-dyretransporter

PolitikFlertal vil tvinge regeringen til langt mere kontrol af dyretransporterDF, S og EL pålægger regeringen at skærpe kontrollen med grise, der køres ud af landet.
Et flertal uden om regeringen vil gennemtrumfe langt skrappere kontrol med dyretransporter.
Af Rikke Gjøl Mansø13.
nov.
2018 kl.
12.
30Bemærk: artiklen er mere end 30 dage gammelLæs opKontrollen med dyretransporter har i årevis været hullet som en si, mener Dansk Folkeparti, Socialdemokratiet og Enhedslisten, der nu har mistet tålmodigheden med regeringen.
De tre partier, der tilsammen udgør et flertal i Folketinget, vil derfor presse regeringen til at skærpe kontrollen markant.
- Vi vil pålægge regeringen hurtigst muligt at indføre en skærpet kontrol ved samlestederne, hvor alle grise bliver kørt til og fra, så vi er sikre på, at der både er kontrol med de danske og udenlandske transportører, siger dyrevelfærdsordfører Karina Due (DF).
Hun vil nu fremsætte et beslutningsforslag, som blandt andet betyder, at man på samlestederne både skal undersøge dyrenes fysiske forhold under transporten og deres sundhedstilstand.
- Nu har vi jo set igennem mange, mange år, at sagerne har hobet sig op hos Fødevarestyrelsen, og mange sager er blevet forældet, så man ikke har gjort noget ved dem.
Det kan og vil vi ikke leve med.
Nu skal der sættes ind med kontrol de rigtige steder, siger Karina Due.
BeslutningsforslagDansk Folkeparti fremsætter følgende beslutningsforslag, som har flertal med Socialdemokratiet og Enhedslisten:Folketinget pålægger regeringen at fremsætte lovforslag og foretage de nødvendige ændringer af administrative forskrifter, med henblik på at sikre, at den fysiske kontrol af dyretransporter på samlestederne skærpes markant, herunder at man på samlestederne både undersøger dyrenes fysiske forhold under transporten og dyrenes sundhedstilstand, samt foretager en kontrol af chaufførernes logbøger.
Kontrollen skal også gælde for dyretransporter, der kører ud af landet.
Hun henviser til, at dyretransportører de seneste mange år kan være sluppet ustraffet af sted med at have læsset for mange grise på deres lastbiler på lange ture gennem Europa.
Fødevarestyrelsen har nemlig opgivet at følge hundredvis af sager til dørs, fordi sagerne har hobet sig op og er blevet forældede.
Det viste en redegørelse fra Fødevarestyrelsen, der i juli konkluderede, at sanktioneringen af overtrædelser ikke har været tilfredsstillende de seneste seks år - siden 2012.
Og problemet med ophobning af sager går endnu længere tilbage, viste en aktindsigt, som DR fik.
Læs også:Styrelse opgav sager: Massevis af smågrise kan være udsat for overlæssede transporter- Det er stærkt problematisk, at der i over 11 år har været store problemer med svinetransporter ud af landet i en periode, hvor vi kan se, at antallet af eksporterede svin er steget meget, meget voldsomt, siger dyrevelfærdsordfører Rasmus Vestergaard Madsen (EL), der selv er landmand.
Fødevarestyrelsen kan ikke med sikkerhed sige, hvilke konsekvenser den manglende sanktionering har haft for dyrene, men styrelsen konstaterede i redegørelsen, at det "kan have medvirket til, at visse virksomheder har spekuleret i at overtræde reglerne", og at det "må formodes, at et antal dyr har været udsat for unødig gene og ulempe".
- Man har fuldstændig skandaløst og sløset omgået de her kontroller med dyr, der transporteres ud af landet.
Det er ikke i orden, siger fødevare- og dyrevelfærdsordfører Simon Kollerup (S).
Millioner af grise køres ud af landetSidste år blev mere end 14 millioner levende grise eksporteret ud af landet.
Ni millioner af dem kom ud på en transport på over otte timer.
Dermed er antallet af grise, der bliver sat på lange transporter ud af Danmark, steget med mere end syv millioner det seneste årti.
Antallet af fysiske stikprøvekontroller, der udføres af Fødevarestyrelsen, er fastsat til 100 kontroller om året.
Størstedelen sker på grisetransporter.
I 2015 og 2016 udførte Fødevarestyrelsen i alt 175 fysiske kontroller af transporter med levende grise ud af landet.
På hver fjerde var der for mange grise.
I 37 af kontrollerne justerede chaufføren antallet af grise, og i de sidste syv tilfælde satte Fødevarestyrelsen ind med sanktioner.
Fødevarestyrelsens stikprøver finder sted hos producenterne og på samlestederne.
Derudover foretages der på samlesteder kontrol af, om grisene er egnede til transport.
Politiet foretager også stikprøvekontroller af dyretransporterne på vejene.
I 2015 tjekkede politiet 518 grisetransporter.
På cirka hver syvende var der forseelser som manglende vand og for lidt plads.
Kilde: Fødevarestyrelsen, Miljø- og Fødevareministeriet og Dyrenes Beskyttelse.
Læs også:Styrelse har været presset af retssager fra dyretransportørerDyretransportører skal betale for øget kontrolEn øget kontrol er ikke gratis, men de tre partier lægger ikke op til at bruge skattekroner på den.
De vil i stedet lade branchen selv betale for kontrollen via brugerbetaling.
- Vi har sammen med Dyrenes Beskyttelse forsøgt at lave et overslag, og et sjus-tal lyder, at det vil koste omkring en krone per gris.
Men vi skal selvfølgelig have gennemregnet, hvad det præcis vil koste, siger Rasmus Vestergaard Madsen.
De tre partier håber, at den øgede kontrol vil have den sidegevinst, at det for færre landmænd og dyretransportører kan betale sig at læsse grisene på lastbiler på lange ture til slagterier andre steder i Europa.
Det vil både gavne dyrene, at de ikke skal ud på lange ture - og også danske slagteriarbejdere, lyder forhåbningen:- Det vil måske gøre, at nogle af de lastbiler, der bliver pakket lidt for hårdt i dag, vil blive pakket, som de skal – og det kan måske gøre, at vi kan holde nogle flere grise herhjemme, og det vil også være godt for danske slagteriarbejdere, siger Simon Kollerup.
Læs også:Kritik: Dyretransportens brodne kar har i årevis haft frit spil til at bryde reglerneMinister vil afvente analyseDa miljø- og fødevareminister Jakob Ellemann-Jensen (V) i torsdags var kaldt i samråd om sagen, gav Karina Due ham en deadline: indkald til forhandlinger inden for en uge.
Det afviste ministeren, fordi det i hans optik ville være "useriøst".
I stedet vil han afvente en analyse, han har bestilit hos Fødevarestyrelsen.
- På mødet i sommer blev det meget, meget klart sagt fra min side, at nu igangsætter vi den her analyse, der handler om kontrollerne, og den skal afleveres til mig i indeværende år.
Derefter indkalder vi til drøftelser, sagde Jakob Ellemann-Jensen (V) på samrådet.
- Det er ret snedigt at få input fra mennesker, der ved noget om det her, inden at vi – som er mennesker, der mener noget om det – diskuterer, hvad vi skal gøre, tilføjede han.
Men ingen af de tre partier har tålmodighed til at vente på analysen.
- Vi har allerede ventet længe.
De her problemer har stået på i hvert fald i 11 år, og nu har vi ventet siden samrådet tilbage i juni.
Vi har behov for at sikre kontrollen af alle grise ud af landet, og det kan vi lige så godt gå i gang med nu, siger Rasmus Vestergaard Madsen.
Karina Due er også skeptisk over for, at det er Fødevarestyrelsen - som har ført en mangelfuld kontrol - der skal komme med bud på, hvordan kontrollen skærpes.
- Ministeren vil afvente analysen fra Fødevarestyrelsen, som tydeligvis ikke har magtet opgaven i mange år, og som nu er blevet sat til at lave et oplæg til, hvordan kontrollerne skal foregå fremadrettet.
Det er jeg ikke helt tryg ved, siger hun.
Læs også:Minister vil skærpe kontrollen med dyretransporterFacebookTwitterKopier linkEmner:Dansk Folkeparti|Fødevarestyrelsen|Jakob Ellemann-Jensen (politiker)|Karina Due (politiker)|Fødevarer




https://www.dr.dk/nyheder/indland/ny-fravaersordning-paa-gymnasier-moeder-kritik-frygter-eleverne-bliver-vaek

IndlandNy fraværsordning på gymnasier møder kritik: Frygter eleverne bliver vækBåde gymnasier og elever frygter, at nye fraværsregler vil få elever til at droppe undervisningen.
Gymnasieelever demonstrerer imod fraværspakken foran Undervisningsministeriet tilbage i maj.
Af Magnus Dam Nielsen13.
nov.
2018 kl.
11.
49Bemærk: artiklen er mere end 30 dage gammelLæs opHvis du kommer to minutter for sent på gymnasiet, fordi cyklen er punkteret, eller togene er forsinket på grund af sporarbejde, så klapper fraværsfælden.
I starten af skoleåret trådte en fraværspakke fra Undervisningsministeriet nemlig i kraft, og her står der blandt andet, at hvis man ikke sidder klar til undervisningen fra timens start, så er man fraværende.
Men de almene gymnasiers interesseorganisation, Danske Gymnasier, frygter, at fraværspakken vil få eleverne til helt at droppe undervisningen.
- Vi er bange for, at det får den konsekvens, at hvis man kommer til at stå fem minutter for sent op og af den grund kan se, at man kommer for sent til en time - så kommer man slet ikke, siger Birgitte Vedersøe, der er formand for Danske Gymnasier.
En stikprøveundersøgelse fra Undervisningsministeriet har vist, at eleverne på nogle gymnasier i gennemsnit er fraværende i helt op til en femtedel af undervisningen.
Det gennemsnitlige fravær i det almene gymnasium er cirka 15 procent.
Læs også:Minister blæser til kamp mod pjæk og ‘useriøs studiekultur’Og derfor valgte undervisningsminister Merete Riisager (LA) at lave en fraværspakke for at nedsætte fraværet på gymnasierne.
Men ifølge Birgitte Vedersø er fraværet på gymnasierne overhovedet ikke et problem.
Faktisk har fraværet været faldende de seneste fem år fra 8,4 procent i 2010 til 7,6 procent i 2017, viser en undersøgelse, som Danske Gymnasier selv står bag.
Fravær på gymnasierneDanske Gymnasier har gennemført en medlemsundersøgelse om elevernes fysiske fravær.
36 stx-institutioner har de seneste fem år fulgt fraværet over de seneste fem år.
I undersøgelsen fremgår det, at fraværet er faldet en smule fra 2010/11 til 2016/17, hvor det er gået fra et gennemsnit på 8,4 procent til 7,6 procent.
Kilde: Danske Gymnasier.
- Det kan undre, at der var behov for politisk indgriben, når vi reelt har tal, der er så lave.
Vi har et lavere fravær, end der er på det offentlige arbejdsmarked.
Vi synes, det er at løse et problem, der ikke rigtig er der, siger Birgitte Vedersøe.
Samtidig mener hun ikke, at reglerne er fair overfor eleverne.
- Der kan jo også være udefrakommende faktorer, der forhindrer en i at være der til tiden, hvis toget eller bussen for eksempel er forsinket, siger hun.
Kan bruge tiden på noget andetFraværspakken er heller ikke noget, der bliver taget godt imod hos de Danske Gymnasieelevers Sammenslutning.
Eleverne kan få fravær for et helt modul, og det svarer på mange skoler til, at man på papiret ikke har været til stede i 90 minutter.
Og ligesom gymnasierne frygter eleverne, at det vil få folk til helt at holde sig væk fra undervisningen.
- Hvis man bliver registreret for ikke at være tilstede, så er der mange elever, der vil synes, at det er helt håbløst at tage til timen.
For så kan de lige så godt sidde og lave lektier til et andet modul, fortæller formand Malte Sauerland-Paulsen.
Læs også:Elever med for meget fravær ryger i "lektiefængsel"Før kunne man få fravær for 50 procent af modulet, hvis man eksempelvis var forsinket, eller læreren kunne helt vælge at fjerne fraværet, hvis der var en gyldig grund.
Og det har fungeret fint, fortæller Malte Sauerland-Paulsen.
- Skolerne har været i gang med at nedbringe fraværet og har været rigtig gode til det i de seneste år.
I stedet for alt den her målstyring, burde man se på årsagerne til, at nogle elever bliver væk.
Fra klokken 10-15.
30 i dag mødes en række gymnasieelever for at demonstrere imod fraværspakken på Svendborg Gymnasium.
Liberal Alliance afviser kritikkenDet har endnu ikke været muligt at få en kommentar fra undervisningsminister Merete Riisager, men Liberal Alliances undervisningsordfører, Henrik Dahl, synes, at reglerne er helt på sin plads.
- De unge mennesker skal lære at komme til tiden og respektere andre menneskers arbejde.
Det kan jeg slet ikke forstå, at man kan være imod.
Så er det lige meget, om bussen har siddet fast i morgentrafikken.
- Sådan er livet.
Det skal man lære, imens man er ung, for ellers kan man ikke passe ind på arbejdsmarkedet, og man er i øvrigt bare irriterende at omgås, siger han.
FacebookTwitterKopier linkEmner:Liberal Alliance|Merete Riisager (politiker)|Uddannelse|Gymnasiale uddannelser|Svendborg




https://www.dr.dk/nyheder/viden/kroppen/lisbeth-har-smertefuld-ben-sygdom-kunne-hverken-sove-eller-gaa-i-biografen

Sover du godt?
Se temaKroppenLisbeth har smertefuld ben-sygdom: Kunne hverken sove eller gå i biografenI mere end 25 år har Lisbeth Staal haft svær RLS.
Når hun ikke får medicin, har hun spasmer og kan hverken sidde eller sove.
Lisbeth Staal har ikke ondt, når hun er i bevægelse.
Men hun kan mærke symptomerne, når hun er i hvile.
Privatfoto, redigeret.
Af Emilie Aagaard13.
nov.
2018 kl.
12.
31Bemærk: artiklen er mere end 30 dage gammelLæs op- Lagnet i min side af dobbeltsengen blev slidt helt ned.
Simpelthen fordi jeg lå og kartede rundt hele natten, fortæller Lisbeth Staal.
Sådan var nætterne, før hun kom i behandling for RLS, Restless Legs Syndrome, som hun har haft i over 25 år.
Sygdommen var smertefuld, og den ramte ikke kun hendes nattesøvn.
Den begrænsede hende også om dagen.
Læs også:Hver tiende dansker lider af ben-sygdom: Kun få kommer i behandling- Jeg kunne slet ikke sidde stille.
Så jeg kunne hverken gå i biografen eller ud at spise, siger Lisbeth Staal.
I dag har hun stadig en svær form for RLS, men hun får medicinsk behandling, og smerterne er nærmest væk.
- Det forvandlede min hverdag fra den ene dag til den anden, siger Lisbeth Staal.
Uldsok bundet om benetMerete Karlsborg er overlæge på neurologisk afdeling på Bispebjerg Hospital.
Hun vurderer, at op imod hver tiende dansker lider af RLS.
Men de fleste kan dog selv gøre meget for at mindske symptomerne:Gode råd- Spis sundt og undgå koffein (kaffe, the, cola og energidrikke).
- Undgå tobak og alkohol, da det kan forværre RLS.
- Gode søvnvaner og søvnrytme mildner symptomerne: Gå i seng og stå op samme tid hver dag og sørg for at blive udhvilet.
- Træn forsigtigt (ikke hårdt) kort inden du skal sove.
For eksempel ved at gå en lille tur.
- Hvis du oplever, at noget virker, så udnyt det.
For nogen virker det at tage kosttilskud med magnesium.
For andre er det et koldt (eller varmt) bad eller massage af benene, akupunktur, yoga eller afslapningsteknikker.
Få flere råd på netdoktor.
dk- For de fleste kan symptomerne mindskes ved at følge nogle gode råd, siger Merete Karlsborg.
Men de gode råd hjalp ikke Lisbeth Staal, der har en svær grad af sygdommen.
- Jeg har været alt igennem, lige fra en uldsok bundet om benet over kinin til varme bade og kolde bade - jamen, alt muligt, fortæller hun.
Alle har rastløse ben, sagde lægenLisbeth Staal havde ikke fået sygdommen ud af den blå luft.
Hendes far - og hans tolv søskende - led alle af restløse ben i forskellige grader.
- Men en dag læste min mor om sygdommen i et blad, og fortalte mig, at det måske var en sygdom, der lå i familien.
Inspireret af det gik jeg til lægen, fortæller hun.
Læs også:TEST DIG SELV: Får du nok søvn?
Lægen havde svært ved at forstå Lisbeth Staals problem.
- Lægen kendte slet ikke til sygdommen.
Han sagde, at alle vel havde en eller anden form for uro i benene, fortæller hun.
Smerter i benenes nerverMen for Lisbeth Staal var det ikke bare lidt uro i benene.
Hun havde spasmer og kunne ikke holde ud at sidde stille.
- Det er en uro, som er smertefuld.
Det er lidt som en krampe, men ikke i musklerne, derimod i nerverne.
Det er vildt ubehageligt, fortæller hun.
Læs også:Unge sover ad h.
.
.
.
.
.
til: To ud af fem har smartphonen fremme om nattenOg at nogle mennesker kan være meget plaget af sygdommen, kan overlægen Merete Karlsborg bekræfte.
Hun møder nemlig ofte de sværeste tilfælde i hendes arbejde på neurologisk afdeling:- I svære tilfælde sover man rigtig dårligt om natten, og det betyder meget for livskvaliteten.
Hvis man har periodiske benbevægelser under søvnen, som op til 80 procent med RLS har, kan det betyde, at ens partner også bliver holdt vågen eller må sove et andet sted, så det kan virkelig fylde meget, siger hun.
Justerer selv medicinLisbeth Staal fik dog sin læge til at udskrive medicin til hende, selv om hun aldrig officielt har fået stillet diagnosen 'RLS'.
Sover du godt?
Forskere fra Institut for Folkesundhedsvidenskab på Københavns Universitet vil undersøge danskernes søvn og mobilbrug om natten.
I forbindelse med undersøgelsen sætter DR i uge 46 fokus på søvn.
Du kan deltage i undersøgelsen til og med fredag den 16.
november.
Undersøgelsen er et Citizen Science-projekt, som betyder, at almindelige mennesker deltager i forskningen ved at dele viden og erfaringer.
Disse erfaringer kommer os alle sammen til gode gennem en bedre forståelse af vores mobil- og søvnvaner.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
Men hun har taget medicinen de sidste 20 år.
- Jeg har selv justeret mængderne, for det har været svært at finde en læge, der vidste noget om det, siger Lisbeth Staal, som derfor har brugt Facebook-fællesskaber med andre RLS-patienter til at udveksle råd og erfarringer.
Læs også:Faktatjek: Kan energidrikke være farlige for dig?
Med medicin kan der også være risiko for bivirkninger.
I sjældne tilfælde kan RLS-medicin endda have alvorlige bivirkninger.
Og desuden kræver det også meget selv at justere medicinen, for både over- og underdosering kan give problemer.
Men Lisbeth Staal vurderer, at medicinen er nødvendig for hende.
- Jeg har pillerne med over alt.
I bilen og i tasken.
Når jeg tager på ferie, har dem, jeg rejser med, også piller med.
Bare så jeg er sikker på ikke at komme til at mangle dem, siger hun.
På med traveskoeneI dag arbejder Lisbeth Staal på et plejehjem og lever et normalt liv.
Hvis hun skulle glemme at tage en pille, ved hun også, hvad hun skal gøre.
- Så tager jeg traveskoene på og går.
For så længe jeg er i bevægelse, så har jeg ingen symptomer, forklarer hun.
FacebookTwitterKopier linkEmner:Sygdomme og lidelser|Medicin|Bispebjerg Hospital|Facebook|Bispebjerg




https://www.dr.dk/nyheder/kultur/superheltenes-far-stan-lee-er-doed-her-er-5-af-hans-mest-ikoniske-figurer

BingeSe temaKulturSuperheltenes far Stan Lee er død: Her er 5 af hans mest ikoniske figurerBinge-vært Frederik Dirks Gottlieb guider her til fem superhelteserier, som verdens vildeste superhelteskaber har været med til at lave.
Stan Lee skabte blandt andet Spiderman.
Af Silas Bay Nielsen13.
nov.
2018 kl.
12.
46Bemærk: artiklen er mere end 30 dage gammelLæs opHan har skabt superhelte som Spider-Man, Doctor Strange og over 300 andre superhelte.
Mandag døde superheltemesteren Stan Lee - 95 år gammel - efter en lang karriere hos Marvel Comics.
Frederik Dirks Gottlieb, der er vært på P3-programmet ’Den store boks’, har fulgt Stan Lee og hans vilde skabninger siden barndommen.
Han kommer her med fire universer, som vi alle bør huske Stan Lee for, og ét univers, som du måske ikke vidste, at Stan Lee stod bag.
Læs også:Nekrolog: Stan Lee1Spider-Man(© UIP)- En af hans mest kendte figurer er Spider-Man, som stadig tager børn og unge med storm i dag, selvom han blev skabt i 1962 af Stan Lee og Steve Ditko.
- Siden Peter Parker blev bidt af en radioaktiv edderkop og bliver til Spider-Man har figuren været tidløs.
Netop Spider-Man viser, at mange af de figurer, som Stan Lee skabte, stadig er relevante.
Han formåede at skabe den her figur, som alle kan relatere til, når man er barn og måske ikke er så god til fodbold, men i stedet får superkræfter ved at blive bidt af en edderkop.
- Spider-Man er min favoritkarakter af dem, Stan Lee skabte, og selvom en film som ’Spider-Man: Homecoming’ indfanger Peter Parker sublimt, så, synes jeg, at tegneserierne er de bedste.
2X-Men- X-Men, der er skabt af Stan Lee sammen med Jack Kirby, stammer fra begyndelsen af 60’erne, og det er min favorittegneserie.
- Den viser, at Stan Lee var bevidst om, hvilket samfund han levede i.
X-Men er for mig et udtryk for den enorme rummelighed og kærlighed for forskelligartede mennesker og minoriteter – og ikke mindst stærke, kvindelige karakterer som Jean Grey.
- X-Men-tegneserien er bredt elsket af mange, og det er også dem, jeg selv foretrækker, selvom de første to X-Men-film og ’X-Men: First Class’ var gode.
3Black Panther(© Walt Disney)- Black Panther var den første sorte superhelt i amerikansk mainstreamkultur, da han første gang kom frem i 1966.
Det er en kæmpestor ting på det her tidspunkt, fordi det er et ’hvidt’ forlag, der tør investere i en sort superhelt.
- Han kommer fra det afrikanske fiktive lande Wakanda, og han bliver altid bedømt til at være en af de fedeste superhelte, når der bliver lavet lister over superheltene.
- For mig er filmen ’Black Panther’ bedre end tegneserien.
Filmen indfanger så godt stemningen i 2018 og er en hyldest til afroamerikanerne og rødderne i Afrika.
4Hulk(© Universal)- Hulk var min yndlingskarakter som barn, nok fordi han appellerer meget til børn.
Hvem kender ikke et barn, der har lyst til at puste sig op midt i et kæmpe raseri.
- Bruce Banner er den her videnskabsmand, der bliver eksponeret for stråling, så han bliver det her store, dumme monster, der bare smadrer ting med sine store næver.
Det er dejlig befriende action, men senere bliver Hulk mere intellektuel, som tilføjer mere til historien.
- Der har været lavet nogle uheldige film og selvfølgelig kultserien fra slut-halvfjerserne med bodybulderen Louis Ferrigno, der var malet grøn.
Men man er nu blevet så dygtig til computeranimationer, at Hulk går en lysende fremtid i møde.
For hvis man skal have den rigtige Hulk, skal han være gigantisk muskuløs.
5Silver Surfer(© 20th Century Fox)- Hvis jeg skal vælge en Stan Lee-skabt figur, som man ikke kender så godt, må det blive Silver Surfer.
Mens de andre er mere street-level, så er Silver Surfer kosmisk.
Man tænker, at Stan Lee har røget en bønne, da han skabte ham sammen med Jack Kirby.
- Silver Surfer blev første gang vist som en del af ’Fantastic Four’ i 1966, og han er helt sølvfarvet, surfer rundt fra galakse til galakse på sit sølvsurfbræt.
Han har superkræfter og kan forme alt omkring sig, og så er han det her altseende øje, der blandt andet kigger ned på os mennesker på sin vej gennem universet, hvor han har set meget mere alvorlige ting.
- Han har en ret prominent rolle i ’Fantastic Four: Rise of the Silver Surfer’, men der er også lavet tegneserier om ham.
Læs også:Verdenskendt tegneserieskaber Stan Lee er dødSe portrættet af Stan Lee i DR3-serien 'Superheltenes historie' i DR TV her.
FacebookTwitterKopier linkEmner:DR3|Litteratur|Afrika




https://www.dr.dk/nyheder/regionale/oestjylland/roede-kors-haever-de-frivillige-bidrag-organisation-vil-aendre

ØstjyllandRøde Kors hæver de frivillige bidrag: Organisation vil ændre retningslinjer Bidragsyder Jeppe Lindegaard kalder Røde Kors for en pengemaskine, da de meddelte, at de havde i sinde at hæve hans bidrag uden samtykke.
Røde Kors hæver 10 kroner mere om måneden hos 21.
000 bidragsydere, hvis de ikke selv siger fra.
Arkivfoto.
Af Tina Vestergaard Andersen, Flemming Nielsen og Sarah Friis Elkjær13.
nov.
2018 kl.
11.
36Bemærk: artiklen er mere end 30 dage gammelLæs opRøde Kors har fortalt omkring 21.
000 donorer, at organisationen hæver deres bidrag til at bekæmpe sult og nød med 10 kroner om måneden, med mindre de selv siger nej.
Det får nu indsamlingsorganisationernes brancheorganisation, Isobro, til at overveje strammere etiske retningslinjer.
Den omvendte aftale har nemlig givet utilfredse bidragydere.
En af dem er Jeppe Lindegaard.
- Det er metoder, som vi er vant til fra banker og andre steder, der hæver gebyrer i tide og utide.
Jeg troede, at det var en velgørende organisation, men føler, at det pludseligt snarere er en pengemaskine.
Bidraget er en gaveForbrugerrådet Tænk kan godt forstå forargelsen og kritiserer metoden for at være på det moralske overdrev.
Det skal være et tilvalg at give penge, siger juridisk konsulent Paula Brammann.
- Du skal aktivt sige ja, hvis du ønsker at give flere penge.
Det er en form for gaveprincip, at du giver penge til et godt formål, siger hun.
Men hos Røde Kors genkender fundrasing- og marketingschef Morten Jørgensen ikke kritikken.
- Der er langt flere, der vælger at forhøje beløbet, efter vi har sendt mailen ud, end der bliver sure på os, siger han.
Vil drøfte etikkenNødhjælpsorganisationer er ikke underlagt marketingsloven, og derfor er prisstigning ikke ulovlig.
Den bryder heller ikke indsamlingsorganisationernes etiske retningslinjer, da situationen ikke er udtrykkeligt beskrevet i retningslinjerne for brancheorganisationen Isobro.
Det skal der gøres noget ved, mener Isobros generalsekretær Robert Hinnerskov.
- Vi har et etik- og lovudvalgsmøde i næste uge, og der tror jeg, det vil være gavnligt at få det drøftet.
Om den type af henvendelse skal have en særlig passus i de indsamlingsetiske retningslinjer, siger han.
Robert Hinnerskov vil også have indsamlingsnævnet i Civilstyrelsen til at se på spørgsmålet.
Indsamlinger skal styres efter tre etiske grundlinjer, forklarer Robert Hinnerskov.
- Bidragyderne skal være glade for at give gaver.
Der skal kommunikeres redeligt.
Døren skal stå åben for spørgsmål om, hvordan organisationen agerer, både indsamlingsmæssigt og økonomisk, siger han.
Opfordrer til forsigtighedSelvom retningslinjerne altså ikke er overtrådt, så opfordrer han Røde Kors til at være meget forsigtige, hvis de opkræver ekstra bidrag, hvis ikke bidragyderne siger nej tak.
- Giveren skal netop være glad, føle et godt samspil med organisationen og give sit bidrag frivilligt.
Derfor bør man træde varsomt, siger han.
Etikken trænger altså til at blive udtrykt mere håndfast i indsamlingsorganisationernes retningslinjer og i myndighedernes krav, mener Robert Hinnerskov.
- Jeg må helt klart tage ansvar for, at Isobro ikke eksplicit har beskrevet det her forhold i vores etiske retningslinjer.
FacebookTwitterKopier linkEmner:Røde Kors|Etik|Civilstyrelsen|Forbrugerrådet|Økonomi




https://www.dr.dk/sporten/svoemning/skulderskade-risikerer-koste-ol-dansk-svoemmestjerne

SvømningSkulderskade risikerer at koste OL for dansk svømmestjerneRikke Møller Pedersen har haft smerter i to år.
Det viser sig nu, at hun har slidt ledlæbe over i skulderen.
Rikke Møller Pedersen har haft problemer med sine skuldre siden OL i 2016.
13.
nov.
2018 kl.
10.
31Bemærk: artiklen er mere end 30 dage gammelLæs opSvømmestjernen Rikke Møller Pedersens drøm om at kvalificere sig til OL i 2020 i Tokyo er kommet i fare.
Den 29-årige svømmer fortæller til Jyllands-Posten, at hun gennem de seneste to år har haft problemer med at bevæge sig i vandet.
- Siden OL i Rio har jeg døjet med smerter i skuldrene, siger Rikke Møller til avisen.
Læs også:Jeanette Ottesen før DM på kortbane: 'Jeg skal ud og tjekke formen'Undervejs har svømmeren bedt Team Danmark om hjælp, men det var først, da hun for nylig insisterede på at blive skannet, at hun fik en afklaring på smerterne.
- Da jeg endelig blev skannet, så fik jeg at vide, at jeg har slidt halvdelen af min højre ledlæbe i højre skulder af.
- De kunne ikke forklare hvorfor.
Nu leder jeg efter svar, og jeg søger specialister, der kan hjælpe mig.
Så må jeg se, om jeg kan træne det op, siger svømmeren.
En operation er det eneste, der vil kunne afhjælpe problemet helt, men så vil Rikke Møller miste sin "mobilitet", så det er ikke en mulighed.
Læs også:24 timer vi aldrig glemmer: Håndboldpigernes OL-triumf | DRTVIndtil for to måneder siden trænede hun stort set kun benene i sine ti ugentlige træningspas, men for nylig er hun også begyndt at få skuldrene med.
- Jeg må se, om det hjælper.
Om jeg kan blive stærkere, siger hun.
Rikke Møller er indehaver af verdensrekorden i 200 meter brystsvømning på 2 minutter og 19,11 sekunder.
Den blev sat i 2013.
/ritzau/FacebookTwitterKopier linkEmner:Rikke Møller Pedersen (svømmer)|Team Danmark|Svømmesport|Tokyo




https://www.dr.dk/nyheder/udland/voldsomme-bombardementer-efter-mislykket-israelsk-mission-i-gaza

UdlandVoldsomme bombardementer efter mislykket israelsk mission i GazaFlere er døde i Israel og Gaza, efter at Hamas-raketter blev besvaret med israelske luftangreb.
En kæmpe ildkugle over Hamas' al-Aqsa TV-stationi Gaza, som i nat blev ramt af et israelsk luftangreb.
Af Andreas Lindqvist13.
nov.
2018 kl.
10.
53Bemærk: artiklen er mere end 30 dage gammelLæs opIsrael og Hamas i Gaza har siden i går eftermiddags gennemført voldsomme gensidige bombardementer, som har kostet mindst tre palæstinensere og en israeler livet.
Volden har baggrund i en tilsyneladende mislykket israelsk specialstyrkemission langt inde i Gazastriben søndag, som medførte otte dødsfald, deriblandt en israelsk soldats.
Under aktionen skød israelske soldater et højtstående Hamas-medlem og måtte derefter trækkes ud under dække af luftstøtte og kampvognsild.
Læs også:Mellemøstkorrespondent: Kikset israelsk operation er ’virkelig dårlig timing’Efterfølgende affyrede Hamas 17 raketter ind i Israel, men holdt så inde, imens palæstinensiske ofre blev begravet.
I går eftermiddags gik det dog løs igen fra begge sider, og angrebene har stået på siden.
I alt 370 raketter er affyret fra Gazastriben, mens Israel har gennemført 100 angreb i Gaza, skriver den israelske avis Haaretz.
Første civile dødsoffer i israelDen israelske hær IDF har lagt flere videoer op på sin Twitter-profil af de palæstinensiske raketter, som regner ned over det sydlige Israel.
Indtil videre er det lykkedes missilforsvaret at nedskyde mere end hver fjerde.
En af raketterne ramte ifølge israelske medier et lejlighedsbyggeri, hvor en mand blev dræbt som det første civile dødsoffer i denne runde af stridigheder.
Hans lig blev først opdaget, efter at politi og brandvæsen var kørt igen.
Ifølge Haaretz var der ikke tale om en israelsk statsborger, men en besøgende fra Hebron på Vestbredden.
To andre i byggeriet blev alvorligt såret ved nedslaget.
Et panserværnsmissil ramte en bus nær det israelske hegn ind til Gaza.
En 19-årig israelsk soldat, som stod tæt ved, blev alvorligt såret og blev straks evakueret til et nærliggende hospital sammen med chaufføren, som gik i chok.
I alt er 11 israelere er blevet såret af raketnedslag, rapporterer CNN.
En israelsk kvinde, som er blevet såret i raketangreb fra Gaza, ankommer til hospitalet.
Talrige angreb på GazaI Gaza gik israelske fly og artilleri efter Hamas- og Islamisk Jihad-mål, deriblandt et våbenlager, våbenfabrikker, en kaserne og et sikkerhedsstyrke-hovedkvarter, skriver Haaretz.
Også tv-stationen al-Aqsa, som drives af Hamas, blev mål for bombardementer efter først at have modtaget varsel om at evakuere.
Udsendelserne fortsatte efter kort tid, ifølge BBC.
Omkring midnat lagde den israelske hær en video på sin Twitterprofil, som angiveligt viser et missil, der rammer Hamas' "militære efterretningsvæsen".
Ifølge IDF er nabobygningen en skole.
Læs også:Syv palæstinensere dræbt i israelsk specialstyrkeaktion i GazaAfhængigt af hvilket medie, der rapporterer, nævnes tre til fem døde i Gaza efter gårsdagens og nattens stridigheder.
Mindst tre skal være militante Hamas-medlemmer.
Det er uklart, hvor mange Gazaborgere som er blevet såret i de israelske angreb, eller hvor hårdt de er gået ud over civile.
De sønderbombede rester af et lejlighedsbyggeri i Gaza City ramt af israelske luftangreb.
Hamas har svaret igen med trusler om at udvide det geografiske omfang af raketangrebene, hvis luftangrebene fortsætter.
De har indtil videre været begrænset til områder nær Gazastriben.
AP skriver, at bevægelsen, som styrer Gaza, specifikt har truet byerne Ashdod 20 kilometer mod nord og Beersheba, 40 kilometer mod øst fra Gazas grænseFN advarer om ekstremt farlig eskaleringDen pludselige eskalering mellem Israel og Hamas i Gaza kommer netop, som blandt andre Egypten og FN har skubbet på for en våbenhvile, som også den israelske premierminister, Benjamin Netanyahu, forsigtigt har bakket op om for at undgå "en unødvendig krig".
I går rejste premierministeren tidligt hjem fra mindehøjtidelighed for Første Verdenskrigs afslutning i Paris for at tage sig af efterspillet på den mislykkede specialstyrkeaktion.
Han mødtes i går med forsvarsminister Avigdor Liberman, og til morgen samledes sikkerhedsudvalget i det israelske parlament.
FN's mellemøstudsending advarede i går aftes om en "ekstremt farlig og ubesindig" eskalation og opfordrede begge parter til at udøve tilbageholdenhed.
Han skrev samtidig, at han sammen med Egypten vil arbejde for ny dialog om våbenhvile.
Haaretz skriver dog, at Israel ikke lige nu indgår i samtalerne.
En israeler kigger over grænsen til Gazastriben, hvor røgen fra israelske angreb stiger op.
 Gaza tidlig morgen i dag.
 Hamas raketter på vej mod Israel.
 En israelsk soldat beder tæt på grænsen til Gaza ved byen Sderot.
 To palæstinensiske børn går op af trappen i familiens hus, som er blevet ramt af israelske bombardementer.
1 / 5En israeler kigger over grænsen til Gazastriben, hvor røgen fra israelske angreb stiger op.
1 / 5Gaza tidlig morgen i dag.
2 / 5Hamas raketter på vej mod Israel.
3 / 5En israelsk soldat beder tæt på grænsen til Gaza ved byen Sderot.
4 / 5To palæstinensiske børn går op af trappen i familiens hus, som er blevet ramt af israelske bombardementer.
5 / 5FacebookTwitterKopier linkEmner:Benjamin Netanyahu (politiker)|Hamas|Israel|Gazastriben|Krige og væbnede konflikter




https://www.dr.dk/nyheder/regionale/sjaelland/kom-til-koebenhavn-paa-under-en-time-viser-sig-vaere-utopi-havde-glemt

Sjælland'Kom til København på under en time' viser sig at være utopi: Havde glemt at beregne stop med undervejs Når Ringsted-Femern-banen åbner, bliver det ikke helt så hurtigt at rejse med tog som først lovet.
Pendlere kan se frem til kortere transporttid, når den nye Ringsted-Femern-bane åbner, men det bliver ikke helt så hurtigt at komme ind til København sydfra som ventet.
(Arkivfoto) Af Maja Normann, Sara Otte og Ann Smed Madsen13.
nov.
2018 kl.
10.
29 | opdateret 13.
nov.
2018 kl.
19.
11Bemærk: artiklen er mere end 30 dage gammelLæs opTogpendlerne i Nykøbing Falster var blevet lovet en rejsetid til København på under en time, men nu bliver rejsetiden i stedet på en time og syv minutter.
Trafik-, Bygge- og Boligstyrelsen slår fast, at de varslede rejsetider ikke bliver til virkelighed, skriver TV Øst.
Det skuffer især Guldborgsunds borgmester, John Brædder fra Guldborgsundlisten:- Der er en magisk time, og vi ved alle sammen, at inden for en radius af en time er det okay at pendle.
Kommer du over en time, så har du udfordringer og synes, at der er for langt.
Når den kommende Ringsted-Femern-bane er klar, vil pendlerne i eksempelvis Næstved, Vordingborg og Nykøbing Falster få kortere rejsetid, end de har i dag.
Men de var blevet lovet henholdsvis 34 minutter fra København til Næstved og 57 minutter til Nykøbing Falster.
Problemet er, at togene ikke kan køre så stærkt, som skinnerne er bygget til, og at der bliver flere stop undervejs end først forventet.
De indkøbte eltogs maksimale hastighed bliver 200 kilometer i timen.
Ikke de 250, som skinnerne kan klare.
Det vil få store konsekvenser for eksempelvis Guldborgsund Kommunes mulighed for at tiltrække nye borgere, mener borgmesteren.
- Vi har lagt hele vores markedsføring af landsdelen i hænderne på det her projekt, fordi infrastruktur er nøglen til vækst.
Så skuffet, det er jeg i hvert fald, siger John Brædder.
Læs også:Fremtidens togtur: Kør fra Nykøbing Falster til København på én timeFor pendlerne i Nykøbing Falster vil den øgede rejsetid betyde cirka 14 minutter mere om dagen.
- Det betyder uendeligt meget i forhold til hvor mange timer, man bruger på sit arbejde.
Så det er væsentligt for vores pendlere, at den magiske time holdes, siger John Brædder.
Pendler: Vi skal gennem alverdens lidelserConny Hansen, der er talskvinde for pendlerne, tager hver dag turen fra Nykøbing Falster til København.
- Jeg er da så ærgerlig, siger hun og forklarer, at den korte rejsetid har stor betydning for pendlernes tid med familie og venner.
- Nu sidder vi fanget i en saks og er igen blevet taget ved næsen i forhold til det, vi er blevet lovet.
Vi skal igennem alverdens lidelser for at opnå den besparelse, som alligevel ikke rigtigt bliver til noget, tilføjer hun.
DSB: Beregninger har ikke hold i virkelighedenProblemet er, at der er lagt forudsætninger ind, som ikke kommer til at holde i virkeligheden, mener trafikinformationschef i DSB, Tony Bispeskov.
Han siger, at det er Banedanmark, der tidligere har sagt, at det vil tage 57 minutter mellem Nykøbing Falster og København, når den nye bane og de nye tog er klar.
- Vi kan nu se, at det beror på en beregning af, at togene kører 250 kilometer i timen og ikke standser undervejs.
Det er jo ikke, sådan virkeligheden er.
Virkeligheden er, at de nye tog kommer til at køre og så skal de standse i Vordingborg, Næstved og Ringsted.
Banedanmark ønsker ikke at stille op til interview.
Læs også:Trafikordfører og tidligere transportminister: Stop ombygningen af Ringsted StationMinisterium: Hurtigere rejsetider med FemernforbindelsenTransport-, Bygnings- og Boligministeriet skriver i en mail til DR Sjælland, at de hurtigste rejsetider er baseret på en række forudsætninger om, at togene på strækningen kommer til at køre 250 kilometer i timen og at togene kører fra København til Næstved uden stop og herefter videre direkte til Nykøbing Falster.
Dette vil fortsat være en mulighed efter åbningen af Femern Bælt-forbindelsen.
I mailen skriver Transportministeriet også, at indtil Femernforbindelsen er klar, forventes den hurtigste rejsetid i 2025 til og fra København at blive henholdsvis 39 minutter fra Næstved og 1 time og 6 minutter fra Nykøbing Falster.
Rejsetiden er baseret på de stop DSB allerede har planlagt i Ringsted, Næstved og Vordingborg på vej til Nykøbing Falster, samt indsættelse af fremtidens nye eltog til 200 kilometer i timen.
Et bredt flertal i Folketinget gav inden sommerferien grønt lys til, at DSB sætter et udbud af fremtidens nye eltog igang.
Artiklen er opdateret klokken 19.
10 med kommentar fra Transport-, Bygnings- og Boligministeriet.
FacebookTwitterKopier linkEmner:John Brædder (politiker)|København|Trafik|Nykøbing Falster|DSB




https://www.dr.dk/sporten/oevrig/kosovo-strid-faar-ioc-til-bede-forbund-udelukke-spanien

Øvrig sportKosovo-strid får IOC til at bede forbund udelukke SpanienSpanien skal ikke tildeles store sportskonkurrencer, før landet stopper med at diskriminere Kosovo, mener IOC.
Franske Steven Dacosta (blå) mod brasilianske Vinicius Figueira (rød) ved VM i karate, der for nylig blev afholdt i Spanien.
13.
nov.
2018 kl.
07.
49Bemærk: artiklen er mere end 30 dage gammelLæs opDen Internationale Olympiske Komité (IOC) har angiveligt opfordret internationale sportsforbund til ikke at tildele Spanien store konkurrencer, før atleter fra Kosovo kan deltage uden at blive diskrimineret.
Advarslen kommer, efter at kosovoske atleter fik forbud mod at deltage under deres eget flag under VM i karate i Madrid tidligere på måneden.
Nyheden blev offentliggjort mandag på insidethegames.
biz, der specialiserer sig i nyheder inden for OL, Commonwealth Games og de paralympiske lege.
Kosovo, der næsten udelukkende er beboet af etniske albanere, løsrev sig fra Serbien i 2008 og er officielt anerkendt af flere end 110 lande verden over.
Læs også:Dansker vinder bronze ved VM i dødløftUnder VM i karate i Madrid besluttede Spanien ikke at anerkende Kosovo.
Det skete af frygt for, at det kunne forstærke separatisternes ambitioner i de spanske regioner Baskerlandet og Catalonien.
Kosovos Olympiske Komité har været medlem af IOC siden 2014.
Læs også:Uofficielt karate-EM kommer til Fyn- Hvis ikke den spanske regering er i stand til at sikre, at ikke blot Kosovo, men også alle andre atleter kan konkurrere, så bør vi advare alle internationale sportsforbund mod at holde konkurrencer der (i Spanien), indtil dette er løst, siger IOC's vicegeneraldirektør, Pere Miró, til insidethegames.
biz.
Atleterne fra Kosovo, der deltog i turneringen i Madrid, havde landets karateforbunds initialer - Federata e Karatesë e Kosovës (FKK) - på ryggen.
Imens blev initialerne for World Karate Federation (WKF) vist ud for atleternes navne på resultattavler og skærme inde i arenaen.
/ritzau/dpaFacebookTwitterKopier link




https://www.dr.dk/sporten/oevrig/danske-astralis-kaaret-som-aarets-hold-i-esport

Øvrig sportDanske Astralis kåret som årets hold i esportDet danske hold vandt ved Esport Awards i London natten til tirsdag prisen som årets bedste hold i esportAstralis er gået fra sejr til sejr i 2018.
Af Michael Sten Jensen i Lyon13.
nov.
2018 kl.
09.
49Bemærk: artiklen er mere end 30 dage gammelLæs opTrofæskabet hos danske Astralis har efterhånden brug for en udvidelse.
Søndag aften vandt holdet den syvende titel i 2018, da de på suveræn vis vandt IEM Chicago og hovedpræmien på 660.
000 danske kroner.
Mandag var der så en ny fjer i hatten, da Esport Awards i London løb af stablen.
Prisen som årets hold tilfaldt nemlig, ikke overraskende, danskerne, der altså sidder solidt på toppen af verdensranglisten.
Læs også:Astralis vinder sin syvende titel i årAndreas 'Xyp9x' Højsleth, Peter 'Dupreeh' Rasmussen, Nicolai 'Dev1ce', Lukas 'Gla1ve' Rossander og Emil 'Magisk' Reif var dog ikke til stede ved selve overrækkelsen, da de efter sejren i Chicago har taget turen videre til Dallas, hvor sæsonfinalerne i ECS venter fra den 22.
til 25.
november.
Med sejren ved IEM Chicago har Astralis vundet i alt 13.
296.
000 danske kroner i præmiepenge i 2018, men den pulje har god mulighed for at få et ekstra løft.
Læs også:Danske Fifa-stjerner drømmer om fyldt Royal ArenaDanskernes succes har nemlig sat dem i spil til at vinde en Intel Grand Slam-titel som det førrste Counter-Strike hold nogensinde.
Vinder man fire titler ud af ti mulige arrangeret af enten ESL eller Dreamhack i en sæson, så sikrer man sig en bonus på én million dollars - altså 6,5 millioner danske kroner.
Læs også:22-årige Philip er millionær og kører Mercedes - fordi han er god til at spille computerAstralis har ved ESL-finalerne i Odense i december mulighed for at vinde den lukrative bonus, og hvis det glipper på hjemmebane, så er der endnu en mulighed, når der i Polen til februar afholdes IEM Major i Polen.
ESL Pro League i Odense kan i øvrigt følges på DR3.
FacebookTwitterKopier linkEmner:Astralis Esport|eSport|DR3|Chicago|London




https://www.dr.dk/sporten/fodbold/england/liverpool-stjerne-sigtet-brud-paa-bettingregler

EnglandLiverpool-stjerne sigtet for brud på bettingreglerDaniel Sturridge er blevet sigtet af Det Engelske Fodboldforbund for at have spillet ulovligt på kampe.
Daniel Sturridge skal forklare sig over for FA, som har sigtet ham for ulovlig betting.
13.
nov.
2018 kl.
08.
27Bemærk: artiklen er mere end 30 dage gammelLæs opDen engelske angriber Daniel Sturridge har svært ved at spille sig til en fast plads i Liverpools farlige offensiv, men nu har han alligevel bragt sig i fokus - dog ikke for det positive.
Det Engelske Fodboldforbund (FA) har mandag sigtet Sturridge for brud på reglerne for betting, fremgår det af fodboldforbundets hjemmeside.
Ifølge FA har angriberen selv været med til at sætte penge på fodboldkampe, hvilket er ulovligt for spillere i England, og han skulle angiveligt også have videregivet information til en tredjepart, som ville spille på kampe.
Læs også:Brandvarme angribere giver forhåbninger om mål på landsholdetDer skulle være tale om information, som Sturridge har haft gennem sin position som fodboldspiller, og som ikke har været kendt i offentligheden.
Det må ikke videregives til tredjepart, som ønsker at spille penge på kampe.
Det ulovlige spil skulle være foregået i januar 2018.
29-årige Daniel Sturridge har frem til 20.
november til at forklare sig over for FA.
/ritzau/FacebookTwitterKopier link




https://www.dr.dk/nyheder/indland/i-dag-kommer-forskudsopgoerelsen-saadan-undgaar-du-skattesmaek

IndlandI dag kommer forskudsopgørelsen: Sådan undgår du skattesmækEr der store ændringer i dit liv på vej?
Så skal du huske at ændre i forskudsopgørelsen.
Det er nu du skal sikre dig mod skattesmæk for 2019 ved at rette din forskudsopgørelse til.
Af Sally Frydenlund Larsen13.
nov.
2018 kl.
07.
10 | opdateret 13.
nov.
2018 kl.
09.
20Bemærk: artiklen er mere end 30 dage gammelLæs opHvordan bliver 2019 for dig?
Skal du købe bolig?
Skal du giftes - eller måske skilles?
Regner du med at skifte job, og skal du pendle længere eller kortere hver dag?
I dag ligger forskudsopgørelsen for 2019 klar til 5,1 millioner danskere på Skats hjemmeside.
Og i disse - og mange flere - tilfælde kan det godt betale sig at tjekke og rette i forskudsopgørelsen, hvis du vil undgå restskat eller overskydende skat.
Det behøver ikke tage lang tid at rette forskudsopgørelsen til.
Det fortæller Lotte Dige Toft, som er kontorchef i skattestyrelsen.
- Vi opfordrer borgerne til at bruge ti minutter, på at gå ind og tjekke om vi har de rigtige oplysninger på dem, siger hun.
Har du husket det hele?
Der er stor sandsynlighed for, at du er berettiget til ét eller flere fradrag.
Her er fem fradrag, der kan hjælpe dig med at ramme plet på forskudsopgørelsen:De fem kommuner, hvor flest rammer rigtigt:Borgerne i nogle kommuner, er bedre til at ramme plet i forskudsopgørelsen end andre.
Her er de fem kommuner, hvor færrest havde restskat i 2017:Kolding: 18,1 procent havde restskatMorsø: 18,4 procent havde restskatAarhus: 18,5 procent havde restskatRoskilde: 18,8 procent havde restskatBrøndby: 18,9 procent havde restskat.
Kilde: Skat.
1: Skal du pendle?
Hvis du pendler til og fra arbejde, er du berettiget til et befordringsfradrag - også kaldet kørselsfradraget.
Du kan få kørselsfradrag, hvis du har mere end 24 kilometer til og fra arbejde (over 12 kilometer hver vej).
Det er ligegyldigt, hvilket transportmiddel du benytter.
Du kan få kørselsfradrag ved alle typer lønnet arbejde - også studiejob eller løntilskudsjob.
Du kan dog ikke få kørselsfradrag for transport til og fra studiet, fordi Skat ikke regner SU som løn.
Skat har endnu ikke fastlagt satserne for 2019, men i 2018 kunne du få 1,97 kroner per kilometer om dagen for distancer mellem 24 og 120 kilometer.
Alle kørte kilometer over 120 gav 0,97 kroner om dagen.
Skal du over Storebælt eller Øresund, er der desuden penge at hente for det.
2: Skal du donere til velgørenhed?
Hvis du har planer om at donere til velgørende organisationer, fonde, foreninger eller religiøse samfund, kan du trække det fra i skat.
Det gælder dog kun de organisationer, som er godkendt af Skattestyrelsen (se listen her).
Du kan få fradrag for både små og store beløb men højst for 16.
300 kroner i alt i 2019.
Hvis du har opgivet dit cpr-nummer til foreningen eller organisationen, så får du automatisk dit fradrag.
Læs også:Købere af nye boliger lokkes i skattefælde3.
Skal du skilles?
Ifølge Lotte Dige Toft, kontorchef i Skattestyrelsen, er en skilsmisse én af de livsbegivenheder, der har størst betydning for din skat.
Der er flere ting, du skal tænke over - blandt andet skal I måske sælge en bolig og købe en ny.
De fem kommuner, hvor færrest rammer rigtigt:Borgerne i nogle kommuner, er bedre til at ramme plet i forskudsopgørelsen end andre.
Her er de fem kommuner, hvor flest havde restskat i 2017:Syddjurs: 31,7 procent havde restskatLæsø: 31,3 procent havde restskatJammerbugt: 30,7 procent havde restskatGribskov: 28,6 procent havde restskatHerning: 28,6 procent havde restskat.
Kilde: Skat.
Desuden kan du få fradrag, hvis du betaler enten børnebidrag eller ægtefællebidrag.
Du kan få fradrag på børnebidraget, hvis du har børn under 18, der ikke bor hos dig.
Fradraget for 2019 er ikke fastsat endnu, men i 2018 var det på 156 kroner om måneden.
Du kan få fradrag, hvis du betaler ægtefællebidrag.
Modtager du derimod ægtefællebidrag, skal du betale skat af beløbet.
4.
Skifter du job eller ydelse?
Hvis du får nyt arbejde, eller skal du til at modtage dagpenge, kontanthjælp, pension eller efterløn i det nye år, så er det vigtigt at justere tallene i forskudsopgørelsen.
Oftest får du dine berettigede fradrag automatisk, men det er vigtigt at ændre din forventede indkomst i forskudsopgørelsen for det kommende år.
5.
Skal du sælge, udleje eller købe bolig?
Så skal du rette i forskudsopgørelsen.
Hvis du optager lån til ny bolig, kan du trække renteudgifterne fra i skat.
Hvis du sælger din bolig, skal du huske at registrere, hvis du betaler et lån ud eller optager et nyt.
Der er en masse særregler, hvis du sælger bolig.
Dem kan du læse om her.
Hvis du regner med at fremleje eller udleje din bolig, skal du fortælle det til Skat.
Det gælder også, hvis du lejer ud gennem for eksempel Airbnb.
Du skal kun betale skat, hvis det du tjener, overskrider dit bundfradrag.
Om det er tilfældet, kan du regne ud på Skattestyrelsens hjemmeside.
Kan rette hele åretEr du stadig fradragsforvirret?
Så kan du prøve Skats fradragsberegner.
Kontorchef Lotte Dige Toft opfordrer til, at man retter sin forskudsopgørelse snarest muligt.
- Gå ind og gør det i løbet af den her måned, så vi kan nå at få det med på din første lønseddel i januar, siger hun.
Men bare rolig - der er også håb forude, hvis du ikke får rettet opgørelsen til inden månedens udløb, siger Lotte Dige Toft.
- Glemmer du det, så fortvivl ikke.
Du kan løbende ændre i din forskudsopgørelse, siger hun.
Forskudsopgørelsen kan ses og tilrettes fra i dag den 13.
november på Skats hjemmeside her.
Om du skal have penge tilbage eller have penge op af lommen for skatteåret 2018 meddeler Skat i løbet af marts 2019.
FacebookTwitterKopier linkEmner:Privatøkonomi|Skat|Skatter og afgifter|Skattestyrelsen|Fyn




https://www.dr.dk/nyheder/udland/politisk-doedvande-fortsaetter-i-sverige-smaa-partier-spaender-ben-ny-borgerlig

Valg i SverigeSe temaUdlandPolitisk dødvande fortsætter i Sverige: Små partier spænder ben for ny borgerlig regeringCenterpartiet vil i morgen stemme nej til Ulf Kristerssons regering for at holde Sverigedemokraterne fra magten.
Centerpartiets leder, Annie Lööf, vil stemme imod en borgerlig regering med Moderaternes Ulf Kristersson i spidsen.
Af Lasse Berg Sørensen13.
nov.
2018 kl.
10.
05Bemærk: artiklen er mere end 30 dage gammelLæs opI morgen skal medlemmerne af det svenske folketing, Riksdagen, stemme ja eller nej til at lade partiet Moderaterne og partileder Ulf Kristersson stå i spidsen for en ny, svensk regering.
En regering, der endnu ikke er på plads nu mere end to måneder siden riksdagsvalget i Sverige.
Men det ser mere end svært ud for Ulf Kristersson.
Læs også:Sverige: Borgerlig leder vil danne regering med KristdemokraternaHans tidligere alliancepartner, Annie Lööf, der er partileder for det liberale Centerpartiet, siger nemlig i dag, at hendes parti ikke vil lægge stemmer til Kristerssons konservative regering.
Det handler om SverigedemokraternePartiet har ellers tidligere siddet i regering med Moderaterne med to andre partier i en borgerlige alliance.
- Vi kommer fra Centerpartiets side til at stemme nej i morgen.
Det handler ikke om Ulf Kristersson eller om Alliancen, men om ikke at give Sverigedemokraterne en magtposition eller en historisk unik indflydelse i svensk politik, siger Annie Lööf til SVT.
Læs også:Kristersson truer med at danne regering uden støttepartierSamme udmelding er kommet fra partiet Liberalerne, der også er medlem af Alliancen.
Det højreorienterede og indvandringskritiske parti Sverigedemokraterne, med partileder Jimmie Åkesson i spidsen, blev ved valget det tredjestørste parti i Riksdagen, efter Socialdemokraterne og Moderaterne.
Ingen af de øvrige partier i Riksdagen vil dog samarbejde med partiet, fordi de mener, at partiets holdninger til indvandring er for ekstreme.
Alliancen er brudtHvis Centerpartiet aktivt stemmer nej til regeringen, er det borgerlige samarbejde reelt brudt, siger DR Nyheders Europakorrespondent, Anna Gaarslev.
- Nu står man med to partier, Centerpartiet og Liberalerne, der gik til valg på at vælte den socialdemokratiske regering og få en konservativ statsminister, men som nu vil stemme imod en konservativ statsminister.
Fordi man ikke vil risikere, at Sverigedemokraterne kan få indflydelse.
Man har altså afgivet løfter, man ikke kunne holde, siger Anna Gaarslev.
Det bliver dødsstødet for Kristerssons statsministerdrømme i denne omgang.
Der er 349 pladser i Riksdagen, og ligesom i Danmark må en regering ikke have et flertal imod sig.
Derfor skal mindst 175 medlemmer støtte regeringen eller stemme blankt.
Centerpartiet er afgørendeModeraterne når dog med partiet Kristdemokraterne, som de vil danne regering med, og Sverigedemokraterne kun op på 154 mandater.
Der er altså som minimum brug for Centerpartiets 31 mandater for at komme i mål.
Moderaterne har endnu ikke meget at sige om, at både Centerpartiet og Liberalerne nægter at støtte en regering med Ulf Kristersson i spidsen.
- Vi vender tilbage, når vi har noget at fortælle, siger Charlie Forsberg fra Moderaterne.
Det er uvist, hvad Centerpartiet så vil.
En mulighed kan være en regering henover midten, altså med Socialdemokraterne, Miljøpartiet, Centerpartiet og Liberalerne i koalition, forklarer Europakorrespondent Anna Gaarslev- Men heller ikke den regering har i sig selv flertal i Riksdagen, så den skal hente stemmer udefra.
Og det betyder, at der skal arbejdes en hel del.
FacebookTwitterKopier linkEmner:Moderaterna|Sverige|Ulf Kristersson (politiker)|Sverigedemokraterna|Jimmie Åkesson (politiker)




https://www.dr.dk/nyheder/udland/kim-bildsoee-lassen

UdlandKim Bildsøe LassenKim Bildsøe Lassen er DR's korrespondent i Storbritannien og har base i London.
Kim Bildsøe Lassen er DR's korrespondent i Storbritannien.
13.
nov.
2018 kl.
09.
12Bemærk: artiklen er mere end 30 dage gammelLæs opKim Bildsøe Lassen er DR's korrespondent i Storbritannien.
Han bor i London, hvorfra han dækker udviklingen i Storbritannien samt andre internationale begivenheder.
Kim Bildsøe Lassen er født i 1963 og har været ansat i DR siden 1998.
Han har i mange år været vært på TV Avisen og har inden da været vært og redaktør på Horisont, souschef på TV avisen, udlandsredaktør, redaktionschef, og fra 2001 til 2005 var han DR's korrespondent i USA.
Inden da har Kim Bildsøe Lassen arbejdet på TV2, Ekstra Bladet, Dagbladet Information (korrespondent i Mellemøsten) og på Månedsbladet Press.
Kim Bildsøe Lassen har modtaget flere journalistiske priser og skriver og underviser løbende om international politik.
FacebookTwitterKopier link




https://www.dr.dk/nyheder/regionale/nordjylland/sjaelden-delfin-svoemmer-rundt-i-limfjorden

NordjyllandSjælden delfin svømmer rundt i LimfjordenDelfinen er af slægten kortnæbbet eller almindelig delfin og har været i fjorden siden søndag.
Delfinen boltrer sig stadig i Limfjorden ved Aalborg og Nørresundby.
Af Martin Møller Geertsen13.
nov.
2018 kl.
08.
50Bemærk: artiklen er mere end 30 dage gammelLæs opDet er et usædvanligt syn, der møder aalborgenserne og andre nysgerrige for tiden.
Søndag og mandag kunne forbipasserende nyde synet af en lille hval, nemlig den almindelige eller kortnæbbede delfin, i Limfjordens vande, hvor den stadig springer og svømmer.
Ifølge hvalekspert og ph.
d.
Carl Kinze fra hjemmesiden hvaler.
dk er det sjældent, at netop den slægt af delfinen befinder sig der.
Der er aldrig dokumenteret en almindelig delfin i Limfjorden før.
- Det er en art, der normalt forekommer langt sydligere end i de danske farvande, forklarer han.
Læs også:Hval spottet ved Østfyn: Formentlig en pukkelhvalFørst blev det rapporteret, at der var tale om en delfin af slægten øresvin, men efter at have gransket billeder af delfinen, fortæller Carl Kinze, at der altså er tale om en almindelig delfin.
- For det første er der tale om et tydeligt aftegnet næb.
Og så kan man se farvetegningen på delfinen.
Den er i princippet firfarvet, en sort ryg, et gult felt foran, hvid på undersiden og grå bagud.
Det er en ganske entydig farvetegning, siger han.
I Danmark findes der flere andre slægter delfiner, der er mere almindelige, for eksempel hvidnæsen.
Det er øresvin og den almindelige delfin, der er sjældne.
Ifølge Carl Kinze bliver der set omkring ti af dem om året i Danmark.
Men det antal kan blive større.
- I de seneste årtier og med større styrke i nuværende årti ser vi dem oftere i Danmark.
Det kan godt være, det bare er et udsving, men det kan også være klimaforandringer, der slår igennem.
- De er her nu, og min mavefornemmelse er, at der bliver flere af dem.
Men det skal vi selvfølgelig have dokumenteret, siger han.
Hvis man ser en delfin kan man indberette det via hvaler.
dk.
Læs også:Hvidhval på afveje: Spottet i ThemsenFacebookTwitterKopier linkEmner:Dyr|Jylland




https://www.dr.dk/nyheder/udland/efter-doedeligste-brand-nogensinde-trump-erklaerer-katastrofetilstand-i-californien

Skovbrande i CalifornienSe temaUdlandEfter dødeligste brand nogensinde: Trump erklærer katastrofetilstand i CalifornienEn officiel katastrofetilstand medfører beredskabshjælp og udvidet bistand til ofrene.
Over 8.
000 brandmænd bekæmper de tre skovbrande i Californien.
(Foto: Ringo H.
W.
Chiu © Scanpix)Af Andreas Lindqvist13.
nov.
2018 kl.
07.
28Bemærk: artiklen er mere end 30 dage gammelLæs opDen amerikanske præsident, Donald Trump, har godkendt en erklæring om, at skovbrandene i Californien er en katastrofe.
Det er Californiens guvernør, Jerry Brown, som har anmodet præsidenten om at skride til handling, efter at byen Paradise er brændt ned til grunden, og mindst 42 er døde.
Tip os på 1212@dr.
dkBefinder du dig i nærheden af skovbrandene i Californien, så skriv til DR Nyheder på 1212@dr.
dkDermed er Camp-branden, som foregår samtidig med to andre i den sydlige del af staten, den værste i statens historie.
Mere end 15.
000 bygninger og installationer var i går aftes fortsat truet af branden, som medførte store røgskyer og lav sigtbarhed over store områder.
- Jeg har netop godkendt en hasteanmodning om en katastrofeerklæring for staten Californien.
Jeg ville svare hurtigt for at afhjælpe noget af den ufattelige lidelse, som foregår, skriver Trump blandt andet på Twitter.
Medfører hjælp og bistandDet er kun guvernører, som kan anmode om katastrofetilstandserklæringer på statsplan.
Det gør de, når en katastrofes omfang overgår statens beredskab til at håndtere den.
En "major disaster"-erklæring, som Trump nu har godkendt, er den mest vidtrækkende, præsidenten kan erklære.
I alt tre større brande hærger i Californien lige nu.
Camps-branden længst mod nord har kostet 29 mennesker livet.
Den indebærer på kort sigt, at det er muligt at gennemføre en slags undtagelsestilstand, hvor områder kan evakueres og afspærres, borgere kan holdes ansvarlige for ikke at parere ordre, og regler midlertidigt kan suspenderes.
Læs også:Mindst 44 er omkommet i den dødeligste brand i CalifornienSamtidig tilføjes brandbekæmpelses- og genopbygningsindsatsen føderale ressourcer.
Ikke mindst medfører erklæringen den største grad af offentlig hjælp til ofrene for branden, deriblandt krisehjælp, genhusning og hjælp til at komme i job.
Roser brandmændPræsident Trump ragede i weekenden uklar med brandmænd, politikere og statens mange berømtheder, da han flere gange påstod, at brandene er statens eget ansvar, fordi den i hans opfattelse ikke forvalter sine skove forsvarligt.
Læs også:'Hensynsløst og fornærmende': Trump beskyldes for at gøre skovbrande til politikGuvernør Jerry Brown svarede igen, at brandene måtte forventes at blive værre i de kommende år på grund af global opvarming, som Trump flere gange har udtrykt skepsis ved.
I går var der dog ikke andet end lovord og støtte til staten fra præsidenten, som kaldte brandmænd og redningsfolk imponerende og modige.
Ud over de i alt 44 døde i to forskellige brande, er omkring 100 mennesker savnet.
CNN skriver, at omkring 13 millioner mennesker er i umiddelbar fare fra brandene, som indtil videre har nedbrændt 6.
453 hjem.
Over 8.
000 brandmænd bekæmper de tre brande, som er i gang i staten.
TOPSHOT - A burnt car and a gas station remain visible after the "Camp" fire tore through the region near Pulga, east of Paradise, California on November 11, 2018.
- Search teams scoured the carnage of California's most destructive ever wildfire for victims on Sunday, as the state-wide death toll rose to 26 with high winds hampering the effort to rescue property and save lives.
At least 23 people have lost their lives in and around the Paradise community of 27, 000, according to an official count by authorities.
(Photo by Josh Edelson / AFP)  OROVILLE, CA - NOVEMBER 11: The Camp Fire burns in the hills on November 11, 2018 near Oroville, California.
Fueled by high winds and low humidity the Camp Fire ripped through the town of Paradise charring over 105, 000 acres, killed 23 people and has destroyed over 6, 700 homes and businesses.
The fire is currently at 25 percent containment.
Justin Sullivan/Getty Images/AFP == FOR NEWSPAPERS, INTERNET, TELCOS & TELEVISION USE ONLY ==  A firefighter walks by the a burning home in Malibu, Calif.
, Friday, Nov.
9, 2018.
A Southern California wildfire continues to burn homes as it runs toward the sea.
Winds are blamed for pushing the fire through scenic canyon communities and ridgetop homes.
Mens skovbrande flere steder i Californien spiser folks hjem, fører flammernes hærgen også til heltefortællinger og skænderier.
Det skriver Ritzau, lørdag den 10.
november 2018.
.
(Foto: Ringo H.
W.
Chiu/Ritzau Scanpix) (Foto: Ringo H.
W.
Chiu © Scanpix) Property burns at night as strong winds push the Thomas Fire across thousands of acres near Santa Paula, California, U.
S.
, December 5, 2017.
REUTERS/David McNew  An American flag hangs from a tree in a neighborhood destroyed by wildfire in Santa Rosa, California, U.
S.
, October 12, 2017.
Myndighederne i den amerikanske delstat Californien håber, at aftagende blæst vil give over 10.
000 brandfolk bedre muligheder i kampen mod de dødeligste skovbrande i Californiens historie.
Mindst 40 mennesker er blevet dræbt, og tusindvis af hjem er blevet tilintetgjort.
Det skriver Ritzau, søndag den 15.
oktober 2017.
.
 1 / 5TOPSHOT - A burnt car and a gas station remain visible after the "Camp" fire tore through the region near Pulga, east of Paradise, California on November 11, 2018.
- Search teams scoured the carnage of California's most destructive ever wildfire for victims on Sunday, as the state-wide death toll rose to 26 with high winds hampering the effort to rescue property and save lives.
At least 23 people have lost their lives in and around the Paradise community of 27, 000, according to an official count by authorities.
(Photo by Josh Edelson / AFP) 1 / 5OROVILLE, CA - NOVEMBER 11: The Camp Fire burns in the hills on November 11, 2018 near Oroville, California.
Fueled by high winds and low humidity the Camp Fire ripped through the town of Paradise charring over 105, 000 acres, killed 23 people and has destroyed over 6, 700 homes and businesses.
The fire is currently at 25 percent containment.
Justin Sullivan/Getty Images/AFP == FOR NEWSPAPERS, INTERNET, TELCOS & TELEVISION USE ONLY == 2 / 5A firefighter walks by the a burning home in Malibu, Calif.
, Friday, Nov.
9, 2018.
A Southern California wildfire continues to burn homes as it runs toward the sea.
Winds are blamed for pushing the fire through scenic canyon communities and ridgetop homes.
Mens skovbrande flere steder i Californien spiser folks hjem, fører flammernes hærgen også til heltefortællinger og skænderier.
Det skriver Ritzau, lørdag den 10.
november 2018.
.
(Foto: Ringo H.
W.
Chiu/Ritzau Scanpix) (Foto: Ringo H.
W.
Chiu © Scanpix)3 / 5Property burns at night as strong winds push the Thomas Fire across thousands of acres near Santa Paula, California, U.
S.
, December 5, 2017.
REUTERS/David McNew 4 / 5An American flag hangs from a tree in a neighborhood destroyed by wildfire in Santa Rosa, California, U.
S.
, October 12, 2017.
Myndighederne i den amerikanske delstat Californien håber, at aftagende blæst vil give over 10.
000 brandfolk bedre muligheder i kampen mod de dødeligste skovbrande i Californiens historie.
Mindst 40 mennesker er blevet dræbt, og tusindvis af hjem er blevet tilintetgjort.
Det skriver Ritzau, søndag den 15.
oktober 2017.
.
 5 / 5FacebookTwitterKopier linkEmner:Donald Trump (politiker)|Twitter|Brande|Californien|Ulykker




https://www.dr.dk/nyheder/regionale/fyn/skaterbane-vaerksted-og-faellesskab-her-afproever-borgerene-selv-midlertidige

FynSkaterbane, værksted og fællesskab: Her afprøver borgerene selv midlertidige løsninger for byudviklingMidlertidige projekter fra borgere giver bedre forståelse for, hvordan kommuner skal udvikle byer.
Kristian Hansen er som leder af Center for Maritim Arkitektur en af dem, der benytter sig af de midlertidige lokaler, som bliver tilbudt på Frederiksø.
Af Jonatan Grau Møller og Tonni Schnoor13.
nov.
2018 kl.
07.
41Bemærk: artiklen er mere end 30 dage gammelLæs opDe røde mursten dækker den høje facade.
Flere steder er der mørke plamager og farveforskelle, som bevidner, at de flere gange har været repareret.
Rundt omkring de små firkantede vinduer er rammerne rustne.
Nogle steder mangler der en rude.
Engang var det gamle værft på Frederiksø en stolthed for Svendborg.
FrederiksøEngang var værftet på Frederiksø den mest betydningsfulde arbejdsplads i Svendborg.
Efter den endelige konkurs i 2001 har det set skidt ud med at få bygningerne i brug.
Men et midlertidigt projekt skal undersøge, hvad borgerne rent faktisk efterspørger.
Derfor kan man i øjeblikket blandt andet opleve:Strandbarminigolfgallericirkusfællesværksteder.
Men i 2001 var det endegyldigt slut med at reparere skibe på værftet.
I mange år fik det lov til at falde hen, fordi man ikke vidste, hvad det skulle bruges til.
Noget tyder dog på, at man er ved at finde en løsning.
Svaret er midlertidighed.
Læs også:Her vil de selv: Borgere omdanner gammel fabrik til hotspotIndenfor er lokalerne stadig rustikke.
Højden til loftet slynger ekkoet hele vejen rundt i den gamle fabrikshal.
Der er streefood, et cykelværksted og en skaterbane på anden sal.
Alle 20 projekter er midlertidige og har til formål at undersøge, hvordan man bedst muligt kan bruge lokalerne på en af Svendborgs bedste lokationer.
Netop dét vurderer Christian Fumz, der står bag virksomheden Den Gode By, som arbejder med at rådgive kommunerne i forhold til midlertidige projekter, er løsningen.
- Når borgerne er med til at tage initiativet får vi byudvikling, der er meget sjovere, og som harmonerer med borgerne, forklarer han og uddyber:- Jeg ser midlertidige projekter som en forundersøgelse af noget, som man godt kunne tænke sig på et givent sted.
Byudvikling er vores alles værktøj til at skabe nogle bedre byer.
Så hvorfor ikke skabe nogle rammer, hvor man rent faktisk får involveret de mennesker, der skal bruge stederne?
Lokalerne er rustikke.
Men det er en del af charmen, mener Kristian Hansen, der er leder for Center for Maritim Arkitektur.
Skatebane møder Skipper SkrækEn af dem, der benytter sig af muligheden, er Kristian Hansen.
Han er leder for Center for Maritim Arkitektur.
Lokalerne ligger i det gamle snedkeri på anden sal, som rummer utallige maritime træinstallationer samt en skaterbane.
Til næste år udløber aftalerne om de midlertidige projekter.
Men for Kristian Hansen har det været en så positiv oplevelse, at han håber, at man finder en løsning, så det gode miljø kan bevares - hvis ikke på Frederiksø så et andet sted.
- Vi vil sende et signal til beslutningstagerne om, de skal lade ”byen” genopføre på en ny position, når vi er nødt til at rømme stedet, siger han.
Spørger man Nanna Holm, der er koordinator for alle 20 projekter, er det en unik mulighed, man har fået på Frederiksø.
Derfor handler det om at få så meget ud af de to år som overhovedet muligt.
- De vil rigtig gerne blive boende.
Det kommer selvfølgelig an på forholdene.
Men de føler, at de er byens lunger, siger hun og uddyber:- De laver en hel masse aktiviteter og arrangementer, og så arbejder de rigtig meget på, hvordan man kan formidle alt det her til borgerne og få inviteret dem herud, så de også kan se, at det også er en gave til dem og et sted, de kan bruge.
Selvom huslejen er billig, er det ikke en selvfølge, at projekterne bliver en succes på Frederiksø.
- Mange af bygningerne er ikke i god stand.
Der er flere, der ikke har varme.
Så de er nødt til at tænke lidt kreativt – især om vinteren.
Det gør også, at lejen er noget helt andet, end hvis bygningerne var i tip-top stand, forklarer Nanna Holm.
Kæmpe interesseI Svendborg Kommune har man tydeligt kunne mærke en stor interesse for Frederiksø.
- Folk glemmer, at det kun er 3-4 år siden, at man kiggede over på Frederiksø, og så var det bare en lukket ø.
Nu er det et sted, hvor folk myldrer hen.
Man kan bare se, hvor mange der strømmer over broen.
De stemmer med fødderne kan man sige.
Der er en enorm interesse, siger Klaus Johannesen, der er arkitekt og planlægger for den sydfynske kommune.
Kommunen har netop afsluttet en spørgeundersøgelse, som næsten 1.
000 borgere har svaret på.
De erfaringer er kommunen ved at samle sammen, så man til foråret kan præsentere politikerne for et oplæg til, hvad lokalerne permanent skal bruges til.
- Vi håber, at der kommer en beslutning i løbet af foråret, så dem, der er hernede, kan få af vide, de har lidt tid til at forberede sig på, om de skal ud eller om de får lov til at blive her, forklarer Klaus Johannesen.
National tendensDet er ikke kun i Svendborg, man benytter sig af midlertidige projekter til at finde de faste løsninger.
Indtil nu har mindst 25 kommuner benyttet sig af midlertidighed i byudviklingen.
Midlertidighed i byudviklingenFirmaet Den Gode By har udgivet en rapport, der har til formål at inspirere kommuner til at anvende midlertidighed.
Rapporten bygger på en spørgeundersøgelse blandt de danske kommuner.
Undersøgelsen viser at:25 kommuner har anvendt midlertidighed i byudviklingen.
14 kommuner har endnu ikke afprøvet midlertidighed.
22 kommuner har ikke besvaret spørgeundersøgelsen.
37 kommuner er ikke inkluderet i analysen.
Det spænder bredt fra Ringkøbing-Skjern, Fredensborg og Guldborgsund.
Og i aften er der indkaldt til borgermøde om emnet i Assens Kommune.
I sidste uge fik Christian Fumz et opkald fra Københavns Kommune, der ønsker at tage spadestikket dybere i forhold til de midlertidige aktiviteter, der foregår på Refshaleøen.
- Jeg oplever, at det stille og roligt bliver en fast del af måden, vi har med byudviklingen at gøre.
Det vidner om, at man begynder at se værdien i det græsrodsdrevne og det spontane og i de borgere, der løfter et område, der ligger brak, forklarer han.
At det er ved at blive så populært, kommer ikke bag på Christian Fumz.
- Det er en billig måde at komme til de gode resultater og større viden omkring, hvad det er byudviklingen skal indeholde på et givent sted, siger han.
Det gode ved løsningen er nemlig, at det ofte er borgerne selv, der er med til at undersøge, hvad der rent faktisk er efterspørgsel på i området.
- Mit bedste bud på at tiltrække folk, det er igennem fællesskaber.
Skab nogle gode rammer for fællesskaber.
Det gør man via de midlertidige projekter.
Hvis der ikke er opbakning til de projekter, så kunne man have brugt mange millioner på at skabe det samme permanente.
Men det havde ikke rykket noget overhovedet, fortæller Christian Fumz.
FacebookTwitterKopier linkEmner:Svendborg|Arkitektur|Assens Kommune|Københavns Kommune|Fyn




https://www.dr.dk/musik/amerikansk-indie-konge-til-dr-jeg-har-en-gensidig-kaerlighedsaffaere-med-danmark

MusikAmerikansk indie-konge til DR: Jeg har en gensidig kærlighedsaffære med Danmark Sangeren Father John Misty er vild med at spille i Danmark, fortæller han i et eksklusivt interview med DR.
Father John Misty er overvældet over den kærlighed, han fik efter en koncert på Roskilde Festival i 2015.
Her ses han under netop den koncert.
I lørdags spillede han atter på dansk jord.
Af Marie Ravn Nielsen og Rune Hedeman (interview)13.
nov.
2018 kl.
08.
28Bemærk: artiklen er mere end 30 dage gammelLæs opFem stjerner og rosende tillægsord som 'fremragende', 'magnetisk' og 'grandios'.
De danske anmeldere var ovenud begejstrede, da den amerikanske crooner og indie-darling Father John Misty i weekenden spillede koncert i Forum på Frederiksberg.
Men kærligheden er i høj grad gengældt, fortæller den populære sanger i et eksklusivt interview med 'Musiktjenesten' på P6 Beat.
Faktisk er det Father John Mistys eneste interview overhovedet i forbindelse med hans fjerde album 'God’s Favorite Costumer', der udkom i sommer, og den efterfølgende turné.
- Vi har altid vores bedste europæiske koncerter i Danmark, siger den 37-årige Father John Misty med det borgerlige navn Josh Tillman over en telefonlinje.
Lyt til Father John Misty, mens du læser videre:Father John Misty - Mr.
TillmanFather John Misty har optrådt på dansk grund flere gange – heriblandt på Roskilde Festival, hvor han sidste år indtog den store Orange Scene sammen med det danske symfoniorkester Tivoli Copenhagen Phil.
En oplevelse, der gjorde stort indtryk på den populære musiker.
© ScanpixKort om Father John MistyBærer det borgerlige navn Josh Tillman.
Father John Misty har tidligere været en del af folkbandet Fleet Foxes, men gik solo i 2012.
Har stået bag populære singler som 'I Love You, Honeybear', 'Chateau Lobby #4 (in C for Two Virgins)' og den selvbetitlede 'Mr.
Tillman'.
Father John Misty spillede i Forum Black Box lørdag.
- Sidste år, da vi spillede med symfoniorkestret og deres noget nær 30 strygere, var ret utroligt, siger Father John Misty.
Kærligheden voksede med Roskilde-koncertMen det er særligt en anden koncert på festivalens mindre scene Avalon i 2015, der har sat sine spor hos hans mange danske fans – og det har også ramt Father John Misty, der ellers var så sent på den, at koncerten var tæt på at blive aflyst.
Jeg tror, at det var begyndelsen på den gensidige kærlighedsaffære, der er mellem mig og Danmark.
Father John Misty, sanger og musiker- Det er stadig den koncert, som folk oftest taler om.
Det var ellers ikke et bemærkelsesværdigt show, for der skete ikke noget videre mindeværdigt, men efter showet har folk virkelig følt noget særligt for den koncert, siger Father John Misty og tilføjer:- Jeg tror, at det var begyndelsen på den gensidige kærlighedsaffære, der er mellem mig og Danmark.
Måske skyldes det netop, at Father John Misty bedre kan være sig selv, når der står 6.
000 mennesker frem for en flok på det tre- eller firedobbelte.
- Når man spiller mindre koncerter, er det hele mindre formelt, siger han.
Jeg er ikke så meget en 'hvordan har I det derude i aften'-type.
Father John Misty, sanger og musiker- Jeg er ikke særlig god til at spille for store flokke, hvad interaktion med publikum angår.
Jeg er ikke så meget en 'hvordan har I det derude i aften'-type.
Så jeg føler mere, at jeg kan være mig selv foran et mindre publikum.
Father John Misty slutter sin Europa-turné af i Schweiz på søndag.
Du kan høre lidt af interviewet fra 'Musiktjenesten' cirka 1 time og 40 minutter inde i denne udsendelse - og i dagens udsendelse kan du høre resten.
FacebookTwitterKopier linkEmner:Father John Misty (musiker)|Roskilde Festival|Roskilde|DR P6|Pop og rock




https://www.dr.dk/sporten/fodbold/landsholdet/brandvarme-angribere-giver-forhaabninger-om-maal-paa-landsholdet

LandsholdetBrandvarme angribere giver forhåbninger om mål på landsholdetAngriberne Nicolai Jørgensen, Kasper Dolberg og Yussuf Poulsen ankommer til fodboldlandsholdets Nations League-kamp i målform.
Både Nicolai Jørgensen(tv.
), Yussuf Poulsen(th.
) og Kasper Dolberg scorede for deres klubber i weekenden.
Af Kasper Heide Lund og Interview: Henrik Fallesen13.
nov.
2018 kl.
07.
01Bemærk: artiklen er mere end 30 dage gammelLæs opFodboldherrerne er i disse dage samlet forud for Nations League-kampene mod Wales og Irland.
Her står landstræner Åge Hareide med lidt af et luksusproblem.
De danske angribere kommer nemlig ind til lejren med masser af mål i støvlerne.
Det kan løse de offensive problemer, som landsholdet havde i den seneste Nations League-kamp i Dublin, hvor de spillede 0-0 mod Irland.
Som resultatet afspejler, så havde Danmark svært ved at skabe chancer.
Det satser Åge Hareide dog på ikke kommer til at gentage sig i de to kommende landskampe.
Læs også:Landsholdet må undvære sin anfører mod Irland og Wales- Det er vigtigt, at formkurven er opadgående for vores angribere.
Angriber er nok den sværeste position at spille, fordi folk vil have, at du skal lave mål, og det er svært.
- Hvis de kan gøre det i ligaen, så vil de også være stand til at putte bolden ind for Danmark.
Det er vi afhængige af, fordi i internationale kamp kommer der ikke så mange chancer, så vi må være skarpe, når de kommer, siger den danske landstræner.
Målrig weekendFeyenoords Nicolai Jørgensen, Ajax-danskerne Lasse Schøne og Kasper Dolberg samt Yussuf Poulsen i Leipzig nettede alle i weekenden.
Den bølge skal nu føres videre på landsholdet.
- I de næste to kampe skal vi forsøge at gøre det bedre, end vi gjorde derovre (i Dublin, red.
).
Vi havde svært ved at skabe store chancer.
Det, tror jeg helt sikkert, bliver anderledes denne gang, siger Yussuf Poulsen.
Læs også:Hareide forbigår skoven af blomstrende talenter: 'De lærer mere på U21-landsholdet'- Der er en masse spillere, som er i rigtig god form.
Alle spiller i deres klubber, og alle spiller på højt niveau.
Inden de to kampe ligger Danmark nummer to i deres gruppe to point efter Wales.
Netop Wales møder Danmark fredag klokken 20.
45 i Cardiff, inden herrelandsholdet spiller imod Irland mandag den 19 i Aarhus.
FacebookTwitterKopier linkEmner:Åge Hareide (fodboldtræner)|Kasper Dolberg (fodboldspiller)|Irland|Wales|Fodbold




https://www.dr.dk/nyheder/kultur/koldblodig-lejemorder-slaar-til-igen-her-er-troldspejlets-dom-over-det-nye-hitman

Af Troldspejlet/Troels MøllerKulturKoldblodig lejemorder slår til igen: Her er Troldspejlets dom over det nye HitmanAgent 47 er tilbage, og denne gang skal han redde det danske spilfirma, der har skabt ham.
Men fungerer formlen stadigvæk?
Hovedpersonen i 'Hitman'-spillene, Agent 47, er kendetegnet ved sit følelseskolde udtryk og den karakteristiske skaldede isse.
(© IO Interactive)13.
nov.
2018 kl.
07.
04Bemærk: artiklen er mere end 30 dage gammelLæs opHitmans danske skabere, IO Interactive, står på egne ben igen efter mange år under spilgiganten Square Enix' vinger.
Så der er meget på spil, for det er en dyr produktion, og det seneste spil i serien havde visse problemer.
Det gælder om at camouflere sig godt, når et lejemord er på to-do-listen.
(© IO Interactive)Da det kom, var vi nemlig rigtig skuffede.
Ikke fordi spillet var dårligt, men fordi det udkom i små irriterende bidder.
Og hvordan anmelder man et spil, der ikke er komplet?
De julelege har de droppet med efterfølgeren 'Hitman 2', heldigvis!
Den kreative lejemorderSpilmæssigt fungerer det godt.
Man kan meget af det samme, og grafikken holder den velkendte standard - med markante forbedringer.
Det er fedt, at man nu kan forsvinde i menneskemylderet, hvis skurkene er for nærgående.
Er man i skovområder, kan man søge skjul i højt græs eller buske.
Man overskuer nemt, hvad missionerne går ud på, men de skal planlægges godt!
Skal målet forgiftes, skydes eller kvæles?
Og hvordan kommer man tæt nok på?
Når man kigger efter i krogene, virker det som om, ambitionsniveauet er reduceret.
Men egentlig er det til spillets fordel, at overflødige detaljer er skåret fra.
Hitman 2 er først og fremmest et spil for Hitman-kendere.
Fans som elsker denne særlige genre, som IO jo nærmest selv har opfundet.
De får, hvad de vil have.
Og når man har gennemført det hele én gang, får man lyst til at gøre det én gang til - nu med alle hjælpemidler slået fra.
Og det er et tegn på, at det er et spil, der kan få succes, i hvert fald hos de mange trofast Hitman-fans.
I 'Hitman 2' er det meget op til dig, hvordan du vil tackle udfordringerne.
Men en ting er sikkert: Nogen skal lade livet.
(© IO Interactive)FacebookTwitterKopier linkEmner:IO Interactive




https://www.dr.dk/nyheder/viden/kroppen/kropssensorer-og-kunstig-intelligens-skal-redde-risikopatienter

KroppenKropssensorer og kunstig intelligens skal redde risikopatienterFor mange alvorlige komplikationer efter større operationer får læger og forskere til at udvikle trådløst overvågningssystem, som holder øje med risikopatienter døgnet rundt.
Regelmæssig måling af livsvigtige kropsfunktioner hos risikopatienter på danske sygehuse har ikke som håbet nedsat antallet af alvorlige komplikationer.
Nu vil læger og forskere i stedet udvikle et teknologisk overvågningssystem med trådløse sensorer og kunstig intelligens.
 Forskningsleder Helge B.
D.
Sørensen, DTU: - Lægerne er dygtige, men med computerkraft og algoritmer kan vi få en meget konsistent vurdering af forskellige tilstande.
Og vi kan faktisk overgå de bedste lægers manuelle vurdering af komplikationer.
 Overlægerne Eske Kvanner Aasvang og Christian S.
Meyhoff demonstrerer den tablet, som viser målingerne fra de trådløse sensorer.
1 / 3Regelmæssig måling af livsvigtige kropsfunktioner hos risikopatienter på danske sygehuse har ikke som håbet nedsat antallet af alvorlige komplikationer.
Nu vil læger og forskere i stedet udvikle et teknologisk overvågningssystem med trådløse sensorer og kunstig intelligens.
1 / 3Forskningsleder Helge B.
D.
Sørensen, DTU: - Lægerne er dygtige, men med computerkraft og algoritmer kan vi få en meget konsistent vurdering af forskellige tilstande.
Og vi kan faktisk overgå de bedste lægers manuelle vurdering af komplikationer.
2 / 3Overlægerne Eske Kvanner Aasvang og Christian S.
Meyhoff demonstrerer den tablet, som viser målingerne fra de trådløse sensorer.
3 / 3Af Carsten Nielsen og Uffe Bregendahl13.
nov.
2018 kl.
08.
30Bemærk: artiklen er mere end 30 dage gammelLæs opUd af de 150.
000 større operationer, der hvert år bliver udført i Danmark, medfører omkring 30 procent alvorlige og i nogle tilfælde livstruende komplikationer.
Patienter med kræftsygdomme og lungelidelser kan have samme behov for konstant kontrol, så det nye system vil også være relevant for dem.
I praksis indebærer det, at patienterne får monteret fem trådløse sensorer rundt om på kroppen, som konstant måler på hjerte, blodtryk, åndedræt og andre vitale funktioner.
Og at computere bliver sat til at overvåge målingerne.
- Der er ikke råd til, at vi kan placere en læge døgnet rundt alle dage ved hver patient.
Men vi kan lave en modellering af lægens måde at tolke de 10 signaler, vi måler, forklarer forskningsleder Helge B.
D.
Sørensen fra Danmarks Tekniske Universitet.
Læs også:Smil!
Computerne filmer, genkender og gennemanalyserer digDe mange data fra patienterne skal omsættes til en kunstig intelligens, som kan advare personalet, når målingerne viser, at der er fare på færde.
Ambitionen er, at den kunstige intelligens skal udvikles til at være mindst lige så dygtig til at vurdere faresignaler som en erfaren speciallæge.
Data fra de trådløse sensorer kan aflæses på en tablet.
Blodtryk og iltmætning i blodet er et par af de målinger, som i dag kun bliver foretaget et par gange i døgnet på risikopatienterne.
Det nye system måler dem konstant.
- Lægerne er meget dygtige, men med computerkraft og algoritmer kan vi få en meget konsistent vurdering af forskellige tilstande.
Og vi kan faktisk overgå de bedste lægers manuelle vurdering af komplikationer, mener Helge B.
D.
Sørensen.
Manuelle målinger er som at flyve i blindeHøjrisikopatienter på danske sygehuse får i dag foretaget rutinemæssige målinger af vigtige værdier som blodtryk og iltmætning flere gange i døgnet.
Selv om det er et stort arbejde for personalet, har det bare ikke givet færre komplikationer eller dødsfald.
Teknologi skal være lige så dygtig som lægenDet nye system skal forbedre overvågningen af patienter, som på grund af operation eller alvorlig sygdom er i særlig risiko for komplikationer.
Takket være trådløse sensorer slipper patienterne for at være bundet til en hospitalsseng.
Fem forskellige sensorer måler 10 vigtige signaler fra patienterne døgnet rundt (bl.
a.
blodtryk, iltmætning og stress-symptomer).
De mange data bliver brugt til at lære computere at spotte, hvornår der er fare på færde.
Ambitionen er, at den kunstige intelligens bliver lige så dygtig som en erfaren speciallæge.
I slutningen af det fireårige projekt skal et lodtrækningsforsøg vise, om teknologien rent faktisk forbedrer trygheden for patienterne.
Forskningsprojektet WARD (Wireless Assessment of Respiratory and circulatory Distress) er et samarbejde mellem Rigshospitalet, Bispebjerg og Frederiksberg Hospital og Danmarks Tekniske Universitet.
Det vil bruge målinger fra 5.
700 patienter, som udvælges i samarbejde med universitetshospitalerne i Odense og Aarhus.
Innovationsfonden har investeret 18 mio.
kr.
i projektet.
Også Kræftens Bekæmpelse, A.
P.
Møller Fonden og virksomhederne Radiometer og Isansys er med og bidrager sammen med sygehusene med yderligere 12 millioner kroner.
- Det har ikke haft den gavn, vi håbede på.
Men det har medført en masse ekstra registreringer også hos patienter, som klarer sig fint selv.
Og det har fjernet sygeplejerskerne fra patienter, som havde brug for dem, siger forskningsansvarlig overlæge Eske Kvanner Aasvang fra Rigshospitalet.
Den danske praksis er ellers høj international standard.
Men Eske Kvanner Aasvang sammenligner det med at flyve med bind for øjnene, når der kun bliver målt på patienterne to gange i døgnet.
- Man lukker øjnene op, når man letter.
Og på et tidspunkt under turen kigger man lige en gang til.
Resten af tiden har man sådan set bind for øjnene.
Med det nye system har vi øjnene åbne hele tiden, så vi kan se, hvad der sker med vores patienter, forklarer han.
Flere overleverDet nye WARD-system skal gøre noget af det samme, som eksisterende stationær teknologi tilbyder patienter på intensivafdelinger og opvågningsafdelinger, hvor de er under konstant monitorering.
Det skal blot ske trådløst, så patienterne kan komme ud af sengen og bevæge sig omkring.
Læs også:Erling lider af KOL: Telemedicin giver mig ro i sindetForskningsansvarlig overlæge Christian S.
Meyhoff fra Bispebjerg og Frederiksberg Hospital, som også er med i projektet, tror på, at den færdige løsning kan redde liv.
- Potentialet er, at vi kan gøre komplikationerne sjældnere og på den måde øge overlevelsen efter større operationer i Danmark, vurderer han.
Den teknologiske overvågningsløsning flugter også fint med sundhedssektorens fokus på effektiviseringer.
- Det vil frigøre ressourcer til dét, læger og sygeplejersker ser som deres kerneopgave, nemlig at tage vare på patienterne og behandle de komplikationer, der kan komme hos nogle af dem, mener Christian S.
Meyhoff.
Patient: Fint de holder øje med migI alt skal 5.
700 patienter fra hospitaler i København, Odense og Aarhus de næste fire år bidrage med data og bogstaveligt talt lægge krop til projektet.
Én af dem er kræftpatient Finn Engmann Rasmussen på Rigshospitalet.
Han har været glad for mobiliteten og ikke følt sig generet af udstyret.
- Folk føler sig jo bundet, hvis de skal være samme sted hele tiden.
Jeg har feset noget rundt, samtidig med at jeg er under opsyn.
Det er godt, siger han.
Kræftpatient Finn Engmann Rasmussen er med i forsøget med den nye teknologi.
Når han hopper ud af sengen og går til frokost, følger måleudstyret med, fordi det består af trådløse sensorer rundt om på kroppen.
Det svarer til den reaktion, lægerne har mødt hos andre.
- Patienterne har taget godt imod at blive monitoreret trådløst.
De føler en sikkerhed i, at der kan komme en læge eller sygeplejerske akut, hvis der er tegn på, at noget er under opsejling.
Men i vores projekt bliver computeren aldrig dén, der bestemmer.
Det kan højst være et rådgivende værktøj til os som og læger og sygeplejersker, som skal henlede vores opmærksom på, hvor vi kan bruge vores kræfter mest optimalt, siger overlæge Christian S.
Meyhoff.
Skjulte sammenhænge kan give tidligere alarmOverlæge Eske Kvanner Aasvang forventer, at systemet samtidig vil give ham og andre læger vigtig ny viden om mønstre, de ikke lægger mærke til i dag.
- Ved hjælp af den kunstige intelligens vil vi være i stand til at finde hændelser, før de sker.
Og fx sige at om lidt kommer der et lavt blodtryk, en lav puls eller måske ligefrem et hjertestop.
Der kan vi så gå ind og gøre noget.
Det er selvsagt en måde at løfte kvaliteten til uanede højder i forhold til, hvad vi gør i dag, mener Eske Kvanner Aasvang.
Mulig dansk eksport-vareFlere fonde og patientorganisationer støtter forskningsprojektet.
Innovationsfonden har investeret 18 millioner kroner i tillid til, at det færdige system har dansk erhvervs- og eksportpotentiale.
På sigt forestiller lægerne og ingeniørerne sig, at det trådløse udstyr kan følge med patienterne hjem, så sundhedspersonalet også kan holde øje med dem dér, hvis der er behov for det.
- Du kan rulle den her medikoteknologi ud til alle risikopatientgrupper.
Så vi ser et helt klart kommercielt potentiale i det, vi er ved at bygge op.
Både i Danmark og andre steder, siger forskningsleder Helge B.
D.
Sørensen fra DTU.
FacebookTwitterKopier linkEmner:Patienter|Danmarks Tekniske Universitet|Rigshospitalet|Hospitaler|Aarhus




https://www.dr.dk/nyheder/viden/klima/sproejtegift-forvandler-bier-til-asociale-daarlige-foraeldre

KlimaSprøjtegift forvandler bier til asociale, dårlige forældre Verdens mest anvendte insektgifte har vist sig at have endnu en skadelig effekt på de i forvejen nødlidende bier.
Der er registreret 288 biarter i Danmark gennem tiden.
47 arter er ikke set siden 1974, men i samme periode er 26 nye arter kommet til fra syd.
Af Maria Lise Behrendt13.
nov.
2018 kl.
06.
29Bemærk: artiklen er mere end 30 dage gammelLæs opHvad har Danmark tilfælles med Rumænien, Ungarn og Tjekkiet?
Svar: Alle fire lande har en regering, der i april stemte imod et EU-forslag om at forbyde brug af en gruppe sprøjtegifte, som går under navnet neonikotinoider.
Og det er på trods af, at en rapport fra EU tidligere i år fastslog, at neonikotinoider er en stor trussel mod bier.
Brug af neonikotinoider Insektgiftene blev introduceret på markedet i 1990’erne og er i dag de mest anvendte på verdensplan.
I 2013 forbød EU mod at bruge tre slags neonikotinoider til blomstrende afgrøder i tre år.
I april i år besluttede EU helt at forbyde giftene i seks måneder.
Lukkede drivhuse er undtaget.
Neonikotinoiders sammensætning ligner nikotins.
Forskning har også vist, at bierne kan blive afhængige af stofferne, hvilket gør dem mere udsatte.
Læs også:Bier bliver afhængige af nikotin ligesom menneskerNeonikotinoider dræber ikke bierne direkte, men til gengæld påvirker giftene insekternes immunforsvar, deres hukommelse, deres evne til at finde mad og deres formering (der udklækkes færre bier) i så høj grad, at bierne dør eller helt forsvinder fra nogle områder.
Og nu viser forskning fra Harvard University, at giftene også påvirker biers sociale adfærd.
De bruger mindre tid på at tage sig af deres larver, er mindre sociale med andre bier og dårligere til at holde deres rede varm, når de bliver udsat for neonikotinoider.
Miljøstyrelsen: Ikke en trussel i DanmarkNeonikotinoider - eller neoniks, som de også kaldes - kom på markedet i 90’erne.
I dag er det de mest anvendte insektgifte globalt.
I 2013 udstedte EU er forbud mod tre slags neoniks.
Dog kun midlertidigt - og med undtagelser.
Forbuddet kom bl.
a.
fordi, at bi-kolonier i Europa og USA var begyndt at lide en pludselig massedød, og neoniks var sammen med ændringer i klima- og levesteder hovedmistænkt.
Læs også:Byg en bi-bolig: Sådan hjælper du med at redde de danske bierSiden har adskillige forskningsresultater vist, at neonikotioniderne er gift for bierne.
Især de vilde bier er sårbare.
Og i 2018 besluttede EU altså - uden om Danmark - helt at forbyde neoniks i seks måneder.
I Danmark har Miljøstyrelsen fastholdt, at sprøjtegiftene ikke udgør en risiko med “den begrænsede danske anvendelse".
Derfor har styrelsen også efter EU-forbuddet i 2013 givet dispensation til, at landmænd kunne blive ved med at bejdse deres raps med neoniks for at beskytte dem mod jordlopper.
Europas bier lider videreForskerne fra Harvard University har bugt "skjult kamera" og simple QR-koder til at spore bierne og deres adfærd efter, at de har været udsat for neonikotinoider, (© Harvard University)Men i maj i år sagde Miljøstyrelsen for første gang stop og afslog en ansøgning om at smøre raps med et neonikotinoid.
Årsag: Der findes et brugbart alternativ.
Til gengæld gik EFSA - EUs uafhængige ekspertorgan, der rådgiver om kemi og fødevarer - i juni i modsatte retning og gav tilladelse til at en række andre EU-lande kan anvende neoniks.
Årsag: Der er ingen brugbare alternativer.
Mens politikere - og eksperter - bokser videre med at finde ud af, hvad der skal forbydes og dispeneres, lider bier og andre insekter videre.
Ifølge IPBES, der er et videnskabeligt, internationalt råd for natur og biodiversitet, er omkring 40 procent af Europas bier i nedgang.
Læs også:Underlig massedød: Insekter dør som fluer i TysklandOg det kan blive værre for de danske bier: I 2017 fandt forskere ud af, at mindst 76 procent af flyvende insekter fra tyske naturbeskyttelsesområder var forsvundet.
Eksperter frygter, at det kan være lige så slemt i Danmark.
FacebookTwitterKopier linkEmner:EU|Insekter|Miljøstyrelsen|EU-forhold|Rumænien




https://www.dr.dk/nyheder/udland/i-dag-rinder-tiden-ud-italien-det-kan-ende-med-sanktioner

UdlandI dag rinder tiden ud for Italien: 'Det kan ende med sanktioner'Den italienske regering skal senest i dag fremlægget et nyt finanslovsudspil.
Den italiensk regering er blevet bedt om at komme med et nyt finanslovsudspil senest den 13.
november.
Spørgsmålet er, om det sker.
Her ses Legas leder, Matteo Salvini (tv), premierminister Giuseppe Conte (midten) og økonomiminister Luigi Di Maio (th).
Af Per Bang Thomsen - Strasbourg13.
nov.
2018 kl.
06.
59Bemærk: artiklen er mere end 30 dage gammelLæs opVil den italienske regering diske op med et helt nyt finanslovsforslag, som Europa-Kommissionen har krævet, eller vil den mere eller mindre fastholde sit nuværende udspil, selvom det i sidste ende kan føre til historiske sanktioner?
Det er spørgsmålet, som Italiens regering senest i dag skal komme med svar på.
Derfor har Europa-Kommissionen afvist Italiens budgetItaliens regering ønsker blandt andet at nedsætte pensionsalderen og øge det statslige underskud i sit budget for 2019.
Men Italien har en høj statsgæld på over 130 procent af bruttonationalproduktet, og udspillet er i strid med de spilleregler, som medlemmerne af eurozonen selv har fastlagt.
Her er kravet, at italienerne nedbringer statsgælden, og derfor har Kommissionen nu vendt tommelfingeren nedad.
Italien har fået tre uger til at præsentere et nyt budget.
Hvis ikke budgettet kan blive godkendt, kan det føre til sanktioner.
Det er første gang i euroens historie, at Kommissionen ikke har godkendt et budgetforslag.
- Vi forventer at få et stærkt og præcist svar fra den italienske regering den 13.
november, lød det i sidste uge fra EU's økonomiskommissær, Pierre Moscovici.
Læs også:Italiens budget bliver afvist af EU-KommissionenFor tre uger siden valgte Europa-Kommissionen nemlig at afvise den italienske finanslov for 2019.
Det skyldtes, at regeringen har planer om at øge statsgælden betragteligt næste år fremfor at sænke den, som den ellers har lovet, den vil gøre.
Klar til konflikt med BruxellesDerfor fik Italiens regering, der består af det stærkt højreorienterede Lega og protestpartiet Femstjernebevægelsen, besked på at levere et nyt budgetudspil senest i dag.
Men ifølge Gert Sørensen, der er seniorforsker ved Institut for Engelsk, Germansk og Romansk på Københavns Universitet og ekspert i Italiens forhold til EU, er der meget lidt, der tyder på, at den italienske regering for alvor har planer om at føje Europa-Kommissionen.
Læs også:Italiensk politiker bankede sin sko i bordet efter afvist budget: ’Italien fortjener respekt’- Det kan være, at den flytter rundt på mindre dele, men jeg tror ikke, at der vil blive ændret afgørende på udspillet.
Finansloven er en forlængelse af de løfter, partierne gav under valgkampen tidligere på året, og som sikrede dem et solidt flertal i befolkningen, siger han og fortsætter:- Nu skal der følges op på løfterne.
Også selvom det koster en konflikt med Bruxelles, understreger han.
Økonomikommissær Pierre Moscovici håber, at den italienske regering kommer med et nyt finanslovsforslag den 13.
november.
Vil have mere fleksibilitetIfølge den italienske regering vil det styrke Italiens trængte økonomi, som nærmest er gået i stå i dag, hvis den fører en mere lempelig finanspolitik.
Da den italienske premierminister, Giuseppe Conte, præsenterede budgetudspillet, sagde han, at der var tale om et budget, der "overholder vore ønsker, mens de offentlige udgifter holdes under kontrol".
Men Italien, der er med i euroen, har i dag en høj statsgæld på over 130 procent af bruttonationalproduktet.
Det er den næststørste i EU efter Grækenland.
Og ifølge Europa-Kommissionen er det i strid med spillereglerne for eurozonens medlemmer, at Italien nu vil øge statsgælden.
Læs også:Italien sætter hårdt mod hårdt efter EU-nej til finanslov- Den italienske regering går helt bevidst og med åbne øjne imod de forpligtelser, de har, lød det i oktober fra Valdis Dombrovskis, der er næstformand for EU-Kommissionen.
Men ifølge Gert Sørensen handler det for den italienske regering om at ”tilkæmpe sig større fleksibilitet, når det kommer til at tilrettelægge statsbudgettet”.
En populistisk regeringRegeringen agter blandt andet også at sænke pensionsalderen, forsøge overførselsindkomsten til både pensionister og udsatte samt give skattelettelser til erhvervslivet.
- Det er et forsøg på at fastholde en national suverænitet, når det kommer til budgetlægningen.
Regeringspartierne siger, at de ikke vil ligge under for ”bureaukratiet i Bruxelles” og for de budgetmodeller, som ikke har fungeret efter hensigten, siger han og understreger, at der også er tale om en ”symbolsk kamp” mellem Italien og EU.
- Det er en populistisk regering, der sidder ved magten i Italien, og den gennemspiller lige nu de temaer, som alle populistiske partier bruger: At Bruxelles er en del af problemet og ikke løsningen, og at det er Europas skyld, at det går så skidt i Italien, siger han.
Hvem giver sig først?
Det så man også lige efter, efter at EU's økonomikommissær havde meddelt, at den ikke ville blåstemple finanslovsforslaget.
Her bankede en af Legas europaparlamentarikere, Angelo Ciocca, sin sko i bordet, hvorefter han gned sålen på talepapiret.
- Italien fortjener respekt, og disse Euro-imbecile bliver nødt til at forstå det.
Vi vil ikke længere gå rundt med bøjede hoveder, understregede Angelo Ciocca.
Det fik efterfølgende økonomikommissær Pierre Moscovici til at betegne det som et skridt mod fascisme.
Matteo Salvini, der er Italiens indenrigsminister og leder af Lega, har udtalt, at Kommissionens beslutning er et angreb på "på et folk og ikke bare en regering".
Og mandag aften sagde vicepremierminiser Luigi de Maio fra Femstjernebevægelsen, at det vil være det samme som "at begå selvmord" at leve op til de europæiske parametre.
Spørgsmålet er derfor også, hvem der giver siger først, understreger Gert Sørensen.
Små nuancer kan være løsningenHvis ikke Italien lever op til spillereglerne, kan det blandt andet føre til en bøde på helt op til 0,5 procent af bruttonationalproduktet fra Europa-Kommissionens side.
Det vil i givet fald være første gang i historien, at det sker.
- Jeg vil gerne have en dialog, men hvis vi ikke kan nå til enighed, kan det ende med sanktioner, har økonomikommissæren udtalt.
Men Italien er EU’s fjerdestørste økonomi, og den tredjestørste i eurozonen, og derfor ved man i EU godt, at man ”ikke kan presse citronen for hårdt”, siger Gert Sørensen.
- Det var nemmere for EU at få manøvreret Grækenland på plads, fordi det er en mindre og mere ubetydelig økonomi sammenlignet med den italienske.
Men jeg har svært ved at se for mig, at Bruxelles vil sige god for en så stor overskridelse af de fælles regler, som Italien lægger op til, siger han og fortsætter:- Derfor kan de små nuancer gå hen og få en betydning, hvis begge parter skal kunne redde ansigt i sidste ende.
FacebookTwitterKopier linkEmner:EU|Europa-Kommissionen|Italien|Matteo Salvini (politiker)|Økonomisk politik




https://www.dr.dk/sporten/oevrig/video-danmarks-bedste-bordtennisspiller-foeler-sig-presset-til-spille

Øvrig sportVIDEO Danmarks bedste bordtennisspiller føler sig presset til at spilleJonathan Groth føler, at bordtennisspillere tvinges til at spille turneringer, selvom de ikke fysisk klar.
Af Kasper Heide Lund13.
nov.
2018 kl.
06.
20Bemærk: artiklen er mere end 30 dage gammelLæs opDer et stort pres på bordtennisspillere for at spille mange turneringer – faktisk så mange at det øger risikoen for skader.
Sådan lyder det fra Danmarks bedste bordtennisspiller, Jonathan Groth.
I den forgangne uge var han selv nødt til at sige fra til en turnering på grund af smerter.
Læs også:Mie Skov gør comeback efter fire år væk fra landsholdet- Jeg trak mig fra Swedish Open, da jeg havde en overbelastningsskade i baglåret.
Hos Team Danmark mener man, at årsagen til overbelastningen er klar.
- Han har med stor sandsynlighed fået den, fordi han spiller flere kampe end han har gjort tidligere, siger Mads Brink Hansen, der er fysisk træner i Team Danmark.
Flere turneringer end nogensinde førI år spiller Danmarks bedste bordtennisspiller 15 turneringer flere, end han nogensinde har gjort før.
Det er dog ikke noget, han selv har valgt.
Det er i stedet et nyt rangeringssystem, der belønner spillerne for at dukke op til så mange turneringer som muligt, også selvom de ikke er helt fysisk klar.
Læs også:Peter Rosenmeier er ny verdensmester: 'Det er vildt lækkert'- Hvis man vælger at nedprioritere nogle turneringer, så kan det koste på ranglisten, og måske koste en OL-deltagelse, siger Jonathan Groth.
Det samme systemet bliver også brugt i badmintonverdenen, hvor blandt andre den tidligere verdensmester Viktor Axelsen lige nu kæmper med den samme overbelastning.
- Vi har set det samme i badminton, hvor de mange turneringer presser spillerne, så de fysisk ikke kan tåle det, lyder det fra Mads Brink HansenLæs også:VM-sølv til Sophie WalløeDerfor er Groth også nervøs for, hvad de mange turneringer på sigt kan få af konsekvenser.
- Det kan være der kan komme en rigtig alvorlig skade.
Nu var det heldigvis kun en overbelastningsskade, men det kan ende med at koste flere måneder eller karrieren, siger han.
FacebookTwitterKopier linkEmner:Viktor Axelsen (badmintonspiller)|Team Danmark|Bordtennis|Badminton




https://www.dr.dk/nyheder/udland/fn-vabenembargo-mod-krigshaergede-sydsudan-bliver-overtradt

UdlandFN: Våbenembargo mod krigshærgede Sydsudan bliver overtrådtDer sendes fortsat våben til det krigshærgede Sydsudan, hvor mindst 383.
000 har mistet livet på blot fem år.
13.
nov.
2018 kl.
02.
07Bemærk: artiklen er mere end 30 dage gammelLæs opDen våbenembargo, som FN har indført mod Sydsudan, bliver overtrådt.
Det vurderer et panel af eksperter i en rapport til FN's Sikkerhedsråd.
Rapporten er den første på området, siden embargoen blev indført over for det krigshærgede land i juli.
Det er endnu for tidligt at vurdere den fulde effekt af embargoen, der skulle stoppe strømmen af våben til landet efter fem års brutal borgerkrig, påpeger eksperterne.
Men "et antal af overtrædelser er blevet registreret af panelet", lyder det i rapporten.
Siden borgerkrigen brød ud i Sydsudan i 2013, har mindst 383.
000 mistet livet, vurderede en rapport i september, som blev gennemført med støtte fra USA.
Det er et langt højere dødstal end tidligere estimeret, og det overgår antallet af døde under krigen i Syrien.
Våbenembargoen blev indført efter et forslag fra USA.
Den omfatter både udenlandsk våbeneksport til landet, militær assistance og træning af soldater i Sydsudan.
Ifølge rapporten har både Sudan og Uganda sendt militære styrker til Sydsudan siden juli.
Derudover undersøger panelet "flere mulige våbentransporter til Sydsudan, som bryder med våbenembargoen".
På trods af at der i september blev indgået en våbenhvile i landet, er situationen fortsat kritisk, vurderer eksperterne.
De advarer om et "alarmerende niveau" af seksuel vold, hungersnød og overtrædelser af menneskerettighederne.
/ritzau/AFPFacebookTwitterKopier link




https://www.dr.dk/nyheder/udland/mindst-44-er-dode-i-skovbrande-i-californien

Skovbrande i CalifornienSe temaUdlandMindst 44 er døde i skovbrande i CalifornienRedningshold har mandag fundet yderligere 13 omkomne personer efter skovbrand i det nordlige Californien.
Skovbranden i det nordlige Californien, Camp Fire, har jævnet mindst 7100 hjem med jorden.
13.
nov.
2018 kl.
04.
16Bemærk: artiklen er mere end 30 dage gammelLæs op42 personer er døde efter den voldsomme skovbrand i det nordlige Californien.
Det oplyser sheriffen i Butte County, Kory Honea, efter fundet af de jordiske rester fra yderligere 13 omkomne personer mandag.
Dermed er der tale om den dødeligste skovbrand i delstatens historie, skriver nyhedsbureauet Reuters.
Eftersøgningshold leder stadig efter flere omkomne efter branden, der kaldes Camp Fire.
Og med 228 personer, der fortsat er meldt savnet, frygtes dødstallet at stige yderligere.
Derudover har myndighederne modtaget henvendelser fra mere end 1500 personer, som vil sikre sig, at deres kære er i sikkerhed.
Det oplyser Kory Honea ifølge nyhedsbureauet AP.
Ifølge sheriffen har det indtil videre været muligt at bekræfte, at 231 af de efterspurgte personer er i sikkerhed.
Arbejdet er fortsat i gang, oplyser han.
Læs også:Billeder: Brandmænd kæmper for andres hjem, mens deres egne huse står i flammerVærste skovbrand nogensindeSkovbranden, som også er den mest destruktive i Californien nogensinde, har jævnet mindst 7100 hjem med jorden, siden den opstod torsdag.
Særligt slemt ramt er byen Paradise, som er hjem for 27.
000 personer, hvoraf de fleste nu står uden tag over hovedet.
De 42 omkomne er blandt andet blevet fundet i eller ved siden af udbrændte biler og i ruinerne fra nedbrændte huse, oplyser Kory Honea.
I nogle tilfælde er der blot blevet fundet små fragmenter af knogler, hvilket gør identifikationen af omkomne særlig vanskelig.
Derfor har myndighederne taget et transportabelt DNA-laboratorium i brug og indkaldt flere specialiserede fagfolk til at hjælpe med identifikationen.
Også det sydlige Californien er plaget af en voldsom skovbrand, hvor to personer er bekræftet døde.
Dermed lyder delstatens samlede dødstal på 44 personer.
Læs også:Ekstrem tørke og nedbør gør Californien til en brandfælde TOPSHOT - A burnt car and a gas station remain visible after the "Camp" fire tore through the region near Pulga, east of Paradise, California on November 11, 2018.
- Search teams scoured the carnage of California's most destructive ever wildfire for victims on Sunday, as the state-wide death toll rose to 26 with high winds hampering the effort to rescue property and save lives.
At least 23 people have lost their lives in and around the Paradise community of 27, 000, according to an official count by authorities.
(Photo by Josh Edelson / AFP)  OROVILLE, CA - NOVEMBER 11: The Camp Fire burns in the hills on November 11, 2018 near Oroville, California.
Fueled by high winds and low humidity the Camp Fire ripped through the town of Paradise charring over 105, 000 acres, killed 23 people and has destroyed over 6, 700 homes and businesses.
The fire is currently at 25 percent containment.
Justin Sullivan/Getty Images/AFP == FOR NEWSPAPERS, INTERNET, TELCOS & TELEVISION USE ONLY ==  A firefighter walks by the a burning home in Malibu, Calif.
, Friday, Nov.
9, 2018.
A Southern California wildfire continues to burn homes as it runs toward the sea.
Winds are blamed for pushing the fire through scenic canyon communities and ridgetop homes.
Mens skovbrande flere steder i Californien spiser folks hjem, fører flammernes hærgen også til heltefortællinger og skænderier.
Det skriver Ritzau, lørdag den 10.
november 2018.
.
(Foto: Ringo H.
W.
Chiu/Ritzau Scanpix) (Foto: Ringo H.
W.
Chiu © Scanpix) Property burns at night as strong winds push the Thomas Fire across thousands of acres near Santa Paula, California, U.
S.
, December 5, 2017.
REUTERS/David McNew  An American flag hangs from a tree in a neighborhood destroyed by wildfire in Santa Rosa, California, U.
S.
, October 12, 2017.
Myndighederne i den amerikanske delstat Californien håber, at aftagende blæst vil give over 10.
000 brandfolk bedre muligheder i kampen mod de dødeligste skovbrande i Californiens historie.
Mindst 40 mennesker er blevet dræbt, og tusindvis af hjem er blevet tilintetgjort.
Det skriver Ritzau, søndag den 15.
oktober 2017.
.
 1 / 5TOPSHOT - A burnt car and a gas station remain visible after the "Camp" fire tore through the region near Pulga, east of Paradise, California on November 11, 2018.
- Search teams scoured the carnage of California's most destructive ever wildfire for victims on Sunday, as the state-wide death toll rose to 26 with high winds hampering the effort to rescue property and save lives.
At least 23 people have lost their lives in and around the Paradise community of 27, 000, according to an official count by authorities.
(Photo by Josh Edelson / AFP) 1 / 5OROVILLE, CA - NOVEMBER 11: The Camp Fire burns in the hills on November 11, 2018 near Oroville, California.
Fueled by high winds and low humidity the Camp Fire ripped through the town of Paradise charring over 105, 000 acres, killed 23 people and has destroyed over 6, 700 homes and businesses.
The fire is currently at 25 percent containment.
Justin Sullivan/Getty Images/AFP == FOR NEWSPAPERS, INTERNET, TELCOS & TELEVISION USE ONLY == 2 / 5A firefighter walks by the a burning home in Malibu, Calif.
, Friday, Nov.
9, 2018.
A Southern California wildfire continues to burn homes as it runs toward the sea.
Winds are blamed for pushing the fire through scenic canyon communities and ridgetop homes.
Mens skovbrande flere steder i Californien spiser folks hjem, fører flammernes hærgen også til heltefortællinger og skænderier.
Det skriver Ritzau, lørdag den 10.
november 2018.
.
(Foto: Ringo H.
W.
Chiu/Ritzau Scanpix) (Foto: Ringo H.
W.
Chiu © Scanpix)3 / 5Property burns at night as strong winds push the Thomas Fire across thousands of acres near Santa Paula, California, U.
S.
, December 5, 2017.
REUTERS/David McNew 4 / 5An American flag hangs from a tree in a neighborhood destroyed by wildfire in Santa Rosa, California, U.
S.
, October 12, 2017.
Myndighederne i den amerikanske delstat Californien håber, at aftagende blæst vil give over 10.
000 brandfolk bedre muligheder i kampen mod de dødeligste skovbrande i Californiens historie.
Mindst 40 mennesker er blevet dræbt, og tusindvis af hjem er blevet tilintetgjort.
Det skriver Ritzau, søndag den 15.
oktober 2017.
.
 5 / 5/ritzau/FacebookTwitterKopier linkEmner:Brande|Californien|Ulykker|Skove




https://www.dr.dk/nyheder/indland/faengsel-svindle-25-kvinder-med-kraeftlogn

KontantRomance-scam: Mand idømt 2,5 års fængsel for bedrageriDen 26-årige mand fandt sine ofre på Tinder og indledte stribevis af forhold bygget på løgn.
Her ses Kristian Thanh Lauridsen iført kittel i laboratorielignende omgivelser.
Af Kristian Nygaard Jakobsen13.
nov.
2018 kl.
16.
59Bemærk: artiklen er mere end 30 dage gammelLæs opDen 26-årige Kristian Thanh Lauridsen er ved Retten på Frederiksberg idømt 2,5 års ubetinget fængsel i en sag om bedrageri af særlig grov beskaffenhed, rufferi og blufærdighedskrænkelse.
Sagen omhandler 27 forurettede - heraf 25 kvinder - der ifølge anklageskriftet blev svindlet for sammenlagt en million kroner.
- Dommen følger i store træk anklageskriftet, og det er en relativt hård dom, siger anklager Mads Schønning Frandsen.
Næsten alle kvinderne har på et tidspunkt været i et forhold med den tiltalte, der gentagne gange bildte sine ofre ind, at han var læge og forsker i medicinalindustrien for senere at bilde dem ind, at han selv var alvorligt syg.
Udklædning og store bilerKristian Thanh Lauridsen lod sig blandt andet fotografere i kitler fra Novo Nordisk med selskabets logo og i laboratorier, ligesom han lånte og kørte rundt i store biler.
Alt sammen for at give indtryk af at være en succesrig og fremadstormende ung mand med tjek på tilværelsen.
Her er gerningsmanden gået skridtet videre og har indledt et fysisk forhold til kvinderne, der har opfattet det som et kæresteforhold.
Mads Schønning Frandsen, anklager.
Flere af kvinderne stod i juni frem i DR's Kontant og fortalte, hvordan de forelskede sig i Kristian Thanh Lauridsen, der blev beskrevet som opmærksom og kærlig og ofte inviterede på dyre restauranter og lange gåture i skoven.
Derfor kom det som et chok for dem, når han pludselig fortalte, at han var dødelig syg af kræft og havde akut brug for penge til behandling i udlandet.
I et enkelt tilfælde franarrede han en ung kvinde over 700.
000 kroner.
I et andet tilfælde har han overtalt en kvinde til at lade sig prostituere for at skaffe penge til den fiktive kræftbehandling.
Fandt sine ofre på TinderEfter at have svindlet sine ofre afbrød Kristian Thanh Lauridsen forbindelsen til de fortvivlede kvinder, der siden fandt ud af, at det hele var en stor løgn.
SE PROGRAMMET"Kontant: Ruineret af kræftsvindleren”Se programmet nu på DRTV- Der lægges i dommen vægt på, at han har brugt samme fremgangsmåde; fået kontakt til kvinderne på Tinder, inviteret dem ud at rejse og så kommer historien om sygdommen.
Samtidig har han skabt det her alter ego, som en mand med succes og store biler, siger Mads Schønning Frandsen.
Ifølge anklageren er sagen usædvanlig, da gerningsmanden har kørt bedrageriet så langt ud.
- De typiske sager om romance-scam er netbaserede, men her er gerningsmanden gået skridtet videre og har indledt et fysisk forhold til kvinderne, der har opfattet det, som et kæresteforhold.
De har været i et tillidsforhold, som han har udnyttet, siger Mads Schønning Frandsen.
Kristian Thanh Lauridsen har ifølge sin forsvarer Henriik Perregaard udbedt sig betænkningstid i forhold til, om han ønsker at anke dommen.
- Det vil vi overveje.
Blandt andet fordi dommen er et halvt år længere end anklageren krævede, siger Henrik Perregaard.
FacebookTwitterKopier linkEmner:Kriminalitet|Økonomisk kriminalitet|Novo Nordisk|Retten på Frederiksberg|Frederiksberg




