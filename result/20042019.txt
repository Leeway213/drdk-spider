https://www.dr.dk/nyheder/udland/over-750-klimaaktivister-er-anholdt-i-london

UdlandOver 750 klimaaktivister er anholdt i LondonBritisk politi udtaler, at det usædvanlige ved denne demonstration, er deltagernes mangel på modstand.
En skateboarder under en protestaktion ledet af gruppen Extinction Rebellion i London ved Waterloo Bridge.
)20.
apr.
2019 kl.
21.
49Bemærk: artiklen er mere end 30 dage gammelLæs opOver 750 klimaaktivister er anholdt i London.
Klimademonstrationerne fortsætter på sjette dag i den britiske hovedstad.
Aktivistgruppen Extinction Rebellion begyndte de fredelige protester mandag ved Parliament Square, Waterloo Bridge og Oxford Circus.
Siden har de til tider lammet dele af den britiske hovedstad, hvilket har berørt hundredtusinder af storbyens indbyggere.
- En ting, som er usædvanlig ved denne demonstration, er deltagernes vilje til at blive anholdt samt deres mangel på modstand, når politiet tilbageholder dem, hedder det i en presseerklæring fra det britiske politi.
Politiet har forsøgt at få demonstranterne til at holde sig til et sted - Marble Arch ved Hyde Park – uden at det er lykkedes.
Politiet har været relativt forsigtig i håndteringen af protesterne og sagt, at de respekterer retten til at demonstrere fredeligt.
Men det er alligevel et usædvanligt stort antal politifolk, som er blevet udkommanderet i påsken.
Politiet i London har lånt flere hundrede betjente i andre distrikter.
Klimaaktivister ved Oxford Circus i London.
 Aktivist ved Marble Arch i London.
 En klimaaktivist anholdes på Waterloo Bridge i London.
1 / 3Klimaaktivister ved Oxford Circus i London.
1 / 3Aktivist ved Marble Arch i London.
2 / 3En klimaaktivist anholdes på Waterloo Bridge i London.
3 / 3Thunberg kommer søndagDen svenske klimaaktivist Gretha Thunberg - den 16-årige skoleelev, som har startet en international klimabevægelse blandt skoleelever - ventes at tale til aktivisterne, når hun kommer til London søndag.
Extinction Rebellion blev stiftet i Storbritannien for fem måneder siden og anvender ikke-voldelig civil ulydighed til at fremme sit budskab.
Gruppen er blevet en af verdens hurtigst voksende miljøbevægelser.
Aktivisterne har svoret, at de vil fortsætte deres aktioner indtil myndighederne opfylder deres krav.
Gruppen ønsker, at der erklæres undtagelsestilstand for klimaet og økologien, at den globale udledning af klimagasser stopper med at vokse i 2025, og at der etableres en borgerforsamling, som skal lede arbejdet med at bekæmpe klimaforandringerne.
Læs også:Londons kæmpelufthavn er næste mål for klimaaktivister/ritzau/ReutersFacebookTwitterKopier linkEmner:London|Storbritannien|Politi|Demonstrationer




https://www.dr.dk/nyheder/indland/unge-paa-gamer-messe-om-cybervaernepligt-vi-sidder-alligevel-foran-computeren-i-10

IndlandUnge på gamer-messe om cyberværnepligt: 'Vi sidder alligevel foran computeren i 10 timer om dagen'Kampen er flyttet fra kun at være på slagmarken til det digitale domæne, siger forsker.
Af Thea Deleuran Müller, Sally Frydenlund Larsen og Tobias Sydradal (video)20.
apr.
2019 kl.
21.
03Bemærk: artiklen er mere end 30 dage gammelLæs op- Vi har noget, der ligner fire køretøjer langt fremme.
Til venstre kommer der to kampvogne kørende.
Bare følg efter mig.
Du skal sigte lige på ham.
Vi fortsætter mod nord.
Det lyder som ord, der kunne blive udvekslet mellem soldater på slagmarken.
Men faktisk sidder ’soldaterne’ bag hver deres computerskærm og spiller et computerspil.
De fremmødte gamere er til gamer-messe i København - det største e-sportsevent i Danmark - og spiller et spil, der hedder Steel Blast Professionel, som bruges til at simulere kamp-situationer, der er meget tæt på dem, soldater kan møde i virkeligheden.
Gamere har generelt et godt hoved til at tage hurtige beslutninger, men også at adapte sig og være et teamPeter Moldrup, majorEfter mange timers ildkampe på den digitale slagmark i forskellige computerspil har gamere udviklet evner, som nu efterspørges af Forsvaret.
- De er generelt gode til kommunikere og være intensivt fokuserede på at løse opgaven, og de er meget læringsnemme.
Gamere har generelt et godt hoved til at tage hurtige beslutninger, men også at adapte sig og være et team, fortæller major Peter Moldrup, der i disse dage er til gamer-messe for Forsvaret, men til daglig sidder i Natos hovedkvarter i Stettin.
Læs også:Digital krigsførelse: Forsvaret laver forsøg med cyberværnepligtigeForsvaret vil nemlig som en forsøgsordning indføre en cyberværnepligt, hvor de værnepligtige trænes til at kæmpe på den digitale slagmark fremfor den fysiske.
Forsker: 'En god og nødvendig idé'I første omgang kommer ordningen til at omfatte 30 værnepligtige, der i fremtiden skal uddannes til at beskytte Forsvarets digitale netværk og anden samfundsmæssig infrastruktur mod blandt andet aflytning og hackerangreb.
Jeg tror, der er en masse unge mennesker rundt omkring bag computerskærmene, der kunne få en rigtig fed oplevelseMarcus Ciesla Kjeldsen, pædagogmedhjælperMen cyberværnepligtige skal ikke kun uddannes til at forsvare Danmark, de skal også trænes til at kunne angribe en fjende, lyder det fra forsvarsminister Claus Hjort Frederiksen (V).
Og det er både nødvendigt og en god idé med cyberværnepligtige, siger André Ken Jakobsen, der forsker ved Center for Militære Studier på Københavns Universitet.
- Det, man har set, er, at kampen er flyttet fra kun at være på slagmarken til det digitale domæne.
Og der skal vi ikke kun forsvare os selv.
Vi skal også kunne angribe, siger han.
- For eksempel i kampen mod Islamisk Stat er det en gode ide at kunne være offensiv, fordi man kan undergrave deres tilstedeværelse på sociale medier, rekruttering, aflønning af deres krigere - og i det helet taget deres måde at agere på på slagmarken.
Cyberværnepligtige skal først igennem fire måneders grundlæggende militæruddannelse med de øvrige værnepligtige, som så suppleres af en grundlæggende og taktisk it- og cyberuddannelse, der varer otte måneder.
'Vi sidder alligevel foran computeren'Idéen modtages også positivt af flere af de fremmødte til gamer-messen i København.
Marcus Ciesla Kjeldsen (til højre) og Rizwan Ali Ishaq (til venstre).
- Vi sidder alligevel foran computeren i 10 timer om dagen, så hvis man alligevel kan bruge det til noget inden for værnepligten, ville det jo være super godt, lyder det fra Marcus Ciesla Kjeldsen, der til dagligt er pædagogmedhjælper.
- Jeg tror, der er en masse unge mennesker rundt omkring bag computerskærmene, der kunne få en rigtig fed oplevelse ud af det.
Han er ikke den eneste, der finder idéen interessant.
- Med den fremgang, der er i it lige nu, bliver det meget hurtigt relevant, fortæller Rizwan Ali Ishaq, der læser på DTU.
Der er dog ingen af de to, der ser sig selv træde ind som cyberværnepligtig i den nærmeste fremtid.
Inspirationen til at uddanne digitale værnepligtige kommer fra Sverige, og ordningen forventes at blive sat på benene i Danmark i løbet af det næste år.
FacebookTwitterKopier linkEmner:Islamisk Stat|København|Københavns Universitet|Computerspil|Claus Hjort Frederiksen (politiker)




https://www.dr.dk/nyheder/vejret/toerken-har-ramt-danmark-og-den-har-ikke-toppet-endnu

VejretTørken har ramt Danmark – og den har ikke toppet endnuApril er usædvanlig tør.
Tørkeindekset er allerede oppe på cirka 8.
Brandvæsenet har i dag slukket flere småbrande i naturen i både Vestjylland og Nordjylland.
Af Lene Koogi20.
apr.
2019 kl.
19.
46Bemærk: artiklen er mere end 30 dage gammelLæs opSolens lune stråler varmer godt, vi slænger os udenfor og kan næsten ikke huske, hvordan det er at have regntøj og gummistøvler på.
April, der er kalenderforårets anden måned, stikker ud ved at være helt usædvanlig tør.
I dag har tørkeindekset nået cirka otte på landsplan, fortæller vejrvært Mikael Jarnvig:- Der er ikke så meget vand i jorden, fordi der kun er faldet ganske få millimeter regn i april.
Naturen er derfor knastør, og planter og træer har ikke noget at suge vand fra.
Og tørkeindekset vil også stige de kommende dage.
Efter en pivvåd marts måned varede det lidt tid, inden april lå på et tørkeindeks på lidt under to.
Og nu ligger det omkring otte, som indikerer, at vi har en forøget risiko for tørke.
Tørkeindekset er steget fra lidt under to til cirka otte på få uger.
Midt- og Vestjyllands Politi har i dag mærket den forhøjede brandfare.
Tre gange opstod der naturbrande, hvor brandvæsenet måtte rykke ud.
Brandene var små og lavede kun skade i beplantning og træer.
Også i Nordjylland har beredskabet været ude at slukke en naturbrand.
DMI's tørkeindeks viser på en skala fra 1 til 10, hvor stor risikoen for tørke er.
Sidste år begyndte tørkeperioden i maj og varede flere måneder.
Risikoen for naturbrande fortsætter de kommende dage.
Måske får vi lidt regn onsdag, men det vil ikke være nok til at udligne risikoen for brande i naturen.
Her et afbrændt træ  efter en mindre brand i naturen ved Klim i Nordjylland.
DMI advarer mod at bruge åben ildAllerede i sidste uge advarede DMI om, at vi skal være yderst forsigtige, hvis vi tænder bål, grill eller bruger en ukrudtsbrænder i denne tid.
Læs også:Påsken byder på 20 grader og skarp solDMI beregner det såkaldte tørkeindeks, som viser, hvor stor risikoen er for tørke i Danmark.
Værdien af tørkeindekset fortæller, hvor meget nedbør der mangler i naturen i millimeter - hvis man ganger tallet med ti.
Fakta om tørkeindeks•Tørkeindekset bygger på en vandbalancemodel, der hver dag beregner mængden af vand i det jordvandmagasin, som planterne har til rådighed.
•Den aktuelle vandmængde i magasinet ændres fra dag til dag i modellen som følge af tre processer:•Tilgang af vand/nedbør.
•Fordampning fra jord og planter.
•Ved nedsivning til de underliggende jordlag.
•Modellen dækker hele Danmarks landoverflade•Kilde: DMIFacebookTwitterKopier linkEmner:Danmarks Meteorologiske Institut|Midt- og Vestjyllands Politi|Jylland|Vejret|Brande




https://www.dr.dk/sporten/fodbold/italien/fem-runder-foer-tid-juventus-sikrer-sig-ottende-mesterskab-i-traek

ItalienFem runder før tid: Juventus sikrer sig ottende mesterskab i trækMed fem runder tilbage har Juventus sikret sig det italienske mesterskab med en 2-1 sejr over Fiorentina.
20.
apr.
2019 kl.
20.
36Bemærk: artiklen er mere end 30 dage gammelLæs opJuventus kan for ottende gang i træk og for 35.
gang i alt kalde sig italiensk mester.
Med en sejr på 2-1 hjemme på Allianz Stadium over Fiorentina har Torino-klubben 20 point ned til Napoli på andenpladsen, som kun kan hente 18 point i resten af sæsonen.
Ved at sikre trofæet med fem spillerunder igen tangerer Juventus rekorden for det tidligste mesterskab i Serie A, mens Cristiano Ronaldo bliver den første spiller nogensinde til at vinde mesterskaber i både England, Spanien og Italien.
Soccer Football - Serie A - Juventus v Fiorentina - Allianz Stadium, Turin, Italy - April 20, 2019 Juventus' træner, Massimiliano Allegri, bliver kærligt behandlet af sine spillere efter slutfløjt.
 Cristiano Ronaldo fejrer målet til 2-1 mod Fiorentina.
1 / 2Soccer Football - Serie A - Juventus v Fiorentina - Allianz Stadium, Turin, Italy - April 20, 2019 Juventus' træner, Massimiliano Allegri, bliver kærligt behandlet af sine spillere efter slutfløjt.
1 / 2Cristiano Ronaldo fejrer målet til 2-1 mod Fiorentina.
2 / 2Juventus fik dog den værst tænkelige indledning på kampen.
Efter blot fem minutters spil kombinerede Fiorentina sig flot igennem i højre side, og på en ripost tæt under mål bankede Nikola Milenkovic bolden op i nettaget.
Det blev et varsel om en meget svær første halvleg for de sejrsvante Juventus-spillere.
Flere gange formøblede Fiorentina farlige kontrastød i overtal, og de lilla gæster havde sågar bolden i mål til 2-0, men det blev korrekt annulleret for offside.
Juventus' defensiv så præcis så såret ud, som den gjorde i midtugens Champions League-nederlag til Ajax, og Fiorentina var igen tæt på efter en god halv time, hvor Federico Chiesa ramte stolpen med et skud fra kanten af feltet.
Men Fiorentina fik ikke sat bolden i kassen, og i stedet kunne Juventus udligne otte minutter før pause.
Miralem Pjanic' hjørnespark blev mødt af Alex Sandro, som flot headede Torino-klubben på guldkurs.
Cristiano Ronaldo er den første spiller nogensinde til at vinde mesterskaber i både England, Spanien og Italien.
Træværket måtte igen hjælpe Juventus med at holde 1-1 til pausen, da Federico Chiesa tordnede et forsøg på undersiden af overliggeren.
Heldet var ikke med Firenze-klubben, og favoritterne fra Juventus kunne helt klart være bedste tilfredse med uafgjort halvvejs.
Uheldet var også ude efter gæsterne kort inde i anden halvleg.
Cristiano Ronaldo rykkede kraftfuldt til baglinjen i højre side og smækkede en flad tværaflevering ind foran mål.
German Pezzella stak foden ud og rettede bolden ind i eget net.
Selvmål og 2-1 til mestrene.
Juventus kom frem til flere chancer i det næste kvarters tid, men Fiorentina kæmpede bravt i eget felt for at holde sig inde i kampen.
Det var lidt en åben slagudveksling efter pausen, og begge mandskaber havde chancer til flere mål.
De kom dog ikke, og så kunne mesterskabsfesten på Allianz Stadium bryde ud.
/ritzau/FacebookTwitterKopier linkEmner:ACF Fiorentina|Cristiano Ronaldo (fodboldspiller)|Fodbold|Juventus FC|Italien




https://www.dr.dk/sporten/haandbold/ehfcup/tth-holstebro-kom-stort-skridt-naermere-europaeisk-succes

EhfcupTTH Holstebro kom stort skridt nærmere europæisk succesSebastian Frandsen havde en stor andel i TTH-sejr på 29-24 over Tatabanya i den første EHF Cup-kvartfinale.
TTH Holstebros Magnus Grubb Bramming jubler under kampen, der endte 29-24 over ungarske Tatabanya.
20.
apr.
2019 kl.
20.
26Bemærk: artiklen er mere end 30 dage gammelLæs opTTH Holstebro står med gode muligheder for at kvalificere sig til EHF Cuppens Final-4-stævne i Kiel i maj.
Lørdag eftermiddag vandt det danske hold sin kvartfinale på hjemmebane over ungarske Tatabanya med 29-24.
Midtvejs i anden halvleg så sejren ud til at blive meget større, men i slutfasen fik ungarerne pyntet på resultatet.
Femmålssejren kan TTH i høj grad takke to spillere for.
Den over to meter høje sidste skanse Sebastian Frandsen udviklede sig i løbet af kampen til at blive et mareridt for ungarerne.
I angrebet var fløjspilleren Magnus Bramming effektiv med ni mål på ti forsøg.
Opgøret så indledningsvist ud til at blive meget mere problematisk for TTH, end slutcifrene antyder.
Niels Lindholt så ud til at være skadet og var kortvarigt i omklædningsrummet, før han kom tilbage igen.
Sebastian Leth Frandsen stod en flot kamp for TTH Holstebro.
Også i angrebet havde den jyske klub udfordringer og kom bagud 7-9 efter syv minutters scoringspause.
Reduceringen til 8-9 markerede også startskuddet til en fantastisk periode for Sebastian Frandsen.
Målmanden lukkede ikke flere mål ind i første halvleg, og TTH gik til pause foran 12-9 efter fem scoringer i træk.
Scoringsstimen nåede helt op på ni mål i træk, før Tatabanya fandt et hul bag Sebastian Frandsen.
Ydmygelse udeblevUngarerne virkede rystede på både bænken og banen.
I en i forvejen svær periode dummede holdet sig yderligere ved pludselig at have otte markspillere på banen, hvilket medførte boldtab og en udvisning.
Da TTH fik lov til at score to gange i træk i et tomt ungarsk mål, lignede det en regulær ydmygelse, for føringen var vokset til 11 mål ved 25-14.
Siden skiftede kampen karakter.
Pludselig var det TTH, der brændte chancer og blev straffet for at skifte forkert ud.
Træner Patrick Westerholm tog en timeout, men fik ikke bremset holdets problemer, og pludselig var afstanden nede på syv mål.
Selv om både Sebastian Frandsen og Magnus Bramming fortsatte med at spille på højt niveau, skrumpede føringen yderligere med to mål, inden kampen var færdig.
Der er returkamp i Ungarn lørdag i næste uge.
/ritzau/FacebookTwitterKopier linkEmner:TTH Holstebro|European Handball Federation|Bramming|Holstebro|Håndbold




https://www.dr.dk/nyheder/udland/selvmordsbombe-og-skyderi-ryster-det-centrale-kabul

UdlandSelvmordsbombe og skyderi ryster det centrale KabulSelvmordsangreb mod en regeringsbygning i Kabul er nedkæmpet.
Mindst to blev dræbt og mindst seks blev såret.
En afghansk soldat og en kvinde bærer to børn væk fra området ved telekommunikationsministeriet i Kabul, der lørdag kom under angreb.
)20.
apr.
2019 kl.
16.
45Bemærk: artiklen er mere end 30 dage gammelLæs opSelvmordsbombere og bevæbnede mænd angreb lørdag kommunikationsministeriet i den centrale del af den afghanske hovedstad, Kabul.
Embedsmænd fra et ministerium oplyser, at det mange timer lange angreb er nedkæmpet, og angrebsmændene er dræbt.
Taliban siger, at det "ikke har noget at gøre med angrebet", som førte til, at omkring 2000 personer sad strandet i en høj kontorbygning under flere timer lange skudvekslinger.
Ingen anden gruppe har taget skylden for angrebet.
- Under dagens eksplosion og angreb i Kabul er to personer blevet martyrer og seks andre er såret, skriver en talsmand for det afghanske sundhedsministerium.
Tre af de sårede er kvinder, hedder det.
- I henhold til de informationer vi har, så var der fire angrebsmænd, som gik i stilling ved ministeriet og udkæmpede skudkampe med afghanske sikkerhedsstyrker, siger en sikkerhedskilde i Kabul, Amanduddin Shariati.
Alle selvmordsbombere er dræbtLidt før klokken 17.
00 (klokken 14.
30 dansk tid) erklærede indenrigsministeriet, at angrebet var nedkæmpet.
- Operationerne er afsluttede.
Alle selvmordsbombere er dræbt, og over 2000 civile er reddet, skriver sundhedsministeriet.
En kvinde siger, at hun var i en gruppe med omkring 30 personer på 10.
sal, da angrebet begyndte.
De fik alle besked på at søge op på 18.
etage, og de blev alle senere reddet af kommandosoldater.
- Kvinder skreg og børn i børnehaven skulle som de første evakueres, siger en kvinde, som ikke ønsker at få sit navn frem.
En selvmordsbomber sprængte sig selv i luften uden for kommunikationsministeriet ved angrebets begyndelse.
Dette banede vej for, at andre militante kunne trænge ind i bygningen.
Angrebet skete efter flere måneder med relativ ro i den afghanske hovedstad.
I denne periode har Taliban-bevægelsen holdt møder med amerikanske udsendinge.
Kontakten sigter mod at bane vej for formelle fredsforhandlinger.
Men fredag brød forhandlingerne angiveligt sammen, skriver nyhedsbureauerne AP og AFP.
/ritzau/APFacebookTwitterKopier linkEmner:Afghanistan|Taliban|Terrorisme|Kabul|Sundheds- og Ældreministeriet




https://www.dr.dk/nyheder/udland/taaregas-og-frustration-i-paris-milliard-indsamling-til-genopbygning-af-notre-dame

UdlandTåregas og frustration i Paris: Milliard-indsamling til genopbygning af Notre Dame puster til vreden hos De Gule VesteStemningen er meget anspændt, siger DR's korrespondent Stéphanie Surrugue fra den franske hovedstad.
189 er anholdt ved De Gule Veste-demonstration i Paris i dag.
Af Thea Deleuran Müller20.
apr.
2019 kl.
17.
56 | opdateret 20.
apr.
2019 kl.
20.
03Bemærk: artiklen er mere end 30 dage gammelLæs opPolitiet fyrer tåregas af i Frankrig for at stoppe De Gule Veste-demonstranter, der tænder bål i gaden eller laver hærværk på anden vis.
227 er indtil nu blevet anholdt blandt de cirka 9.
000 demonstranter i Paris.
Og stemningen er meget anspændt i den franske hovedstad, hvor der både er stor frustration og tåregas i luften, fortæller DR's internationale korrespondent Stéphanie Surrugue, der befinder sig i Paris:- Nogle af Frankrigs rigeste familier og virksomheder har på rekordtid og få døgn indsamlet svimlende milliardbeløb til genopbygningen af Notre Dame.
Der er nærmest gået konkurrence i at donere flest penge, fortæller hun, mens hun selv er gået i læ for tåregassen.
Læs også:Tåregas og brosten i luften: Flere anholdt i voldelig demonstration i Paris14 betjente er blevet såret under dagens demonstrationer, lyder det fra den franske indenrigsminister Christophe Castaner.
Samlet set har næsten 27.
900 franskmænd her til eftermiddag været på gaden på landsplan ifølge Indenrigsministeriet i Frankrig her til aften, hvor 60.
000 politibetjente er sat af til dagens demonstrationer i hele landet.
I dag har politiet foretaget flere end 20.
000 'præventive kontroller'.
17 demonstranter er blevet anholdt i Toulouse.
Demonstrationerne har førhen ført uro med sig, og i dag er ruder også blevet smadret i Paris.
 189 er indtilvidere blevet anholdt i Paris.
 Politiet har brugt tåregas mod demonstranterne på gaden i Frankrig i dag.
 Demonstranterne sætter ild i gaderne til De Gule Veste-demonstration i dag.
 Knap 7.
000 var mødt op til demonstration i Paris i dag.
 For 23.
uge i træk demonstrerer De Gule Veste på gaderne i Frankrig.
1 / 6Demonstrationerne har førhen ført uro med sig, og i dag er ruder også blevet smadret i Paris.
1 / 6189 er indtilvidere blevet anholdt i Paris.
2 / 6Politiet har brugt tåregas mod demonstranterne på gaden i Frankrig i dag.
3 / 6Demonstranterne sætter ild i gaderne til De Gule Veste-demonstration i dag.
4 / 6Knap 7.
000 var mødt op til demonstration i Paris i dag.
5 / 6For 23.
uge i træk demonstrerer De Gule Veste på gaderne i Frankrig.
6 / 6De Gule Veste har demonstreret hver lørdag siden november, men dagens demonstration er den første efter branden på Notre Dame-kirken.
Donationer har udløst stor vredeNotre Dame brændte delvist ned mandag.
Sidenhen har Frankrig nærmest været i landesorg, og gløderne efter mandagens brand var nærmest ikke brændt ud, før donationer til genopbygningen begyndte at trille ind.
- Det sker altså samtidig med, at Frankrig oplever et socialt oprør med masser af fattige mennesker på gaden.
Over 8,8 millioner franskmænd lever under fattigdomsgrænsen, fortæller Stéphanie Surrugue, der selv har bopæl i Paris.
- Det viser, der er nogle meget dybe lommer her i landet, mener De Gule Veste, der gennem måneder har fået at vide: 'Det kan godt være, I er fattige, men vi har ikke nogen penge til at hjælpe jer'.
Det har udløst meget stor vrede.
Læs også:'L'Oréal hjalp til': Milliarddonationer til Notre Dame vækker vrede i FrankrigDe Gule Veste kæmper for mere økonomisk lighed i Frankrig, og det er ikke første gang, at demonstranter har sat gaderne i brand.
Tidligere har protesterne ført til kast med brosten mod politiet, ildspåsættelse i bygninger og biler og hærværk af grov karakter.
Det franske politi har førhen svaret igen med både tåregas og vandkanoner over for de voldelige aktivister.
'Vi er tilsyneladende ligegyldige'Vreden over donationerne til genopbygningen af Notre Dame er ikke en kritik af genopbygningen af den ikoniske katedral, men handler om hvor tydeligt det nu er for alle franskmænd, hvor ulige økonomien er i landet, fortalte Stéphanie Surruge tidligere på ugen.
Og det er præcis også den kritik, der er blandt de demonstranter, DR Nyheder i dag møder på gaden i Paris:- Det er godt, at de giver penge til velgørende formål, men det er jo ikke normalt.
Vi har demonstreret siden 17.
november 2018, og vi har intet opnået, man lytter ikke til os.
De mennesker er svine-rige, men de betaler mindst muligt i skat, lyder det fra Josette, der til daglig er receptionist.
To af demonstranterne til De Gule Vestes demonstration i Paris i dag - Daniel og Josette.
- Når man ser en virksomhed hive 100 eller 200 millioner euro op af lommen, som når vi andre hiver 20 cent op af lommen, er det altså oprørende, siger pensionisten Daniel og uddyber:- Notre Dame er et historisk monument, en smuk katedral, og det er vigtigt, at den bliver genopbygget.
Men det er både smukt og skandaløst, for vi har demonstreret 23 uger i træk, fattige mennesker, små pensionister, og vi er tilsyneladende ligegyldige.
'Generelt en god stemning'I store dele af demonstrationen i Paris i dag har der alligevel været god stemning, og det er derfor et fåtal af de fremmødte, der er voldelige.
- Dem, der så er voldelige, er en blanding af gule veste og sort-klædte aktivister, siger Stéphanie Surrugue, hvoraf nogle af dem virkede som om, de var opsat på konfrontationer med politiet.
De lagde ud med at råbe skældsord mod politiet fra morgenstunden af, fortæller hun.
Læs også:Stéphanie Surrugue om De Gule Veste: Har franskmændene fået nok?
- I løbet af dagen er det ikke længere kun skældsord, der flyver gennem luften, men også brosten mod politiet, der svarer håndfast og gavmildt igen med både tåregas og vandkanoner, siger korrespondenten.
- For hver brosten, der sendes den ene vej, sendes der tåregas retur fra politiet, og så stiger frustrationerne.
Det var også tydeligt at se splittelsen i det franske folk på gaden i Paris i dag, da der både var klapsalver og råb af politiet på én og samme tid, siger Stéphanie Surrugue:- På den ene side ser man gule veste og sortklædte aktivister buhe og kaste brosten mod politiet og på den anden side lokalbefolkningen fra Paris, der står og klapper af politiet, fordi de er trætte af De Gule Veste, optøjer og smadrede ruder.
Opdateret med flere citater fra DR's internationale korrespondent, Stéphanie Surrugue, med nyeste antal af demonstranter og anholdte fra Indenrigsministeriet i Frankrig samt antallet af sårede betjente.
FacebookTwitterKopier linkEmner:Frankrig|Paris|Stéphanie Surrugue (journalist)|Politi|Økonomi- og indenrigsministeriet




https://www.dr.dk/sporten/oevrig/danske-sejlere-misser-mulighed-topplacering

Øvrig sportDanske sejlere misser mulighed for topplaceringIda Marie Baad og Marie Thusgaard sluttede nederst i sidste sejlads ved World Cup-stævnet i Genoa.
Af Michael Sten Jensen i Lyon og Malte Nørgaard20.
apr.
2019 kl.
16.
47Bemærk: artiklen er mere end 30 dage gammelLæs opDen danske 49erFX'er-duo med Ida Marie Baad og Marie Thusgaard fik ikke den topplacering ved World Cup-stævnet i Genoa, som de ellers havde sat sig selv godt op til.
Efter fredagens sejlads indtog danskerne nemlig en samlet andenplads, og dermed var duoens første World Cup-sejr siden 2015 i høj grad inden for rækkevidde.
Baad og Thusgaard, der er tidligere dobbelte europamestre, fik dog aldrig for alvor vind i sejlene under lørdagens afsluttende sejlads, hvor det blev til en sidsteplads.
I stedet for at stryge en tur på podiet, sank danskerne dermed ned på en samlet fjerdeplads.
World Cup-afdelingen blev i stedet vundet af det hollandske par Odile van Aanholt og Marieke Jongens.
FacebookTwitterKopier linkEmner:Italien|Holland




https://www.dr.dk/sporten/fodbold/england/city-faar-revanche-over-eriksen-og-tottenham

EnglandCity får revanche over Eriksen og TottenhamManchester City fik oprejsning og tre vigtige point i guldkampen i ligaen, da Tottenham blev slået 1-0.
Eriksen og Tottenham havde chancerne for at tage point mod Manchester City.
20.
apr.
2019 kl.
16.
22Bemærk: artiklen er mere end 30 dage gammelLæs opFor anden gang på fire dage kunne Manchester City lørdag gå fra banen som sejrherre efter en hjemmekamp mod Tottenham.
Men hvor onsdagens 4-3-sejr i Champions League endte i nedtur og turneringsexit, kunne Josep Guardiola og co.
lørdag forlade grønsværen på Etihad Stadium med oprejst pande.
Her var der nemlig Premier League-point på spil, og Manchester City satte tre meget vigtige af slagsen på kontoen med en 1-0-sejr over London-klubben.
Resultatet betyder, at City hopper op på førstepladsen i tabellen med 86 point, hvilket er ét mere, end rivalerne i guldkampen fra Liverpool har.
Begge hold har spillet 34 kampe.
Liverpool får mulighed for igen at tage førstepladsen, når Jürgen Klopps mandskab søndag møder Cardiff.
Tottenham ligger på tredjepladsen med 67 point.
Det så allerede tidligt i lørdagens kamp ud til, at der var en gentagelse af midtugens målfest på vej.
Der var således kun gået fem minutter, da bolden første gang lå i nettet.
Manchester Citys Bernardo Silva sendte fra højre side en høj bold mod fjerneste stolpe, som Sergio Agüero headede på tværs af feltet til den kun 18 år gamle Phil Foden, der let kunne pande hjemmeholdet foran 1-0.
Tottenhams cheftræner, Mauricio Pochettino, og Manchester Citys manager, Pep Guardiola, i aktion på sidelinjen.
 Målscorer Phil Foden og Bernardo Silva fejrer 1-0-sejren.
 Manchester City vinder 1-0 mod Tottenham på trods at store chancer til gæsterne.
1 / 3Tottenhams cheftræner, Mauricio Pochettino, og Manchester Citys manager, Pep Guardiola, i aktion på sidelinjen.
1 / 3Målscorer Phil Foden og Bernardo Silva fejrer 1-0-sejren.
2 / 3Manchester City vinder 1-0 mod Tottenham på trods at store chancer til gæsterne.
3 / 3Kort efter viste Tottenham så tænder, og Christian Eriksen havde en god mulighed for at udligne, men danskerens skud blev pareret ud til et hjørnespark.
Phil Fodens tidlige scoring skulle ikke blot blive første halvlegs eneste, men også kampens eneste.
Efter pausen stod der City på det meste.
Hjemmeholdet havde bolden klart mest og fik flere gange presset Tottenham i bund.
Men det lykkedes altså ikke at få udbygget føringen.
Med cirka 20 minutter tilbage havde Raheem Sterling ellers en kæmpechance tæt på mål, men i stedet for at sparke bolden ind, ramte englænderen i stedet Tottenham-målmand Paulo Gazzanigas ben.
Det var dog mere held end forstand, at argentineren i målet fik afværget endnu en City-scoring.
Tottenham var i enkelte tilfælde på besøg langt nede på Citys banehalvdel, men det blev aldrig for alvor farligt, og så var hjemmeholdets sejr en realitet.
/ritzau/FacebookTwitterKopier linkEmner:Bernardo Silva (fodboldspiller)|Jürgen Klopp (fodboldtræner)|Tottenham Hotspur FC|England|Fodbold




https://www.dr.dk/sporten/fodbold/sofie-junge-vinder-mesterskabet-med-juventus-det-har-vaeret-surrealistisk

FodboldSofie Junge vinder mesterskabet med Juventus: 'Det har været surrealistisk'Den danske landsholdsspiller Sofie Junge kan nu skrive et italiensk mesterskab på cv’et, efter hun og resten af Juventus-holdet i dag vandt titlen i Serie A.
Sofie Junge sikrede sig i dag det italienske mesterskab med Juventus (Photo by Marco BERTORELLO / AFP) Af Arnela Muminovic20.
apr.
2019 kl.
17.
33Bemærk: artiklen er mere end 30 dage gammelLæs opFodboldlivet i Juventus kører på skinner for Sofie Junge.
Siden sit skifte i vinter har midtbanespilleren erobret en stamplads på det italienske storhold, er blevet matchvinder i topkampen mod Fiorentina foran 40.
000 tilskuere på Juventus Stadium – og i dag kunne hun så sikre sig det italienske mesterskab sammen med resten af holdet.
Det krævede en sejr ude mod Verona i sidste spillerunde, for med tre point kunne hverken Milan eller Fiorentina nå de forsvarende mestre på førstepladsen.
Og den mission lykkedes med Sofie Junge på banen i 77 minutter.
Juventus vandt 3-0 og kan nu kalde sig italienske mestre for anden sæson i træk i kvindeholdets toårige levetid.
- Det er kæmpe stort.
Vi havde fin kontrol i kampen i dag, selvom vi blev lidt forskrækkede med en stor chance til Verona ved stillingen 0-0.
Men efter vi kommer på 2-0, kører vi den sikkert hjem.
- Der har hvilet et stort pres på os de seneste par uger, for de fleste har tænkt, at vi kun kunne tabe mesterskabet efter vores sejr mod Fiorentina i marts.
Men det har vi håndteret godt de seneste to kampe, og derfor er det en stor lettelse, siger Sofie Junge.
Sofie Junge og Juventus er italienske mestre anno 2019.
(Credit Image: © Nicol&#Xf2; Campo/Lapresse via ZUMA Press) (Foto: Nicol&#Xf2; Campo/Lapresse.
Nico © Represented by ZUMA Press)Den 26-årige midtbanespiller skiftede til Juventus i vinter i år på en halvårig aftale, og opholdet er da også gået over al forventning.
- Dette halve år har været en surrealistisk oplevelse.
Jeg havde ikke troet, at det ville ende på denne måde.
Det har virkelig været nogle fede oplevelser, og jeg er faldet meget godt til på holdet og ligaen.
Det hele passer mig rigtig godt, siger hun og afslører, at parterne snart skal snakke om en forlængelse.
Først skal Junge og resten af holdet dog fejre mesterskabet, og fra i morgen gælder det så forberedelse mod næste weekend, hvor pokalfinalen finder sted mellem Juventus og Fiorentina.
- Og den skal vi vinde.
Sådan er forvetningerne her.
Fiorentina er et godt hold og det bliver tæt, men vi skal vinde alle de turneringer, vi deltager i.
Det ville også være stort, for det ville også være min første pokaltitel i karrieren, siger Sofie Junge, der udover det italienske mesterskab også har et dansk og svensk på cv'et.
Kampen mellem Juventus og Fiorentina spilles næste søndag.
Klubben kan dog allerede i aften sikre sig endnu mere sølvtøj.
Juventus' verdensberømte herrehold kan vinde det italienske mesterskab for ottende sæson i træk.
Det sker, hvis Cristiano Ronaldo og company få minumum ét point mod Fiorentina i aftenens kamp.
FacebookTwitterKopier linkEmner:ACF Fiorentina|Cristiano Ronaldo (fodboldspiller)|Fodbold|Juventus FC|AC Milan




https://www.dr.dk/nyheder/udland/i-frankrig-oplever-politiet-en-uhoert-selvmordsboelge

UdlandI Frankrig oplever politiet en 'uhørt' selvmordsbølge28 politifolk har siden nytår taget deres eget liv.
Politiet har haft særligt travlt på grund af De Gule Vestes demonstrationer.
Af Josefine Hummelmose20.
apr.
2019 kl.
16.
30Bemærk: artiklen er mere end 30 dage gammelLæs opEndnu to politibetjente i Frankrig tog i torsdags deres eget liv.
I den sydfranske by Montpellier skød en 48-årig officer, der var mor til to, sig selv på sit kontor.
Senere på dagen blev en 25-årig betjent fundet død i sit hjem.
Også han havde dræbt sig selv med sit tjenestevåben.
Dermed har i alt 28 politifolk siden nytår begået selvmord.
En højtstående kilde i Indenrigsministeriet kalder det et "uhørt højt tal" over for den franske avis Le Monde.
Samtlige faglige organisationer skriver i en fælles erklæring:- Den ene dramatiske arbejdsdag følger den næste med en helt uholdbar frekvens, som vi aldrig har set før.
De kræver, at beredskabet mod selvmord i politiet gøres til et nationalt anliggende og en absolut topprioritet for regeringen.
Højt arbejdspres for politietArbejdsopgaverne er mange for politiet i Frankrig, fortæller DR's internationale korrespondent, Stéphanie Surrugue.
- Politiet har svimlende mængder af overarbejde.
Og taler man med deres fagforeninger, så siger de også, at overarbejdet er kombineret med meget voldsomme opgaver, forklarer hun.
En demonstrant løber fra tåregas.
For 23.
uge i streg går tilhængere af protestbevægelsen De Gule Veste endnu en gang på gaden i dag for at demonstrere i Frankrig.
Derfor er tusindvis af politifolk i hele landet igen klar til at stå imod protesterne på gaden, for selvom tilslutningen er faldende, udvikler demonstrationerne sig ofte voldeligt.
Derudover er Frankrig under et permanent højt terrorberedskab siden bølgen af jihadistiske attentater mod Charlie Hebdo, et jødisk supermarked, spillestedet Bataclan og en række parisiske cafeer i 2015.
Politifolkene selv fortæller, at arbejdet er krævende både fysisk og psykisk, siger Stéphanie Surrugue.
- Det er hårdt.
Ikke bare på grund af overarbejde, men også på grund af de mange sammenstød med demonstranterne.
Derudover siger mine kilder i politiet, at mange af dem også sympatiserer med De Gule Veste, og den store splittelse i befolkningen tærer yderligere på politiet af den grund.
Minister vil forstærke antiselvmordsindsatsIndenrigsminister Christophe Castaner lovede i sidste uge at forstærke den antiselvmordsindsats, som blev sat i gang sidste år, hvor i alt 68 medlemmer af sikkerhedsstyrkerne tog deres eget liv.
Omkring 70.
000 betjente skal på gaden i dag i forbindelse med De Gule Veste-protester.
Han vil blandt andet oprette en særlig intern antiselvmordsenhed, der skal overvåge "risiko-kolleger" og sørge for, at de får psykologhjælp.
Man er også i færd med at udvide politistyrken med 10.
000 mand.
Og i december fik regeringen og politiet forhandlet sig frem til en løsning på dele af den store overarbejdspulje.
- Men det ser altså ud til, at problemerne hos politiet vokser hurtigere, end de politiske løsninger kan følge med til, siger Stéphanie Surrugue.
FacebookTwitterKopier linkEmner:Frankrig|Stéphanie Surrugue (journalist)|Politi|Paris|Charlie Hebdo




https://www.dr.dk/nyheder/udland/retskilde-sudans-ekspraesident-gemte-millioner-i-sit-hjem

UdlandRetskilde: Sudans ekspræsident gemte millioner i sit hjemDemonstranter kræver et retsopgør med landets afsatte præsident.
Nu går en efterforskning i gang, siger kilde.
Sudanske demonstranter slår en knytnæve ind i et banner med en tegning af den afsatte præsident, Omar al-Bashir, under en demonstration lørdag.
20.
apr.
2019 kl.
16.
20Bemærk: artiklen er mere end 30 dage gammelLæs opSudans statsanklager har indledt en efterforskning af den afsatte præsident, Omar al-Bashir, for anklager om hvidvask.
Han menes også på ulovlig vis at være i besiddelse af store pengesummer.
Det oplyser en retlig kilde i landet.
Kilden tilføjer, at militærets efterretningstjeneste har ransaget Bashirs hjem.
Der er fundet kufferter indeholdende mere end 351.
000 dollar, seks millioner euro og fem millioner sudanske pund.
Omregnet til danske kroner svarer det til et samlet beløb på 47,8 millioner kroner.
- Statsanklageren beordrede præsidenten tilbageholdt og hurtigt afhørt som forberedelse til en retssag, siger den unavngivne kilde.
Sudans militær afsatte Bashir fra præsidentposten den 11.
april.
Det skete efter flere måneder med store demonstrationer mod hans styre.
Onsdag oplyste kilder i hans familie, at han var blevet overført til et fængsel i hovedstaden, Khartoum.
Det var lørdag ikke umiddelbart muligt at få bekræftet oplysningerne om statsanklagerens efterforskning fra familiens side.
Et militærråd har overtaget styringen i det østafrikanske land.
Rådet beordrede onsdag centralbanken til at gennemgå finansielle transaktioner foretaget siden 1.
april.
Banken skal også beslaglægge "mistænkelige" midler.
Læs også:Protester i Sudan fortsætter trods militærkup og udgangsforbudDemonstrationer fortsætterTrods omvæltningerne er demonstrationerne ikke stoppet.
Oppositionen kræver, at der omgående indsættes et midlertidigt civilt styre.
De ønsker også Omar al-Bashir og medlemmer af hans regering stillet for retten.
Fredag var hundredtusinder af demonstranter samlet uden for militærets hovedkvarter i Khartoum for at understrege disse krav.
Sudanese Professionals Association (SPA), som har stået i spidsen for demonstrationerne mod Bashirs styre, har meddelt, at den vil udpege et civilt styre søndag.
Bashir anklages i forvejen for korruption af mange af sine politiske modstandere.
Han er også efterlyst ved Den Internationale Straffedomstol (ICC) i Haag.
Sagen her handler om folkedrab og krigsforbrydelser begået i Darfur-provinsen.
Sudans midlertidige styre har meddelt, at han i første omgang vil blive retsforfulgt i hjemlandet.
/ritzau/ReutersFacebookTwitterKopier linkEmner:Sudan|Den Internationale Straffedomstol|Omar al-Bashir (politiker)|Khartoum|Demonstrationer




https://www.dr.dk/nyheder/viden/klima/klimaforsker-svarer-paa-politikeres-krasse-kritik-de-skulle-saette-sig-ind-i

KlimaKlimaforsker svarer på politikeres krasse kritik: 'De skulle sætte sig ind i, hvor slemt det står til' Politikerne forstår ikke omfanget af problemerne, siger klimaforsker bag forslag om etbarnspolitik.
(Arkiv) De menneskeskabte klimaforandringer vil med tiden føre til flere oversvømmelser, spår forskerne.
Og befolkningstilvæksten er en del af problemet.
Af Mark Lindved Norup20.
apr.
2019 kl.
18.
27Bemærk: artiklen er mere end 30 dage gammelLæs opKan vi løse en stor del af planetens klimaudfordringer, hvis der i Indien og i en række lande på det afrikanske kontinent indføres en etbarnspolitik?
Det mener tre danske forskere, der ser den uhæmmede befolkningstilvækst som et stort problem, verden ville være godt tjent med at bremse.
Læs også:Klimaforskere vil bremse voksende befolkning med etbarnspolitikDet kontroversielle forslag har fået en hård medfart fra flere af landets folkevalgte, der i Berlingske Tidende kalder det både sygt, absurd og udemokratisk.
Jørgen E.
Olesen Jørgen E.
Olesen, professor ved Aarhus Universitet og en af forskerne bag forslaget, forklarer tankerne bag og svarer på kritikken.
Hvorfor er overbefolkning så stort et problem?
- Problemstillingen er, at der bliver flere mennesker, og at vi bliver rigere, hvilket fører til stigende forbrug og udledning af CO2 og andre klimagasser.
- Så jo færre mennesker, der er til at øge forbruget, jo mindre vil problemet væreHvorfor skal andre lande udsættes for så drastisk et indgreb, når den vestlige verden sviner meget mere per indbygger?
- Det er, fordi udfordringen der er allerstørst.
- Vi skal selvfølgelig også gøre noget i vores del af verden for at få reduceret vores klimafodaftryk.
Men det skrækkelige vil bare være, hvis resten af verden med 10–11 milliarder mennesker skal op og svine lige så meget, som vi gør.
Og det kommer til at ske, hvis vi ikke gør et eller andet.
Liberal Alliances Joachim B.
Olsen har kaldt forslaget ”dumt” og DF's Søren Espersen en ”syg” ide.
Hvad tænker du om sådan en kras kritik?
- At de også skulle sætte sig ind i, hvor slemt det står til på kloden, for jeg synes faktisk, at det er et udtryk for uvidenhed.
Og egentlig er jeg bange for, at det gælder generelt for politikerne, at de ikke har forstået omfanget af de bæredygtighedsproblemer, vi står overfor.
- Og så kan det godt være, at jeg ikke ved noget om at styre befolkningstilvækst, men jeg ved i hvert fald noget om, hvor kritisk klodens tilstand er.
En stor del af løsningen burde i stedet ligge i at omlægge vores kost til ikke-animalske produkter, lyder det fra Enhedslisten.
Er det ikke en vej at gå i stedet?
- Omlægger vi én danskers kost til vegetarisk, reducerer vi vedkommendes udledning med fem procent, så at tro, at det løser problemet, er også et tegn på, at man ikke helt har forstået problemets omfang.
Jeres forslag gør vel op med, at individets ret står over fællesskabet.
Er det ikke et problem?
- Der er da helt klart et etisk dilemma i det her.
Men individets rettigheder har ændret sig over tid afhængig af de problemstillinger, som vi har stået overfor.
Jeg tror på, at der er behov for at kigge på prioriteringerne igen for at beskytte fællesskabet.
Tror I ærlig talt selv på, at det her forslag kan blive en realitet?
- Njaarh, det tror jeg sgu faktisk ikke meget på.
Men vi er nødt til at se situationens alvor i øjnene.
Men måske vi kan få sat gang i diskussionen, så der bliver iværksat nogle tiltag for at begrænse befolkningstilvæksten, siger Jørgen E.
Olesen, professor ved Aarhus Universitet.
FacebookTwitterKopier linkEmner:Joachim B.
Olsen (politiker)|Aarhus Universitet|Befolkning|Videnskab|Afrika




https://www.dr.dk/nyheder/udland/praesidentvalget-i-ukraine-er-ikke-som-det-plejer-minder-om-et-underholdningsshow

UdlandPræsidentvalget i Ukraine er ikke som det plejer: Minder om et underholdningsshowI morgen skal ukrainerne stemme i den afgørende runde i præsidentvalget.
De to kandidater i en debat på det olympiske stadion i Kiev.
Af Josefine Hummelmose20.
apr.
2019 kl.
16.
06Bemærk: artiklen er mere end 30 dage gammelLæs opValget til præsidentposten i Ukraine nærmer sig en afslutning.
I morgen er det anden og afgørende runde, hvor over 34 millioner ukrainere skal stemme på enten den nuværende præsident, Petro Porosjenko, eller den uerfarne politiker Volodymyr Zelenskij, der mest er kendt som komiker.
Men valget i Ukraine foregår ikke helt, som det plejer, fortæller Matilde Kimer, DR's Rusland- og Ukraine-korrespondent.
- Jeg kan ikke erindre at have set en lignende valgkamp i nogle østeuropæiske lande.
Den minder mere om et underholdningsshow end en valgkamp.
Skuespilleren og komikeren Volodymyr Zelenskij er helt ny som politiker.
Han er endnu ikke kommet med konkrete bud på, hvordan han vil styre landet som præsident, og han har intet parti-program.
Men det bliver ikke set som noget negativt af hans støtter, siger Matilde Kimer.
- Man skal se Zelenskij som en protestkandidat.
Han kan ikke bedømmes ud fra de normale kriterier, man stiller over for en politiker, fordi han er antipolitiker.
Hans popularitet er et udtryk for den vrede, der er mod det politiske system, som Porosjenko står for, forklarer hun.
Pseudo-sportsbegivenhedI går afholdt de to kandidater en debat på det olympiske stadion i hovedstaden Kiev.
Zelenskij havde insisteret på, at debatten netop skulle holdes der, hvor der kunne være publikum med.
Præsidentkandidaten Volodymyr Zelenskij reagerer på klapsalver under debatten på det olympiske stadion i Kiev.
Matilde Kimer var på stadion til debatten i går og beskriver det som en pseudo-sportsbegivenhed, der var underholdning i højere grad end politisk substans.
- Mange ukraineres håb var, at de ville tale om de mange udfordringer, som Ukraine står overfor.
Men det blev mest et spørgsmål om, hvem der kunne svine den anden mest til.
Og folk enten buhede eller jublede.
Det blev lidt sports-agtigt.
Når én fik et slag ind, så heppede fansene, siger Matilde Kimer.
Ifølge hende har valgkampen lignet showbiz, og det er i høj grad Zelenskij, der har fået lov til at sætte standarden og præmisserne.
Porosjenko er gået med til det, fordi han ikke har andet valg:- Han er så langt bagud.
Han har ændret meget karakter i forhold til, hvordan han plejer at føre valgkamp.
Inden første runde for cirka en måned siden virkede han til at tro, at det var en selvfølge, at han skulle fortsætte som præsident.
Det har han forstået nu, at han formentlig ikke kommer til, og han er gået fuldstændig med på show-præmisserne, siger Matilde Kimer.
Valget er allerede en demokratisk sejr41-årige Zelenskij fik det bedste valg i første runde med næsten hver tredje stemme og har i udgangspunktet størst opbakning i befolkningen.
Den nuværende præsident, Petro Porosjenko, lytter til modkandidaten Volodymyr Zelenskijs spørgsmål under gårsdagens debat.
Der er en reel politisk debat i Ukraine, og udfaldet af valget er ikke givet på forhånd.
Og dét er en sejr i sig selv, selvom valget kommer i en underholdende indpakning, siger Matilde Kimer.
- Det, der er enormt vigtig for Ukraine, er, at man har et rigtigt valg - at man ikke viderefører et system, hvor lederen kan diktere, hvad resultatet bliver.
Det, at man har en regerende præsident, der ønsker genvalg og muligvis ikke får det, er allerede en demokratisk succes og sejr.
Det her valg kommer til at afspejle befolkningens ønske.
FacebookTwitterKopier linkEmner:Petro Porosjenko (politiker)|Ukraine|Valg og folkeafstemninger|Kijev|Rusland




https://www.dr.dk/mitliv/karriere-og-familieliv-sat-paa-standby-morten-trak-stikket-og-fandt-roen-i-livet-paa-gaaben

De tog en timeoutSe temaMit LivKarriere og familieliv sat på standby: Morten trak stikket og fandt roen i livet på gåben gennem Europa25-årige Morten Rødkjær gav sig selv en tænkepause efter universitetet.
Den indebar et telt, vandrestøvler og et åbent sind.
Af Palle Herløv og Signe Heiredal (grafik)20.
apr.
2019 kl.
14.
14Læs opHolstebro.
August 2018: Morten Rødkjær havde brug for at komme væk fra sikkerhedsnettet i Danmark, da han 15.
august sidste år hoppede i sine vandrestøvler.
Han vidste ikke, hvad han ellers ville i sit liv lige dér, og han havde længe gået med tanken om at "gøre noget ekstremt og åndsvagt" efter universitetet.
Mest for sin egen skyld, men også for at bryde med forventningerne i samfundet.
Der var ingenting derhjemme, som holdt på ham, og tidspunktet virkede rigtigt i forhold til at give sig selv en pause.
En velfortjent timeout.
Så han sagde "på gensyn" til venner og familie, der lige havde fejret hans 25-års fødselsdag, og så begyndte han at gå sydpå fra Holstebro ned langs den jyske vestkyst.
Syv en halv måned og knap 3.
000 kilometer senere satte han sig i et fly i Valencia og fløj hjem til Danmark med en ekstremt tilfredsstillende følelse i kroppen og sindet.
Han gjorde det sgu!
De tog en timeoutHar du nogensinde drømt om at gøre noget helt nyt?
At ændre din tilværelse radikalt?
Vi har mødt tre, der følte sig fanget i en hverdag, som ikke gav mening for dem.
Derfor gav de sig selv en timeout fra det liv, de kendte.
Her fortæller de om deres vej til at finde ud af, hvad det gode liv er for dem.
- Jeg ville have en udfordring af de helt store.
En, der kunne forandre mig som menneske og give mig oplevelser for livet, før det hele pludselig handler om videreuddannelse, arbejde, om at finde en kæreste, et sted at bo, bil og børn.
Alt det der.
Det var derfor, jeg begyndte at gå, siger Morten Rødkjær.
Hans fortælling handler om at klare sig i mere end et halvt år for få penge og andres gæstfrihed, om at være taknemlig, åbensindet, alene og hjælpeløs i fremmede omgivelser.
Om at være sulten, træt, våd, øm i kroppen og beskidt på en måde, man bliver det, når man kun har sprittet hænderne af og pletvasket sig med vådservietter i flere uger.
Den handler også om selvrealisering, om at slå telefonens notifikationer fra, nyde roen og det uforstyrrede liv.
Han følte et adrenalinsus strømme gennem kroppen, så snart han begyndte at gå, den dag i august, for det var en fantastisk følelse - nu var han for alvor i gang!
Så snart han bevægede sig væk fra sin hjemby, var alting nyt og spændende, fordi han havde god tid til virkelig at opleve stederne på nært hold, som aldrig før.
Den følelse holdt ved ned gennem landet og videre sydpå.
- Det var vildt, at gå så mange kilometer med musik eller podcast i ørene, og at ligge alene i teltet om aftenen og bare tænke uden at forholde mig til noget som helst andet i hele verden.
Ingen deprimerende nyheder om krig og elendighed, der gør mennesker paranoide og bange for livet, eller små og store bekymringer om hverdagsting - bare total fokus på mig selv og mine behov.
De fleste aftener sov hans krop længe før hans hoved, mens dagens oplevelser blev bearbejdet nærmest meditativt.
Når han havde tænkt alting igennem og analyseret frem og tilbage, kom han til et punkt med nultanker.
"Mental darkness", kalder han det.
Det var, når det pludselig gik op for ham, at han ikke havde tænkt en eneste dyb tanke i halvanden time.
At hjernen havde haft fuldstændig ro, mens han enten gik og kiggede på omgivelserne eller lå og gloede op på nattehimlens stjerner uden lysforurening.
- For første gang i mange år havde jeg mulighed for at sortere i mine tanker og spekulere over, hvad der gør mig allermest glad, og hvor jeg vil hen med mit liv.
Det gik op for mig, hvor meget mit hoved havde været fyldt op gennem de seneste år på universitetet.
Jeg havde brug for at få det tømt, siger Morten.
Morten havde forberedt sig på rejsen ved at gå nogle lange ture hjemme i Danmark og overnatte i sit telt nogle dage ad gangen.
Han købte en 70 liters rygsæk, som han fyldte med de mest basale ting.
Ingen overflødigheder.
Ingen vinterjakke.
Han fandt også plads til en bibel og en bog om Dalai Lama, som han har fordybet sig i.
Morten betegner sig selv som ateist, og han er hverken døbt eller konfirmeret, men han har alligevel fået noget ud af at læse de religiøse tekster om, hvordan man bør behandle andre og leve sit liv.
Han startede med at gå til Hamburg, hvor han blev hængende i noget tid, inden han gik videre via Bremen, Groningen og Leeuwarden til Amsterdam.
Som hovedregel slog han alle notifikationer fra på telefonen, så han ikke blev forstyrret, når han ikke havde lyst til det.
Han har mødt masser af den slags spændende mennesker på sin tur, og han har haft lange snakke om alt fra filosofiske udredninger, diskussioner om universets uendelighed, demokrati, den spanske borgerkrig og general Francos venskabelige forhold til Hitler og Mussolini, som var helt nyt stof for ham.
I havnebyen Haseldorf mødte han Paul, der ejede en grillbar.
Morten købte et måltid og et par øl og spurgte efter et sted at slå sit telt op.
Paul tilbød ham, at han kunne sove på hans båd, og Morten takkede ja.
- Næste morgen blev jeg vækket klokken 8.
30.
Paul spurgte, om jeg ville give en hånd med til et motorcykeltræf, der skulle holdes i weekenden.
Jeg sagde ja, og han overlod mig ansvaret for at grille pølser og styre pengekassen.
Det er for mig et fantastisk vidnesbyrd om, hvor åbensindet og tillidsfuld man kan være over for en fremmed.
Han kendte mig jo ikke.
I landsbyen Calders i Catalonien mødte han en midaldrende mand, som han endte med at sidde og snakke med som gamle venner i fire og en halv time.
De sad i skyggen fra kirketårnet og vendte mandens liv med en opvækst i Barcelona og en karriere som kunstner, der var gået skævt.
Senere fik Morten lov til at overnatte på en madras i et stort drivhus hos et tysk ægtepar i Spanien, og han lånte indimellem en sofa og fik mad hjemme hos folk, han tilfældigt stødte ind i på vejen.
Det er den slags oplevelser, Morten husker for evigt.
Han har udvekslet kontaktoplysninger, og han har allerede sendt hilsner til flere af dem, hvor han har udtrykt sin store taknemlighed og tilbudt dem at crashe på hans sofa, hvis de en dag kommer til Danmark og har brug for hjælp.
- Medfølelse for andre er noget, der er kommet til at betyde meget for mig, nu hvor jeg selv har prøvet at være ham, der havde brug for hjælp.
Jeg er helt vildt taknemlig for alle de mennesker, jeg har lært at kende om det så er få timer eller flere dage, vi har haft sammen.
Jeg har en idé om, at det tit er dem, som har mindst, der er mest villige til at hjælpe andre.
Det har været en kæmpe øjenåbner.
Morten ved godt, at det lyder lidt halv-religiøst og ophøjet, når han siger sådan noget.
Men det er altså sådan, han har det.
- Hvis man bare kan bruge fem procent af sin energi hver dag på at gøre noget godt for andre, så gør det da.
På den anden side var jeg pisseligeglad med, hvad andre tænkte.
Det var mit projekt, og jeg havde ikke noget at bevise over for nogen.
Morten RødkjærI december var han nået til Amsterdam, og kulden og regnen fik ham til at ændre den oprindelige plan om at gå direkte fra Holstebro til forældrenes ferielejlighed i sydspanien.
Selv med syv lag tøj på frøs han om natten, og det var en våd sovepose, han pakkede sammen om morgenen og ud igen om aftenen.
Det blev for surt til sidst - tæt på deprimerende - og han kunne mærke, at det påvirkede hans humør på en måde, han ikke brød sig om.
Han rejste jo ikke ud for at blive trist.
- Det ærgrede mig helt vildt i starten, for der var nogle forventninger, jeg gerne ville leve op til.
På den anden side var jeg pisseligeglad med, hvad andre tænkte.
Det var mit projekt, og jeg havde ikke noget at bevise over for nogen, siger han.
Så købte han en billet og fløj fra Amsterdam til bedre vejr i Alicante, hvor han tankede energi og holdt jul og nytår med sine forældre.
4.
januar pakkede han sine ting og gik sydpå til Murcia og derefter nordpå mod Valencia og Barcelona.
Han lod kompasset vise vejen sammen med Google Maps og skilte.
Nogle dage gik han 20 kilometer og andre 42 med en gennemsnitsfart på fem-seks kilometer i timen og et sted mellem 20 og 30 kilo dødvægt i rygsækken.
Han har slået sit telt op på fodboldbaner, under skovens træer, på græsmarker, ved floder og søer, på frodige bjergsider med oliven- og appelsintræer og ellers bare langs landevejen.
Menuen har stået på havregryn om morgenen og pasta eller ris de fleste aftener, og så har han suppleret med fisk og muslinger fra dåse, kartoffelmos i pulverform, pølser, ristede løg, avocadoer, skinketern, mayonnaise, nødder, müslibarer og æbler i forskellige blandinger.
Tøjet vaskede han på hostels, men der kunne gå uger mellem besøgene, og på offentlige toiletter kunne han vaske sig selv - primært fødderne og skridtet - og så brugte han masser af håndsprit.
Det har været akkurat så primitivt, som han havde drømt om, og alt det praktiske har fungeret for ham.
- Fysisk har jeg kun døjet med en drilsk muskel i den ene skulder og lidt forkølelse.
Det er vist billigt sluppet, når det kommer til stykket.
Nu sidder han hjemme hos sine forældre i Holstebro og venter på at flytte til København og starte et nyt liv igen.
Det gør han med en følelse af, at han slet ikke har savnet meget af det, han rejste væk fra.
Det er alle de ting i hverdagen, han lige har brugt syv og en halv måned på ikke at bekymre sig om.
Adressen skal ændres, han skal søge dagpenge, besøge lægen, få en henvisning til en fysioterapeut, der skal hjælpe ham med skulderen, og snakke med det offentlige omkring noget boligstøtte, han ved en fejl har fået udbetalt.
Oven i det skal han besøge alle de venner og familiemedlemmer, han ikke har set længe.
Det gør han selvfølgelig gerne, men det hele kan pludselig virke overvældende for ham, når han bliver suget ind i hverdagens rutiner igen.
Morten havde svært ved at kende sig selv, da han kiggede sig i spejlet.
Han har aldrig før ladet håret og skægget gro.
Morten havde svært ved at kende sig selv, da han kiggede sig i spejlet.
Han har aldrig før ladet håret og skægget gro.
- Jeg tror, det tager noget tid at falde på plads igen efter så lang en periode, hvor jeg kun har haft tre udfordringer hver dag: Hvor skal jeg sove, spise og drikke?
Det er tre meget basale ting, jeg skulle have styr på for at overleve, men jeg vil hellere have tre "store" problemer end 47 små, der stresser mig hele tiden ligesom herhjemme, siger han.
Morten havde dog brug for at komme hjem til sidst, for han havde opnået, hvad han ville med turen: Finde sig selv og få en masse fede oplevelser.
- Min krop og mit sind var mættede, jeg havde blodvabler på fødderne, og så er det hårdt ad helvedes til at være alene så længe.
Også selv om det er selvvalgt isolation.
Hvad er meningen med at arbejde røven ud af bukserne, hvis du er for stresset til at være glad ved siden af?
Morten RødkjærHan flytter til København uden en 30-års plan, for han er ikke sikker på, om han nogensinde kommer til at bruge sin universitetsuddannelse i erhvervsøkonomi.
Han vil formentlig hellere bruge sine kræfter på noget, der bringer ham tættere på andre mennesker.
- Jeg har på turen fundet ud af, at jeg allerbedst kan lide at høre om folks liv og engagere mig i andre.
Det er da lidt specielt at have brugt flere år på en uddannelse, jeg måske ikke kommer til at bruge, men det føles bare ikke rigtigt længere, siger han.
Han mener, alle mange - uanset hvor de er i livet - ville have godt af sådan en tur til fods, hvor man tager et break, får noget frisk luft omkring ørerne og opdager, at der er andet i verden end bøger og computerskærme, og at lykken ikke nødvendigvis er at tjene mange penge.
- Det er først i det øjeblik, du rigtigt kommer ud i verden og væk fra de trygge rammer, du opdager, at der er andre værdier i livet end dem, du er vokset op med.
Jeg tror seriøst på, at den slags oplevelser, samtaler og erfaringer, jeg har med hjem, er den bedste uddannelse, jeg kan give sig selv, siger Morten Rødkjær.
- Hvad er meningen med at arbejde røven ud af bukserne, hvis du er for stresset til at være glad ved siden af?
Ønsker vi at ændre tilværelsen?
•I en undersøgelse foretaget af Kantar Gallup for Berlingske i december 2018 svarede 27 procent af de adspurgte, at de var enige eller overvejende enige i, at de drømmer om en radikal ændring af deres tilværelse.
•21 procent svarede ja til, at de går med overvejelser om at ændre deres arbejdsliv i 2019.
•Hver femte af dem, der havde svaret 'ja' eller 'måske,' angav, at de søgte noget mere meningsfuldt at arbejde med.
Kilde: Kantar Gallup for BerlingskeFacebookTwitterKopier linkEmner:Dalai Lama (religiøst overhoved)|Spanien|Holstebro|Religion|Sygdomme og lidelser




https://www.dr.dk/nyheder/viden/kroppen/gaming-hele-paasken-det-sker-der-med-din-krop

Vi gamer som aldrig førSe temaKroppenGaming hele påsken?
Det sker der med din kropØmme skuldre, dårlig søvn og livsstilsygdomme kan være konsekvenserne for din krop, hvis du gamer dagen lang.
Det kan være et problem for gamere, at deres melatoninproduktion hæmmes, forklarer forsker.
Af Pernille Kjeldgaard Kristensen20.
apr.
2019 kl.
15.
00Bemærk: artiklen er mere end 30 dage gammelLæs opNår du først har sat dig foran computeren og er begyndt på en god gaming-session, kan det være svært at slippe det igen.
Nye missioner, gribende kampe og nyt gear kan sagtens holde dig ved computeren time efter time.
Men hvad sker der, når din karakter kæmper løs i den virtuelle verden, mens din krop er låst til stolen i den virkelige verden?
Muskelfibre på overarbejdeDu har måske oplevet, at dine skuldre og din nakke begynder at gøre ondt, når du har siddet og gamet hele dagen.
- Det kendetegner gaming, at man får øjnene låst fast på skærmen.
Særligt, hvis det er et spil, hvor det hele går stærkt, og du skal have stor præcision med musen, forklarer Karen Søgaard, der er professor i human fysiologi og forskningsleder på Institut for Idræt og Biomekanik på Syddansk Universitet.
Mere end halvdelen af de 13-19-årige danske drenge spiller computer eller konsol hver eneste dag.
Du tænker formentlig ikke over det, men du overbelaster særligt én muskel, når du gamer hele dagen.
- Man kan få ondt i det øverste af trapezius-musklen, som man blandt andet bruger til at holde sin nakke i den samme position.
Man får simpelthen fastlåst nakken, siger hun.
Og det er ikke fordi, at din nakke er en lille svækling, at den bliver overbelastet.
Din nakke er utrolig stærk.
Problemet er, at du kun bruger lidt kraft i musklen, men det er en konstant kraft.
- Når du låser nakken og resten af det område, er det kun få muskelfibre, der gør arbejdet.
Du bruger kun måske ti procent af alle fibre i musklen, men de få muskelfibre kan blive belastet med 80-100 procent af, hvad de kan klare.
Det samme gælder dine skuldre, hvor trapezius-musklen også er i brug, når du holder dine arme og skuldre i samme position, mens du klikker løs på musen.
Selvom det lyder modstridende, så er det et problem, at belastningen er lav.
Din krop får nemlig ikke signaler om, at musklen er i gang med at blive overbelastet, før du bliver øm.
Og så gælder det om at få skiftet stilling.
Karen Søgaard forklarer, at forskere og fagpersoner ikke længere taler om, at man sidder i en forkert stilling.
Problemet er, hvis man sidder i den samme stilling for længe.
- Men jeg forstår godt, at det kan være svært, når du som gamer skal skifte stilling.
Du er jo stadig afhængig af, at du kan spille optimalt.
Hele koncentrationen er jo på skærmen, fordi du hele tiden skal kunne reagere, siger hun.
Smadret døgnrytmeDu kender måske situationen, hvor du pludselig skal vælge mellem søvn og gaming.
Det er blevet mørkt for flere timer siden, og du burde nok gå i seng.
Men et game mere trækker mere end sengen.
Og det er faktisk ikke et problem, at du gamer hele natten, forklarer Birgitte Rahbek Kornum, der forsker i søvn ved Københavns Universitet.
- Hvis man kun tænker på søvn, så gør det ikke noget, at du gamer hele natten, hvis du bare samlet set får nok søvn.
Søvn kan sagtens omstruktureres, siger hun, og fortsætter:- Noget af det, der kendetegner unge menneskers søvn, er, at den ofte er fleksibel.
De kan sagtens få højkvalitets-søvn om formiddagen.
Du kan tjekke her på DRs søvnberegner, hvor meget søvn du har brug for.
Hun forklarer, at problemerne opstår, hvis du ikke kan sove om dagen, selvom du har gamet hele natten.
Enten fordi det er svært at falde i søvn, eller fordi andre forpligtelser som arbejde eller studie kommer i vejen.
- Hjernen er sådan indrettet, at det er nemmere at sove, når det er mørkt.
Mekanismer i hjernen er blandt andet styret af sollys, som hæmmer produktionen af søvnhormonet melatonin, siger hun, og fortsætter:- Når det bliver mørkt, så begynder hjernen at lave melatonin.
Det signalerer ud i kroppen, at det er nat, og at det er en god idé at sove.
Men din computerskærm (eller dit fjernsyn eller din telefon) kan hæmme produktionen af hormonet, også selvom det er mørkt udenfor.
- Det kan være et problem for gamere, at der går kludder i deres melatoninproduktion, fordi de får lys fra skærmen.
Så kan de være vågne i lang tid, og hvis det ødelægger deres melatonin-rytme kan deres døgnrytme også smadres.
Så risikerer de at få dårlig søvn, og så er det svært at få restitueret krop og hjerne ordentligt.
Inaktivitet ændrer hele din kropDu ved det sikkert godt.
Hvis du gamer dagen lang uden at få rørt kroppen, kan det i det lange løb give negative, fysiske konsekvenser.
- Inaktivitet fører til en lang række fysiologiske ændringer i muskler, organer og hormoner.
Musklerne mister ikke kun styrke, men deres energiomsætning forringes også, siger Lars Bo Andersen, der har en doktorgrad inden for lægevidenskab og er professor ved det norske universitet Høgskulen på Vestlandet.
Desuden kan dine celler blive insulinresistente, hvilket betyder, at din bugspytkirtel skal producere mere insulin for at opretholde blodsukkeret.
Den stigende insulinproduktion påvirker også dine fedtceller, blodtryk og kolesterol i blodet.
- Det kan i sidste ende øge risikoen for at få hjerte-kar-sygdom og type 2 diabetes, siger han.
Men det hele er heldigvis langt ude i fremtiden.
Eller hvad?
- Allerede efter en til to inaktive uger kan man måle mærkbare ændringer i kroppen, forklarer Lars Bo Andersen.
Der er blevet lavet forsøg hvor raske, unge danskere fik reduceret deres fysiske aktivitet til, at de højst måtte gå 1.
000 skridt om dagen.
Hvis man følger Sundhedsstyrelsens anvisninger, skal man gå det ti-dobbelte.
Og det gav skræmmende resultater.
- Forskerne kunne konstatere øget fedt omkring indvoldene, forringet insulinresistens og forringet kondition allerede efter et par uger, siger Lars Bo Andersen.
FacebookTwitterKopier linkEmner:Søvn|Sundhed og velvære|Københavns Universitet|Videnskab|Sundhedsstyrelsen




https://www.dr.dk/nyheder/regionale/midtvest/julie-og-jens-har-taget-kampen-op-mod-havplast-smelter-fiskekasser-om-til

Midt- og VestjyllandJulie og Jens har taget kampen op mod havplast: Smelter fiskekasser om til nøgleringeNyt laboratorie i Thy sætter fokus på, at plastik fra havet kan genanvendes.
Laboratoriet Strandet åbner officielt i dag.
Af Maiken Friis Lange20.
apr.
2019 kl.
14.
12Bemærk: artiklen er mere end 30 dage gammelLæs opVandflasker, garnrester og gamle fiskekasser fylder den store kasse, hvor Jens Wilhelm og Julie Müller samler det plastikaffald, de har samlet på stranden.
De to venner og iværksættere åbner i dag et nyt laboratorie, hvor plastik ikke er affald men en vigtig ressource, som skal genanvendes.
- Alt det, der skyller i land, kan være alle mulige forskellige plasttyper, fortæller Jens Wilhelm, mens han roder i kassen.
I laboratoriet Strandet i Thy bliver der eksperimenteret med at smelte plastik om og give det nyt liv.
Strandet holder til i Nørre Vorupør.
- Det her er så vores kværn, hvor vi kværner vores plastik til granulat, siger Jens Wilhelm.
Hvert år skyller 1.
000 tons affald op på den jyske vestkyst.
Det skønner kommunernes internationale miljøorganisation Kimo.
Selvom problemet er globalt, vil vennerne bekæmpe det helt lokalt.
- Jeg tror nogle gange, at man skal starte i det små og så vise, at nogle ting godt kan lade sig gøre.
Man skal bare i gang, siger Julie Müller, der flyttede til Nørre Vorupør for et par år siden.
Spreder budskab med nøgleringeHavplast er både dyrt og svært at genanvende, fordi det består af mange forskellige plasttyper og er ofte af dårlig kvalitet.
På laboratoriet er det indtil videre kun de gamle fiskekasser, der kan smeltes om.
Det skyldes, at det er svært at identificere, hvilke andre plasttyper vandflaskerne, garnet og andet affald er.
Fiskekasserne bliver til nøgleringe, som er Strandets første og lige nu eneste produkt.
- Det er jo et ret simpelt produkt, men det vigtige er, at det har et stærkt budskab: at plast er et produkt, som vi skal bruge med omtanke, siger Julie Müller.
Nøgleringene er lavet af plastik fra gamle fiskekasser.
I laboratoriet bliver 15 procent af det indsamlede plastaffald genanvendt.
Resten ryger på forbrændingen.
Batter det noget det her?
- Ja, alt batter.
Men det er klart, at løsningen ikke er at rydde op; løsningen er, at vi stopper med at smide plast ud i havene.
Vi kan gøre opmærksom på problemet og vise, at plastisk godt kan genanvendes.
Derfor bliver venneparret ved med at eksperimentere.
- Det virker.
Det er ikke helt perfekt, men det begynder at nærme sig, siger Jens Wilhelm, mens han prøver at få et nystøbt mobilcover til at passe på telefonen.
Laboratoriet er støttet af Salling Group og Miljø- og Energifonden.
FacebookTwitterKopier linkEmner:Jylland|Affald|Salling Group




https://www.dr.dk/nyheder/udland/14-maaneder-gammel-dreng-overlever-angreb-fra-dingo

Udland14 måneder gammel dreng overlever angreb fra dingoEn campingferie udviklede sig dramatisk, da en dingo snuppede en 14 måneder gammel dreng på australsk ferieø.
Af Tobias Sydradal (video)20.
apr.
2019 kl.
13.
39Bemærk: artiklen er mere end 30 dage gammelLæs opEn far har reddet sin 14 måneder gamle søn fra at blive dræbt af en dingo på den australske turistø Fraser Island.
Det skriver nyhedsbureauet AP.
Tidligt fredag morgen lokal tid blev barnets forældre i deres autocamper vækket af gråd, som de kunne høre kom fra en stadig længere afstand.
Da faren kom ud, så han en dingo i færd med at slæbe barnet væk.
Manden fik omgående vristet barnet ud af kæben på dyret, oplyser myndigheder på Fraser Island.
Samtidig måtte han jage en større gruppe dingoer væk fra området.
Barnet blev efterfølgende behandlet for to dybe bid i nakken, hvorefter det med helikopter blev bragt til et hospital.
- Drengen var blevet snuppet i området omkring ryggen og halsen og blev trukket med.
Så hvis ikke det havde været for forældrenes hurtige reaktion og evne til at jage dingoerne væk, ville drengen nok have haft mere alvorlige skader, siger redningspiloten Frank Bertoli til det australske medie ABC.
Den 14 måneder gamle drengs tilstand nu er stabil, efter han blandt andet er blevet opereret for kraniebrud, skriver The New York Times.
Dingoangreb ikke sjældneAngrebet er det tredje af sin slags på Fraser Island i år.
To dingoer blev i marts aflivet, efter at en fransk mor og hendes søn var blevet slemt tilredt i et angreb.
Myndigheder har før advaret turister om, at dingoer er vilde dyr, som skal omgås med forsigtighed.
Der lever omkring 200 dingoer på Fraser Island, oplyser de lokale myndigheder ifølge nyhedsbureauet Reuters.
Dingoer er fredede på Fraser Island, som ligger ud for den australske østkyst i delstaten Queensland.
Øen er med i Unescos verdensarvsprogram, fordi den med en længde på 122 kilometer og en bredde på op til 25 kilometer er verdens største sandø.
Det seneste dingoangreb vækker mindelser i Australien om en spektakulær sag fra 1980, som senere er blevet filmatiseret.
Her forsvandt et spædbarn fra et telt på en campingplads i Australien.
Moren forklarede, at barnet var blevet taget af en dingo.
Hun blev efterfølgende kendt skyldig i at have dræbt sit barn og blev fængslet i tre år, før hun blev frikendt i sagen.
Det er dog først i 2012 blevet slået fast, at barnet rent faktisk blev fjernet og dræbt af en dingo.
/ritzau/FacebookTwitterKopier linkEmner:Australien|Turisme|New York Times|UNESCO|Camping




https://www.dr.dk/nyheder/regionale/hovedstadsomraadet/hjaelp-til-alkoholmisbrug-i-hoejtiden-paaskeaabent-hos

KøbenhavnHjælp til alkoholmisbrug i højtiden: Påskeåbent hos AlkolinjenPåskebryg og snaps kan være en ubehagelig cocktail i de familier, hvor alkohol fylder for meget.
(ARKIV) Hvis du ønsker at tale med Alkolinjen, så skal du ringe på telefonnummeret: 80 200 500.
Telefonerne har åbent mellem klokken 11 og 15.
Af Nikolaj Krogh Bonde og Kristoffer Poulsen20.
apr.
2019 kl.
12.
38Bemærk: artiklen er mere end 30 dage gammelLæs opHvis du sidder til påskefrokost med hele den pukkelryggede, så kan det være vanskeligt at sige nej tak, når snapsen går på runde, eller onkel byder på en ’Kylle Kylle’.
Og hvis du, din ven eller dit familiemedlem har problemer med alkoholmisbrug, kan du med fordel finde hjælp hos Alkohol & Samfund.
De har nemlig valgt at holde åbent i påskehelligdagene i år.
Sidste år oplevede Alkolinjen rekordmange opkald til påske, men hver femte, der ringede i påsken, oplevede, at der var lukket for telefontid.
Motivationen må ikke forsvindeHøjtider er særligt svære for mennesker, der har eller har haft et alkoholproblem og deres nærmeste.
For påsken betyder for nogle nemlig store mængder alkohol, fortæller Bjarne Stenger Elholm, som er rådgiver og leder af Alkolinjen.
- Familien er samlet i påsken, og der er et generelt højt alkoholindtag.
Det betyder, at problemer med alkohol bliver tydeligere, når man er samlet over længere tid, siger han.
Her kom opkaldene fra i påsken 2018Region Hovedstaden: 45 %Region Sjælland: 7 %Region Syddanmark: 11 %Region Midtjylland: 24 %Region Nordjylland: 13 %Kilde: Besvarede opkald 26.
marts – 2.
april 2018, Alkohol & SamfundOg når alle andre rådgivningssteder og tilbud til alkoholmisbrugere holder lukket, er det vigtigt, at der alligevel er et sted, hvor man kan søge hjælp, når man er motiveret, siger Peter Konow, der er direktør i Alkohol & Samfund.
- Når der opstår problemer og konflikter i forbindelse med, at én i familien drikker for meget, så er det vigtigt, at der er et sted, man kan søge hen og få hjælp, siger Peter Konow.
Læs også:Hjælp efter opvækst med misbrug: Otte ud af ti unge kommer fra velstillede familier- Vi giver en mulighed for dem, der har problemet, til at handle på det, når de står midt i det.
Hvis de skulle vente måske en uge, før det lokale behandlingssted har åbent, så kan det være, at motivationen er røget igen, siger han.
Hvad er Alkolinjen?
Alkohol & Samfund driver Alkolinjen i samarbejde med Sundhedsstyrelsen.
Alkolinjen er den eneste landsdækkende, professionelt bemandede telefonrådgivning til borgere med alkoholproblemer og deres pårørende.
Alkolinjen er gratis, anonym og er åben alle hverdage fra klokken 11 – 15, samt i udvalgte helligdage.
Udenfor Alkolinjens åbningstid kan du indtale dit telefonnummer og blive ringet op, når rådgiverne møder ind.
Du kan døgnet rundt også sende en sms med teksten ALKOHOL til 1231 – så ringer Alkolinjens rådgivere op hurtigst muligt indenfor åbningstiden.
På Alkohol & Samfunds onlinerådgivning Alkolinjen.
dk er der altid mulighed for at finde gode råd og skrive med andre i samme situation.
Kilde: AlkolinjenAlkolinjen er et vigtigt første skridt for mange af dem, der ringer ind.
Ifølge Bjarne Stenger Elholm kan det nemlig være med til, at alkoholikerne går i behandling efterfølgende.
- Vi kan hjælpe med at bygge bro over til den behandling, der findes.
Og vi kan hjælpe med at forklare om, hvad behandlingen indeholder.
Og så kan vi skabe et rum for, at man kan tale åbent om det her alkoholproblem, forklarer han.
Hårdt arbejde at blive alkolholfriSelvom det kan være svært at tage sig sammen til at ringe ind med sine egne eller en andens problemer, er det det første vigtige skridt, siger Henrik Rindom, psykiatrisk overlæge i Stofrådgivningen og misbrugsekspert.
- Den helt store forskel, telefonlinjerne kan gøre, er at forsøge og motivere personen til en ændring eller hjælpe pårørende til, hvordan de kan medvirke til en ændring hos den, der har alkoholproblemet.
Et opkald til en rådgivningslinje er dog ikke nok.
Det er, når telefonen er lagt på, at det virkelige arbejde begynder, siger Henrik Rindom.
- Det er et langt, sejt træk at komme ud af sin alkoholafhængighed, forklarer misbrugseksperten.
Hvis du ønsker at tale med Alkolinjen, så skal du ringe på telefonnummeret: 80 200 500.
Der er åbent på telefonerne mellem klokken 11 og 15.
FacebookTwitterKopier linkEmner:Peter Konow (organisationsleder)|Alkoholforbrug|Afhængighedslidelser|Stofrådgivningen|Skikke og traditioner




https://www.dr.dk/nyheder/udland/fn-mindst-220-draebt-i-libyen-pa-uger

UdlandFN: Mindst 220 dræbt i Libyen på to ugerWHO siger, at mindst 15 mennesker er blevet dræbt under nye kampe i de seneste to døgn ved Tripoli.
Libyske demonstranter kræver et stop for en offensiv mod Tripoli udført af militsen LNA under ledelse af Khalifa Haftar.
)20.
apr.
2019 kl.
18.
19Bemærk: artiklen er mere end 30 dage gammelLæs opKampe om kontrollen over Libyens hovedstad, Tripoli, er blevet optrappet i de seneste døgn og kan føre til en fuld borgerkrig.
Antallet af dræbte siden den 5.
april er på mindst 220 - deriblandt civile.
Det oplyser FN's sundhedsorganisation, WHO.
Ifølge WHO er mindst 1066 blevet såret siden den selvetablerede gruppe Libyens Nationale Hær (LNA) indledte en offensiv først på måneden for at indtage Tripoli.
LNA, som ledes af Khalifa Haftar, kæmper mod rivaliserende militser, som er løst tilknyttet en svag FN-støttet regering i hovedstaden.
Iagttagere frygter, at omfanget af kampenen vil tage drastisk til, så situationen vil komme til at minde om borgerkrigen i 2011, hvor landets daværende leder Muammer Gaddafi blev styrtet.
Libyen er splittet mellem rivaliserende regeringer i øst og vest.
Den siddende regerings styrker og oprørshæren beskylder hinanden for at angribe civile.
Trump gav sin støttePræsident Donald Trump tog tidligere på ugen telefonisk kontakt til Hafter og udtrykte amerikansk støtte til den libyske militsleders påståede kamp mod terrorisme og hans forsøg på at vinde kontrol over landets olieressourcer.
Den amerikanske støtte til Haftar har styrket hans position og svækket diplomatiske bestræbelser på at få en våbenhvile i stand, vurderer diplomater overfor nyhedsbureauet AFP.
Ifølge FN har kampene ført til, at over 18.
000 borgere har måttet forlade deres hjem.
Kampene i Tripoli er koncentreret i byens sydlige dele, siger indbyggere til Reuters.
LNA hævdede lørdag, at have indtaget en del stillinger og tvunget modstandere på flugt flere steder.
FN anerkendte i 2015 enhedsregeringen i Tripoli som Libyens legitime styre med Sikkerhedsrådets godkendelse.
Men Sikkerhedsrådet kan ikke nå til enighed om en opfordring til våbenhvile.
/ritzau/ReutersFacebookTwitterKopier link




https://www.dr.dk/sporten/atletik/tidligere-ol-guldvinder-faar-fire-aars-dopingkarantaene

AtletikTidligere OL-guldvinder får fire års dopingkarantæneAtletikkens integritetsenhed har dømt Asbel Kiprop for brug af epo.
I 2008 vandt kenyaneren OL-guld i Beijing.
Asbel Kiprop jubler her efter VM-guldet i 2015.
20.
apr.
2019 kl.
13.
25Bemærk: artiklen er mere end 30 dage gammelLæs opDen kenyanske mellemdistanceløber Asbel Kiprop er blevet idømt fire års karantæne for brug af doping.
© ScanpixAsbel Kiprops resultaterGuld på 1500 meter ved OL i 2008Guld på 1500 meter ved VM i 2011, 2013 & 2015Guld ved de afrikanske mesterskaber i 2007Den 29-årige Kiprop er en af atletikkens helt store profiler med OL-guld i Beijing i 1500-meterløb som den vel nok største bedrift.
Han er desuden tre gange blevet verdensmester i 2011, 2013 og 2015.
Lørdag oplyser Det Internationale Atletikforbunds (IAAF) integritetsenhed, at kenyaneren har fået en karantæne gældende frem til februar 2022, efter at han har afgivet en positiv dopingprøve indeholdende epo.
Læs også:Lobo sætter igen dansk rekord: Havde givet EM-medalje sidste weekendDen pågældende dopingprøve blev taget uden for konkurrence i november 2017.
Får frataget præmiepengeAsbel Kiprop har over for integritetsenheden hævdet, at han var uskyldig, at der kunne være blevet manipuleret med prøven.
Det er dog blevet afvist, og integritetsenheden mener ikke, at der er noget at komme efter.
Kiprop fratages alle sine resultater og præmiepenge fra november 2017 frem til februar 2018, hvorfra den fire år lange karantæne træder i kraft.
Da Asbel Kiprop blev hædret som OL-guldvinder i Beijing fik han sejren på efterbevilling, da han krydsede målstregen som nummer to efter Bahrain-løberen Rashid Ramzi.
Senere blev Ramzi knaldet for doping.
/ritzau/APFacebookTwitterKopier linkEmner:Asbel Kiprop (atlet)|Doping|International Association af Athletics Federation|Beijing|Atletik




https://www.dr.dk/nyheder/viden/kroppen/bedre-humoer-mindre-deprimeret-og-maaske-lidt-kaad-saadan-paavirker-foraaret

KroppenBedre humør, mindre deprimeret og måske lidt kåd: Sådan påvirker foråret din hjerneForårets lys ændrer hormonproduktionen i hjernen.
Vores humør bliver simpelthen lysere, når vi kommer ud i solen, fortæller hjerneforsker.
Foto: Colourbox.
Af Emilie Aagaard20.
apr.
2019 kl.
10.
04Bemærk: artiklen er mere end 30 dage gammelLæs opDet kan være svært at bevare det dårlige humør, når solen skinner, helligdagene hober sig op og træerne bliver grønnere og grønnere.
Foråret er kommet til Danmark.
Og det gør noget ved din krop og dit sind.
Det fortæller Morten Møller, der er professor emeritus på Panum Instituttet (Københavns Universitet) og har forsket i hjernens mysterier.
- Lys virker antidepressivt.
Det har vi vidst i århundreder.
Faktisk kan det påvirke stemningslejet for alle mennesker, også folk, der ikke er deprimeret, når vi kommer over 5000 lux (mål på lysstyrken), fortæller han.
Så vores humør bliver simpelthen lysere, når vi kommer ud i forårssolen.
Men mens forskere kan se, at lys kan påvirke os positivt, er det mere uklart, hvad foråret gør ved vores drifter.
- Vi kan se, at mange dyrs hormonbalance ændrer sig i foråret.
Lyset stimulerer simpelthen kønshormonerne.
Men hos mennesker ser vi ikke samme ændringer, siger Morten Møller.
Lyset vækker din hjerneDer er er dog et hormon, som bliver direkte påvirket af lyset i foråret.
Når lyset rammer nethinden i øjet, falder produktionen af søvnhormonet melatonin i koglekirtlen, der sidder på bagsiden af hjernestammen.
Det betyder, at du producerer mere melatonin om natten og om vinteren end om dagen og om sommeren.
- Melantonin er et hormon, der påvirker vores døgnrytme.
Melantoninproduktionen varierer også hen over året, fortæller Morten Møller.
Ændringen i melatonin i foråret gør os måske mindre trætte, men det er næppe det, der gør os forårskuldrede.
- Melantonin påvirker ikke humøret.
Derfor har jeg undersøgt i hamstere, om lyset påvirker andre områder i hjernen.
Der fandt jeg forbindelser – om end ganske få til det limbiske system, fortæller Morten Møller.
Det limbiske system er et område dybt inde i hjernen, der er kendt for at styre vores følelser.
Mennesker går ikke i brunstMåske skyldes det gode forårshumør simpelthen, at vi bliver mere kåde og får mere lyst til sex.
Mange dyr går i hvert fald i brunst i foråret.
Det skyldes, at mængden og sammensætningen af blandt andet kønshormoner i deres krop ændres.
- Det giver jo god mening i forhold til, at det er dyr, hvis unger overlever bedst, hvis de bliver født i foråret eller om sommeren, siger Morten Møller.
Men vi mennesker får børn hele året rundt.
Vi går ikke i brunst i foråret.
Forskningen kan altså ikke sådan lige forklare, hvorfor der i foråret kan være lidt mere kærlighed og kådhed i luften.
- Menneskers kønshormoner stimuleres ikke af lys.
Men måske bliver vi stimuleret af nogle andre ting om foråret og sommeren – at folk går lettere påklædt, for eksempel, siger Morten Møller.
FacebookTwitterKopier linkEmner:Københavns Universitet|Sundhed og velvære|Videnskab




https://www.dr.dk/sporten/oevrig/bordtennisstjerne-til-vm-med-ny-makker-vi-kan-drille-de-bedste

Øvrig sportBordtennisstjerne til VM med ny makker: 'Vi kan drille de bedste'Jonathan Groth har kort før VM i Budapest fået ny doublemakker, der hører til i verdenstoppen.
Jonathan Groth ses her til OL i Rio i 2016.
20.
apr.
2019 kl.
10.
44Bemærk: artiklen er mere end 30 dage gammelLæs op© ScanpixJonathan GrothAlder: 26 årKlubber: TTSC Ural (Rusland) og Roskilde BordtennisStørste bedrifter:Europamester i herredouble i 2016Vinder af herredouble ved Czech Open 2017 og 2018 og Austrian Open 2016Debut på landsholdet, september 2009Nr.
3 ved Europa Top 16 Cup i 2018Nåede 3.
runde ved OL 2016Sølv i herredouble ved EM i Ostrava 2010Dansk mester i herresingle fra 2012 til 2016Danmarks bedste bordtennisspiller, Jonathan Groth, rejser i denne weekend til VM med store forventninger.
Selv om danskeren få uger før VM har byttet sin mangeårige makker i double, tyskeren Patrick Franziska, ud med englænderen Liam Pitchford, så tror han på succes til VM.
- Lige i begyndelsen bliver det formentlig lidt rustent, men jeg håber, at vi hurtigst muligt kan komme op og ramme et højt niveau, for så tror jeg, at vi kan drille de bedste par.
Læs også:Groth banker tysk bordtennis-legende: 'Jeg er i en rivende udvikling'- Det er klart, at vi mangler lidt træning og kampe sammen, før vi er et sammentømret par, siger Jonathan Groth før afrejsen til Budapest.
Her stiller den 26-årige dansker også op i singlerækken, hvor han ligeledes satser på at nå langt.
Det er blot halvanden måned siden, at det blev meldt ud, at Groths faste makker, Patrick Franziska, skulle være en del af en ren tysk OL-satsning frem mod næste års lege i Tokyo.
I 2016 blev Groth og Franziska europamestre i double, så det var lidt af et hul, der pludselig skulle fyldes ud.
Træner begge i BrøndbyJonathan Groth har dog store forventninger til samarbejdet med Liam Pitchford, der er nummer 15 på verdensranglisten i single.
Her er Groth selv nummer 36.
- Vi er begge dygtige singlespillere, men det er ikke ensbetydende med, at det hele flasker sig i double.
Der er et andet bevægelsesmønster, der skal trænes.
- Vi har haft en enkelt turnering sammen, og det er det, siger Groth.
- Det kan godt blive svært til VM, men man skal aldrig sige aldrig, at vi ikke på kort tid kan få det til at spille for os.
Men det havde været bedre, hvis vi havde haft flere turneringer sammen, det må jeg indrømme, siger danskeren.
Den nye makker Liam Pitchford træner ligesom Jonathan Groth til daglig i Brøndby.
De har også en fælles fortid sammen i Tyskland, hvor de både boede og trænede sammen.
VM i Budapest begynder søndag og fortsætter frem til søndag i næste uge.
Jonathan Groth fortalte i december til DR Sporten, at han synes, bordtennisspillere bliver tvunget til at spille for mange turneringer.
Det kan du høre mere om i videoen herunder.
/ritzau/FacebookTwitterKopier linkEmner:Budapest|Brøndby|Bordtennis|Tokyo|Tyskland




https://www.dr.dk/nyheder/indland/sophie-toever-med-spoerge-om-hjaelp-den-stoerste-frygt-er-ens-boern-bliver-taget-fra

IndlandSophie tøver med at spørge om hjælp: Den største frygt er, at ens børn bliver taget fra enEt nyt projekt skal hjælpe de forældre, der ikke tør spørge sundhedsplejerskerne om hjælp.
Af Louise Damløv og Tobias Sydradal (video)20.
apr.
2019 kl.
10.
11Bemærk: artiklen er mere end 30 dage gammelLæs opAlva på lidt over fire måneder sidder i sin røde højstol ved køkkenbordet.
Hendes mor Sophie Pichardt er ved at blande grødpulver med opvarmet vand fra mikroovnen.
Sophie Pichardt har indtil for et par uger siden udelukkende ammet sin datter, og da hun fornemmede, at Alva var klar til andet mad end mælk, tøvede hun med at spørge sin sundhedsplejerske til råds.
- Jeg ved godt, at det lyder fjollet, at jeg ikke turde spørge hende, for hun er jo sød, siger Sophie Pichardt om sin sundhedsplejerske.
At få fjernet sit barn.
Ikke have sit barn tæt på sig hver dag.
Det er den værste frygt, og det var det, hun satte i gang dengang.
Sophie Pichardt, hjemmegående- Men den anden oplevelse sidder stadig i mig, siger hun, inden hun sætter sig ned ved siden af Alva med den færdigblandede grød.
Sophie Pichardt henviser til en episode, der ligger seks år tilbage, da hun blev mor første gang til sin søn, Simon.
Hendes sundhedsplejerske lavede dengang en underretning til kommunen, fordi hun var bekymret for, om Simon udviklede sig, som han skulle.
- Selv om kommunen hurtigt lukkede sagen, sidder oplevelsen og frygten stadig i mig.
Hvad er det for en frygt?
- At få fjernet sit barn.
Ikke have sit barn tæt på sig hver dag.
Det er den værste frygt, og det var det, hun satte i gang dengang.
Mødrehjælpen vil hjælpe med 40 millionerDen nu 28-årige mor bor i den lille by Torrig på det nordvestlige Lolland sammen med sin mand, hans datter på 10 år, sønnen Simon og og parrets fælles datter, Alva.
Og hun er ikke den eneste, der er nervøs for at spørge myndighedspersoner som sundhedsplejersken om hjælp.
Sådan lyder det fra både sundhedsplejerskene selv og fra organisationen Mødrehjælpen, der sammen med Egmont Fonden nu sætter 40 millioner kroner af til blandt andet at hjælpe mødre som Sophie Pichardt.
Projektet ventes at gå i luften i starten af 2020.
Læs også:Nyt digitalt univers skal hjælpe mødre, der er bange for at bede myndighederne om hjælp- Vi hører fra mange familier, at selv om sundhedsplejersken er sød og venlig, så siger man ikke højt, at man grundlæggende er i tvivl, om man er en god far eller mor, siger Ninna Thomsen, der er direktør i Mødrehjælpen.
Det nye projekt går under navnet "1000 dage" og refererer til de første tre år af et barns liv.
Sundhedsplejersker: Forældrene får skuldrene lidt nedMed projektet vil Mødrehjælpen blandt andet skabe et online univers, hvor forældre kan søge støtte, råd og rådgivning ved blandt andet at chatte anonymt med en rådgiver.
Derudover udvider Mødrehjælpen sin rådgivningsfunktion, så endnu flere forældre kan få individuel råd og vejledning både over telefonen og ved fysiske møder.
- Først og fremmest tror jeg, at vi kan nå familierne tidligere.
I dag når man kontakter Mødrehjælpen, er problemerne blevet rigtig store, siger Ninna Thomsen.
Hos Fagligt Selskab for Sundhedsplejersker roser næstformand Dorte Fischer det nye projekt.
For Mødrehjælpen er et godt supplement til sundhedsplejen, forklarer hun.
- De er ikke ansat af kommunen, og det kan for nogle forældre få skuldrene lidt ned, siger Dorte Fischer.
Sophie Pichardt vil i fremtiden prøve at være mere åben over for sin sundhedsplejerske.
- For jeg har jo ikke noget at være bange for, siger hun.
- Folk tør næsten ikke at gå til lægen med en prik på barnetPå Lolland er Sophie Pichardt heller ikke i tvivl om, at det er et projekt, der vil blive brugt af mange forældre.
For hun kan se i de Facebook-grupper, hun er med i, at mange ikke tør gå til myndighedspersoner og bede om hjælp, siger hun.
Det ville give en helt anden ro.
For der kommer sådan en stopklods, når det er en myndighedsperson.
Sophie Pichardt, hjemmegående- Jeg ved, at jeg ikke er den eneste.
Jeg kan se det hver dag på mine facebookgrupper i mødregrupperne.
De stiller alverdens spørgsmål.
Det er lige før, folk er bange for at gå til lægen med en prik på barnet.
- Så hvis der var sådan et tilbud, ville det nok blive benyttet rigtig meget, og så ville det nok rykke lidt ud af de facebookgrupper der.
For det er nok bedre at spørge nogle fagpersoner, fortsætter Sophie Pichardt, der også selv gerne vil benytte det nye tilbud.
Jeg er bange for, at jeg en gang til skal bevise mit værd som mor, og jeg synes, at jeg har bevist, at det her - det kan jeg godtSophie Pichardt, hjemmegående- Det ville give en helt anden ro.
For der kommer sådan en stopklods, når det er en myndighedsperson, siger hun og understreger, at det er en underretning, hun selv er bange for igen.
Men når sundhedsplejerskerne laver de her underretninger, gør de det jo også for at hjælpe, og fordi de er bekymrede for, om barnet trives.
Er det så ikke ok?
- Jo, selvfølgelig skal de være opmærksomme.
Men man kan godt føle sig lidt usikker, fordi der står et fremmed menneske i ens hjem, og så kan man måske virke usikker.
Men kan det ikke nogle gange være svært selv at vurdere, om der er noget, man bør gøre anderledes?
- Jeg er ikke i tvivl om, at jeg havde fået at vide af min mor, hvis jeg havde gjort noget forkert, siger Sophie Pichardt og fortæller, at hun også ofte ringer til sin mor, når hun er i tvivl om noget i forældreskabet.
- Jeg tror bare, at det er fra det gamle med min søn - at jeg er bange for, at jeg en gang til skal bevise mit værd som mor, og jeg synes, at jeg har bevist, at det her - det kan jeg godt, siger hun.
Det er planen at Mødrehjælpen og Egmont Fondens projekt skal lanceres i begyndelsen af 2020.
Mødrehjælpens projekt•Projektet hedder 1000 dage og refererer til, at de første tre år er afgørende for et menneskes liv.
•Der er afsat 40 millioner kroner til en projektperide på fem år.
•Det er Egmont Fonden, der er med til at finansiere projektet.
•Projektet vil indeholde:•- Et digitalt læringsunivers med viden og vejledning til gravide og småbørnsfamilier•- Mødrehjælpen udvider sin nationale og professionelle rådgivning•- Mødrehjælpens lokale frivilligaktiviteter videreudvikles, så de i endnu højere grad støtter forældrene i de første 1000 dage af børns liv•- Økonomisk trængte familier får tilbud om at modtage gratis babypakkerKilde: MødrehjælpenFacebookTwitterKopier linkEmner:Mødrehjælpen|Forældre og børn|Egmont Fonden|Sundhedspersonale|Lolland




https://www.dr.dk/nyheder/indland/digital-krigsfoerelse-forsvaret-laver-forsoeg-med-cybervaernepligtige

IndlandDigital krigsførelse: Forsvaret laver forsøg med cyberværnepligtigeUnge med særlige it-kompetencer, som eksempelvis gamere, har særlig interesse for Forsvaret.
En lille gruppe af fremtidens værnepligtige skal fremover som et forsøg uddannes i digital krigsførelse.
Af Mark Lindved Norup20.
apr.
2019 kl.
10.
36Bemærk: artiklen er mere end 30 dage gammelLæs opEn del af fremtidens værnepligtige kommer til at trykke mere på musetaster end aftrækkeren på et skydevåben.
I en erkendelse af, at måden at føre krig på har ændret sig og nu ofte foregår digitalt, vil Forsvaret som et forsøg indføre cyberværnepligt, skriver Frederiksborg Amts Avis.
- Virkeligheden er, at vi hver dag er under angreb.
At Forsvaret er under angreb, og det samme er mange danske virksomheder.
Og dem, der står bag, er stater såsom Rusland, der forsøger at hacke sig ind, siger forsvarsminister Claus Hjort Frederiksen (V).
Claus Hjort Frederiksen, forsvarsminister.
Den nye type soldater skal dog ikke kun agere defensivt på den digitale slagmark.
- Vi skal bruge dygtige mennesker i Forsvaret til at beskytte os, men også til i en given situation at kunne bruge det offensivt imod en fjende, fortæller ministeren.
Dygtige gamere er interessanteI første omgang kommer ordningen til at omfatte 30 værnepligtige, der skal uddannes til at beskytte både Forsvarets digitale netværk og samfundsmæssig vigtig infrastruktur mod blandt andet hackerangreb og aflytning.
Der er masser af unge, der er dygtige gamere, og som kan overskue indviklede computerspil, og de er perfekt egnede.
Forsvarsminister Claus Hjort FrederiksenNogle af dem, der kommer til at have særlig interesse for Forsvaret, er de unge, der i forvejen bruger meget tid foran computeren, siger forsvarsministeren.
- Det skal være unge mennesker, der ved en hel masse om it.
Der er masser af unge, der er dygtige gamere og som kan overskue indviklede computerspil, og de er perfekt egnede til det her, så dem vil vi gerne tiltrække.
I 2016 besluttede forsvarsalliancen Nato at tilføje digital krigsførelse som et ”operationelt domæne” på lige fod med de traditionelle kamppladser til lands, til vands og i luften.
Derfor kommer det danske forsvar heller ikke udenom at uddanne soldater med særlige digitale færdigheder, siger forsvarschef Bjørn Bisserup.
- Baggrunden er, at cybertruslen er betydelig, og et moderne forsvar som vores arbejder i digitale netværk, og alle vores systemer er i digitale netværk, og derfor har vi også behov internt i Forsvaret.
Opbakning fra oppositionenDet er endnu ikke fastlagt, hvornår uddannelsen af det første hold værnepligtige går i gang, men det sker formentlig senest til næste år.
Det ligger heller ikke fast, hvordan værnepligten for de særligt cyberkompetente soldater kommer til at tage sig ud, men Claus Hjort Frederiksen forventer, at de skal igennem fire måneders grundlæggende militærtræning og otte måneders specialtræning inden for cybersikkerhed og it.
Fra oppositionen er der opbakning til regeringens forslag, som Socialdemokratiets forsvarsordfører, Henrik Dam Kristensen, forventer, at partiet vil bakke op om.
- Det er på den store klinge, at det er fuldstændig afgørende, at vi sætter ind, og det her er så en lille, men okay brik dertil, siger han.
FacebookTwitterKopier linkEmner:Bjørn Bisserup (officer)|Henrik Dam Kristensen (politiker)|Computerspil|Venstre|Rusland




https://www.dr.dk/nyheder/politik/ep-valg/paeredansk-kandidat-vaebnet-med-poelsehorn-vil-vaere-tysk-borgmester

EP-valgPæredansk kandidat væbnet med pølsehorn vil være tysk borgmesterDansker kan blive første udenlandske overborgmester i en tysk storby, hvis han bliver valgtAf Michael Reiter - Tyskland-korrespondent20.
apr.
2019 kl.
12.
41 | opdateret 09.
maj 2019 kl.
16.
28Bemærk: artiklen er mere end 30 dage gammelLæs op- Wollen Sie ein dänisches Wursthörnchen probieren?
– vil De prøve et dansk pølsehorn?
Claus Ruhe Madsen vandrer rastløst rundt i Rostock-Warnemünde med en bakke af hjemlandets dampende specialiteter.
Men på denne kolde dag er der langt mellem folk, der bider til pølsen.
Måske skyldes det Claus Ruhe Madsens skæg og skikkelse, der virker som en vikings.
Måske hans blå hættetrøje og ladcyklen med pølsehorn, der begge prydes af hans ansigt i tegneserieform.
Måske skyldes det bare, at Claus Ruhe Madsen langt fra ligner en traditionel tysk politiker.
Så hvad vil han overhovedet, manden med de mærkelige minipølser pakket ind i blødt brød?
Spørgsmålet står skrevet i ansigterne på de forbipasserende.
Dansk og kandidat til at blive tysk borgmesterClaus Ruhe Madsen vil være overborgmester for godt 200.
000 indbyggere - i Rostock, den store tyske havneby ved Østersøen.
Hvis de vælger ham den 26.
maj, bliver han den første udlænding nogensinde, der stiller sig i spidsen for en tysk storby.
Det kan lade sig gøre, fordi man godt kan blive kommunalpolitiker som udenlandsk EU-borger.
Claus Ruhe Madsen er pæredansk.
Det har 26 år i Tyskland ikke ændret noget på.
Og han nærmest fnyser, når man spørger, hvorfor han aldrig har fået tysk statsborgerskab.
- Det er fordi, når man er født som dansker, så er det noget, man er hele sit liv.
Punktum.
Claus Ruhe Madsen blev født i København, men blev stor ved Vesterhavet.
Han afbrød gymnasiet for at tage arbejde på en fiskekutter.
En prægende oplevelse, siger han.
At slide og slæbe med vejrbidte mænd og blive del af havet, når bølgerne slog ind over kutteren.
Kort efter Murens fald flyttede Claus Ruhe Madsen syd for grænsen – i første omgang til Ruhrdistriktet i det vestlige Tyskland.
Han fik arbejde i et skandinavisk møbelhus.
I slutningen af 90’erne rykkede han østover – til Rostock i det tidligere DDR – hvor han åbnede sit første eget møbelhus: ”Möbel Wikinger”.
Natürlich.
I dag har han fem af slagsen fordelt rundt om i Tyskland.
Han ejer også tre indretningsbutikker og et firma, der udlejer campingbusser.
Og en softice-bod på stranden i Rostock-Warnemünde.
Og en dansk pølsevogn, der står og ruster bag møbelhuset.
Claus Ruhe Madsen er en urolig sjæl med masser af idéer.
Det er ikke alle, der bærer frugt.
De danske hotdogs, for eksempel, faldt ikke rigtig i rostockernes smag.
Fra pølser til politikerNu vil han være borgmester.
- Ikke for at være politiker, men for at udrette noget for min by, siger han.
Og lyder alligevel lidt som en politiker.
Men ellers sælger Claus Ruhe Madsen sig selv på, at han er et modsvar til den etablerede politik i Rostock.
Claus Ruhe Madsen deler pølsehorn ud.
Hans valgkamp styres for eksempel fra et rodet baglokale hos Möbel Wikinger, der normalt er dedikeret til møbelkædens onlinesalg.
Nu sidder her unge mennesker i Claus Ruhe Madsen-hættetrøjer og skruer på social media videoer af borgmesterkandidaten.
En overvejende del af dem er ansatte i danskerens møbelhuse.
Andre er retorik-studerende eller pensionerede fodboldklub-promotere.
Det er ikke et hold, man forventer bag en valgkamp.
Det er ikke spindoktorer, der styrer showet.
- Og det er også meget vigtigt for os, forklarer Claus Ruhe Madsen.
- Jeg vil gerne have, at vi tænker lidt som borgere, lidt som firma, lidt som det man nu engang er: en del af kommunen, en del af byen.
Og hvis man så henter professionelle folk ind, og de siger, du skal gøre eller sige sådan og sådan - så tror jeg, man meget hurtigt bliver som alle andre.
Claus Ruhe Madsen er dog ikke mere anti-establishment, end at han er formand for Rostocks industri- og handelskammer.
Selfie med MerkelHan stiller ganske vist op til borgmestervalget som løsgænger.
Men hans kandidatur støttes af Tysklands liberale, FDP, og kristendemokraterne, CDU.
To etablerede partier, der ikke stiller med egne kandidater i Rostock.
CDU er Tysklands største parti.
Og Angela Merkels.
Spørger man til kansleren, så hiver Claus Ruhe Madsen gerne mobilen frem.
Så viser han selfies, hvor han og Merkel står og smiler stort, mens de holder en t-shirt med danskerens tegneserieansigt op i kameraet.
Det er de færreste almindelige borgere, der kommer så tæt på toppen af tysk politik.
Men Claus Ruhe Madsen rammer noget i tiden.
I Rostock.
I Tyskland.
I det hele taget.
Han virker ægte.
Autentisk.
Udenforstående og uspoleret af det, tyskerne kalder Der Politikbetrieb - politikfabrikken.
En succesrig self made man.
En dansker, der lever den tyske drøm.
Et frisk pust.
Og det gør ham interessant for en voksende gruppe vælgere, der er trætte af levebrødspolitikere.
Det er den samme tendens, der gjorde en realitystjerne til præsident i USA.
- Jeg har en planDet, at Claus Ruhe Madsen er dansker, er del af pakken.
Også hvad angår det politiske indhold.
En af hans centrale mærkesager er digitaliseringen af det offentlige efter dansk forbillede.
Den slags falder i god jord i det nordøsttyske, hvor man ser op til naboen mod nord.
Og hvor alle elsker Olsen Banden.
Lastbil med Claus Ruhe Madsens kampagne.
- Derfor snakker jeg aldrig om et politisk program for Rostock.
Jeg siger til vælgerne, at ’jeg har en plan’, griner borgmesterkandidaten.
- Han er den rigtige mand for Rostock, siger en vælger i Warnemünde, der lige har sat tænderne i Claus Ruhe Madsens pølsehorn.
- Også selvom han er.
.
.
Nej, det er forkert, retter hun sig selv.
- Han er dansker.
Og vi elsker Danmark.
Og han lever jo her, så mon ikke han har den helt rigtige plan for vores by.
Men kan en dansk viking virkelig blive borgmester i en tysk storby i 2019?
- Det er jo EU.
Der kan man gøre, helt som man vil, nikker og smiler en værftsarbejder, der lige har mødt borgmesterkandidaten for første gang.
Claus Ruhe Madsen er på valgkampbesøg på en af Rostocks største arbejdspladser.
Nu vil han op i værftes enorme kran og beskue byen, han gerne vil regere over.
Men er han ikke bange for, at tyskerne alligevel vælger en af deres egne – det velkendte og etablerede – når de står i stemmeboksen i slutningen af maj?
- Jeg tror ikke, at de vil se mig som en af dem, der ikke er deres egne.
Jeg har levet her i 20 år.
Jeg har bygget mit firma op her.
Det vigtigste er vel, at man har sit hjerte der, hvor man er.
At man brænder for sin by.
På den måde håber jeg, at jeg kan overbevise rostockerne om, at jeg er en ægte rostocker, siger Claus Ruhe Madsen.
Så klatrer han op i kranen.
Helt oppe under den grå himmel hiver han mobilen frem.
Og begynder at skyde selfier - med Rostock for sine fødder…Rettelse: I underrubrikken fremgik det tidligere, at ” Dansker kan blive første udenlandske overborgmester i Tyskland, hvis han bliver valgt.
” Dette er rettet, da Simon Faber fra det danske mindretal var overborgmester i Flensborg fra 2011-2016.
Derfor er underrubrikken nu ændret.
FacebookTwitterKopier linkEmner:Angela Merkel (politiker)|Rostock|Tyskland|Lokalpolitik|EU




https://www.dr.dk/sporten/haandbold/herreligaen/hjemmesejr-sender-ribe-esbjerg-et-stort-skridt-vaek-fra-nedrykning

HerreligaenHjemmesejr sender Ribe-Esbjerg et stort skridt væk fra nedrykningMed en hjemmesejr over Lemvig-Thyborøn er Ribe-Esbjerg fire point fra nedrykning med tre kampe tilbage.
Lørdag eftermiddag vandt Ribe-Esbjerg på hjemmebane med 30-26 over Lemvig-Thyborøn.
20.
apr.
2019 kl.
15.
56Bemærk: artiklen er mere end 30 dage gammelLæs opHåndboldherrerne fra Ribe-Esbjerg har fået en god start på nedrykningsspillet i Herre Håndbold Ligaen.
Lørdag eftermiddag vandt holdet på hjemmebane med 30-26 over Lemvig-Thyborøn og kravler dermed op på fire point efter at have startet nedrykningsspillet med to point.
Kun det dårligste af de fem hold i nedrykningsspillet rykker ud.
Den duel kan meget vel komme til at stå mellem KIF Kolding og Lemvig-Thyborøn.
KIF er uden point efter én kamp, mens Lemvig har et enkelt point efter to kampe.
Der er fire spillerunder i nedrykningsspillet.
Læs også:Herrernes håndboldslutspil står for døren: Sådan slutter detLemvig-Thyborøn lugtede ellers point mod Ribe-Esbjerg i de første 30 minutter, men en skidt start på anden halvleg kostede kampen.
I første halvleg formåede hjemmeholdet ikke at være foran en eneste gang, men tillod samtidig heller ikke Lemvig-Thyborøn at stikke af, selv om gæsterne havde flere tomålsføringer.
Halvlegen blev afsluttet med et straffekast til Ribe-Esbjerg, og med sit fjerde mål i kampen sørgede Rúnar Kárason for, at stillingen var 12-12 ved pausen.
Ribe-Esbjerg-spillerne kom ud som lyn og torden i anden halvleg.
Med fire mål på fire minutter bragte sydvestjyderne sig foran med 16-12.
Den dukkert kom Lemvig-Thyborøn sig ikke over.
Hjemmeholdets føring nåede af flere omgange ned på blot at være to mål, men i slutminutterne var der ikke spænding om udfaldet.
Senere lørdag får Mors-Thy besøg af Nordsjælland Håndbold.
Inden kampen har holdene henholdsvis fire og tre point.
/ritzau/FacebookTwitterKopier link




https://www.dr.dk/nyheder/udland/nordirsk-politi-anholder-efter-drab-pa-journalist

UdlandNordirsk politi anholder to efter drab på journalistPolitiet i Nordirland har anholdt to teenagere i forbindelse med drabet på en ung journalist torsdag aften.
Politifolk undersøger det sted i den nordirske by Derry, hvor den 29-årige journalist Lyra McKee blev ramt af en kugle torsdag aften.
)20.
apr.
2019 kl.
09.
50Bemærk: artiklen er mere end 30 dage gammelLæs opPolitiet i Nordirland har anholdt to unge mænd i forbindelse med drabet på journalisten Lyra McKee.
Det oplyser politiet ifølge tv-stationen BBC og nyhedsbureauet Reuters.
Læs også:Efter drab på journalist: Nordirsk politi frigiver video af mistænkt drabsmandDe to anholdte er 18 og 19 år.
De er sigtet efter terrorparagraffer, meddeler politiet.
Den 29-årige Lyra McKee blev ramt af et skud, da der sent torsdag aften udbrød optøjer i Derry, som officielt hedder Londonderry.
McKee blev bragt til et hospital, men døde af sine kvæstelser.
Politiet mener, at det var en vildfaren kugle, der tog livet af journalisten.
Hjulpet af overvågningskameraBilleder fra et overvågningskamera har vist Lyra McKee stå i menneskemængden.
De billeder var sammen med en optagelse fra en mobiltelefon med til at bringe politiet på sporet af de formodede gerningsmænd, skriver BBC.
Se videoen her:Ifølge politiet kan hovedkræfterne bag urolighederne torsdag aften meget vel være gruppen The New IRA.
Den har de seneste år været med til at få gamle uroligheder til at blusse op med fornyet kraft.
Gruppen består angiveligt af udbrydere fra IRA, Irish Republican Army, som har eksisteret i mange forskellige udgaver siden den irske uafhængighedskrig i 1919-21.
/ritzau/FacebookTwitterKopier linkEmner:Nordirland|IRA|BBC|Politi|Kriminalitet




https://www.dr.dk/nyheder/regionale/trekanten/jespers-bil-blev-smadret-og-synderen-stak-af-saa-fejler-man-altsaa-et

TrekantområdetJespers bil blev smadret og synderen stak af: ’Så fejler man altså et eller andet’Flere bilister forsikrer sig mod andre, der løber fra ansvaret.
Det var det her syn, der mødte Jesper Wille, da han kom hen til sin bil i Vejle.
Af Rasmus Dyrberg Hansen20.
apr.
2019 kl.
08.
10Bemærk: artiklen er mere end 30 dage gammelLæs op25-årige Jesper Wille var på arbejde i Vejle, da han fik et opkald fra en venlig, fremmed mand.
Manden havde fundet hans telefonnummer via en nummerplade-app, og han ringede for at sige, at nogen havde ramt Jesper Willes bil.
- Jeg skyndte mig ud for at se, hvordan bilen så ud, og det gav virkelig et chok at se den, for den var fuldstændig ramponeret.
Den havde mistet kofangeren, baglygten var smadret og hele siden var trykket ind, siger Jesper Wille, der nægter at tro, at modparten ikke har opdaget, hvad han har gjort.
- Det må have givet et ordentligt brag, siger han.
Hvis man ikke sidder med en dårlig smag i munden efter at have gjort sådan noget, må man fejle et eller andet.
Jesper WillePolitiet blev involveret i sagen, men det har ikke ført til noget, og overvågningskameraer i området gav ikke gevinst, så nu hænger Jesper Willes forsikring på regningen, ligesom han selv må betale selvrisikoen.
For gerningsmanden gav sig aldrig til kende.
- Min bil holder i Kolding på tredje uge uden at være blevet færdig.
Der skulle laves for 50-60.
000 kroner, så den har fået et ordentligt skrald.
Jeg har en selvrisiko på 3.
000, så det er ganske fint, men i en retfærdig verden havde modparten taget den på sin egen kappe, siger Jesper Wille, der bor i Horsens men arbejder i Vejle.
- Hvis man ikke sidder med en dårlig smag i munden efter at have gjort sådan noget, må man fejle et eller andet.
Det er ikke retfærdigt ikke at tage ansvar for det, tilføjer han.
Jesper Willes BMW skal nittes sammen igen, ligesom der skal skiftes et hav af reservedele, før den er klar igen.
Skaderne vil koste 50-60.
000 kroner at udbedre.
Privatfoto.
Selvrisikoen er på 3.
000 kroner, og de penge må han selv betale, nu hvor modparten ikke har givet sig til kende.
Privatfoto.
Jesper Wille blev ringet op af en mand, der havde fundet hans nummer via en nummerplade-app.
Manden kunne fortælle, at Jespers bil var smadret.
Privatfoto.
1 / 3Jesper Willes BMW skal nittes sammen igen, ligesom der skal skiftes et hav af reservedele, før den er klar igen.
Skaderne vil koste 50-60.
000 kroner at udbedre.
Privatfoto.
1 / 3Selvrisikoen er på 3.
000 kroner, og de penge må han selv betale, nu hvor modparten ikke har givet sig til kende.
Privatfoto.
2 / 3Jesper Wille blev ringet op af en mand, der havde fundet hans nummer via en nummerplade-app.
Manden kunne fortælle, at Jespers bil var smadret.
Privatfoto.
3 / 3Forsikret mod p-skaderDer er mange, der aldrig hører fra den part, der har lavet en skade på ens bil – populært kaldet for en ’Bilka-bule’.
Det fortæller Mogens Olesen, skadedirektør hos Tryg Forsikring.
- Vi har rigtig mange p-skader, som skyldes en påkørsel af en ukendt gerningsmand.
Det får vi dagligt henvendelser om, siger Mogens Olesen.
En undersøgelse, som Gallup lavede for Gjensidige Forsikring i 2017, viste, at ni ud af ti tager benene på nakken, hvis uheldet er ude, og de laver en ’Bilka-bule’.
Der er åbenbart et marked, der ønsker at forsikre sig yderligere, og det tager vi som et tegn på, at der bliver lavet en masse skader derude.
Karsten Moos, skadeschef, Gjensidige ForsikringOg det billede har fået bilejerne til simpelthen at forsikre sig imod, at folk brager ind i deres bil uden at give sig til kende, fortæller Karsten Moos, der er skadeschef i bilskadeafdelingen hos Gjensidige Forsikring.
- Flere og flere tegner en tillægsforsikring, som sikrer dig mod at blive opkrævet din selvrisiko, hvis du er uheldig og dit køretøj er blevet beskadiget, uden at en modpart har givet sig til kende.
Der er åbenbart et marked, der ønsker at forsikre sig yderligere, og det tager vi som et tegn på, at der bliver lavet en masse skader derude, siger Karsten Moos.
Det samme siger Mogens Olesen fra Tryg.
- Hos Tryg er der en stigende interesse for den her tillægsdækning.
Vi kan se, at cirka halvdelen af vores nytegninger i de seneste to år vælger den her p-skadedækning, siger Mogens Olesen.
Hos Tryg anmeldes cirka 125.
000 større og mindre bilskader om året.
Vivi Nielsen fra Kolding var markant mere heldig end Jesper Wille, da der var en, der lavede en bule i hendes bil.
Den var godt nok noget mindre end den bule, som Jespers BMW fik, men modparten gav sig til kende.
Optagelsen er fra i sommer.
FacebookTwitterKopier linkEmner:Tryg Forsikring|Gjensidige Forsikring|Forsikringsselskaber|Kolding|Vejle




https://www.dr.dk/nyheder/regionale/nordjylland/aalborg-universitet-skal-spare-igen

NordjyllandAalborg Universitet skal spare igenAdministrationen må holde for, når AAU skal finde besparelser for millioner.
Selv om den næste sparerunde på Aalborg Universitet rammer administrationen, kan vi ikke undgå, at det går ud over de studerende, siger politisk ordfører Kenneth Frøsig fra Studentersamfundet.
Af Martin Møller Geertsen og Mads Mostrup Jensen20.
apr.
2019 kl.
09.
43Bemærk: artiklen er mere end 30 dage gammelLæs opAalborg Universitet står foran en ny, stor sparerunde.
Tidligere på året blev der sparet 67 millioner kroner på forskning og uddannelser.
Nu skal der findes besparelser for 36 millioner kroner i administrationen.
Ifølge universitetsdirektør, Antonino Castrone, er det for at undgå, at det går ud over kerneydelserne.
- Men i det lange løb er det svært at undgå, at det går ud over den støtte, vi kan give de studerende, hvis vi ikke på en eller anden måde får en stigende omsætning, altså flere midler over finansloven, siger han.
Læs også:Historisk fyringsrunde på Aalborg UniversitetSom et led i den nye sparerunde vil universitetet blandt andet nedlægge 34 stillinger i administrationen.
Men selv om det ikke rammer de studerende direkte, får det konsekvenser, forudser Kenneth Frøsig, der er politiske ordfører i Studentersamfundet ved Aalborg Universitet.
- Hvis der bliver skåret i administrationen, kan vi for eksempel blive nødt til at dobbelttjekke de informationer, vi får fra universitetet.
Det er noget, der tager tid fra studierne, siger han.
Kenneth Frøsig frygter for fremtiden, hvis universitetet bliver ved med at spare.
Omprioriteringsbidraget Et krav til universiteter, skoler, sygehuse og andre offentlige institutioner om at skære budgettet med to procent om året.
Regeringen råder over de sparede penge og kan bruge dem efter behov.
Fra 2022 skal de afleverede penge på uddannelsesområdet dog bruges inden for uddannelsesområdet.
- Vi kan nemt stå i en situation, hvor der er studerende der bliver nødt til at stoppe, fordi de går glip af vigtige informationer fra universitetet, siger ordføreren.
Flere nedskæringer på vejI foreningen Danske Universiteter frygter direktør Jesper Langergaard, at omprioteringsbidrag og dalende tilskud vil betyde endnu flere besparelser i de kommende år.
Et udsat område er de samfundsvidenskabelige uddannelser.
- Man har en takst 1-forhøjelse, der betyder, at de samfundsvidenskabelige kandidater har fået en god takst.
Den skulle have fortsat i 2020, men lige nu står den til ikke at skulle fortsætte, fortæller Jesper Langergaard.
Aalborg Universitet håber at kunne undgå fyringer i den kommende sparerunde.
I stedet vil man forsøge at finde de 34 stillinger via naturlig afgang og frivillige fratrædelser.
FacebookTwitterKopier linkEmner:Aalborg Universitet|Videregående uddannelser|Økonomi|Danske Universiteter|Jesper Langergaard (embedsmand)




https://www.dr.dk/musik/danske-sleiman-sagsoeger-verdensstjerne-jeg-har-intet-andet-valg

MusikDanske Sleiman sagsøger verdensstjerne: 'Jeg har intet andet valg'Drømmen er forvandlet til et juridisk slagsmål for danskeren, der nu sagsøger stjernerapperen 6ix9ine.
- Jeg forventer at få lov at udgive nummeret eller få alle mine penge tilbage, siger den danske rapper Sleiman (til højre på billedet) om retssagen mod amerikanske 6ix9ine.
Af Rikke Bjerge20.
apr.
2019 kl.
13.
55 | opdateret 20.
apr.
2019 kl.
14.
15Bemærk: artiklen er mere end 30 dage gammelLæs opDet skulle have været højdepunktet i den dansk rapper Sleimans karriere, da han sidste efterår indspillede nummeret 'Red Bandana/Black Hoodie' med den verdenskendte rapper fra USA, Tekashi 6ix9ine.
- Det var kæmpestort at være sammen med en af de mest hypede artister, som har streamet over en milliard.
Jeg tænkte, at det kunne åbne dørene til alle de andre ting uden for Danmark, man kunne lave, siger Sleiman, der står bag danske hits som 'Bomaye' og 'Don Diego'.
Der er bare ét problem.
Nummeret må ikke udgives.
Derfor er samarbejdet i stedet endt i en strid, der har fået danskeren til at sagsøge 6ix9ine for 88.
000 euro, svarende til lidt over 650.
000 danske kroner.
Det er det beløb, Sleiman har betalt den 22-årige amerikaner for at feature, det vil sige medvirke på hans nummer.
Hør Tekashi 6ix9ines hit 'BEBE' fra 2018, mens du læser artiklenTekashi 6ix9ine - BEBE- Det har kostet mig meget, for det er ikke et ubetydeligt beløb.
Det er det sidste, jeg forventede.
Jeg har været mange følelser igennem, siger den 36-årige rapper om samarbejdet, der blev indgået, før diverse skandalesager omkring New York-rapperen for alvor blussede op.
Kom helt uventetAlt tegnede ellers lovende efter indspilningerne i efteråret sidste år, da han og Tekashi, med det borgerlige navn Daniel Hernandez, havde været i studiet for at skrive og indspille sangen.
- Der var stor glæde omkring projektet, alle syntes, det var en herrefed sang, alle var vilde med produktet, siger han.
Så han gik ud fra, at alt var i skønneste orden, da 6ix9ine forlod studiet.
- Da vi havde lavet sangen færdig, sagde vi farvel.
Så gik vi hvert til sit.
Jeg fik at vide, at jeg bare kunne gøre, som jeg ville, og at det var mig, der nu havde rettighederne til den her sang, fortæller Sleiman, som har en kontrakt på deres aftale.
Sleiman er kendt for hits som 'Bomaye' og 'Don Diego'.
(© Color Blind Films)Men da han var klar til at udgive nummeret, fik han et opkald fra 6ix9ines pladeselskab, 10K Projects, som ikke før havde været involveret i samarbejdsaftalen.
Og her var meldingen chokerende.
- Jeg fik at vide, at jeg under ingen omstændigheder måtte udgive nummeret, og jeg fik et ultimatum - hvis sangen bliver udgivet, ville jeg blive sagsøgt.
Jeg sagde til pladeselskabet, at jeg havde lavet en aftale og betalt ham penge allerede, men det var de ligeglade med.
Det kom helt uventet, lyder det fra Sleiman.
Vil have penge tilbageDet var samtidig helt umuligt at få en ordentlig forklaring på årsagen, selv om han gentagne gange forsøgte få en begrundelse.
Så nu er Sleiman i stedet endt med at sagsøge rapperen.
- Jeg har intet andet valg.
Jeg forventer at få lov til at udgive nummeret og komme videre.
Alternativt forventer jeg at få alle mine penge tilbage og dækket alle mine udgifter i forbindelse med sangen, siger han om sagen, der nu gået verden rundt, efter at det amerikanske tabloid-medie TMZ fik fat i retsdokumenterne fra søgsmålet.
- Det er chokerende, når nogen uretmæssigt, hemmeligt og frækt stjæler andres arbejde for at bruge det som deres eget, siger Richard Roth fra advokatfirmaet Roth, der rådgiver Sleiman.
- Den amerikanske ophavsretlovgivning er indrettet til at beskytte skaberen af et værk og ikke tillade nogen at valse ind og tilsyneladende opføre sig på sådan en forbryderisk måde.
Vi vil bevise, at det er præcis dét, der er sket, og at det er sket med fuldt overlæg.
Vi ønsker, at Sleiman får anerkendelse for sit arbejde og de penge, som han er berettiget til, fortsætter advokaten.
En investering i karrierenDanskeren lægger ikke skjul på, at de 88.
000 euro, han har betalt rapperen for at medvirke, er et meget stort beløb for ham personligt.
- De her penge var en investering i mig selv og min egen karriere, og det var en drøm, jeg havde om at gå internationalt.
Jeg ville prøve noget nyt, og det her skulle være kulminationen på min karriere, siger han og tilføjer:- Jeg ville også vise andre på blokken, at det er muligt at nå sin drøm, sprænge den sociale arv og kæmpe sig op, hvis man tør, lyder det fra Sleiman, som bor på Vestegnen og er tidligere medlem og medstifter af banden Bloodz.
6ix9ine er tidligere kendt for sin relation til den amerikanske pendant, Bloods.
Men nu er drømmen brast og ender i retten.
Hør Sleimans gennembrudsnummer'Bomaye' fra 2016:Sleiman - BomayeSleiman - Bomaye- Det er så stor en økonomisk investering, så jeg har ikke et sekund været i tvivl om, at det her er den rigtige beslutning.
Jeg er nødt til at få en afslutning på det her, så jeg er glad for, at der bliver taget en beslutning, så jeg kan komme videre med mit liv, siger han.
Det er ikke muligt at få en kommentar fra den amerikanske rapper 6ix9ine, som pt.
sidder i fængsel i USA med sigtelser for blandt andet salg af stoffer og væbnet røveri.
FacebookTwitterKopier link




https://www.dr.dk/nyheder/udland/efter-drab-pa-journalist-nordirsk-politi-frigiver-video-af-mistaenkt-drabsmand

UdlandEfter drab på journalist: Nordirsk politi frigiver video af mistænkt drabsmandI jagten på personen, der dræbte en journalist under optøjer i Nordirland, har politiet offentliggjort video.
Lyra McKee mindes med blomster og lys på gaden i Derry.
20.
apr.
2019 kl.
06.
20Bemærk: artiklen er mere end 30 dage gammelLæs opPolitiet i Nordirland har fredag aften offentliggjort en overvågningsvideo, som angiveligt viser den person, der torsdag var skyld i, at en journalist mistede livet i forbindelse med optøjer i byen Derry.
Det skriver nyhedsbureauet AP.
Den 29-årige journalist Lyra McKee blev ramt af et skud, da der sent torsdag aften udbrød optøjer i Derry, der officielt hedder Londonderry.
Læs også:Brandbomber og skud føg i Londonderrys gader: Talentfuld journalist dræbtPolitiet mener, at det var en vildfaren kugle, der tog livet af journalisten.
På overvågningsvideoen ses en maskeret mand sidde på hug bag en bygning og affyre et våben.
- Vi deler disse optagelser for at opfordre alle, som har informationer, til at tage kontakt til os.
Lokale borgere kender mandens identitet, og vi ønsker at fjerne drabsmanden fra vores gader, siger efterforskningsleder Jason Murphy.
Se videoen her:Kastede med flasker og stenOptøjerne i Derry torsdag aften begyndte med, at flere hætteklædte uromagere begyndte at kaste flasker og sten mod politiet.
Omkring midnat eskalerede volden og mundede ud i flere skud og kast med benzinbomber.
Drabet på journalisten, der efterforskes som en "terrorhændelse", har vakt stærke reaktioner i Storbritannien.
Irland og NordirlandEU-landet Irland og Nordirland, som er en del af Storbritannien, har mellem 1968-1998 gennemgået en lang og blodig borgerkrig med tusindvis af dødsfald.
Grænsen mellem de to lande og spørgsmålet om Nordirlands uafhængighed fra Storbritannien har været katalysator, og konflikten stoppede først, da man åbnede grænsen.
Siden har der været fred mellem landene i over 20 år.
Mange irerer frygter, at en ny grænse vil sætte en stopper for det og puste nyt liv i konflikten.
Diskussionen om hvor vidt man skal lukke grænsen er en af de helt store emner indenfor Brexit, og den har før været skyld i, at forhandlinger er gået i hårknude.
Lyra McKee blev et kendt navn i Nordirland i 2014, da hun skrev om, hvordan det var at vokse op som lesbisk i hovedstaden Belfast.
For nylig havde hun indgået en aftale om at skrive to bøger.
Ifølge politiet kan hovedkræfterne bag urolighederne meget vel være gruppen The New IRA.
Den har de seneste år været med til at få gamle uroligheder til at blusse op med fornyet kraft.
Gruppen består angiveligt af udbrydere fra IRA, Irish Republican Army, som formelt blev opløst for flere år siden.
Konflikten i Nordirland blev standset og forhandlet på plads i forbindelse med den såkaldte Langfredagsaftale fra 1998.
/ritzau/FacebookTwitterKopier linkEmner:Nordirland|IRA|Storbritannien|Politi|Mord




https://www.dr.dk/nyheder/politik/udgifterne-til-indvandring-er-faldet-med-5-milliarder

PolitikUdgifterne til indvandring er faldet med 5 milliarderNye beregninger viser, at indvandringen bliver billigere, men koster 30 milliarder kroner årligt.
Finansminister Kristian Jensen er begejstret over ny rapport, der viser, at flere indvandrere kommer i arbejde i Danmark.
(Arkivfoto) 19.
apr.
2019 kl.
21.
11Bemærk: artiklen er mere end 30 dage gammelLæs opFlere ikkevestlige indvandrere er kommet i arbejde, og det er en af hovedårsagerne til, at udgifterne til indvandringen på et år er faldet med fem milliarder kroner.
Det viser Finansministeriets nye rapport med de seneste tal, skriver avisen Danmark.
- Det er et meget markant skifte, fortæller finansminister Kristian Jensen (V) til avisen og uddyber:- Det, der er positivt, og det, der er nyt, er, at det går den rigtige vej.
Vi har fået knækket kurven på udgifterne i forhold til ikkevestlig indvandring, og vi kan se, at vestlig indvandring giver et ekstra plus.
Tal fra 2016Det er tredje år i træk, at Finansministeriet regner på, hvad indvandringen koster Danmark – denne gang med seneste tal fra 2016.
Rapporten kan ifølge avisen Danmark først laves med et par års forsinkelse, da den bygger på omfattende datamateriale, som først er tilgængeligt på dette tidspunkt.
I 2016 kostede indvandrerne og deres efterkommere det danske samfund 30 milliarder kroner, hvor tallet i 2015 var 35 milliarder kroner.
Beregningerne omfatter både indvandrere og deres efterkommere, og samlet set afdækker rapporten omkring 719.
000 menneskers aftryk på statsfinanserne.
Groft sagt viser rapporten, hvad denne gruppe tjener ind til samfundet i form af skatteindtægter, og hvad de koster statskassen i udgifter til for eksempel overførselsindkomster, uddannelse, retssystemet og sundhedsvæsenet.
Var lige så lavt i 2014Selv om der er sket et fald i de samlede udgifter på fem milliarder kroner fra 2015 til 2016, er udgifterne et år forinden - i 2014 - lige så lave, som de var i 2016.
Finansministeren afviser dog, at han pumper sin begejstring op til noget, som den ikke kan bære.
- 2016-tallet er præget af, at der var kommet utrolig mange asylansøgere i 2015, og på trods af det er vi allerede nede på 30 milliarder kroner, svarer Kristian Jensen.
Han henviser til, at gruppen af ikkevestlige indvandrere og deres efterkommere steg med 51.
000 personer fra 2014 til 2016, og at det derfor i sig selv har kostet statskassen ekstra udgifter.
/ritzau/FacebookTwitterKopier linkEmner:Kristian Jensen (politiker)|Venstre|Befolkning|Økonomi|Finansministeriet




https://www.dr.dk/nyheder/viden/klima/klimaforskere-vil-bremse-voksende-befolkning-med-etbarnspolitik

KlimaKlimaforskere vil bremse voksende befolkning med etbarnspolitikEtbarnspolitik i Indien og flere lande i Afrika ville kunne hjælpe på verdens klimaproblemer, mener forskere.
Flere klimaforskere peger på Indien som et land, hvor det ud fra et klimamæssigt synspunkt ville være fornuftigt indføre etbarnspolitik.
(Arkivfoto) )19.
apr.
2019 kl.
21.
42Bemærk: artiklen er mere end 30 dage gammelLæs opKlodens voksende befolkning er det suverænt største klimaproblem, mener flere klima- og miljøeksperter, der foreslår at indføre etbarnspolitik i lande med rigtig mange unge for at komme udfordringen til livs.
Det skal ske, inden det stigende antal mennesker - efter deres mening - gør endnu mere skade.
Det skriver Jyllands-Posten.
Professor Jørgen E.
Olesen fra Aarhus Universitet foreslår en model på linje med den kinesiske, hvor det fra 1979 til 2015 kun var lovligt at få et barn.
- Problemstillingen er, at der bliver flere mennesker, og at vi bliver rigere, hvilket fører til stigende forbrug og udledning af CO2 og andre klimagasser.
- Så jo færre mennesker, der er til at øge forbruget, jo mindre vil problemet være, siger Jørgen E.
Olesen til Ritzau.
Han har i årevis været medlem af FN’s klimapanel, IPCC, og peger på Indien med godt 1,3 milliarder indbyggere som et land, hvor udviklingen er løbet løbsk.
Jørgen E.
Olesen mener, at billedet er det samme i en række lande i Afrika.
Indiens indbyggertal firdobletKlimaprofessor Eigil Kaas, Københavns Universitet, kalder overbefolkning for hovedproblemet for klimaet.
Han nævner også etbarnspolitik som en mulighed i flere lande.
- Jeg er fuldstændig enig i, at man bør indføre en begrænsning.
FN burde presse meget mere på, men det er svært, når der kommer noget religiøst ind over som prævention og abort, siger han til Jyllands-Posten.
Kaj Sand-Jensen, professor i ferskvandsøkologi ved Københavns Universitet, kalder overbefolkning for et tabu.
- Men det er helt afgørende at få gjort noget ved det, siger han til Jyllands-Posten.
Selv om det ifølge Kaj Sand-Jensen formentlig vil blive opfattet som et overgreb både kulturelt og religiøst, mener han, at det kan være en god idé at indføre en etbarnspolitik i et land som Indien, der har firdoblet indbyggertallet, siden landet blev selvstændigt i 1947.
/ritzau/FacebookTwitterKopier linkEmner:Københavns Universitet|Befolkning|Indien|Forenede Nationer|Forældre og børn




https://www.dr.dk/nyheder/udland/justitsministerium-afviser-udlevere-fuld-mueller-rapport

Rusland-undersøgelseSe temaUdlandJustitsministerium afviser at udlevere fuld Mueller-rapportDen demokratiske senator Elizabeth Warren opfordrer til rigsretssag mod Trump.
 20.
apr.
2019 kl.
02.
49 | opdateret 20.
apr.
2019 kl.
06.
25Bemærk: artiklen er mere end 30 dage gammelLæs opDet amerikanske justitsministerium afviser en stævning fra retsudvalget i Repræsentanternes Hus om at få udleveret hele Mueller-rapporten, og kalder den "forhastet og unødvendig".
Det oplyser ministeriet i en pressemeddelelse natten til lørdag dansk tid.
Demokraterne i USA er ikke tilfredse med, at de kun har fået lov til at se en redigeret version af den længe ventede rapport fra Robert Mueller.
Derfor har formanden for retsudvalget i Repræsentanternes Hus, Jerrold Nadler, fredag stævnet justitsministeriet for at få den fulde rapport udleveret senest 1.
maj.
Jerry Nadler er demokrat og formand for retsudvalget i Repræsentanternes Hus.
Læs også:Handlede Trump ulovligt?
Her er fem centrale nedslag i Rusland-undersøgelsenDen særlige anklager Robert Mueller har de sidste to år blandt andet undersøgt, hvorvidt USA's præsident, Donald Trump, i 2016 samarbejdede med Rusland i valgkampen mod Hillary Clinton.
Kerri Kupec, der er talsmand for ministeriet, afviser den demokratiske stævning.
- Nadlers stævning er forhastet og unødvendig.
Ministeriet vil fortsætte arbejdet med Kongressen og imødekomme dets legitime forespørgsler i tråd med loven og den udøvende gren af regeringens anerkendte interesser, siger hun i meddelelsen.
Rapporten trækker flere tråde mellem Trumps stab og russere.
Der er dog ikke beviser for, at Trump har haft et decideret samarbejde med Rusland.
Første skridt mod rigsretssagTrumps kritikere har i stedet i høj grad fokuseret på, om præsidenten har forsøgt at forstyrre Muellers undersøgelse.
Den demokratiske senator Elizabeth Warren opfordrer Repræsentanternes Hus til at tage de indledende skridt til at føre en rigsretssag mod præsident Trump.
Hun er den første af kandidaterne til posten som Demokraternes præsidentkandidat ved valget i 2020, der råber op på baggrund af den tilgængelige udgave af rapporten.
Warren skriver på Twitter, at det vil være skadeligt at "ignorere en præsidents gentagne forsøg på at forhindre en undersøgelse af hans illoyale handlinger".
Republikanerne har kaldt rapporten en sejr for Trump.
Men det er ikke kun blandt Demokraterne, at der på baggrund af rapporten udtrykkes kritik af præsidenten.
Den tidligere republikanske præsidentkandidat Mitt Romney skrev fredag på Twitter, at Trumps illoyalitet er "kvalmende".
Ifølge Romney er det "gode nyheder", at der ikke har været tilstrækkeligt med beviser for, at Trump har samarbejdet med Rusland.
- Men jeg får kvalme over den omfangsrige og gennemtrængende illoyalitet og vildledning, som er begået af individer i landets højeste embeder, herunder præsidenten, skriver han.
Siden torsdagens offentliggørelse af rapporten er antallet af amerikanere, der støtter præsident Trump, faldet med tre procent i meningsmålinger.
/ritzau/ReutersFacebookTwitterKopier linkEmner:Donald Trump (politiker)|Hillary Clinton (politiker)|USA|Twitter|Valg og folkeafstemninger




https://www.dr.dk/nyheder/kultur/gaming/jon-paa-26-spillede-computer-til-han-vejede-140-kilo

Vi gamer som aldrig førSe temaGamingJon på 26 spillede computer, til han vejede 140 kilo- Når jeg slukkede skærmen, kunne jeg mærke virkeligheden og alt det, jeg havde spist.
© DrAf Christian Mejdahl, Foto: Kasper Månsson og Grafik: Ingeborg Munk Toft20.
apr.
2019 kl.
10.
03Læs opSlik og godter af alverdens slags ved den ene hånd og mus og tastatur ved den anden.
Sådan så det ofte ud, når Jon Edlund brugte timevis på at spille sammen med vennerne online.
Sammen nedkæmpede de faretruende væsener i 'World of Warcraft' eller pløkkede modstandere i fjæset, når de spillede 'Counter Strike'.
Men det søde liv med uanede mængder af computerspil og kalorietunge gamer-guf havde en pris for Jon Edlund, der spillede, fra han var 13, til han var 18.
- Jeg har altid været kraftig, men da jeg begyndte at game intensivt, tog jeg endnu mere på.
Da jeg var størst, vejede jeg 140 kilo, lyder det fra Jon Edlund, som mange måske kender fra Den Store Bagedyst 2018, hvor han gik hele vejen til finalen.
Selvom Jon Edlund i dag er en succesfuld kagekreatør efter sin medvirken i 'Den Store Bagedyst', så har livet ikke altid været nemt for den 26-årige aarhusianer.
Og selvom han godt selv kunne se, at der kom mere og mere af Jon i verden i takt med, at der blev gamet mere og mere, så fik det ikke Jon Edlund til at ændre vaner.
For der var stort set intet i verden, der var vigtigere end gamingen.
- Alt handlede om at spille.
Og det hang unægteligt sammen med slik.
Jeg skulle altid havde noget at spise og drikke ved siden af.
Og det blev til et belønningssystem, så hvis det gik dårligt i spillet, trøstede jeg mig selv med lidt slik.
Det var den ultimative hyggecocktail, siger Jon Edlund, der også fortæller, at han af og til stjal en løst liggende tyver fra sine forældres lommer, så der var råd til cola.
- Mine forældre vidste det nok godt.
Jeg var jo decideret afhængig.
Da Jon Edlund var størst vejede han 140 kilo.
Her er han på en ferie i den periode, hvor han vejede mest.
Bekymrede forældreForældrene vidste nemlig rigtigt nok, at gamingen havde taget overhånd for den unge Jon.
De forsøgte at motivere deres barn ved at sende ham til fodbold og basketball og en tur på julemærkehjemmet.
De sørgede også for, at der var sund kost på menuen, når aftensmaden kom på bordet.
Men ingenting virkede, og selvom Jon godt kunne lide at dyrke idræt, blev det altid for hårdt for den tunge krop at følge med.
- Jeg er lidt ked af, at mine forældre skulle igennem så mange ture med mig dengang.
Det har helt sikkert ikke været let for dem, fortæller Jon Edlund og uddyber:- Det var ikke fedt, at vi skulle have alle de konflikter.
Jeg kunne jo også godt selv mærke, at jeg spillede for meget.
Men jeg ville gøre hvad som helst for at skrabe nogle flere minutters spil til mig.
Så jeg sagde det, de gerne ville høre.
Det gik ud over min relation til dem, og det var en kamp for dem i hverdagen.
Og det er jeg ked af i dag, fortæller Jon, der dog understreger, at han har et supergodt forhold til sine forældre i dag.
Jon Edlund har et helt normalt forhold til sine forældre i dag.
Men i teenageårene var der tit konflikter, når forældrene kom i vejen for hans gaming.
Gik i skole med ondt i mavenI skolen var det heller ikke rene 12-taller, der prægede Jon Edlunds karakterer.
Ofte havde han ikke forberedt sig, fordi han hellere ville spille computerspil.
- Jeg havde ondt i maven, og jeg skammede mig, når jeg vidste, at jeg skulle sidde og være uforberedt foran de andre i gruppen, siger han og fortsætter:- Og lærerne vidste jo også godt, at jeg skøjtede hen over opgaverne.
Så man fik også et lidt kedeligt ry.
Det endte med en ond cirkel for den unge teenager, der flygtede fra sin egen utilstrækkelighed i skolen ved at skynde sig hjem foran computeren.
- Så kom jeg hjem efter en lang, hård skoledag og søgte tryghed og afslapning i mere gaming.
Til daglig bor Jon Edlund i Risskov i Aarhus sammen med sin kæreste.
For tiden har han sat lærer-karrieren på pause for at forfølge drømmen om at blive selvstændig.
Men selvom gamingen havde taget overhånd for den unge Jon, så gik det ikke ud over de sociale relationer til vennerne, som han havde masser af.
Til gengæld var det ikke sjovt at være Jon Edlund, når der skulle klædes om til idræt eller der opstod andre situationer, hvor han blev mindet om sin overvægt.
- Når jeg spillede computer, tænkte jeg aldrig over min vægt.
Men når jeg slukkede skærmen og ikke spillede, kunne jeg mærke mig selv og virkeligheden og alt det, jeg havde spist, fortæller han.
Lægens ord fik Jon til at ændre livsstilSkiftet for Jon Edlund kom, da han som 18-årig skulle til session i Aalborg.
Her måtte han op på den frygtede vægt og blive konfronteret med sine kilo.
Han blev erklæret uegnet til militæret, fordi han vejede for meget.
Men sessionsdoktoren tog sig alligevel tid til en god snak med den unge mand om hans overvægt.
- Jeg havde heller ikke noget ønske om at komme i militæret.
Men lægen fortalte mig om palæo-diæten.
Og det tændte bare en ild i mig, siger Jon Edlund.
Så fra den ene dag til den anden blev computerspil og godterne skiftet ud med tunge blomkålshoveder, tunge proteiner og tunge vægte.
- Der var ikke plads til, at jeg kunne spille computer og spise slik, hvis jeg ville tage min træning og kost alvorligt.
Det var en kæmpekontrast til mit gamle liv og blev nærmest et identitetsskifte for mig, lyder det fra Jon Edlund, der endte med at droppe dobbeltlivet i de vilde verdener bag skærmen.
- Jeg kunne godt spille lidt.
Men det var først, når jeg havde trænet og havde spist sund mad.
Men stille og roligt fadede gamingen ud over et års tid.
Selvom Jon Edlund ikke gamer i samme omfang som tidligere, så husker han at gøre alt med måde.
Så der er stadig tid til at more sig ved siden af træningsprogrammet med et par timers computerspil om ugen.
I stedet koncentrerede han sig om at smide de mange kilo og blive den slanke Jon, han altid havde drømt om at være.
- Jeg følte, jeg havde spildt mange timer af mit liv, som jeg skulle indhente.
Jeg fik sådan en mission for mig selv om, at jeg ville være diætist og redde USA fra overvægt.
Og alt der ikke kunne hjælpe mig på den vej, skar jeg fra.
Så det var helt ekstremt, griner Jon Edlund.
Gamer igen i dagI dag har Jon Edlund et mere afslappet forhold til kost og gaming.
Han træner tre gange om ugen og sørger for at røre sig dagligt.
- Før i tiden var det meget det sundhedsmæssige, der drev mig afsted til træning.
Men nu er det også fordi, jeg synes, det er sjovt.
For det kan være hårdt at komme afsted.
Det er jo ikke altid, man gider.
Men så minder jeg mig selv om, hvor sjovt det er, fortæller Jon Edlund, der også har genoptaget computerspilleriet.
En til to gange om ugen bruger han et par timer på at spille 'Counter Strike'.
Selvom det ikke altid foregår uden ængstelser.
- Jeg kan godt være nervøs for at falde tilbage i de gamle mønstre nogle gange.
Men så kan jeg hurtigt mærke den der følelse i kroppen af, at jeg ikke har ordnet de ting, jeg ellers skulle, siger Jon Edlund.
Interessen for sund og lækker mad er blevet en livsstil for Jon Edlund.
Og snart begynder han at undervise ved sine egne madkurser.
I dag har han formået at balancere både computerspil og styrketræning - for begge dele gør ham glad.
Men ingen af delene må tage overhånd.
Og det er en øvelse, Jon Edlund føler, han efterhånden mestrer.
- Jeg husker på, at der er vigtige ting at lave, og som gør mig glad.
Og jeg holder fast i at dyrker alle de interesser, jeg har.
Men det kræver noget viljestyrke, siger Jon Edlund.
Mere end halvdelen af de 13-19-årige danske drenge spiller computer eller konsol hver eneste dag.
FacebookTwitterKopier link




https://www.dr.dk/nyheder/vejret/langfredag-blev-aarets-hidtil-varmeste-dag-paaskeloerdag-kan-blive-endnu-varmere

VejretLangfredag blev årets hidtil varmeste dag - påskelørdag kan blive endnu varmereIsær Nordjylland har gode chancer for temperaturer over 20 grader i morgen.
Der blev sat foreløbig varmerekord i Tylstrup, ikke langt fra Blokhus, hvor dette strandbillede er taget.
Af Kasper Duncan Gram (Video)19.
apr.
2019 kl.
21.
05Bemærk: artiklen er mere end 30 dage gammelLæs opLangfredag bød på sol fra en skyfri himmel og lune temperaturer i det meste af landet.
I Tylstrup i Nordjylland lykkedes det endda at tangere 2019's foreløbige varmerekord på 20,1 graders varme, og det kan blive endnu varmere i morgen.
- Lørdag er mulighederne for 21 grader størst igen i Vendsyssel.
Men også i Midt- og Østjylland og København kan temperaturen komme derop, fordi østenvinden forsvinder, fortæller Søren Jacobsen, som er meteorolog på DR Vejret.
Påskesol over Østerbro i København  Tulipantræ i fuldt flor ved Koldingfjord  Træerne er sprunget ud i Nørreskoven i Vejle.
 Blå himmel og blikstille sø ved Juelsminde.
 De gule blomster står i flot kontrast til den blå himmel i Hadsten i dag.
 Rapsen står gul i Råde ved Haderslev.
1 / 6Påskesol over Østerbro i København 1 / 6Tulipantræ i fuldt flor ved Koldingfjord 2 / 6Træerne er sprunget ud i Nørreskoven i Vejle.
3 / 6Blå himmel og blikstille sø ved Juelsminde.
4 / 6De gule blomster står i flot kontrast til den blå himmel i Hadsten i dag.
5 / 6Rapsen står gul i Råde ved Haderslev.
6 / 6Varmen får frit spil i påskedageneDet lune forårsvejr fortsætter resten af påsken, fortæller Søren Jacobsen.
- Både lørdag og påskesøndag ser dejlige ud med svage vinde og temperaturer omkring de 20 grader.
Kurven begynder dog at knække på mandag:- 2.
påskedag frisker vinden op fra sydøst, og det sætter nok temperaturen et par grader ned, siger Søren Jacobsen.
April måneds højeste temperatur målt i Danmark var 28,6 grader i Holbæk den 27.
april 1993.
FacebookTwitterKopier linkEmner:Jylland|Vejret|København|Holbæk




https://www.dr.dk/nyheder/udland/egypterne-gaar-til-valg-mere-magt-til-sisi-og-militaeret

UdlandEgypterne går til valg: Mere magt til Sisi og militæretKritikere frygter, at forfatningsændringer vil sætte Egypten tilbage til Mubarak-tiden.
Den egyptiske Abdel Fattah al-Sisi har stor støtte - både i parlamentet og blandt egypterne.
Kritikere mener, at det er fordi, regeringen ikke lader oppositionen komme til orde.
Af Sally Frydenlund Larsen20.
apr.
2019 kl.
09.
38Bemærk: artiklen er mere end 30 dage gammelLæs opI dag og tre dage frem, går omtrent 55 millioner stemmeberettigede egyptere til valg.
De skal stemme om en række forfatningsændringer, som blandt andet vil give landets militær større magt.
Forfatningsændringerne vil også stille præsident Abdel Fattah al-Sisi stærkere og forlænge hans regeringsperiode frem til 2030.
Forfatningsændringerne:Regeringsperioden ændres fra fire til seks år.
Præsident Sisi skal undtagelsesvist have lov at sidde en tredje periode.
Militæret får en større rolle og dermed større magt.
25 procent af parlamentet skal være kvinder.
Et nyt kammer oprettes i parlamentet.
Præsidenten får lov til at udpege en videpræsident.
Kilder: Reuters, AP News, CNN.
Ændringerne blev allerede tirsdag vedtaget af det egyptiske parlament, hvor 531 af 596 medlemmer stemte for og kun 22 imod.
Nu skal forslaget godkendes af befolkningen.
Præsident Sisi blev valgt første gang i 2014 og siden genvalgt med 97 procent af stemmerne ved valget i 2018.
Stabilitet, flere kvinder og større magtPræsident Sisi er gået til valg på løfter om stabilitet i en region præget af ustabilitet.
Men stabiliteten kommer med en pris, har regeringen gjort klart i valgkampen.
Det kræver nemlig to ting: for det første, at befolkningen stemmer ja til at forlænge præsidentens nuværende regeringsperiode frem til 2024.
Og for det andet undtagelsesvist at lade Sisi sidde endnu en seks-års periode frem til 2030.
En egyptisk mand bosat i Kuwait har stemt på den egyptiske ambassade.
Han er blot én af de mange egyptere, der støtter Sisi.
Den del af forfatningen, der handler om militærets rolle i det egyptiske samfund, vil også blive ændret, hvis egypterne, som forventet, stemmer for forfatningsændringerne.
Fremover vil militæret få pligt til at beskytte "forfatningen og demokratiet og landets grundlæggende sammensætning og dets civile karakter, folks vinding og individers rettigheder og friheder," skriver Reuters.
Tilbage til MubarakOppositionen i Egypten frygter, at forfatningsændringerne vil lede til en hverdag med et totalitært styre snarere end til ro i det knap 100 millioner mennesker store land.
Sisis vej til magten:Hosni Mubarak, der var Egyptens enerådige præsident i lidt over 30 år, blev væltet i forbindelse med massive folkelige protester under Det Arabiske Forår i 2011.
Mubarak blev efterfulgt af den første folkevalgte præsident i egyptisk historie, Mohammed Morsi.
Ved et militærkup i 2013 blev Morsi, der var støttet af flere islamistiske partier, væltet og erstattet af hærchefen Sisi.
Abdel Fattah al-Sisi blev valgt første gang i 2014 og genvalgt i 2018.
Kilde: Ritzau.
- Hvis du vil have, at dine børn og børnebørn kan bo i et moderne demokratisk land med fredelige magtovergange, så tror jeg ikke på, at dette er det ændringsforslag, vi ønsker, sagde oppositionsmedlem Haitham el-Hariri til parlamentet tirsdag.
Andre kritiske røster frygter, at Egypten med de ændringer vil blive sat tilbage til tiden med landets mangeårige diktator Hosni Mubarak.
- Dette er det endelige dødsstød til alle de ambitioner, vi havde efter revolutionen i 2011, siger Khaled Dawoud, der er medlem af oppositionspartiet Civil Democratic Movement, til Reuters.
Regeringen har ikke gjort det nemt for oppositionen at føre valgkamp.
Blandt andet har de blokeret mere end 30.
000 hjemmesider, der har ført kampagne for et nej.
Resultatet af afstemningen forventes at ligge klar tirsdag.
FacebookTwitterKopier link




https://www.dr.dk/nyheder/kultur/successerien-stranger-things-skal-i-retten-anklaget-plagiat

KulturSuccesserien 'Stranger Things' skal i retten: Anklaget for plagiatEn filminstruktør påstår, at skaberne af 'Stranger Things' har stjålet idéen fra ham.
Tredje sæson af Netflix-succesen Stranger Things udkommer til sommer.
Af Sally Frydenlund Larsen19.
apr.
2019 kl.
20.
21Bemærk: artiklen er mere end 30 dage gammelLæs opDe to brødre Matt og Ross Duffer var relativt ukendte, før de fik enorm succes med Netflix-serien 'Stranger Things'.
Serien har med sine monstre, konspirationer og børn med overnaturlige evner og blødende næser tryllebundet serie-fans verden over.
Men er succesen for god til at være sand?
Det mener filminstruktøren Charlie Kessler, som påstår, at de to brødre har stjålet idéen fra ham, da de mødtes på Tribeca Film Festival i 2014.
- Charlie Kessler hævder at han mødte Duffers, dengang to unge filmskabere, som Kessler aldrig havde hørt om, og sludrede med dem i ti til femten minutter, skriver Kesslers advokat til mediet The Hollywood Reporter.
Brødrene Ross Duffer og Matt Duffer arbejder side om side på Stranger Things.
Har ikke diskuteret med KesslerAllerede i april 2018 sagsøgte Charlie Kessler brødrene Duffer for at have stjålet den idé, som hans kortfilm 'Montauk' fra 2012 er baseret på.
Den handler også om overnaturlige og hemmelige regeringsprojekter.
Siden da har både Duffer-brødrene og Netflix arbejdet på at få søgsmålet trukket tilbage, men onsdag satte en dommer i Los Angeles' byret for alvor en stopper for det forsøg.
Det er nemlig ikke lykkedes 'Stranger Things'-duoen at overbevise retten om, at de ikke har plagieret Charlie Kesslers kortfilm.
Sagen skal nu behandles i en retssag i begyndelsen af maj.
Billede fra traileren til næste sæson af Stranger Things.
Brødrene har hele tiden stået fast på, at de selv har fundet på idéen bag hit-serien.
- Duffer-brødrene har hverken set Kesslers kortfilm eller diskuteret noget projekt med ham.
Dette er blot et forsøg på at tjene penge på andre menneskers kreativitet og hårdt arbejde, sagde brødrenes advokat, Alex Kohner, til Vanity Fair sidste år.
Netflix udtalte efter onsdagens afgørelse, at de støtter Duffer-brødrene.
- Denne sag har ingen berettigelse, og det ser vi frem til at få bekræftet af en komplet gennemgang af de faktiske omstændigheder i retten, siger en Netflix-talsmand til The Hollywood Report.
Tredje sæson af 'Stranger Things' kan ses på Netflix i juli.
FacebookTwitterKopier linkEmner:Netflix|Kriminalitet|Tyverier|Los Angeles




https://www.dr.dk/sporten/fodbold/superliga/ob-redder-point-dybt-inde-i-overtiden-mod-fcn

SuperligaOB redder point dybt inde i overtiden mod FCNOB var bagud 0-2 hjemme mod FC Nordsjælland efter 88 minutter, men fik reddet 2-2 hjem med to sene mål.
19.
apr.
2019 kl.
20.
33Bemærk: artiklen er mere end 30 dage gammelLæs opOB var på vej mod et hjemmebanenederlag til FC Nordsjælland i Superligaens mesterskabsslutspil, men på to sene mål fik fynboerne reddet det ene point.
Med et mål på straffespark i det sjette minut af tillægstiden sørgede Bashkim Kadrii for, at kampen sluttede 2-2.
FC Nordsjælland kom ellers foran 2-0 i det 87.
minut ved Andreas Skov Olsen, men to minutter senere reducerede netop indskiftede Rasmus Festersen og bragte spændingen tilbage i opgøret.
OB nåede at heade bolden på overliggeren i den hektiske slutfase mod det unge FCN-mandskab.
Mikkel Damsgaard gjorde det til 1-0 for FC Nordsjælland.
Til sidst blokerede nordmanden Ulrik Yttergård Jenssen bolden med hånden, og det udløste et straffespark.
Kadrii var sikkerheden selv og skaffede det ene point til OB, som dog stadig ikke har vundet i mesterskabsslutspillet efter fire kampe.
Forud for den dramatiske afslutning havde de to hold spillet en jævnbyrdig kamp med muligheder i begge ender.
I første halvleg fik de nordsjællandske gæster blandt andet gode muligheder til Andreas Skov Olsen og Godsway Donyoh, men begge muligheder blev reddet af Sten Grytebust i OB-målet.
Ti minutter inde i anden halvleg tog gæsterne fra Nordsjælland så føringen, da angriber Mikkel Damsgaard helt fri kunne sende indlægget fra wingback Mads Valentin Pedersen i mål.
I superligatabellen ligger OB nummer fire og har et point op til formstærke Esbjerg på tredjepladsen.
FC Nordsjælland ligger nummer seks med seks point op til Esbjerg.
/ritzau/FacebookTwitterKopier linkEmner:FC Nordsjælland|Godsway Donyoh (fodboldspiller)|Odense Boldklub|Fodbold|Esbjerg




https://www.dr.dk/nyheder/udland/amerikansk-par-far-livstid-torturere-deres-born-i-raedslernes-hus

13 børn holdt fangetSe temaUdlandAmerikansk par får livstid for at torturere deres børn i 'rædslernes hus'Et par fra USA fik fredag deres straf efter tidligere at have indrømmet at have tortureret 12 af deres børn.
Naboer satte balloner op ved hjemmet, efter at et af børnene for over et år siden stak af og ringede til politiet.
19.
apr.
2019 kl.
19.
56 | opdateret 19.
apr.
2019 kl.
21.
16Bemærk: artiklen er mere end 30 dage gammelLæs opEt par fra den amerikanske delstat Californien er fredag blevet idømt fængsel på livstid for at have misbrugt og tortureret deres børn.
Manden og kvinden har tidligere erklæret sig skyldige i at have misbrugt og tortureret 12 af deres 13 børn i årevis.
Ved strafudmålingen i dag blev de altså idømt livstid med mulighed for prøveløsladelse efter 25 år.
Den gruopvækkende sag har vakt opsigt i USA og er flere steder blevet døbt "house of horrors" ("rædslernes hus", red.
).
Læs også:Børn var lænket med hængelåse i 'hjemmeskole': De ved ikke hvad politi eller medicin erDet dømte par blev anholdt i januar 2018, da dets 17-årige datter ringede til politiet efter at være flygtet fra familiens hjem sydøst for Los Angeles.
Børnene, der var mellem to og 29 år gamle på daværende tidspunkt, var voldsomt undervægtige og havde ikke været i bad i månedsvis.
Deres hjem lugtede voldsomt af menneskelige efterladenskaber.
Elsker stadig deres forældreFlere af børnene udtalte sig for første gang fredag i forbindelse med strafudmålingen.
Blandt dem var en af parrets døtre.
- Mit liv har måske været dårligt, men det har gjort mig stærk.
Jeg har kæmpet for at blive den person, jeg er.
- Jeg så, hvordan min far ændrede min mor.
De var også lige ved at ændre mig, men det gik op for mig, hvad der var ved at ske.
Jeg er en kriger, jeg er stærk, og jeg skyder gennem livet som en raket, siger datteren.
Flere af børnene gav udtryk for, at de stadig elsker deres forældre.
Da politiet fandt børnene i 2018, var mange af dem stoppet med at vokse.
Børnene beskrev også, hvordan de var blevet slået, sultet og sat ind i bure.
Børnene levede så isoleret i deres hjem, at nogle af dem end ikke var klar over politiets rolle, da det dukkede op hos dem.
To piger på 11 og 14 år var blevet løsladt fra deres lænker, kort før politiet ankom til hjemmet.
En 22-årig søn var dog fortsat lænket.
/ritzau/APFacebookTwitterKopier linkEmner:Tortur|USA|Kriminalitet|Californien|Politi




https://www.dr.dk/sporten/cykling/michael-valgren-var-ved-droppe-karrieren-jeg-var-vildt-overvaegtig

CyklingMichael Valgren var ved at droppe karrieren: 'Jeg var vildt overvægtig'To gange har Michael Valgren overvejet at stoppe.
Både før karrieren tog fart og senere som nyprofessionel.
Michael Valgren har ikke altid været lykkelig på cyklen.
20.
apr.
2019 kl.
09.
16Bemærk: artiklen er mere end 30 dage gammelLæs opCykelrytteren Michael Valgren fra holdet Dimension Data skal i denne weekend forsvare sidste års sejr i Amstel Gold Race.
For ni år siden var det dog langtfra givet, at den nu 27-årige dansker skulle nå cykelsportens øverste niveau.
Din bedste ven var køleskabet og fjernsynet.
Det var en dårlig kombi.
Michael Valgren, cykelrytterDengang kørte han for talentholdet Glud & Marstrand, og han var i en periode mere optaget af at gå i byen end at træde i pedalerne.
- Den vinter var jeg faktisk stoppet.
Jeg sagde til min mor, at nu gad jeg ikke cykle mere.
Jeg syntes, det hele var belastende, siger Michael Valgren til Euroman.
Det endte dog med, at moren, Gitte Valgren, fik sin søn tilbage på cyklen.
- Hun tvang mig ikke til at fortsætte, men hun sagde, at det burde jeg nok lige genoverveje.
Læs også:36-årige Gilbert vinder Paris-Roubaix- Vintersæsonen er altid hård for mig.
Det er der, du har mulighed for at være social.
Men du skal også træne.
Du kan ikke altid lege gadedreng i byen og så være træningsnarkoman om dagen, forklarer Valgren.
Ensomhed i ItalienSelv om den dengang unge cykelrytter havde lagt sig lidt ud, så tikkede der samtidig et tilbud ind fra Bjarne Riis' daværende hold, Team Saxo Bank, om at komme med på en træningslejr.
Michael Valgren AndersenFødt: 7.
februar 1992Hjemby: Østerild, ThyNuværende hold: Dimension DataStore sejre; Danmark Rundt 2014 og 2016, DM i landevejscykling 2014, Omloop Het Nieuwsblad 2018 & Amstel Gold Race 2018- Jeg tænkte: "Det kan ikke passe, at du skal forspilde sådan en chance".
Jeg var vildt overvægtig.
Jeg var så stor, siger Valgren.
Nogle år senere fik han kontrakt med Bjarne Riis' cykelhold, men mødet med det professionelle cykelliv var hårdt for ham.
I en lille lejlighed i Lucca i Italien blev han ramt af ensomhed, og han overvejede igen at stoppe.
- Din bedste ven var køleskabet og fjernsynet.
Det var en dårlig kombi.
Når du skulle trøste dig selv, kunne du kun spise, siger han.
Søndag gælder det den hollandske forårsklassiker Amstel Gold Race, som Valgren vandt i 2018 som den første dansker siden Bjarne Riis i 1997.
I videoen herunder kan du se, hvordan det så ud, da DR Sporten besøgte Michael Valgrens familie fra Thy under Tour de France i 2016.
/ritzau/FacebookTwitterKopier link




https://www.dr.dk/musik/et-aar-efter-aviciis-tragiske-doed-saadan-aendrede-han-musikverdenen-altid

MusikÉt år efter Aviciis tragiske død: Sådan ændrede han musikverdenen for altid Avicii gjorde den elektroniske musik til allemandseje.
Tim Bergling, kendt som Avicii, døde for ét år siden.
Han blev 28 år.
Af Christian Ellegaard20.
apr.
2019 kl.
07.
00Bemærk: artiklen er mere end 30 dage gammelLæs opFor præcis ét år siden mistede verden en af musikhistoriens mest populære og succesfulde dj's og producere, da svenske Avicii gik bort.
Avicii, hvis fødenavn var Tim Bergling, blev kendt verden over for hits som 'Wake Me Up', 'Hey Brother' og 'Levels' og samarbejdede med kunstnere som Coldplay og Madonna.
Han nåede også at modtage en Billboard Music Award og var nomineret til to Grammy-priser.
Læs også:Familie i åbent brev: Avicii orkede ikke mereMen den 20.
april 2018 blev Avicii fundet død i Oman blot 28 år gammel.
I dag lever mindet om Avicii og hans musik videre hos både fans, musikelskere og kollegerne fra dj-faget.
Vi har talt med fem personer om, hvad netop de husker Avicii for.
Jon Nørgaard, sangerDu har arbejdet sammen med Avicii?
- Tilbage i 2010 arbejdede jeg med at udgive musik og var ret fascineret af dj-verdenen på det tidspunkt.
En dag fandt jeg så den her knægt på Youtube, der lavede musik.
Det var Avicii.
Han havde måske 2.
000-3.
000 visninger, men jeg endte med at købe licenser på seks singler med ham.
Én af dem var 'Bromance', som han udgav under navnet Tim Berg.
- Den sang skaffede ham hans første guldplade, og hele klubindustrien fik pludselig øjnene op for den her unge knægt.
Det var hans gennembrud.
Pludselig gik sangen nummer ét på dance-charten i hele Skandinavien, og senere blev vi 'Ugens Uundgåelige' på P3.
Det var helt sindssygt.
- 'Bromance' betød alt for mig.
Det var den sang, der gjorde, at jeg gik fra at være én, man lidt grinede af i musikbranchen, til én, som sgu havde opdaget noget helt nyt, som ingen andre kendte til.
Der hænger faktisk et billede af ham og guldpladen på mit kontor den dag i dag.
Hvordan husker du Avicii som person?
- Han var verdens sødeste dreng.
Han var en meget stille og sky fyr, men når man var sammen med ham i længere tid, åbnede han langsomt op.
Han var en sød, morsom og dejlig dreng.
Han var jo ret ung, da han fik succes.
Pludselig kom alle gribbene og ville have et stykke af ham.
Alle ville med på den her rejse.
Det var ret voldsomt.
Jon Nørgaard og Avicii sammen i 2010.
Hvorfor blev han og hans musik så populær?
- Hans musik er jo ikke klubmusik, som du kender det fra en klub i Berlin; det er pop fuld af følelser.
Han fik formidlet de store følelser gennem sine tracks på en måde, som man ikke havde hørt før.
Hvordan reagerede du, da du hørte, han var gået bort?
- Jeg vidste, at han levede et hårdt liv med smæk på, og at presset blev stort, men at dø i så ung en alder… Det skal man ikke.
Det var jeg fandeme chokeret over.
Hvad er din favoritsang med Avicii?
- Min favoritsang er instrumentalen 'Bromance'.
Det var dén, jeg forelskede mig i dengang.
Jeg får stadig kuldegysninger, når jeg hører den sang.
Det er ikke bare en sang for mig, for det var dén sang, der lagde grundstenen til det firma, jeg har i dag.
Tim Berg - BromanceJan Gustincic, Avicii-fanDu er stor fan af Avicii.
Hvorfor?
- Tim, som jeg foretrækker at kalde ham, har været en stor del af mit liv i mange år.
Hans musik har været lydtapetet til nogle af de største oplevelser og mest spændende år i mit liv.
Hans sange har været min følgesvend gennem mine største eventyr, og hans sange har altid givet mig en masse positiv energi og glæde.
Hvordan husker du ham?
- Jeg husker selvfølgelig Tim for hans musik.
Han var et geni, en nymoderne Beethoven eller Mozart, der var i stand til bruge sin kreativitet og viden til at lave det mest fantastiske musik.
Jeg har altid været imponeret over, at ét menneske på egen hånd kunne skabe al den musik og kunst og inspirere så mange mennesker.
- Jeg vil gerne huske ham som Tim.
Jeg tror, han havde foretrækket at blive set som personen Tim frem for fænomenet Avicii, da han var i live.
Så havde han måske stadig været blandt os i dag.
Hvordan reagerede du, da du hørte, at han var gået bort?
- Jeg blev rigtig ked af det.
Jeg har aldrig mødt Tim, men det er hårdt at vide, at et menneske, der i høj grad har været en del af mit liv, pludselig var væk.
Du har valgt at afholde en mindehøjtidelighed for Tim i København.
Hvorfor?
- For mig er det en måde at sige tak og vise Tim, at vi stadig husker ham.
'Du er ikke blandt os længere, men din musik lever videre, og du efterlod et stort og stærkt aftryk i denne verden'.
- Hans sange vil leve videre for evigt, det er jeg ikke i tvivl om, men det er også vigtigt at mindes mennesket bag musikken, der ændrede mit og mange andres liv.
Hvad er din favoritsang med Tim?
- Det må være 'Wake Me Up'.
Den er helt fantastisk og blev jo også et af hans største hits.
Den sang har fulgt mig gennem mange år.
Hver gang jeg har opnået noget stort i mit liv, så har jeg sat den sang på.
Den betyder meget for mig.
Avicii - Wake Me UpMartin Jensen, djHvad har Avicii betydet for den elektroniske musikscene?
- Avicii var en af foregangsmændene, når det kom til at skubbe til grænserne for, hvilken musik man kunne lave som dj.
Han og hans musik gik helt nye veje og viste andre artister og dj's, at man godt kunne tage sin musik helt nye steder hen.
På mange måder gjorde han for den elektroniske musik, hvad Queen har gjort for rockmusikken.
- Aviciis musik var melodisk og sindssygt catchy.
Han formåede virkelig at ramme melodierne lige i bulls eye hver eneste gang.
Og så var han var hammerdygtig og bragte altid noget nyt på banen.
Jeg ved, du har set dokumentaren 'Avicii: True Stories', og at den gjorde indtryk på dig?
- Jeg er slet ikke på det niveau, som Avicii nåede op på, så jeg kan ikke relatere til hans situation, men det er klart, at hvis du ligger dødssyg på hospitalet, så hjælper det ikke, at din manager kommer og siger, at du skal spille dine shows uanset.
Der skal manageren sige: 'Okay, du er syg, vi aflyser, indtil du er rask'.
- Det synes jeg heldigvis, man kan mærke, ændrer sig i branchen, og der er flere dj's, der er begyndt at holde korte eller længere pauser for at puste ud.
Det handler i høj grad om at kunne sige nej.
Hvad er din favoritsang med Avicii?
- Mit yndlingsnummer er 'I Could Be the One', som Avicii lavede med Nicky Romero.
Det er et helt eminent track.
Det er sindssygt godt.
Avicii & Nicky Romero - I Could Be The OneSandie Westh, radioværtHvad husker du Avicii for?
- Jeg husker ham for at være den, der formåede at bringe EDM-musikken ind i radioen og på hitlisterne.
I dag tager vi for givet, at dj's laver musik, som passer ind på hitlisterne, men sådan har det ikke altid været.
Engang holdt dj's primært til på klubberne og blev måske spillet i radioen virkelig sent lørdag aften.
Men da Avicii kom til, skete der noget.
- Han er helt klart bannerfører i forhold til at blande EDM og popmusik og gøre den elektroniske musik mainstream.
Hvordan reagerede du, da du hørte, han var gået bort?
- Jeg blev simpelthen så ked af det.
Jeg kan huske, jeg sad i en bil sammen med mine forældre, da jeg fik en breaking-besked om hans død på min telefon.
Jeg sagde det til mine forældre, men de anede ikke, hvem han var.
Så spillede jeg noget af hans musik for dem, og det kunne de jo godt genkende.
Det viser noget om Aviciis format og succes.
Selvom du ikke kender hans navn, så kender de fleste jo hans musik.
Har du et særligt minde forbundet med Aviciis musik?
- Sidste nytårsaften var jeg til fest på en klub, hvor dj'en satte 'Seek Bromance' på.
Der stod en flok svenske piger på dansegulvet, som jo gik helt amok – og de gik endnu mere amok, da de kunne se, at vi også sang med.
Så kom de over og råbte: 'Ej, kender I også Avicii?
'.
Altså det svarer jo til, jeg gik over til folk og sagde: 'Gud, kender I også Aqua?
'.
Det var, som om de ikke anede, hvor stor og sindssyg populær han egentlig var i resten af verden.
Hvad er din favoritsang af Avicii?
- Det må være 'Levels'.
På en eller anden måde er det det perfekte EDM-nummer.
Det er ikke for hårdt, ikke for blødt, det har en mega fed melodi og er virkelig genkendeligt.
Og så lyder det ikke som noget andet, det er virkelig et unikt nummer.
Avicii - LevelsMorten 'Faustix' Olsen, djDu nåede at møde Avicii?
- Jeg har mødt Avicii et par gange.
I 2013 blev jeg inviteret til fest i hans kæmpe hus i Miami.
Det var sgu en meget sjov oplevelse, selvom jeg kun lige hilste kort på Tim.
- Mit indtryk er, at han var ret genert og tilbageholden som person, men altid utrolig høflig.
Jeg tror, at mange, der får så meget succes og opmærksomhed, let bliver lidt indadvendte, fordi alle vil have noget af én hele tiden.
Så passer man på sig selv.
Hvordan husker du Aviciis musik?
- Jeg kan huske, da 'Levels' udkom og bare eksploderede.
Jeg har aldrig hørt en sang, der blev spillet så meget.
Den var jo alle vegne!
- Jeg vil gå så langt som at sige, at jeg aldrig har hørt nogen, der kunne lave melodier som ham.
Han var jo ubestridt én af de bedste nogensinde til at skabe melodier, der bare virkede - og meget af hans musik lyder vanvittigt godt.
Hvordan reagerede du, da du hørte, han var død?
- Jeg sad i en bil på vej til job, da jeg hørte, han var død, og jeg blev fucking ked af det.
Jeg har selv oplevet, hvordan det er at miste sig selv i den her branche, så jeg blev virkelig ked af det, da jeg hørte, han var gået bort.
- Jeg tror kun, der er en måned mellem min fødselsdag og Aviciis.
Han ville være fyldt 30 i år ligesom mig.
Det er en alt, alt for ung alder at gå bort, uanset hvilke problemer man går rundt med.
Hvad er din favoritsang med Avicii?
- En af mine favoritsange med Avicii er 'Silhouettes', fordi musikkompositionen er så unik.
Det er helt vildt rodet, men det giver bare mening.
Avicii - SilhouettesNy Avicii-musik på vejSelvom Avicii ikke er blandt os længere, så er der faktisk ny musik på vej fra den populære dj.
For nyligt udsendte Aviciis pladeselskab nummeret 'SOS', og til sommer udkommer albummet 'TIM', der udelukkende består af nye sange.
Hør 'SOS' her.
Avicii - SOSI de tre sidste måneder op til sin død var Avicii nemlig i gang med at færdiggøre nye sange.
Numrene er lavet sammen med forskellige sangere, og det er de numre, der nu bliver udgivet.
Det er Aviciis familie, der har ønsket, at de nye sange ikke forsvinder, men at de i stedet bliver udgivet til alle Aviciis fans.
Indtægterne fra albummet vil gå til Tim Bergling Foundation, der blandt andet arbejder for at forhindre psykisk sygdom og selvmord.
FacebookTwitterKopier link




https://www.dr.dk/nyheder/udland/bitcoinhandler-risikerer-doedsstraf-opfoerte-uafhaengigt-hus-til-havs

UdlandBitcoinhandler risikerer dødsstraf: Opførte 'uafhængigt' hus til havsThailand mener, at manden truer landets suverænitet på grund af en bolig ud for landets kyst.
Sådan ser hjemmet i havet ud.
Det er et såkaldt seastead, et hjem på en platform i vandet.
Billedet stammer fra de thailandske immigrationsmyndigheder.
Af Emil Eller19.
apr.
2019 kl.
19.
20Bemærk: artiklen er mere end 30 dage gammelLæs opEn amerikansk bitcoinhandler og hans kæreste risikerer dødsstraf i Thailand.
Landets immigrationsmyndigheder hævder, at manden truer dets suverænitet.
Hele sagen skyldes et hjem til havs, som parret har opført og boet i, ud for byen Phukets kyst, skriver CNN.
Chad Elwartowski og Nadia Supranee Thepdet har opført hjemmet på en platform 22 kilometer fra kysten og promoveret det på de sociale medier.
Her ankommer myndighederne til Elwartowskis platform, der står tom.
Chad Elwartowski har også påstået, at det ikke falder under noget lands suverænitet.
En påstand, som de thailandske myndigheder afviser blankt.
Så sent som i går gentog Elwartowski, at han mener, at platformen ligger uden for Thailands territorie, og at intet land derfor havde styringen over ham.
Truer den nationale sikkerhedDet er netop de påstande, der har skaffet ham de thailandske myndigheder på nakken.
- Ved at hævde på de sociale medier, at de ejer et flydende hus, og at det ikke falder under noget lands suverænitet, kan de give andre samme fejlagtige opfattelse.
Det truer vores nationale sikkerhed, siger oberst Kataporn Kumthieng, der er chef for Phukets immigrationskontor ifølge CNN.
Derfor står de nu til at kunne få helt op til livstid i fængsel eller dødsstraf i Thailand.
Billeder viser, at de thailandske myndigheder har været massivt til stede ved platformen.
Men myndighederne oplyser, at de ikke ved, hvor parret befinder sig nu, og om de stadig er i Thailand.
Thailandske myndigheder på vej ud til platformen.
På fri fodFacebook-opdateringer fra Elwartowski så sent som i går samt en opdatering på hjemmesiden 'ocean.
builders' tyder på, at de to fortsat er på fri fod - men formentlig i skjul.
Ideen om denne type huse i havet kommer fra bevægelsen seasteading, hvor idéen er at oprette flydende samfund uafhængigt af lande og virksomheder.
En slags frihedsbevægelse, hvor mennesker kan teste nye typer samfund og ledelse.
En bevægelse, der blandt andet har haft stor tiltrækning på personer i miljøet omkring de såkaldte bitcoins, som Elwartowski altså også tilhører.
FacebookTwitterKopier linkEmner:Thailand|CNN|Facebook|Bitcoin




https://www.dr.dk/nyheder/viden/kroppen/madforsker-derfor-elsker-du-spise-aeg

KroppenMadforsker: Derfor elsker du at spise ægFå også videnskabens bud på det perfekte blødkogte æg.
Æg er en populær dansk spise.
Ikke kun i påsken.
Hver dansker indtager årligt mere end 240 æg, og indtaget af æg stiger med længden på din uddannelse, viser Coops såkaldte "mad-O-meter".
Af Christoffer Heide, Maria Lise Behrendt og Grafik: Mathis Birkeholm Duus20.
apr.
2019 kl.
06.
58Bemærk: artiklen er mere end 30 dage gammelLæs opÆg og påske hænger uløseligt sammen.
Vi puster dem og pynter dem, spiser dem, og forærer dem væk i chokoladeform, når lille Lucas langer os et gækkebrev fra børnehaven.
Sådan tilbereder du forskellige æg Smilende, spejlet, porcheret.
Eller hvad med en æggekage, en soufflé eller lidt mayo?
Smag for Livet på Københavns Universitet har samlet et overlik over nogle af æggets mange tilberedningsmuligheder, og du kan finde dem på smagforlivet.
dk.
Og faktisk er det med æg og påske langt fra en ny tradition.
Ifølge Folkekirken har ægget været et symbol på Jesus’ opstandelse siden den tidligste kristendom.
Og det med at spise æg stammer helt tilbage fra 1600-tallet, hvor påskelørdag blev kaldt for “skiden lørdag” (som retten skidne æg siden er opkaldt efter).
I dag er vi mindst lige så vilde med æg som dengang.
Hvert år spiser hver dansker ifølge Landbrug og Fødevarer mere end 240 (hønse)æg.
Og det er med god grund, hvis du spørger gastrofysiker og centerleder af Smag for Livet ved Københavns Universitet, Ole G.
Mouritsen.
Ægget har nemlig fantastiske anvendelsesmuligheder, når det kommer til at skabe en smagfuld spiseoplevelse.
Æg kan indtage utallige formerSkidne æg, spejlæg, omelet, mayonnaise, soufflé, solæg, marengs, skotske, røræg, æggekage og så videre.
Vi indtager æg i utallige forklædninger, men hvilke egenskaber gør, at ægget passer så godt til menneskets smagspræferencer?
Det har Ole G.
Mouritsen styr på:- Smagsoplevelsen sker ikke bare via tungens smagsløg.
Alle fem sanser indgår, når vi smager.
Æg og æggeretter appellerer både til umami og mundfølelsen, fordi det kan indgå i så mange sammenhænge.
Det er især æggets evne til at omdanne strukturer og teksturer, som hyldes verden over.
Læs også:Sprøde, syltede og stegte: 7 alternative æggeretter til påskenSprødt, knasende, flydende, cremet, klistret, hård, trevlet og svampet er alle sammen konsistenser og former, som ægget kan forklæde sig i.
Men den egenskab, ægget oftest fremhæves for, er den emulgerende effekt.
- Mayonnaise er en cremet blanding af olie og vand - en såkaldt emulsion (det, der sker, når blommen, eddiken og olien røres sammen, red).
Det er en forening af det uforenelige, siger Ole G.
Mouritsen.
Det er æggeblommen, man bruger til emulsion.
Et æg består af en blomme og en hvide med hver sine egenskaber.
Æggehviden er mest vand og protein.
Den stivner ved 62 grader, mens æggeblommen stivner ved 68 grader og indeholder både protein, vand og fedtstofferne lipid, der er hemmeligheden bag emulsion.
Der findes ikke en perfekt æggeret, men.
.
.
Selvom Ole G.
Mouritsen har forsket i smag og umami, kan han ikke udpege den perfekte æggeret.
- Der er masser af fantastiske retter med æg.
Man kan ikke udpege en enkelt og fremhæve den, selv om jeg holder meget af spejlægget.
- Det vil altid være op til den enkeltes smagshistorik og kulturelle baggrund at afgøre hvilke udgaver af ægget, du møder og forelsker dig i, siger han.
.
.
.
der findes et perfekt blødkogt ægDe fleste har en holdning til, hvordan de foretrækker morgenægget.
Skal det koge fem, seks eller syv minutter?
(.
.
.
) han endte med at konkludere, at hans foretrukne blødkogte æg skulle i spilkogende vand i seks minutter og efterfølgende køles ned øjeblikkeligt i koldt vand.
Ole G.
Mouritsen, gastrofysiker.
Det perfekte, blødkogte æg handler udelukkende om teksturen på hviden og blommen.
Koger ægget for længe og hårdt, bliver æggeblommen grynet.
Koger det for kort tid, bliver den flydende og klistret.
- Den uruguayanske agronom César Vega satte sig for nogle år siden for at finde ud af, præcist hvor længe et blødkogt æg skulle have i det kogende vand, fortæller Ole G.
Mouritsen.
César Vega gik systematisk til værks.
Han forsøgte sig med lange tilberedningstider i varmebade for at forstå sammenhængen mellem den kemiske proces, hvor molekylerne i ægget bliver faste og den fysiske, hvor det afgørende er, hvor længe der går, før varmen fra vandet påvirker blommen og hviden.
Det videnskabelige forsøg havde den ulempe, at smag er individuel.
Men agronomen fortsatte og fandt til sidst frem til det perfekte blødkogte æg - ifølge ham selv.
- Han forsøgte sig med 66 forskellige kogetider og temperaturer.
Han lavede et skema, og han endte med at konkludere, at hans foretrukne blødkogte æg skulle i spilkogende vand i seks minutter og efterfølgende køles ned øjeblikkeligt i koldt vand, siger Ole G.
Mouritsen.
César Vegas forskning blev publiceret i Food Biophysics.
Pssst: Den vakse læser vil bemærke, at størrelsen på ægget ikke er nævnt.
Dette har også indflydelse på kogetiden.
Så hvis du har store eller små æg, kan du bruge påsken på at lave dit eget forsøg og finde dit perfekte 'påskeæg'.
Dette er en redigeret udgave af en artikel, der første gang blev udgivet i marts 2018.
FacebookTwitterKopier link




https://www.dr.dk/sporten/fodbold/superliga/randers-nedlaegger-hobro-anden-gang-paa-en-uge

SuperligaRanders nedlægger Hobro for anden gang på en ugeRanders slog for anden gang på under en uge Hobro - denne gang med 1-0 på mål af Emil Riis.
19.
apr.
2019 kl.
18.
40Bemærk: artiklen er mere end 30 dage gammelLæs opRanders FC vandt fredag eftermiddag med 1-0 over Hobro i en superligakamp, der for alvor livede op chancemæssigt efter pausen.
Trods store tilbud i begge ender blev der på mystisk vis kun scoret en enkelt gang i kampen.
Hjemmeholdets spillere virkede komfortable i første halvleg, mens gæsterne kom bedre med efter pausen.
Til sidst burde Hobro ret beset have udlignet.
Randers sætter sig med sejren solidt på nedrykningspulje 2's førsteplads.
Hobro ligger derimod sidst - fem point efter Vendsyssel.
Det tvinger Hobro til at vinde de sidste to kampe, hvis holdet skal gøre sig forhåbning om at undgå at spille om direkte nedrykning mod taberen af den anden nedrykningspulje.
Randers FCs Emil Riis Jakobsen blev matchvinder.
Fredagens kamp var blot seks minutter gammel, da Emil Riis bragte hjemmeholdet foran på en friløber.
Angriberen var for hurtig for Hobros midterforsvar og sparkede let bolden i mål.
Hobro-holdet var aldeles anonymt i første halvleg.
Tættest på et mål var gæsterne, da Kasper Enghardt ikke var langt fra at dreje et indlæg i eget mål.
Både efter 24 og 35 minutter burde hjemmeholdets angriber Marvin Egho have fordoblet føringen.
I første omgang høvlede han bolden langt over mål, mens han i andet forsøg headede over fra tæt hold.
Også i anden halvleg kom Randers bedst ud.
Både Johnny Thomsen og Marvin Egho havde, blandt flere andre Randers-spillere, store chancer.
Peter Sørensen, cheftræner for Hobro.
Først da stadionuret rundede en time, vågnede Hobro en smule.
I løbet af en periode på ti minutter havde holdet flere gode muligheder for at udligne.
Hobros venstre side med Mathias Haarup og Edgar Babayan manglede dog den sidste skarphed.
Indskiftede Benjamin Stokke burde have afgjort kampen til hjemmeholdets fordel med et kvarter igen, men Jesper Rask reddede flot i Hobro-målet.
Hobro udnyttede i det sidste kvarter den spinkle føring til at presse Randers i bund.
Tættest på var angriber Sebastian Grønning med hovedet flere gange.
Randers tager i næste spillerunde imod AaB.
Hobro spiller ligeledes hjemme, når Vendsyssel kommer på besøg.
/ritzau/FacebookTwitterKopier linkEmner:Hobro|Randers|Fodbold|AaB|Randers FC




https://www.dr.dk/nyheder/indland/frygt-faa-sit-barn-fjernet-usikre-foraeldre-kan-faa-hjaelp-anonymt

IndlandFrygt for at få sit barn fjernet: Usikre forældre kan få hjælp anonymtBåde ministeren og landets sundhedsplejersker hilser initiativet fra Mødrehjælpen velkomment.
De første tre år af barnets liv er særligt afgørende for, at det kan udvikle sunde relationer i livet, lyder det fra både sundhedsplejerskerne og Mødrehjælpen.
Af Louise Damløv20.
apr.
2019 kl.
07.
49Bemærk: artiklen er mere end 30 dage gammelLæs opDet er ikke alle nybagte forældre, der uden videre spørger sundhedsplejersken om amning, bleskift og øjenkontakt.
For i nogle familier er der en frygt for at blive dømt som dårlige forældre, hvis man er usikker på, hvordan man er en god mor og far.
Sådan lyder det fra både sundhedsplejerskerne selv og organisationen Mødrehjælpen.
- Vi hører fra mange familier, at selv om sundhedsplejersken er sød og venlig, så siger man ikke højt, at man grundlæggende er i tvivl, om man er en god far eller mor, siger Ninna Thomsen, der er direktør i Mødrehjælpen.
I sidste ende handler det om angsten at få taget sit barn fra sigNinna Thomsen, direktør, Mødrehjælpen- Man fortæller ikke om den angst eller bekymring, man har, fordi man er bange for konsekvenserne.
I sidste ende handler det om angsten at få taget sit barn fra sig, siger hun.
Det er en af grundene til, at Mødrehjælpen er gået sammen med Egmont Fonden om et nyt projekt til 40 millioner kroner, der går under navnet "1000 dage" og refererer til de første tre år af et barns liv.
Projektet går efter planen i luften i starten af 2020.
Med projektet vil Mødrehjælpen blandt andet skabe et online univers, hvor forældre kan søge støtte, råd og rådgivning ved blandt andet at kunne chatte anonymt.
Derudover udvider Mødrehjælpen sin rådgivningsfunktion, så endnu flere forældre kan få individuel råd og vejledning både over telefonen og ved fysiske møder.
- Først og fremmest tror jeg, at vi kan nå familierne tidligere.
I dag, når man kontakter Mødrehjælpen, er problemerne blevet rigtig store, siger Ninna Thomsen.
De første tre år er afgørende for voksenlivetGennem online universet vil Mødrehjælpen derfor også prøve at spotte sårbare familier og tilbyde dem ekstra støtte, forklarer hun.
For hvis forældrene ikke tør bede om hjælp, kan det have konsekvenser for barnet.
- Hvis forældrene ikke har kompetencerne til at være mor og far, kan barnet få svært ved at skabe relationer - og i sidste ende kan det betyde, at man er ringere stillet, når man bliver voksen og skal leve voksenlivet, siger Ninna Thomsen.
Hos Fagligt Selskab for Sundhedsplejersker er næstformand Dorte Fischer enig i, at de første år af barnets liv er utroligt vigtige for et menneske.
- Det er der, vi skaber vores jeg og vores tillid og tryghed til livet, siger hun og roser Mødrehjælpen for det nye initiativ.
- De er ikke ansat af kommunen, og det kan for nogle forældre få skuldrene lidt ned.
Har måske selv haft en svær barndomHun understreger, at det er langt de fleste forældre, der godt tør spørge sundhedsplejerskerne til råds.
De, der tøver, er ofte er dem, der selv har haft en svær barndom, hvor kommunen måske har været inde over, siger hun.
- De er rigtig sårbare og har måske haft nogle meget svære sociale kår, hvor mor og far ikke har været til stede af den ene eller anden grund.
Der har måske været vold eller alkohol i hjemmet, siger Dorte Fischer.
Ifølge hende er Mødrehjælpen allerede i dag en god samarbejdspartner for landets sundhedsplejersker, og hun glæder sig over, at organistionen med de 40 millioner kroner ekstra nu kan være det i endnu højere grad.
- For behovet er stort, og vi vil som sundhedsplejersker rigtig gerne fylde det hele ud, men det kan vi ikke, siger hun og pointerer, at der er blevet skåret i antallet af besøg, og at sundhedsplejerskerne i de fleste kommuner kun besøger børnene i det første år.
Minister: De frivillige kan noget særligtPå Christiansborg hilser børne- og socialminister Mai Mercado (K) også Mødrehjælpens initiativ velkommen.
- Det er fantastisk, for vi ved, at inden for de første 1.
000 dage dannes barnets færdigheder og egenskaber, siger hun.
Hvis der er behov for, at Mødrehjælpen gør det her, er det så ikke, fordi det offentlige tilbud er mangelfuldt?
- Nej, for det her er jo et tilbud, som bliver noget ekstra.
Hvis man er udsat, så kan man godt have nogle parader oppe, når man møder det offentlige, og det har man ikke på samme måde, når det er frivillige.
Derfor kan man nå udsatte på en helt anden måde, end det offentlige kan, siger hun.
Hun pointerer også, at regeringen i efteråret foreslog at afsætte en milliard kroner til småbørnsområdet - og de penge er blandt andet afsat til flere sundhedsplejerskebesøg, siger hun.
Mødrehjælpen og Egmont Fondens projekt går efter planen i luften i starten af 2020.
Mødrehjælpens projekt•Projektet hedder '1000 dage' og refererer til, at de første tre år er afgørende for et menneskes liv.
•Der er afsat 40 millioner kroner til en projektperiode på fem år.
•Det er Egmont Fonden, der finansierer projektet.
•Projektet vil indeholde:•- Et digitalt læringsunivers med viden og vejledning til gravide og småbørnsfamilier•- Mødrehjælpen udvider sin nationale og professionelle rådgivning•- Mødrehjælpens lokale frivilligaktiviteter videreudvikles, så de i endnu højere grad støtter forældrene i de første 1.
000 dage af børns liv•- Økonomisk trængte familier får tilbud om at modtage gratis babypakker Kilde: MødrehjælpenFacebookTwitterKopier link




https://www.dr.dk/sporten/volleyball/gentoftes-volleyball-herrer-taet-ny-dm-triumf

VolleyballGentoftes volleyball-herrer tæt ny DM-triumfHvidovre var chanceløse i anden finalekamp mod de forsvarende danske mestre.
Af Kasper Aleksander Thrane19.
apr.
2019 kl.
19.
03Bemærk: artiklen er mere end 30 dage gammelLæs opGentofte Volleys herrer er tæt på at kunne kalde sig danske mestre i volleyball for fjerde gang på fem år.
Fredag besejrede holdet Hvidovre med overbevisende 3-0 i sæt og bragte sig foran med 2-0 i kampe, hvor der spilles bedst af fem.
Hvidovre fulgte godt med i første sæt, som Gentofte dog trak sig sejrrigt ud af med cifrene 25-22, men i de to efterfølgende var der klasseforskel, og begge lød på cifrene 25-15 til de forsvarende mestre.
Næste kamp spilles i Gentofte på tirsdag, og den kan altså blive den sidste i finaleserien, såfremt Gentofte vinder.
FacebookTwitterKopier linkEmner:Gentofte|Hvidovre|Volleyball




https://www.dr.dk/nyheder/udland/180000-berusede-bier-overlever-notre-dame-brand

Udland180.
000 berusede bier overlever Notre Dame-brandEn gruppe bier, der bor i Notre Dame, formåede at overleve den voldsomme brand.
180.
000 bier har siden 2013 holdt til under Notre Dames tag.
Mange frygtede, at de omkom i mandagens store brand.
19.
apr.
2019 kl.
18.
55Bemærk: artiklen er mere end 30 dage gammelLæs opStik imod alle forventninger er det lykkedes for omkring 180.
000 bier at overleve mandagens store brand i den franske katedral Notre Dame.
Bierne har været bosat under Notre Dames tag siden 2013.
Da katedralens tag mandag stod i flammer, så det derfor ud til, at bierne måtte lade livet.
Men de slap med livet i behold, og det skyldes blandt andet, at kuldioxiden fra røgen ikke påvirker bier ligesom mennesker.
- I stedet for at dræbe dem, så gør kuldioxiden dem berusede og får dem til at sove, siger biavleren Nicolas Geant.
Han har været ansvarlig for bikuberne i Notre Dame, siden de blev indsat for at vende udviklingen med et faldende antal bier i Paris.
- Det er en stor dag.
Jeg er så lettet.
Jeg kan se på satellitbilleder, at de tre bikuber ikke er brændt, lyder det fra biavleren.
Bier kan ikke indånde røgBier har ikke lunger, og de kan derfor ikke dø af at indånde røg - i stedet bliver de bragt i en form for bedøvet tilstand.
Biavlere bruger derfor typisk også røg til at berolige bierne, hvis de skal have adgang til deres bikuber.
Bierne har boet i katedralen siden 2013.
Notre Dames bier er europæiske bier.
De er blandt andet kendetegnet ved, at de altid - også når de mærker fare - bliver hos deres dronning.
- Når bierne føler, der er fare på færde, propper de sig med honning og beskytter deres dronning, der ikke flytter sig, siger Nicolas Geant.
Notre Dame brød i brand sidst på dagen mandag den 15.
april.
Katedralen er et af de mest kendte vartegn i den franske hovedstad, Paris.
Katedralen tog knap 200 år at opføre og stod færdig i år 1345.
Den har dermed overlevet store omvæltninger i det franske samfund.
Det lykkedes for brandfolk at få slukket branden i tide, til at man kunne redde store dele af den ikoniske katedral.
/ritzau/APFacebookTwitterKopier linkEmner:Insekter|Brande|Landbrug|Paris




https://www.dr.dk/nyheder/indland/seks-biler-blev-odelagt-ved-eksplosion-i-greve

IndlandSeks biler blev ødelagt ved eksplosion i GreveEn håndgranat formodes at være årsag til en sprængning på en parkeringsplads i Greve i nat.
Politiets opfattelse er, at der er tale om et internt opgør mellem folk i det kriminelle miljø i området.
Arkivfoto.
19.
apr.
2019 kl.
18.
26Bemærk: artiklen er mere end 30 dage gammelLæs opSeks biler blev ødelagt ved en sprængning i Greve syd for København natten til fredag.
Politiet formoder, at det var en håndgranat, der førte til, at bilerne fik ødelagt ruder og bildæk.
Det oplyser Midt- og Vestsjællands Politi i en pressemeddelelse.
Sprængningen skete på en parkeringsplads i boligområdet Gersagerparken i Greve omkring klokken 02.
00 natten til fredag, hvor der lød et højt brag.
Politiet fik anmeldelsen klokken 04.
19.
I løbet af fredag har politiet undersøgt hændelsen med hjælp fra kriminalteknikere, bomberyddere og sprængstofhunde.
Internt opgør i det kriminelle miljøPolitiets opfattelse er, at der er tale om et internt opgør mellem folk i det kriminelle miljø.
- Vi har undersøgt de biler, der har stået tættest på sprængningsstedet, og det er brugerne af de biler, vi har kigget nærmere på.
- Derfor tror vi, at det er en konflikt mellem en af bruger af bilerne og deres modstandere, siger Martin Bjerregaard, kommunikationsmedarbejder ved Midt- og Vestsjællands Politi.
Midt- og Vestsjællands Politi har på nuværende tidspunkt intet belæg for at knytte sprængningen i Greve sammen med hverken fundet af en håndgranat på Blågårds Plads forleden.
Sagen menes heller ikke at have forbindelse til nogle af de ransagninger, som Københavns og Vestegnens Politi udførte med blandt andet bomberyddere i går.
- Vi har behandlet det meget lokalt og konkret, så vi har ingen mistanker til at knytte det videre sammen, siger Martin Bjerregaard.
Ingen personer kom til skade i forbindelse med sprængningen.
/DR Nyheder/FacebookTwitterKopier link




