https://www.dr.dk/nyheder/penge/blackstone-loefter-lidt-af-sloeret-pengene-er-primaert-fra-sygeplejersker-brandmaend

Dyre lejlighederSe temaPengeBlackstone løfter (lidt af) sløret: Pengene er primært fra sygeplejersker, brandmænd og lærere  Investorerne i kapitalfond ønsker fortrolighed, siger ejendomschef.
Sidste år blev Den Sønderjyske By, på Frederiksberg i Hovedstaden, solgt til Blackstone.
Beboerne tog kampen op, og et gammelt skøde fra 1932 gjorde i sidste ende, at Blackstone trak sig fra handlen.
Du kan følge hele forløbet i dokumentarserien "De Riges By.
" Af Mathias Sommer, Søren Kristensen og Jonatan Placing04.
nov.
2019 kl.
19.
36Læs opDen amerikanske kapitalfond Blackstone har fået øjnene op for lejemarkedet i København.
På få år har Blackstone købt massivt op i ældre udlejningsejendomme i hovedstaden og sidder nu på én af byens hurtigst voksende ejendomsporteføljer, der udgøres af omkring 2.
300 lejeboliger til en samlet værdi af knap otte milliarder kroner.
James Seppala er Blackstones ejendomschef i Europa.
Pengene til at finansiere det københavnske opkøb kommer fra et kompliceret spindelvæv af selskaber, der har sit udspring i skattelyene Delaware i USA og Caymanøerne.
Derfor kan det også være svært at gennemskue, hvem der egentlig ejer de hundredvis af udlejningsejendomme, som Blackstone på kort tid har opkøbt.
Blackstone er nemlig kapitalforvalter med det ene mål at tjene penge til sine investorer - og til sig selv.
Og hvem, der reelt har kastet pengene i de københavnske ejendomme, er hemmeligt, forklarer James Seppala, der er ejendomschef i Europa:- Vores investorer lader os gerne investere deres penge.
Men vi må ikke markedsføre os med deres engagement.
De beder os om at holde deres engagementer fortrolige, og så gør vi det, siger han til DR.
De riges by - Beboerne gør oprørI den anden af dokumentarerne om et overophedet lejeboligmarked i hovedstadsområdet møder man Line Greve, der flyttede i en autocamper med sine to børn, da det blev umuligt at finde en lejlighed, der var til at betale.
Dokumentaren undersøger også en af verdens største boligejere Blackstone, der køber ejendomme i København, renoverer så mange lejligheder som muligt og sætter priserne voldsomt i vejret.
Og så undersøger dokumentaren, om kapitalfonden betaler skat af dette boligeventyr.
Se dokumentaren på DR TV eller mandag aften kl.
20:45 på DR1.
Penge fra MellemøstenEt par af investorerne har dog tidligere bekræftet deres investering i BlackstoneBlandt andre har californiske pensionskasser som San Francisco Employees Retirement System og California State Teachers’ Retirement System har kastet penge i Blackstone.
Stephen Schwarzman, stifter og bestyrelsesformand i Blackstone, er angivet som den reelle ejer af de flere tusinde københavnske boliger, som Blackstone har opkøbt på få år.
Schwarzman er blandt de 100 rigeste personer i verden.
Han støtter præsident Donald Trump og plejer interesser med styret i Saudi-Arabien.
Også lærernes pensionskasse i Texas har skudt penge i fonde, som har investeret i ejendomsmarkedet i København.
- Investorerne er primært store pensionsselskaber for sygeplejersker, brandmænd og lærere.
70 procent af investeringerne kommer fra Europa og Nordamerika, siger James Seppala.
De sidste 30 procent dækker over investeringer fra Asien og Mellemøsten, lyder det i et skriftligt svar fra Blackstone:- Vores ejendomsinvestorer er institutionelle investorer fra hele verden.
60 procent fra Nordamerika, 20 procent fra Asien, 10 procent fra Europa og 10 procent fra Mellemøsten.
Mere i detaljer ønsker James Seppala ikke at gå:- Jeg kan fortælle om ejernes kategori, altså at det primært er pensionsselskaber.
Men jeg må ikke nævne dem ved navn.
Men noget af den viden er offentligt tilgængelig, siger James Seppala.
Er det ikke fair, at de danske lejere ved, hvem der ejer den bygning, de bor i?
- Jeg kan fortælle dem ejernes kategori.
Og det er primært store pensionskasser.
Siden 2012 har udenlandske investorer opkøbt udlejningsejendomme i Danmark for omkring 50 milliarder kroner - næsten dobbelt så meget som danske investorer har smidt i udlejningsejenodmme.
I slideren herunder kan du se, hvilke ejendomme i København, som er blevet købt af udenlandske investorer siden 2012.
Du kan læse mere om Blackstones investeringer i det københavnske ejendomsmarked her.
Blackstone•Blackstone er en amerikansk kapitalfond, der hører til blandt de største i verden med omkring 3.
600 milliarder kroner under forvaltning.
•Blackstone blev stiftet i 1985 af Peter G.
Peterson og Stephen A.
Schwarzman.
Schwarzman er i dag bestyrelsesformand for Blackstone.
Han har en formue på over 90 milliarder kroner og er på Forbes' liste over de 100 rigeste personer i verden.
Schwarzman er af finansmediet Bloomberg flere gange blevet udpeget til at være blandt de 50 mest indflydelsesrige personer i verden.
•Blackstone har hovedsæde på Manhattan i New York, men har afdelinger placeret i en lang række byer herunder London, Paris, Dublin, Düsseldorf, Luxembourg, Sydney, Tokyo, Hongkong, Singapore, Beijing, Shanghai, Mumbai og Dubai.
•Ud over investeringer i ejendomme har Blackstone store investeringer bundet i blandt andet Hilton Worldwide, Merlin Entertainments Group, Performance Food Group og EQ Office.
•Kilder: Reuters, Wikipedia, Blackstone, Bloomberg, Forbes.
FacebookTwitterKopier linkEmner:København|Virksomhedsøkonomi|USA|Mellemøsten|Investeringsselskaber




https://www.dr.dk/nyheder/politik/stoettepartier-med-krav-til-finansloven-vil-koebe-landmaends-marker-og-plante-skov

PolitikStøttepartier med krav til finansloven: Vil købe landmænds marker og plante skov Regeringen er klar til at diskutere krav ved finanslovsforhandlingerne.
Pernille Skipper, Morten Østergaard og Pia Olsen Dyhr kræver millioner til at opkøbe de marker, der udleder flest drivhusgasser.
Af Andreas Nygaard Just04.
nov.
2019 kl.
21.
00Læs opEnhedslisten, SF og de radikale kræver nu i samlet flok flere hundrede millioner kroner til en særlig klimaindsats på finansloven for næste år.
De vil nemlig afsætte penge til, at staten kan opkøbe marker med såkaldt lavbundsjord af landmænd landet over.
For hvis jorden ikke dyrkes, kan man se frem til en stor CO2-reduktion.
Det er noget, Socialdemokratiet også har peget på både før og efter valget, men som der alligevel ikke er afsat en krone til i regeringens udspil til finansloven.
Det skal der gøres noget ved nu, lyder det fra regeringens støttepartier.
- Der kommer ikke til at være en finanslovsaftale, der ikke nedbringer CO2-udledningen i Danmark, hvis den skal laves med os.
Der er ikke noget mere oplagt end at udtage landbrugsjord, og derfor skal vi starte der, siger Morten Østergaard, politisk leder for Radikale Venstre.
Der kommer ikke til at være en finanslovsaftale, der ikke nedbringer CO2-udledningen i Danmark, hvis den skal laves med os.
Morten Østergaard, politisk leder, Radikale VenstreEnhedslistens politiske ordfører, Pernille Skipper, peger på, at jordudtagning er den bedste måde at få en CO2-reduktion på finansloven.
- Den første finanslov med det nye flertal skal selvfølgelig være voldsomt grøn, og det kan vi gøre med jordudtagning, siger hun.
Også SF’s Pia Olsen Dyhr vil have penge til at købe noget af den landbrugsjord, som udleder mest CO2, på finansloven:- Det batter med det samme, fordi lavbundsjordene holder op med at være i produktion.
Planter vi så skov i stedet, får vi dobbelt op, så det er en rigtig god model.
Landbrugsproduktion på marker med den såkaldte lavbundsjord står ifølge Aarhus Universitet for en fjerdedel af landbrugets samlede udledning af drivhusgasser herhjemme.
Landbruget kræver fuld kompensationStøttepartierne er enige om, at der skal sættes penge af på finansloven.
Men Enhedslisten vil finde minimum 400 millioner kroner, de radikale ser helst, at man sætter en milliard kroner af om året frem til 2030, mens SF foreslår at oprette en fond til opkøb af lavbundsjord på 1,6 milliarder kroner.
Interesseorganisationen Landbrug og Fødevarer har sammen med Danmarks Naturfredningsforening peget på, at man kan komme godt i gang, hvis der bliver afsat en milliard kroner på statens budgetter i 2020.
Det er rigtig vigtigt for vores klima, vores miljø og natur og biodiversitet.
Anne Arhnung, adm.
direktør, Landbrug og FødevarerDet glæder administrerende direktør i Landbrug og Fødevarer, Anne Arhnung, at lignende krav nu bliver rejst i forbindelse med finanslovsforhandlingerne.
- Vi er rigtig glad for, at Enhedslisten, SF og de radikale nu bringer det her spørgsmål ind i finanslovsforhandlingerne, siger hun.
Landbrug og Fødevarers administrerende direktør, Anne Arhnung, er tilfreds med, at udtagning af jorde bliver en del af forhandlingerne om en ny finanslov.
.
- Det er rigtig vigtigt for vores klima, vores miljø og natur og biodiversitet, siger Anne Arhnung.
For Landbrug og Fødevarer er det afgørende, at landmændene, der går med til at sælge deres jord, får den fulde pris for deres marker.
Socialdemokratiet er klar til at forhandleAllerede i valgkampen luftede Socialdemokratiet et ønske om at begynde at købe de marker op, som sviner mest.
Også efter valgkampen har Mette Frederiksens partifæller nævnt det i forbindelse med klimatiltag, som regeringen vil se på.
Alligevel er det fraværende i regeringens udspil til finansloven for 2020.
Men ifølge finansordfører Christian Rabjerg Madsen er regeringen klar til at lytte til de tre støttepartiers ønsker.
Christian Rabjerg Madsen siger, at regeringen er klar til at lytte til støttepartiernes krav.
- Det er en god, billig og effektiv måde at bekæmpe klimaforandringerne på, siger han.
Men hvorfor er det så ikke en del af regeringens finanslovsudspil, når I nu har nævnt det flere gange?
- Vi har selv foreslået at tage landbrugsjord ud af drift for at imødekomme klimaudfordringen, derfor er vi også meget klar til at diskutere det her spørgsmål med de partier, vi forhandler finanslov med i øjeblikket, siger Christian Rabjerg Madsen.
I dag havde regeringen første forhandlingsmøde med samtlige støttepartier på samme tid.
FacebookTwitterKopier linkEmner:Christian Rabjerg (politiker)|Pernille Skipper (politiker)|Økonomisk politik|Radikale Venstre|Landbrug & Fødevarer




https://www.dr.dk/nyheder/politik/forligskreds-justerer-rodede-optagelsesregler-pa-gymnasier

PolitikForligskreds justerer rodede optagelsesregler på gymnasierErfaringer fra sommerens optagelsesproces viser, at processen er kompliceret og svær at forstå, lyder det.
Gymnasieforligskredsen ændrer nu på regler for optagelse på de gymnasiale uddannelser.
04.
nov.
2019 kl.
22.
20 | opdateret 06.
nov.
2019 kl.
08.
54Læs opRegeringen, Venstre, Dansk Folkeparti, De Radikale, SF, De Konservative og Liberal Alliance er blevet enige om at justere optagelsesregler til de gymnasiale uddannelser.
Det oplyser Børne- og Undervisningsministeriet til Ritzau.
I foråret 2019 trådte nye regler for adgang til de gymnasiale uddannelser i kraft.
De første erfaringer har ifølge ministeriet vist, at processen er kompliceret og svær at forstå.
Derfor er partierne, der udgør gymnasieforligskredsen, blevet enige om at rette op på fejlene.
- Det viste sig i sommer at være noget værre rod, vi havde fået skabt.
Der var for mange, der ikke kunne forstå reglerne.
Det dur jo ikke, så vi blev nødt til at tage hånd om det, siger børne- og undervisningsminister Pernille Rosenkrantz-Theil (S).
Optages på baggrund af 9.
klasseMed aftalen vil partierne blandt andet gøre det muligt for unge, der søger fra en såkaldt prøvefri 10.
klasse - for eksempel en efterskole uden prøve - ikke skal til optagelsesprøve- eller samtale for at få adgang til gymnasiet.
Eleven vil i stedet kunne blive optaget på baggrund af sine prøveresultater i 9.
klasse.
Derudover kan elever, som for eksempel starter på efterskole, men ombestemmer sig inden udgangen af oktober og gerne vil i gymnasiet, optages på baggrund af gymnasielederens vurdering.
- Med de regler, vi havde fået lavet, var det ikke muligt at fortryde.
Så skulle man vente et helt år - også selv om man havde ombestemt sig inden for en uge.
Det dur ikke, at man skal vente et år, fordi vi har skruet nogle regler forkert sammen, forklarer Pernille Rosenkrantz-Theil.
Læs også:Evaluering af adgangskrav til gymnasier: Kompliceret, kaotisk og uigennemskueligtTilfredshed hos gymnasieeleverHos landets gymnasieelever er der afmålt tilfredshed at spore over justeringerne.
- Der er rigtig mange, som har haft svært ved at forstå kravene.
De har været bøvlede og komplicerede, så det er et skridt i den rigtige retning, siger formand for Danske Gymnasieelevers Sammenslutning Martin Mejlgaard.
- Det vigtigste er dog, at man tager nogle større skridt, og vi synes, at målet er, at få afskaffet de adgangskrav, man har indført.
Vi tror ikke på karaktermure, tilføjer han.
Justeringerne vil træde i kraft i foråret 2020.
De vil dermed gælde til optagelsesprocessen til skoleåret 2020/2021.
/ritzau/FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Børne- og Undervisningsministeriet|Gymnasiale uddannelser|Uddannelse




https://www.dr.dk/nyheder/regionale/nordjylland/fokus-paa-lokale-musiknavne-skal-stoppe-talentflugt-til-koebenhavn-det

NordjyllandFokus på lokale musiknavne skal stoppe talentflugt til København: 'Det betyder alt med et skulderklap'Mange musiktalenter rykker til de store byer, men nu er der hjælp på vej.
Bandet 'Kogekunst' kæmper for sit gennembrud fra basen i Aalborg.
Af Klaus Videbæk og Simon Krogh Johansen04.
nov.
2019 kl.
20.
45Læs opDet skal ikke være en sten i skoen at bo uden for storbyer som Aarhus og København, hvis man drømmer om en karriere inden for musikken.
I øjeblikket lander langt størstedelen af musiklegaterne fra Statens Kunstfond hos kunstnere, der har bosat sig nær en af landets største to byer, mens der er langt mellem legaterne i eksempelvis Nordjylland.
Det kan tyde på, at man ikke er gode til at holde på og hjælpe de talenter, der bor i provinsen, inden de forlader reden.
Men det skal være slut nu.
I Aalborg Kommune vil man lave et nyt 'Kompetencecenter for rytmisk musik', og det skal få flere talenter til at blomstre på den hjemlige scene, fortæller leder Søren Kristensen.
- Musikbranchen er primært i København og Aarhus, og dermed kan man godt være lidt bagud på point her, fordi det måske er lidt sværere at blive opdaget eller få en pladekontrakt og finde nogen, der er villige til at investere i ens musikkarriere, siger han.
Mangler noget anerkendelseEn af de musikere, der arbejder på at få en karriere op at stå, er Simon Mariegaard, der sammen med Oskar Krusell Sørensen har bandet 'Kogekunst'.
Ganske vist bor Simon Mariegaard nu selv i København, men musikken har fortsat base i Aalborg, hvor han også arbejder som lydmand.
Det betyder jo alt, at der kommer en fagperson og giver en et skulderklap og siger, at 'det I har gang i, det er fandeme fedt'.
Simon Mariegaard, musikerHan er glad for, at man fremover vil gøre mere for at dyrke de lokale talenter og at give dem et skub fremad.
- Det er rigtig godt, at det er kommet på dagsordenen, siger han.
- Der har manglet den her anerkendelse på en eller anden måde.
Det betyder jo alt, at der kommer en fagperson og giver en et skulderklap og siger, at 'det I har gang i, det er fandeme fedt.
Det vil jeg gerne hjælpe jer med at komme videre med', fortsætter Simon Mariegaard.
Ro til at finde sin egen lydGodt nok er der et større publikum i København, men der er også gevinster ved at dyrke sin musik et sted, hvor der er lidt mere albuerum.
I Aalborg er der mere ro på, og der er bedre betingelser for at udvikle sin egen lyd, mener han.
- Og så tror jeg, det er lige meget, hvor du bor.
For så skal folk nok opsøge det, siger Simon Mariegaard.
Ser man på tallene for Statens Kunstfond, så var det i 2018 kun to procent af musiklegaterne, der havnede hos kunstnere med adresse i Nordjylland, mens 71 procent gik til Region Hovedstaden.
Kvaliteten fejler ikke nogetHos Statens Kunstfond så man gerne, at flere midler havnede hos talenter i Nordjylland.
Men der er ganske enkelt for få, der byder sig til, lyder det fra formand Michael Bojesen.
- Vi har simpelthen ikke nok ansøgninger fra Nordjylland, siger han.
Kogekunst - Kan ikke vente til i morgenKvaliteten af den nordjyske musik fejler til gengæld ikke noget, understreger Michael Bojesen.
Der er nok at arbejde med, mener han.
- Der er et utroligt rigt, sprudlende og stærkt musikliv i Nordjylland, så der er ikke nogen sammenhæng mellem det, og så at der ikke bliver givet så meget.
Vigtigt at de bliverNår det i det hele taget er vigtigt at kræse om lokale musiktalenter, så de ikke flytter og samles nogle få steder i landet, så skyldes det, at de bidrager til kulturlivet, siger Søren Kristensen:- Det er vigtigt for sammenhængskraften i en region, at der er kunstnere og musikere, der kan reflektere over de ting, der sker der, hvor man kommer fra.
Udover musiklegater tildeler Statens Kunstfond også musikmidler i form af projektstøtte.
Her havde syv procent af de støttede projekter i 2018 hjemme i Nordjylland.
Det nye center for rytmisk musik i Aalborg vil efter planen være oppe i omdrejninger omkring årsskiftet.
FacebookTwitterKopier linkEmner:København|Michael Bojesen (dirigent)|Jylland|Statens Kunstfond|Billedkunst




https://www.dr.dk/nyheder/regionale/hovedstadsomraadet/foraeldre-og-paedagoger-kritiserer-evaluering-af-lukkeuger

KøbenhavnForældre og pædagoger kritiserer evaluering af lukkeugerKøbenhavns Kommune konkluderer ellers, at sommerlukkeugerne fungerede godt.
I sommer betød besparelser på børne - og ungeområdet, at en lang række institutioner skulle holde tre ugers ferielukket.
Af Kathrine Ejdum Kjølberg04.
nov.
2019 kl.
18.
10Læs opDa en lang række børnehaver og vuggestuer i sommer lukkede i tre uger som en del af besparelser i Københavns Kommune, var det uden de store problemer.
Sådan lyder konklusionen i kommunens egen evaluering af feriepasningen.
Men den møder kritik fra flere sider.
- Vi ved, at der har været masser af utilfredshed, og derfor undrer det os, at forvaltningen og politikerne når frem til noget andet, siger Julie Kyndesgaard, formand for KFO, Københavns Forældreorganisation.
Også pædagogernes fagforeningen BUPL Hovedstaden undrer sig over kommunens evaluering.
Der var børn, der var kede af det og utrygge.
Vi har mange socialt udsatte børn, så de har ikke nydt godt af det.
Uddybende kommentarer fra klyngelederne i København til evalueringen af feriepasningForældre er ikke hørtForud for lukkeugeordningen var der både underskriftsindsamling og demonstrationer mod politikernes beslutning om at spare 30 millioner kroner.
Besparelserne betød, at der blev indført lukkeuger og sampasning i institutionerne.
Da debatten rullede, lovede politikerne, at der ville komme en evaluering.
Den bliver altså også mødt af kritik.
Julie Kyndesgaard mener blandt andet, at det er en stor mangel, at de forældre, der fravalgte feriepasning, slet ikke er hørt.
- Hvad gjorde de, kunne de få det til at hænge sammen, og hvordan har det været at være forældre i det her?
, søger Julie Kyndesgaard, KFO, svar på.
Det var rigtig hårdt for børnene, så vi var nødt til at tilrettelægge det, så vi brugte mange personaleressourcer.
Uddybende kommentarer fra klyngelederne i København til evalueringen af feriepasningOgså Enhedslistens medlem af Børne - og Ungeudvalget i København, Knud Holt Nielsen, har svært ved at forstå, at evalueringen får kommunen til at konkludere, at forældrene var tilfredse.
- Rigtig mange forældre har fravalgt feriepasningen, men vi har ikke noget billede af, hvorfor de har gjort det.
Så alle de forældre, der muligvis har været utilfredse med kvaliteten, rammerne eller vilkårene, hører vi ikke, siger Knud Holt Nielsen (Ø).
Hos BUPL Hovedstaden undrer fællestillidsmand Annette Mai Larsen sig over, at der tilsyneladende ikke er taget stilling til de mange bekymrede kommentarer fra lederne.
Ingen forældre benyttede sig af feriepasningen, da de – som pædagogerne – ikke mente, det var forsvarligt over for børnenes trivsel og tryghed at aflevere dem til kun en kendt voksen.
Uddybende kommentarer fra klyngelederne i København til evalueringen af feriepasningLederne har blandt andet skrevet om utrygge børn og forældre, der var frustrerede.
- Jeg undrer mig meget over, at der er tilfredshed med ordningen, for i de svar, som lederne er kommet med, er der utilfredshed på mange parametre, siger Annette Mai Larsen.
Borgmester: Vi hører forældrene næste årBørne - og ungeborgmester Jesper Christensen (S) mener, at det i første omgang har været vigtigst at høre lederne og de forældre, der har benyttet ordningen.
Men næste år vil de også høre de forældre, der har fravalgt ordningen.
- Kritikken i forhold til de forældre, der har fravalgt ordningen, har vi taget til os.
Derfor vil evalueringen næste år også blive udbygget med en undersøgelse af forældrenes oplevelse, siger Jesper Christensen.
Han mener dog, at konklusionen er brugbar, for den bygger på svar fra 117 klyngeledere.
FacebookTwitterKopier linkEmner:København|Københavns Kommune|Børne- og Ungdomspædagogernes Landsforbund|Jesper Christensen (politiker)|Fagforeninger




https://www.dr.dk/nyheder/indland/vestjysk-vrede-efter-hoejspaendt-afsloering-det-er-en-ommer

IndlandVestjysk vrede efter højspændt afsløring: Det er en ommer!
Kritiske afsnit blev fjernet, så ny højspændingsledning ikke skulle graves ned.
Borgmestrene Henrik Frandsen (tv.
) og Erik Buhl vil have genåbnet sagen om højspændingsledninger fra Holstebro til den dansk-tyske grænse efter de nye afsløringer.
Af Kasper Duncan Gram04.
nov.
2019 kl.
20.
30Læs opDe sydvestjyske kommuner føler sig ført bag lyset af Energinet.
Det statslige infrastrukturselskab har nemlig fået ændret konklusioner i en uvildig undersøgelse.
Det viser en aktindsigt, som Jyllands-Posten er i besiddelse af.
Det er en ommer.
De må gå tilbage og lave det her projekt om.
Henrik Frandsen, borgmester i Tønder Kommune (V).
Sagen drejer sig om den 170 kilometer lange højspændingsledning, der skal gå fra Holstebro til den dansk-tyske grænse.
Kun femten procent af ledningen kunne graves ned, lød de internationale eksperters vurdering i rapporten, der blev udgivet for et år siden.
Den skulle imødekomme den kritik, som naboer og miljøorganisationer ville rejse med udsigt til at få 35 meter høje og 35 meter brede højspændingsmaster igennem landskabet.
Men eksperterne havde faktisk et helt andet syn på sagen til at begynde med.
(© dr)Kritiske afsnit blev sløjfetI alt oplistede det canadiske konsulentfirma WSP 34 pointer, som de undrede sig over i forhold til Energinets løsning.
I det første udkast til rapporten beskyldes Energinet ligefrem for at bruge de tekniske analyser "som et middel til at understøtte en på forhånd fastlagt konklusion i stedet for at drage objektive konklusioner.
"Læs også:Kun 26 kilometer højspændingsledning kan graves ned: Skuffelse hos vestjyske borgmestreHer udtrykker WSP også, at "det kunne tænkes at være teknisk muligt" at grave kablet 50 eller 100 procent ned.
Det ville dog kræve nærmere undersøgelser.
Dette blev tidligere afvist af Energinet, fordi det var en dyr og tidskrævende løsning for projektet, der skulle være fuldført i 2023.
Jyllands Strømmotorveje400 Kilovolt højspænding: Går syd-nord som en stor motorvej, hvor de store energier bliver flyttet.
Gør det muligt at få mere indenlandsk vindkraft ind i systemet og købe/sælge el til vores nabolande150 Kilovolt højspænding: Fungerer som en hovedlandevej, der transporterer el over større afstande(Kilde: Ingeniøren og Energinet)Efter en række møder og mailkorrespondancer med Energinet reviderer konsulentfirmaet den endelige rapport, hvor de "har taget højde for Energinets kommentarer".
Borgmestre: Projektet er en ommerBåde før og efter udgivelsen har borgmestrene i området kæmpet for at få mest muligt nedgravet kabel i deres kommune.
- Det er en ommer.
De må gå tilbage og lave det her projekt om, så vi kan få så meget som muligt gravet under jorden, mener Tønder Kommunes borgmester, Henrik Frandsen (V).
- Det en discountløsning af en højspændingsledning, som jeg har mistanke om bare skulle gøres så billigt som muligt.
Vi er meget optagede af, at så meget som muligt kan blive gravet ned.
Så det er selvfølgelig meget bekymrende, at noget er blevet fortiet.
Læs også:Mikkel og Emma må sælge drømmehuset: Bor 78 meter fra kommende elledningerHan bakkes op af sin borgmesterkollega i Varde Kommune, Erik Buhl (V), som også vil have kablerne gravet ned i videst muligt omfang:- Jeg havde en klar opfattelse af, at det rent teknisk ikke kunne lade sig gøre.
Med de nye oplysninger skal man tage en runde mere, siger han.
Henrik Frandsen understreger, at Tønder Kommune sagtens kunne være højspændingsledningen foruden, men at den er vigtig for den danske infrastruktur og den grønne omstilling.
Styrelse: Konsulenter blev klogereSelv om Energinet har blandet sig i rapportens udfærdigelse, så har det været "en uafhængig proces", ifølge vicedirektør i Energistyrelsen, Martin Hansen.
Han påpeger til Jyllands-Posten, at konsulenterne fik ny information undervejs og derefter slog fast, at Energinets undersøgelser var "robuste".
Jyllands-Posten har kontaktet WSP, som afviser at stille op til interview, fordi Energistyrelsen har bedt dem om det.
WSP er blevet betalt cirka 294.
000 kroner for rapporten, ifølge avisens oplysninger.
FacebookTwitterKopier linkEmner:Energinet|Erik Buhl (politiker)|Henrik Frandsen (politiker)|Lokalpolitik|Holstebro




https://www.dr.dk/nyheder/udland/gorbatjov-saa-laenge-der-er-atomvaaben-er-verden-i-kolossal-fare

UdlandGorbatjov: Så længe der er atomvåben, er verden i kolossal fareI et interview med BBC kommer den tidligere leder af Sovjetunionen ind på brexit og spændingerne mellem Rusland og Vesten.
Mikhail Gorbatjov, med det karakteristiske modermærke, ses her til en filmfremvisning.
Af Rasmus Christiansen04.
nov.
2019 kl.
19.
28Læs opI et sjældent interview med britiske BBC advarer den tidligere leder af Sovjetunionen, 88-årige Mikhail Gorbatjov, om de nuværende spændinger, der er mellem Vesten og Rusland.
- Så længe der findes masseødelæggelsesvåben, særligt atomvåben, er vi alle i kolossal fare.
Alle verdens lande burde skrive under på, at alle atomvåben skal destrueres.
Både for vores egen og planetens skyld, siger han til BBC.
Interviewet fandt sted i anledningen af, at det den 9.
november er 30 år siden, at Berlinmuren faldt.
Til 25-års jubilæet for Berlinmurens fald lavede Gorbatjov et aftryk af sine hænder i cement.
Det skete under et besøg i 2014 til den tidligere kontrolpost ved Berlinmuren, checkpoint Charlie.
Gorbatjov beskriver de nuværende spændinger som 'kølige, men stadig en krig'.
- Se på, hvad der sker rundt omkring.
Der bliver sendt fly og skibe her og der, alle vegne.
Sådan en situation ønsker vi ikke.
Forhandlede missilaftale på plads med USAINF-traktatenINF-traktaten blev indgået mellem Rusland og USA i 1987.
Den indebærer, at parterne ikke må have eller udvikle atommissiler med en rækkevidde på mellem 500 og 5.
500 kilometer.
Derudover reguleres parternes atomvåben af den såkaldte New START-traktat.
Med den blev antallet af nukleare sprænghoveder, parterne måtte være i besiddelse af, reduceret til 1.
550 hver.
New START-traktaten løber til 2021.
Bliver den ikke genforhandlet, er atomoprustning ikke længere reguleret.
Mikhail Gorbatjov forsøgte i sin tid som regeringsleder at mindske spændingerne mellem Rusland og Vesten, der havde stået på siden afslutningen af Anden Verdenskrig.
Sammen med den daværende præsident for USA, Ronald Reagan, underskrev han i 1987 den historiske INF-aftale om en atomnedrustning.
Aftalen blev tolket som et stort skridt i retning af en normalisering mellem øst og vest hen mod afslutningen af den kolde krig.
Siden har de to lande dog flere gange beskyldt hinanden for at bryde våbenkontrolaftalen, og 16.
januar 2019 bekræftede USA, at de ville skrotte den.
Arkivbillede.
Reagan og Gorbatjov underskrev INF-aftalen i Det Hvide Hus.
'I må selv finde ud af brexit'Igennem sin tid som regeringsleder i årene 1985 til 1991 opbyggede Gorbatjov også et godt forhold til den daværende britiske premierminister, Margaret Thatcher.
Derfor spørger den britiske journalist i interviewet den tidligere leder af Sovjetunionen, om han har et godt råd i forhold til hele situationen omkring brexit - briternes udtrædelse af EU.
Til det svarer Gorbatjov kort:- Jeg vil ikke give nogle råd.
I briter er 'clever clogs' (en talemåde om folk, der er kloge på en irriterende måde).
Det må I selv finde ud af.
FacebookTwitterKopier linkEmner:Margaret Thatcher (politiker)|Rusland|Storbritannien|BBC|Militærudstyr




https://www.dr.dk/nyheder/kultur/film/floppede-som-film-nu-er-fantasy-brag-blevet-bbcs-dyreste-serie-nogensinde

BingeSe temaFilm og serierFloppede som film: Nu er fantasy-brag blevet BBC's dyreste serie nogensinde'His Dark Materials' redder de eminente bøger fra kuldsejlet filmserie, siger serieekspert.
- Det er begyndt at gå op for os, at serieformatet ofte er bedre til at filmatisere bøger, først og fremmest fordi udstrækningen i tid gør, at vi kan få foldet plot, scener og personer mere bog-agtigt ud, skriver Kasper Lundberg.
(© HBO Nordic)Af Kasper Lundberg04.
nov.
2019 kl.
20.
00Læs opDen nye fantasy-serie 'His Dark Materials' er baseret på en af mine absolutte yndlingsbøger som teenager.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Philip Pullmans fantasyserie 'Det gyldne kompas', som serien hedder på dansk, handler om pigen Lyra, der har en særlig evne til at læse et mystisk sandsigerinstrument.
Som den indadvendte tøsedrenge-nørd, jeg var, blev jeg totalt ramt af den meget alvorlige tone i historien om pigen, der vokser op blandt bøger og professorer, men pludselig viser sig at være udvalgt til at tage på en fantastisk rejse mod Nordpolen.
En verden befolket af hekse og panserklædte isbjørne, der hjælper med at tage kampen op mod et dystert religiøst komplot.
I 2007 blev den første bog i serien filmatiseret, og resultatet var næsten det værste, man som fan kunne forestille sig.
Den var nemlig… ok.
Egentlig godt lavet og med store stjerner som Daniel Craig og Nicole Kidman.
Men bogens lange plot blev presset sammen, hvilket fik verden til at fremstå absurd og barnlig.
Læs også:Netflix laver vild fantasy-succes til storserie: Her er fem andre, du kan læse i mellemtidenSom om man havde droppet at overbevise os om universets troværdighed, fordi man ikke havde tid til at folde det ud, og så bare gik ud fra at Narnia, hobitterne og Hogwarts havde gjort forarbejdet.
De resterende to bøger blev aldrig filmatiseret.
Heldigvis lever vi i en tid, hvor det er begyndt at gå op for os, at serieformatet ofte er bedre til at filmatisere bøger, først og fremmest fordi udstrækningen i tid gør, at vi kan få foldet plot, scener og personer mere bog-agtigt ud.
Det er også gået op for BBC og HBO, der i fællesskab står bag 'His Dark Materials'.
Ifølge Forbes er det den dyreste seriesatsning fra BBC nogensinde, hvoraf mange af pengene er brugt på overbevisende special effects.
Her er de vigtigste grunde til, at jeg tror på, at tv-versionen kommer til at redde mine elskede bøger fra den kuldsejlede filmserie.
1Instruktør og skuespillereDet er ikke første gang, at skotske James McAvoys optræder på det store lærred i en fantasy-verden.
Han havde også rollen som Mr.
Tumnus i 'The Chronicles of Narnia: The Lion, the Witch and the Wardrobe' fra 2005.
(© HBO Nordic)Allerede inden et sekund af serien var kommet ud, kunne man se på talentet, at projektet blev taget meget alvorligt.
Tom Hooper blev ansat som konceptuerende instruktør, og han har masser af erfaring fra både film og tv.
Og med 'Kongens Store Tale' og 'Les Miserable' har han allerede bevist, at han kan mestre det storladne, som sådan et magisk eventyr om kampen mellem det gode og det onde kræver.
Skuespillerne er tydeligvis også valgt, fordi de kommer med noget fascinerende og uforudsigeligt nuanceret til rollerne.
Ikke bare stjernestøv.
Den excentriske skuespiller James McAvoy er vildt underholdende og eksplosiv som den utilregnelige eventyrer Lord Asriel.
Læs også:Nu kommer der mere 'Game of Thrones' – i nye rammerHan kommer lige fra blandt andet at have spillet en mand med tyve forskellige personligheder i M.
Night Shyamalans Split og Glass.
Dafne Keen, der spiller hovedrollen som Lyra bliver rost til skyerne, men for mig er seriens helt store scoop Ruth Wilson fra 'The Affair'.
Hun spiller rollen som Frøken Coulter, der tager Lyra til sig og er ekstremt karismatisk og dragende med en stærk smag af perverteret magt.
Hun er både arkitekten bag et dybt ubehageligt eksperiment med mennesker, men bevæges tydeligvis også af en overraskende kærlighed til Lyra.
Ruth Wilsons brede smuk-grimme joker-mund og evne til at skifte lynhurtigt mellem menneskelig skrøbelighed og og overmenneskelig arrogance sælger figurens dobbelthed perfekt.
Meget mere vedkommende og konstant fascinerende end Nicole Kidmans isdronning i filmversionen.
2Historiens længde14-årige Dafne Keen spiller Lyra Belacqua, der på trods af sin unge alder allerede har gjort sin skuespildebut i 2014 og vundet en MTW-pris for sin præstation ved siden af Hugh Jackman i filmen 'Logan' i 2017.
(© HBO Nordic)Der er virkelig mange elementer i denne her historie.
Der er børn, der bliver kidnappet.
Der er interne konflikter i universitetsverdenen om, hvad videnskaben kan tillade sig.
Der er en vild eventyrer, der har opdaget, at nordlyset gemmer på en by.
Der er en hel mytologi omkring syndefaldet i Biblen og relationen til et mysterium om fænomenet 'støv'.
Der er hekse og isbjørne, der går med rustning.
En ond religiøs overmagt, knive der kan skære gennem universets materie, og så er der lige den detalje, at alle mennesker i denne her verden har deres sjæl uden på kroppen i form af et dyr.
Kort sagt, det tager lidt tid at leve sig ind i.
Serieformatet har skabt helt nye muligheder for at lave loyale fortolkninger af bøger.
Læs også:Ikonisk tegneserie bliver til tv-serie: Den overstiger selv de højeste forventningerVi har stadig ikke fundet en måde elegant etablere den indre monolog, litteraturen kan give os, men til gengæld er der plads til at folde et kompliceret plot, en kæmpe verden og nuancerede personer ud på en meget mere veldoseret måde, end en film på et par timer nogensinde har kunnet.
Den indbyggede fare ved serieformatet er selvfølgelig det modsatte: drømmen fra tv-selskabets side om, at en succes kan køre for evigt.
Men her lader HBO og BBC til at have truffet en hård (og god!
) beslutning om en sæson på otte afsnit per bog.
Anden sæson er allerede optaget, fordi bog nummer to starter lige efter begivenhederne i den første, og børneskuespillerne skulle ikke nå at ældes.
3Animationen af daimonerneDaimonerne, de dyr som følger alle personerne i historien, fortæller noget om de karakterer, som de tilhører - både i daimonernes opførelse og deres tale.
(© HBO Nordic)Den fordel, som serier har i længde, kommer som regel med en ulempe i form af et meget, meget lavere budget per minut.
Det betyder, at fantasyserier har haft svært ved at overbevise visuelt.
Selv 'Game of Thrones', én af verdens dyreste serier, blev kritiseret for sine CGI-drager til det sidste.
Og de havde endda den fordel, at serien startede næsten uden fantasyelementer.
I 'His Dark Materials' bliver vi med det samme præsenteret for en high fantasy-verden, der eksisterer totalt parallelt med vores egen.
Der er ikke en person fra vores verden, der kommer ind og undrer sig sammen med os over, at der findes heksepolitik, eller at alle mennesker har et talende dyr som følgesvend.
De talende dyr hedder daimoner og er en slags yderliggjort sjæl.
Hvis din daimon dør eller føler smerte, gælder det samme dig.
I serien fungerer dyrene rigtig fedt til at hjælpe os til at lynafkode alle personerne.
Både i art og tale afslører de personernes overjeg eller det ubevidste; de godes daimoner minder om at passe på og tage hensyn til andre, de ondes opfører sig aggressivt og impulsivt.
Men hvis seeren skal acceptere talende dyr overalt, så kræver det som minimum, at man ikke hele tiden sidder og krummer tæer over dårlig animation.
Heldigvis har de virkelig gjort sig umage.
Dyrene bevæger sig naturligt og troværdigt, og man glemmer faktisk meget af tiden, at det ikke bare er tale-trænede ildere, slanger og ugler, folk render rundt med.
Første sæson af His Dark Materials er på otte afsnit og kan ses på HBO Nordic.
Læs også:Tv-talent fik milliard-kontrakt af Netflix: Nu vil han provokere 'de gamle' med ny serieFacebookTwitterKopier linkEmner:Nicole Kidman (skuespiller)|BBC|HBO|Dyr|Litteratur




https://www.dr.dk/nyheder/regionale/bornholm/jylkat-hundan-og-det-rabbar-aa-emily-og-andre-unge-bornholmere-vil-laere

Bornholm'Jylkat', 'for hundan' og 'det rabbar å': Emily og andre unge bornholmere vil lære ø-sprogetMeget få unge taler bornholmsk, men nu får de chancen i Ungdomsskolen.
Emily Andersen bor på Bornholm, har en bornholmsk mor, bornholmske bedsteforældre, går i skole på Bornholm, men kan ikke tale bornholmsk.
Det er ærgerligt, synes hun.
Så nu går hun i gang med at lære det bornholmske sprog.
Af Lene Jensen og Lis Eilsøe04.
nov.
2019 kl.
21.
30Læs opJylkat, for hundan og det rabbar å.
Det var helt almindelige ord og vendinger på Bornholm for 20 år siden, men i dag er der kun få unge, der taler bornholmsk.
Men nogle af dem vil faktisk gerne.
Derfor har Ungdomsskolen for første gang oprettet et kursus i bornholmsk.
- Det er ærgerligt, hvis bornholmsk uddør.
Jeg kan godt lide at høre det, men jeg kan ikke ret mange bornholmske ord og bruger dem kun derhjemme, siger én af de kommende kursister, Emily Andersen.
Hun går i 7.
klasse på Rønne Privatskole.
Både hendes mor og bedsteforældre er bornholmere og taler jævnligt bornholmsk til Emily Andersen, men det kan man altså ikke høre på hende - ikke endnu i hvert fald.
Har aldrig lært at tale bornholmskDet samme er tilfældet med Laura Myhre, der går i 7.
klasse på Åvangskolen i Rønne.
- Meget af min familie er fra Bornholm, og de taler bornholmsk, og jeg kan godt forstå det.
Men jeg har aldrig lært at tale det, og det vil jeg gerne kunne, for det er ærgerligt, at det forsvinder, siger Laura Myhre.
Hvor god er du til de bornholmske ord og vendinger?
Test dig selv og bliv klogere her:Både Emily og Laura er ønskeelever for den ene af kursets lærere, sprogforsker på Københavns Universitet Alex Speed Kjeldsen.
- Mange af de unge bornholmere er vant til at høre bornholmsk og kan allerede nogle ord og vendinger.
De skal bare lokkes til at bruge det indimellem, siger Alex Speed Kjeldsen.
Bornholmsk i moderne udgaveHan er selv indfødt bornholmer og taler ægte bornholmsk, men han har ikke nogen forventning om, at de unge kommer til at tale bornholmsk som hverken ham selv eller deres bedsteforældre.
Hør sprogforsker Alex Speed Kjeldsen tale med i DR Bornholms radio - og både sprogforsker og studievært snakker naturligvis bornholmsk.
Hør Alex Speed Kjeldsen snakke om bornholmsk - på bornholmskDe må gerne ende med at tale en slags ny-bornholmsk eller bornholmsk i moderne udgave.
- Vi bornholmere slår nogle gange folk lidt i hovedet, hvis de prøver at snakke bornholmsk, men ikke taler det præcis, som vi synes, det skal lyde.
De unge skal have lov til at snakke bornholmsk i en nyere udgave, siger Alex Speed Kjeldsen.
BornholmskDer er tre hovedgrupper i dansk - jyske dialekter, ømål og østdansk.
Bornholmsk er eneste østdanske dialekt og er i familie med det, der blev talt i Skåne, da det var dansk.
Bornholmsk har helt særlige lyde, som ikke findes i andre danske dialekter, desuden grammatiske træk, der svarer mere til svensk eller norsk.
København udtales for eksempel Tjøvenhavn, mens det for eksempel hedder 'det smukke huset'.
Sprogforsker Alex Speed Kjeldsen fra Københavns Universitet står bag et nyt bornholmsk ordbogsprojekt.
Kilde: Sprogforsker Michael Ejstrup og sprogforsker Alex Speed KjeldsenHan påpeger i øvrigt, at mange tilflyttere også forsøger at snakke noget bornholmsk - og præcis som med de unge håber han, at de får lov til det; for det er i hvert fald en af måderne at sikre det bornholmske sprogs overlevelse.
- Vi vil gerne gøre det mere legalt, sjovt og spændende at bevare det bornholmske sprog, siger Alex Speed Kjeldsen.
Bornholmsk skal leges indPå kurset skal Alex Speed Kjeldsen undervise i selve sproget, mens antropolog og ph.
d.
Lars Kofoed Rømer tager sig af bornholmske fortællinger og gode historier.
Gæsteundervisere på kurset bliver to bornholmske amatørskuespillere, der også mestrer sproget.
- Vi skal ikke sidde og terpe grammatik og ord.
Vi skal lege med sproget, lære ord og (frække) vendinger, høre gode historier, quizze og spille teater.
Hvis vi er heldige, bliver det mere prestigefyldt at kunne tale bornholmsk, så det også bliver en del af de unges hverdag, siger Alex Speed Kjeldsen.
FacebookTwitterKopier linkEmner:Bornholm|Sprog|Københavns Universitet|Rønne




https://www.dr.dk/sporten/fodbold/superliga/hoeghs-hoejdepunkter-bashkim-basker-maal-ind-ob-og-vibe-skal-goere-det

SuperligaHØGHS HØJDEPUNKTER Bashkim basker mål ind for OB, og Vibe skal gøre det samme for FCMFodboldmagasinets vært, Josefine Høgh, giver dig udvalgte højdepunkter fra Superligarunden.
Af Mikkel Bartholdy Olsen04.
nov.
2019 kl.
22.
59Læs opBashkim Kadrii har endelig fundet den perfekte plads på banen – og det har givet mål på samlebånd til OB.
Det har til gengæld knebet for angriberne i FC Midtjylland – men nu skal Lasse Vibe give den midtjyske offensiv vinger.
Fodboldmagasinets vært, Josefine Høgh, har udvalgt det bedste fra den netop overståede runde i Superligaen.
FacebookTwitterKopier linkEmner:Lasse Vibe (fodboldspiller)|FC Midtjylland|Odense Boldklub|Fodbold|Jylland




https://www.dr.dk/nyheder/indland/oversvoemmelser-er-kommet-blive-og-der-bliver-flere

IndlandOversvømmelser er kommet for at blive - og der bliver flereDMI har varslet kraftig regn og risiko for oversvømmelser - det skal vi vænne os til.
De voldsomme skybrud og deraf følgende oversvømmelser bliver flere og flere, siger eksperter til DR Nyheder.
Dette billede er fra 2011.
Af Malthe Sommerand04.
nov.
2019 kl.
17.
30Læs opDe seneste dages regnvejr har fået blandt andet Gudenåen i det midtjyske til at gå over sine bredder.
Og vejrudsigterne ser ikke specielt gode ud, hvis man går og venter på tørvejr.
De byder på regn de næste mange dage.
Hjemme hos Anette Mouritsen har pumperne kørt i døgndrift over weekenden for at holde vand fra Gudenåen væk fra huset.
(© DR Nórdjylland)Om oversvømmelserOversvømmelser opdeles efter, hvor vandet stammer fra, dvs.
om der er tale om:vand fra havet (kystoversvømmelse),vand fra vandløb (vandløbsoversvømmelse),vand fra oven (oversvømmelse som følge af regnvand) ellervand fra neden (oversvømmelse som følge af grundvand).
Kilde: Klimatilpasning.
dkDet ligger lige for at tænke, at det er klimaforandringernes skyld, men helt så simpelt er det ikke.
Årsagen er nemlig ikke nødvendigvis kausal, omend sandsynligheden for det er stor, fortæller to eksperter til DR Nyheder.
Eller sagt så alle kan forstå det:- Man kan ikke sige, at det er klimaforandringerne, der er skyld i, at Storåen ved Holstebro er gået over sine bredder.
Et enkelt tilfælde kan ikke uden videre kædes sammen med klimaforandringer, forklarer Mikael Jarnvig, der er meteorolog ved DR Vejret.
Den 2.
januar 2019 var lystbådehavnen i Horsens ramt af en stor oversvømmelse.
Sådan beskytter du dit hjemUndersøg om dit hjem ligger inden for risikozonen for oversvømmelse.
Læg sandsække ud oven på noget plastik, så man forhindrer vandgennemtrængning.
Læg sandsække ud der, hvor vandet kan trænge ind, for eksempel i carporte, garager, ved døre eller lignende.
Lyt til myndighedernes anvisning, hvis der opstår specielle vejrsituationer.
Kilde: Beredskab FynEigil Kaas, der er professor i meteorologi og klimadynamik ved Niels Bohr Instituttet i København, er enig:- Man kan ikke sige, at den enkelte oversvømmelse skyldes klimaforandringer, men den generelle tendens er, at vi får mere nedbør, og at vi får kraftigere nedbør.
Særligt i efterårs- og vintermånederne vil man se, at der kommer mere nedbør.
Det bliver mere ekstremt.
Jorden er mætNår det bare regner og regner, kan jorden til sidst ikke suge mere vand - den bliver mæt, hedder det - og når vandet ikke længere kan sive ned gennem jorden, opstår der hurtigt problemer.
- Jord har små hulrum, der bliver fyldt op med vand, når det regner.
Desto mere regn, desto mere hober vandet sig op i jorden.
Når jorden er mættet, betyder det, at den ikke kan optage mere vand, og at vandet så løber af og ud i floder og vandløb eller oversvømmer lavtliggende områder, forklarer Eigil Kaas.
Læs også:Regnen driller: Lyskryds gik i sortOg det er ikke småmængder, vi har fået den seneste tid.
De sidste tre måneder er der faldet cirka et halvt års regn over Danmark.
DR Nyheder har i weekenden besøgt et sommerhus, der står under vand, nær Gudenåen.
Se mere her:Klimaforandringer i andre landePerioder med tørke, kraftige skybrud og stigende havvand kommer til at skabe flere og flere problemer i Danmark i takt med, at klimaet bliver varmere.
Men de danske problemer er små set i forhold til andre lande.
Her er et par eksempler.
I lande som Indien og Pakistan kan de se frem til lange tørkeperioder med ekstreme temperaturer, som bliver endnu mere dødbringende end i dag.
I sydøstasiatiske- og afrikanske lande, hvor de er afhængige af en stabil monsunregn, risikerer langt flere mennesker end i dag at dø af enten sult eller oversvømmelser, hvis regnen udebliver eller er for kraftig.
I et land som Fiji, der er afhængig af fiskeri, kan klimaforandringerne true med ren katastrofe, fordi fiskene forsvinder, når havet bliver varmere.
Kilder: FN, National GeographicRekordernes tidDMI husker, at rekorden for mest nedbør i efteråret er på 327 millimeter tilbage fra 1967, og indtil i dag er der faldet 259 millimeter regn.
Også på årsplan er der god mulighed for en rekord.
Den nuværende rekord er 905 millimeter, og vi har per 1.
november fået 745 millimeter.
Læs også:Gudenåen oversvømmede sommerhuset: 'Simpelthen så trist et syn'For 50 år siden så vi oversvømmelser to gange om året, om 100 år vil vi se dem 10 gange om året.
Man skal altså have meget store datasæt, før man kan sige, hvordan udviklingen kommer til at være.
- Der er omkring 145 år, hvor man har registreret nedbøren, og ni af 10 rekordår ligger indenfor de seneste tre årtier.
Vi får på årsbasis omkring 10 procent mere regn end for 40 år siden, siger Mikael Jarnvig.
Men når vi husker tilbage til 2018, så var det simpelthen knastørt og varmt.
Hvordan hænger det sammen?
- 2018 var et meget tørt år, også historisk.
Der kom kun 600 millimeter regn hele året, i år ender vi omkring 900 millimeter.
Generelt får vi lettere ved at slå varme- og nedbørs-rekorder, siger Mikael Jarnvig.
- Vi kommer til at få større mængder nedbør, samtidigt med at sandsynligheden for tørke også stiger.
Det kan ske samtidigt fordi, regnen falder på kortere tid.
I 2017 var det Kongeåen, der løb over sine bredder, og oversvømmede et område mellem Ribe og Esbjerg.
FacebookTwitterKopier linkEmner:Vejret|Jylland|Danmarks Meteorologiske Institut|København|Oversvømmelser




https://www.dr.dk/nyheder/regionale/oestjylland/optimismen-spirer-paa-traengt-hospital-fra-en-uloeselig-situation-til

Aarhus UniversitetshospitalSe temaØstjyllandOptimismen spirer på trængt hospital: Fra en uløselig situation til en opgave, der faktisk kan løsesAnsættelsesstoppet på Aarhus Universitetshospital er aflyst, selvom økonomien stadig er stram.
Byggeriet i Skejby er Danmarks største hospitalsbyggeri.
Det rummer hele Aarhus Universitetshospital, som før lå spredt på forskellige adresser i Aarhus.
Af Gitte Hansen og Sarah Friis Elkjær04.
nov.
2019 kl.
17.
14Læs opTræerne vokser ikke ind i himlen og heller ikke på Aarhus Universitetshospital, men alligevel spirer optimismen dette efterår.
Det sker, efter Region Midtjylland har sendt flere penge til det trængte sygehus, som de senere år har været gennem besparelser, fyringer, fusioner samt en lang og omfattende flytning.
Budgetterne for 2020 er nu sendt ud til afdelingerne, hvor det var ventet med spænding, siger ledende overlæge på afdelingen Kvindesygdomme og Fødsler Jannie Dalby Salvig.
Vi er gået fra en - synes vi selv - uløselig situation til at have en opgave, vi faktisk kan løse.
Poul Blaabjerg, hospitalsdirektørHun glæder sig over, at der i budgettet for næste år er taget højde for, at antallet af fødsler er steget fra 4.
500 fødsler og nu er oppe på 5.
000 om året.
- Tidligere bar vi et merforbrug med over til næste budgetår, så vi hele tiden skulle afvikle et merforbrug fra årene før, og til sidst blev det en uløselig situation.
I 2020 er budgettet baseret på aktiviteten i 2019, så der er taget hensyn til, at fødselstallet er steget, siger hun.
Budgettet til hele Aarhus Universitetshospital er på syv milliarder kroner, og 214 millioner af dem er ekstra bevilliget til næste års budget.
Dermed går hospitalet ind i 2020 uden at skulle indlede året med en sparerunde, forklarer hospitalsdirektør Poul Blaabjerg.
- Vi er gået fra en - synes vi selv - uløselig situation til at have en opgave, vi faktisk kan løse, siger han.
Må igen ansætte personaleSom noget nyt bliver alle penge sendt ud i de enkelte afdelinger i forhold til afdelingernes aktivitet.
Jeg er meget mere optimistisk nu, så jeg er ikke på vej væk.
Jannie Dalby, ledende overlægeAnsættelsesstoppet bliver også ophævet fra nytår, men økonomien er stadig stram, mener direktøren.
- Vi ophæver ansættelsesstoppet, så rekrutteringer, der skal ske fra 1.
januar 2020, bestemmer afdelingerne selv, inden for det budget de har.
På Kvindesygdomme og Fødsler var ledende overlæge Jannie Dalby Salvig ved at overskride sin personlige grænse, da hun i sommer skulle spare ti procent, samtidig med at antallet af fødsler steg med ti procent.
- Som leder er jeg meget bevidst om, at jeg har ansvaret for patienternes sikkerhed og personalets trivsel.
Kan det ikke balancere, så gør man som leder sin stilling op.
Jeg er meget mere optimistisk nu, så jeg er ikke på vej væk, siger hun.
Hospitalet skal stadig spare omkring 600.
000 kroner om dagen for at nå i mål med dette års sparekrav på 150 millioner.
FacebookTwitterKopier linkEmner:Aarhus Universitetshospital|Hospitaler|Økonomi|Region Midtjylland|Jylland




https://www.dr.dk/nyheder/udland/usa-melder-sig-formelt-ud-af-paris-aftalen

USA ud af klimaaftaleSe temaUdlandUSA melder sig formelt ud af Paris-aftalenFN er blevet oplyst, at USA har trukket sig fra den seneste store globale klimaaftale.
USA's præsident Donald Trump annoncerede i 2017, at USA ville ud af klimaaftalen.
04.
nov.
2019 kl.
22.
38Læs opUSA har i dag formelt oplyst til FN, at landet er ude af Paris-aftalen.
Det oplyser udenrigsministeriet i USA.
Dermed begynder en et år lang proces, der tager USA ud af klimaaftalen.
Meddelelsen kommer ikke som en overraskelse, efter Trump i 2017 i en tale fra Det Hvide Hus annoncerede, at USA ville forlade aftalen.
Rent teknisk er det først mandag blevet muligt for USA at indgive sin formelle udtræden af aftalen.
Læs også:Trump åbner op for klimaaftale: Noget kan skeAftalen blev indgået ved klimatopmødet i Paris i 2015.
Her forpligtede 196 medlemslande i FN's klimakonvention sig til at arbejde for at begrænse den globale opvarmning.
Aftalen indeholder en ambition om, at temperaturen på kloden ikke må stige med mere end to grader sammenlignet med før industrialiseringen.
/ritzau/ReutersFacebookTwitterKopier linkEmner:USA|Forenede Nationer|Udenrigsministeriet|Klimaændringer|Miljøpolitik




https://www.dr.dk/sporten/formel1/lewis-hamilton-er-arbejdsnarkoman-og-en-mesterstrateg-er-han-ogsaa-den-bedste-i

Formel1Lewis Hamilton er arbejdsnarkoman og en mesterstrateg: Er han også den bedste i historien?
Lewis Hamilton har vundet seks Formel 1-verdensmesterskaber og er kun én VM-titel fra at tangere legenden Michael Schumacher.
Hamilton er nu nummer to på rekordlisten over flest Formel 1-verdensmesterskaber.
Af Martin Leer Scharnberg04.
nov.
2019 kl.
19.
00Læs opLænge har tyske Michael Schumacher lignet en urørlig legende i Formel 1, som ingen nogensinde kunne overgå.
Men nu er Lewis Hamilton ved at indhente ham.
Med grandprix-sejren i USA søndag blev Lewis Hamilton verdensmester i Formel 1.
Det var hans femte VM-titel på seks år – hans sjette i alt i karrieren.
Dermed kørte 34-årige Lewis Hamilton forbi argentinske Juan Manuel Fangio på listen over flest VM-titler i karrieren.
Fangio vandt i 1950'erne titlen fem gange.
Læs også:Suveræn Hamilton genvinder Formel 1-verdensmesterskabHamilton er nu nummer to på rekordlisten.
Foran sig har han kun Michael Schumacher, der i alt vandt syv verdensmesterskaber, men som Hamilton nu ligger lunt i svinget til at kunne overhale.
Men hvad er det egentlig, der gør Lewis Hamilton til en så dygtig racerkører?
Med sejren søndag i USA's grandprix i Austin, Texas sikrede Lewis Hamilton sig sit sjette verdensmesterskab i Formel 1.
Ifølge John Nielsen, der er tidligere Le Mans-kører og Formel 1-kommentator, er Lewis Hamilton faktisk ikke nødvendigvis den hurtigste kører i feltet.
- På én enkelt omgang er en kører som Red Bulls Max Verstappen måske hurtigere end Hamilton.
Men over mange omgange og et helt løb er Hamilton mester til at få det maksimale ud af bilen.
Ifølge John Nielsen er Lewis Hamilton den bedste til at køre sikkert og stabilt uden at køre for forsigtigt og den bedste til at køre til grænsen uden at oversatse.
Han har en unik evne til at tage de rigtige beslutninger, når løbet kører derudaf med 300 kilometer i timen.
- I Mexico-grandprixet for nogle uger siden var Hamilton nødt til at skifte tidligere til hårde dæk, end han havde regnet med.
Men han formåede som altid at omstille sig og vinde alligevel.
Hans fornemmelse for bilen er helt vild.
Andre kørere ville i sådan en situation komme til at køre for konservativt, og andre ville komme til at presse bilen for meget.
En opslidende arbejdsnarkomanI Formel 1 kan selv den mindste kørefejl koste dyrt.
En lille overstyring her eller en lidt for sen opbremsning der, kan på få sekunder resultere i tabte placeringer i feltet.
Eller værre endnu en tur i rabatten og en bil, der ikke kan køre videre.
Lewis Hamilton- 34 år- Fra Stevenage, England- Har kørt Formel 1 siden 2007- Har vundet 83 grandprix-sejre og seks VM-titler- Har kørt for Mercedes siden 2013Men mens andre Formel 1-kørere kan kæmpe sæsonen igennem med blot at blive på banen og gennemføre løbene, er Hamilton det tætteste man kommer på en nulfejlsmaskine.
En dårlig grandprix-weekend for ham er oftere en fjerde- eller en sjetteplads, end det er kørefejl og kollisioner, der sender bilen på værksted og ham ud af løbet.
- Han har et tårnhøjt bundniveau og er utrolig leveringsdygtig.
Over flere omgange, over flere løb, over flere sæsoner er han så dygtig og begår så få fejl, at han er svær at konkurrere imod, siger John Nielsen.
Ikke alle deler dog Formel 1-kommentator John Nielsens analyse af Lewis Hamiltons succes.
Kritikere mener, at det mere er hans Mercedes-racer, end det er ham selv og hans talent, der har den største andel i de mange VM-triumfer.
De seneste seks sæsoner har Lewis Hamilton vundet fem verdensmesterskaber i Formel 1.
De tre største hold, Ferrari, Mercedes og Red Bull, bruger flere penge end de syv øvrige Formel 1-hold tilsammen, og det får kritikerne til at hævde, at Hamilton mest af alt er i stand til at vinde i overlegen stil, fordi han har en overlegen bil.
Læs også:I dag kan Hamilton blive Formel 1-konge igen: Nu skal ’latterlig' regel hjælpe konkurrenterneJohn Nielsen medgiver gerne, at Formel 1's storhold har en økonomisk og maskinel fordel, der giver også dem en enorm konkurrencefordel.
Men det er ikke ensbetydende med, at Lewis Hamilton har kunne sætte karrieren i automatgear og cruise sig til VM-titler, understreger han.
- Han er en arbejdsnarkoman, der går op i alt, der kan forbedre hans præstationer.
Ernæring, fysisk træning, soveplaner, ergonomien i cockpittet, osv.
Han er så detaljeorienteret, at det slider hans holdkammerater op, hvis de forsøger at blive lige så gode eller bedre end ham.
I 2016 var den tysk-finske Nico Rosberg Mercedes-holdkammerat med Lewis Hamilton.
Det år blev Nico Rosberg verdensmester foran Hamilton, men efter VM-sejren indstillede han sin Formel 1-karriere.
- Han ville simpelthen ikke leve det liv mere.
Det var for udmattende.
Men den tilværelse stortrives Lewis Hamilton med.
Lewis Hamiltons tidligere holdkammerat Nico Rosberg, vandt sit første og eneste verdensmesterskab i 2016 og indstillede sin Formel 1-karriere sæsonen efter.
Det, mener John Nielsen, er endnu et bevis på Hamiltons unikke talent.
Mercedes' bil vinder ikke verdensmesterskabet i Formel 1 af sig selv, siger han.
Formel 1-rekorderFLEST VM-TITLER#1.
Michael Schumacher - 7#2.
Lewis Hamilton - 6#3.
Juan Manuel Fangio - 5FLEST GRANDPRIX-SEJRE#1.
Michael Schumacher - 91#2.
Lewis Hamilton - 83#3.
Sebastian Vettel - 53FLEST POLE POSITIONS#1.
Lewis Hamilton - 87#2.
Michael Schumacher - 68#3.
Ayrton Senna - 65Lewis Hamilton har kørt for Mercedes siden 2013.
I den periode har han vundet fem verdensmesterskaber, mens hans holdkammerater i samme periode, Nico Rosberg og Valterri Bottas, har vundet ét enkelt verdensmesterskab tilsammen.
- Hvis man trækker Hamilton ud af Mercedes, havde de ikke vundet de seneste seks verdensmesterskaber.
Det er helt sikkert.
Bliver Schumacher overhalet af Hamilton?
Hans sjette VM-titel har fået diskussionen til at brede sig: Er Hamilton ved at køre sig i stilling som historiens bedste Formel 1-kører?
Hamilton er én enkelt VM-titel fra at tangere Michael Schumachers rekord på syv verdensmesterskaber.
Og han er kun otte grandprix-sejre fra også at tangere den tyske legendes rekord for flest løbssejr.
Schumacher har vundet 91, mens Hamilton er på 83.
Ifølge Formel 1-kommentator John Nielsen kan vi godt forvente, at Lewis Hamilton holder kadencen og kører forbi Michael Schumacher i historiebøgerne og statistikkerne i løbet af de næste par sæsoner.
- Han kan godt holde sit tårnhøje niveau et par år endnu.
Også fordi han virker ekstra motiveret af at slå Schumachers rekorder.
FacebookTwitterKopier linkEmner:Lewis Hamilton (racerkører)|Michael Schumacher (racerkører)|Motorsport|Red Bull|Frankrig




https://www.dr.dk/nyheder/penge/efter-33000-paabud-nyt-vaerktoej-skal-hjaelpe-virksomheder-med-overholde-loven

PengeEfter 33.
000 påbud: Nyt værktøj skal hjælpe virksomheder med at overholde lovenEn fjerdedel af små arbejdspladser i Danmark udfylder ikke den lovpligtige arbejdspladsvurdering.
Et nyt værktøj på telefonen gør det lettere for små virksomheder at få lavet en arbejdspladsvurdering.
Af Mikkel Jensen04.
nov.
2019 kl.
21.
30Læs opTidskrævende.
Uoverskueligt.
Omstændigt.
De lovpligtige arbejdspladsvurderinger - også kendt som APV - har været årsag til gråt hår hos særligt små- og mellemstore erhvervsdrivende.
Ikke mindst fordi at man i de eksisterende tjeklister har skullet udfylde mere end 100 spørgsmål.
Nu har Arbejdstilsynet lanceret et nyt værktøj, som skal gøre det nemmere for små virksomheder at overholde lovens krav om en arbejdspladsvurdering.
APVDet er et lovkrav, at alle virksomheder med ansatte skal lave en arbejdspladsvurdering, som omfatter alle arbejdsmiljøforhold i virksomheden.
Det er arbejdsgiveren ansvar, at der bliver lavet en arbejdspladsvurdering, og at medarbejderne bliver inddraget.
Arbejdspladsvurderingen skal være tilgængeligt for både ledelsen og medarbejderne.
Arbejdspladsvurderingen skal revideres, når der sker ændringer, som har betydning for arbejdsmiljøet - dog mindst hvert 3.
år.
Kilde: Arbejdstilsynet- Det er godt, at vi med det nye digitale værktøj gør det væsentligt lettere for virksomhederne at lave deres arbejdspladsvurdering - uden at gå på kompromis med arbejdsmiljøet.
Det kommer alle til gavn, siger beskæftigelsesminister Peter Hummelgaard.
33.
000 påbudI det nye værktøj får virksomhederne en tjekliste på 7-20 spørgsmål om deres arbejdsmiljø.
Tjeklisten er målrettet den specifikke branche, og det gør det nemt, overskueligt og hurtigt for virksomhederne at komme godt i gang.
Værktøjet skal hjælpe særligt de små virksomheder med 1-9 ansatte - dem er der ca.
165.
000 af i Danmark.
Lars Magnus Christensen, der er cheføkonom i SMVdanmark, organisationen for små- og mellemstore virksomheder, roser det nye værktøj:- Ved at skære antallet af spørgsmål ned fra 100 til under 20 og samtidig guide virksomheden igennem skridt for skridt, gør man det mere overskueligt for den lille virksomhed at leve op til lovens krav.
I en undersøgelse foretaget af Det Nationale Forskningscenter for Arbejdsmiljø, er det godt hver fjerde af de små arbejdspladser, der ikke har lavet en arbejdspladsvurdering inden for de seneste tre år.
Det betyder, at Arbejdstilsynet har givet intet mindre end 33.
000 påbud for manglende eller mangelfulde arbejdspladsvurderinger siden 2008.
Ifølge Arbejdstilsynet, så er det ofte restauranter, butikker og kontorvirksomheder, der ikke har styr på arbejdspladsvurderingerne.
FacebookTwitterKopier linkEmner:Lars Magnus Christensen (økonom)|Peter Hummelgaard Thomsen (politiker)|Arbejdsmiljø|Arbejdstilsynet|Erhverv




https://www.dr.dk/nyheder/udland/graesk-politi-finder-41-migranter-i-lastbil-paa-motorvej

UdlandGræsk politi finder 41 migranter i lastbil på motorvejMigranterne er i god behold.
Chaufføren af lastbilen er anholdt.
Fundet af de 41 migranter i god behold kommer knap to uger efter, at 39 omkomne migranter blev fundet i et kølerum på en lastbil04.
nov.
2019 kl.
15.
46 | opdateret 04.
nov.
2019 kl.
21.
52Læs op41 migranter er mandag fundet i live i en lastbil på en motorvej i Grækenland.
Det oplyser politiet ifølge nyhedsbureauet Reuters.
Migranterne er hovedsageligt fra Afghanistan og er ikke kommet til skade i lastbilen, oplyser myndighederne.
De tilføjer, at kølesystemet i lastbilen ikke var tændt, da lastbilen blev stoppet.
Politiet stoppede lastbilen på motorvejen nær den græske by Xanthi i forbindelse med et rutinemæssigt tjek.
Undersøger migranterneLastbilens chauffør er anholdt, og migranterne er bragt til en nærliggende politistation for at blive identificeret.
- Lastbilen indeholdt både drenge og mænd.
Det kommer til at tage et par dage at identificere dem og bestemme deres nationalitet, siger en unavngiven kilde fra politiet til nyhedsbureauet AFP.
Ifølge AFP er chaufføren fra Georgien.
Fundet af de 41 migranter kommer, knap to uger efter at 39 migranter - formodentlig vietnamesiske statsborgere - blev fundet omkomne i en nedkølet lastbil i Essex-området i England.
31 migranter fra Pakistan blev lørdag fundet i live gemt i en lastbil på en motorvej nær grænsen mellem Frankrig og Italien.
/ritzau/Opdateret med video.
FacebookTwitterKopier linkEmner:Grækenland|Afghanistan|England|Frankrig|Georgien




https://www.dr.dk/sporten/fodbold/landsholdet/hareide-stoetter-zanka-i-tyrkisk-troejesag-var-kommet-i-unaade-hvis-han

LandsholdetHareide støtter Zanka i tyrkisk trøjesag: 'Var kommet i unåde, hvis han ikke stillede op'Åge Hareide vil ikke blande sport og politik, men har forståelse for, at 'Zanka' er havnet i et dilemma.
Mathias 'Zanka' Jørgensen har været en vigtig spiller under Åge Hareide.
Han brød for alvor igennem på landsholdet under VM i Rusland sidste år, og i det efterfølgende år var han stort set fast mand ved siden af Simon Kjær, inden Andreas Christensen pressede sig foran.
Af Kasper Heide Lund, Tobias Boldt og /ritzau/04.
nov.
2019 kl.
15.
43Læs opSom fodboldspiller kan du let ende i en situation, hvor du bliver nødt til at gøre noget, som du ikke nødvendigvis har lyst til.
Derfor har landstræner Åge Hareide også forståelse for den penible situation som landsholdsspilleren Mathias 'Zanka' Jørgensen er havnet i, efter han i Fenerbahce-sammenhæng har båret en trøje, der viser støtte til det tyrkiske militær.
- Jeg tror, det har været svært for Zanka.
Hvis klubben har en politik og en holdning til disse ting, som kan være uvant for os i Skandinavien, så kan Zanka ligesom ikke melde sig ude af klubben.
Det har nok været det sværeste for ham, siger Åge Hareide til DR Sporten.
Sådan ser t-shirten ud som Mathias 'Zanka' Jørgensen og holdkammeraterne havde på.
Hyldest af det tyrkiske militærSammen med sine holdkammerater var 'Zanka' for lidt over to uger iført en trøje under opvarmningen før kampen mod Denizlispor den 20.
oktober, hvor der var et logo af en soldat, der gjorde honnør samt teksten: Fædrelandet er jer taknemmelig.
Det skulle henvise til de tyrkiske tropper, som 9.
oktober indledte en offensiv mod kurdiske styrker i Syrien.
- Hvis han ikke var stillet op, så kunne han komme i unåde hos både fans og klubben.
Det må være svært for ham, siger Hareide og tilføjer:- Politik er ikke noget, som bør drages i vores sport, men det sker nogle gange, og så må man tænke på kultur og baggrunde i forhold til det, vi er vant til.
Kan det få dig som landstræner til at råde spillere til at holde sig væk fra lande som Tyrkiet?
- Nej, det vil jeg ikke.
Jeg blander mig svært lidt i det som foregår ude i klubberne.
Jeg er optaget af spillerne, når de spiller for Danmark og ikke noget andet.
Mathias 'Zanka' Jørgensen kom ind i slutningen af opgøret mod Schweiz og var med til at sikre 1-0-sejren i Parken i sidste måned.
Mathias 'Zanka' Jørgensen har tidligere også fået opbakning af blandt andre fungerende kulturminister Rasmus Prehn (S) og Spillerforeningens direktør, Mads Øland.
Forsvarsspilleren har ikke selv udtalt sig i trøjesagen.
FacebookTwitterKopier linkEmner:Åge Hareide (fodboldtræner)|Mads Øland (idrætsleder)|Socialdemokraterne|Tyrkiet|Fodbold




https://www.dr.dk/nyheder/indland/danskere-er-vilde-med-gadehunde-dyrlaeger-er-bekymrede

IndlandDanskere er vilde med gadehunde: Dyrlæger er bekymredeNyt studie fra Københavns Universitet kigger nærmere på adoptionstrend.
Tusinder af herreløse hunde er hentet fra især sydeuropæiske lande til Danmark.
Af Kasper Duncan Gram04.
nov.
2019 kl.
21.
03 | opdateret 04.
nov.
2019 kl.
22.
14Læs opMange danskere kan ikke stå for et par tiggende hundeøjne på ferien i Syd- eller Østeuropa.
En ny undersøgelse fra Københavns Universitet anslår, at danskerne har adopteret over 5.
000 udenlandske gadehunde siden 2001.
Blandt dem er kendisser som Linse Kessler og Silas Holst, der har adopteret hunde fra henholdvis Grækenland og Tyrkiet.
Selv om det sker med de bedste intentioner, er de danske dyrlæger bekymrede over udviklingen.
Hundene kan nemlig være smittet med eksempelvis hundegalskab.
Læs også:Fødevarestyrelsen: Pas på importerede gadehunde- Næsten alle de 173 dyrlæger, som svarede på vores spørgeskema, mener, at der er grund til at bekymre sig om, at gadehundene bringer eksotiske sygdomme med sig, siger professor Søren Saxmose Nielsen, der er en af forskerne bag undersøgelsen.
Næsten lige så mange dyrlæger svarer, at de tidligere gadehunde har flere adfærdproblemer end hunde opdrættet i Danmark, uddyber han.
Et græsk hundeinternat.
Burde være lukket land som NorgeSidste år forbød Norge import af gadehunde.
Nordmændene må derfor ikke adoptere hunde, der ikke har været i privat varetægt i mindst et halvt år forinden.
Herhjemme mener Dyrlægeforeningen, at Danmark bør gøre det samme.
- Det er svært at dokumentere hundenes reelle sundhedstilstand forud for en import.
Vi mener derfor, at et egentligt dansk forbud er eneste løsning på de sundhedsmæssige problemer, siger Hanne Knude Palshof, som er formand for Den Danske Dyrlægeforening.
Hun mener, at gadehundene er for farlige for andre dyr og mennesker - og at adoption ikke løser det egentlige problem:- Det er måske heldigt for den hund, der bliver udvalgt til eksport, men håndtering af de herreløse dyr kræver en lokal indsats.
Løsningen er egentlige reguleringsprogrammer for herreløse gadehunde – ikke at tage nogle af dem med til Danmark.
Læs også:Ny forskning: Overvægtige danskere har overvægtige hundeHundevenner får hjælpForskerne bag KU-undersøgelsen har fundet 29 organisationer, som hjælper med at få udenlandske gadehunde til Danmark.
Fødevarestyrelsen har tidligere advaret mod trenden, da foreningen Tyrkiske Hunde så dagens lys.
Styrelsen anbefaler, at man adopterer hunde fra danske internater i stedet.
Tyrkiske Hunde garanterer dog for deres gadehundes sundhed, da de tager blodprøver og får dem vaccineret.
Rettelse: Rapporten anbefaler ikke et forbud, dette er dyrlægernes synspunkt.
FacebookTwitterKopier linkEmner:Linse Kessler (kendis)|Silas Holst (danser)|Københavns Universitet|Dyr|Norge




https://www.dr.dk/sporten/haandbold/herreligaen/efter-11-saesoner-i-gog-anfoerer-stopper-karrieren-til-sommer

HerreligaenEfter 11 sæsoner i GOG: Anfører stopper karrieren til sommer Håndboldspilleren Lasse Kronborg, der er anfører for GOG, stopper karrieren til sommer.
Lasse Kronborg (tv.
) er i gang med sin 11.
sæson i GOG, men til sommer er det slut.
(Arkivfoto) 04.
nov.
2019 kl.
20.
22Læs opHåndboldklubben GOG bliver en profil fattigere, når den rutinerede anfører Lasse Kronborg til sommer stopper karrieren.
I en pressemeddelelse på GOG's hjemmeside uddyber han sin beslutning om at stoppe efter 11 sæsoner for den fynske klub.
- GOG har betydet alt for mig.
Det har været mit liv de sidste ti år og 11 i alt.
Jeg føler, at jeg har givet alt, hvad jeg overhovedet kunne til klubben.
- Jeg har prøvet at videreudvikle og videreføre den GOG-sjæl, som jeg blev vist, dengang jeg startede.
Den har jeg prøvet at give videre til de unge og nye spillere, som er kommet udefra, siger Kronborg.
En klubmand som siger stopDen nu 35-årige Kronborg har spillet i GOG ad to omgange.
Senest kom han til efter klubbens konkurs og var med til at få klubben tilbage til toppen af dansk håndbold.
Derfor er det et "vaskeægte klubmenneske", som GOG-direktør Kasper Jørgensen og resten af klubben inden længe må se forlade banen.
- Lasse Kronborg har været en solid støtte og en central figur i genopbygningen af GOG som et tophold i dansk håndbold.
- Både på banen, men også uden for banen, hvor han i tre år var ansat i administrationen i klubben.
Lasse har udfyldt mange funktioner, og vi skylder ham en stor tak for indsatsen og ønsker ham alt det bedste i det liv, der venter efter sæsonen, siger Kasper Jørgensen.
Lasse Kronborg er uddannet skolelærer, men han ved endnu ikke, hvad han skal lave efter håndbolden.
GOG vandt i sidste sæson sølv i herrernes håndboldliga.
/ritzau/FacebookTwitterKopier link




https://www.dr.dk/nyheder/politik/fjollede-regler-forhindrer-landmaend-i-hjaelpe-naturen

Politik'Fjollede regler' forhindrer landmænd i at hjælpe naturenNår landmænd lader naturen brede sig, er belønningen, at de mister støtten.
Det kan ikke betale sig for landmænd at lade naturen få frit spil på små eller våde marker.
De bliver bare trukket i landbrugsstøtte.
Af Line Jenvall04.
nov.
2019 kl.
15.
01Læs opDanmark er et af verdens mest opdyrkede lande, og både eksperter, fagfolk og politikere er enige om, at mere plads er en grundlæggende forudsætning for mere og bedre natur.
Men selv når viljen er der, og al sund fornuft siger, at det giver bedre mening for en landmand at lade sommerfugle og vilde planter erstatte korn eller grøntsager på små, fugtige marker - så står lovgivningen i vejen for naturen.
For hver kvadratmeter en landmand beslutter sig for at lade naturen råde over, skrumper landbrugsstøtten nemlig fra EU.
Sagt på en anden måde: Det koster simpelthen landmændene penge at give naturen plads.
Læs også:110 landmænd klar til at opgive jord for at beskytte naturen: Kun penge nok til 14 tilskudOg det er fjollet, mener Henrik Bertelsen, der er landmand og formand for Landbrug og Fødevarer-afdelingen Familielandbruget Sydvest.
- Vi går jo som landmænd og lytter til, at folk gerne vil have mere natur.
Når man så lader den brede sig, er belønningen, at man mister støtten, siger han.
Det drejer sig i bund og grund om at give lov til de landmænd, der gerne vil overlade noget til naturen, uden at de skal straffes økonomisk.
Henrik Bertelsen, formand for Familielandbruget SydvestTil ingen verdens nytteHenrik Bertelsen har har selv stået i dilemmaet.
En af hans marker i en lavning gav ikke det store udbytte, fortæller han.
- Den var våd, og drænet trak ikke ret godt mere, men der var en masse fugleliv, insekter og lignende.
Selvom han hellere ville lade den vokse til, gav det ikke mening for hans forretning, hvis han til gengæld ville blive trukket i støtte.
Landmændene bliver motiveret til at klippe deres hegn helt tæt og køre ploven helt ud til skellet frem for at give noget plads, og det er jo dét, naturen mangler derude.
Claus Lind Christensen, formand for Dansk Jægerforbund- Så rensede jeg drænene, som jeg nu skulle - for vi skal jo også leve af det landbrug, vi har.
Men der var ikke nogle, der havde gavn af det.
Jeg tjente ikke flere penge på det, og naturen fik det ikke bedre, siger Henrik Bertelsen.
Læs også:Forslag om lov til milliarder skal redde truede danske dyrDet er bare et eksempel.
Henrik Bertelsen nævner flere i flæng - eksempelvis det såkaldte aktivitetskrav, som tilsiger, at også de marker, landmændene ikke dyrker, skal slås.
- Så spilder du noget dieselolie, jævner nogle myretuer, jager sommerfugle og skærer vilde blomster ned til ingen verdens nytte.
Der er virkelig ingen, der får noget ud af den her aktivitet, siger Henrik Bertelsen.
Klipper grene og pløjer helt til kantenFormanden for Dansk Jægersamfund, Claus Lind Christensen, kan også pege på regler, der går direkte imod den politiske ambition om at give plads til naturen.
Og ligesom Henrik Bertelsen, mener han, at det især er EU's landbrugsstøtte-krav, der er kontraproduktive.
Læs også:239 kilometer mark erstattet af blomster: ’Det er vores ansvar at give plads til naturen’- Hvis der er et læhegn af træer, og træernes grene rager indover marken, så vil man kunne se på satelitfotoet i EU og sige: Nu har læhegnet bredt sig ind i marken, nu trækker vi i støtten, for der er gået nogle kvadratmeter fra her, forklarer Claus Lind Christensen.
Organisationernes principper for fremtidens naturDer skal iværksættes såvel akutte som langsigtede tiltag, der sikrer en rig natur og biodiversitet.
Naturindsatsen skal også komme befolkningen til gavn gennem oplevelser for at skabe bedre forståelse.
Målsætninger skal være konkrete, forpligtende for myndighederne og tidsbestemte.
Der skal være sammenhæng mellem de opstillede mål og virkemidlerne til udmøntning og prioriteres flere penge.
Staten skal gå forrest med konkrete og målrettede indsatser for truede arter og naturtyper.
Det skal ikke være en "straf" for lodsejere at huse, pleje eller genskabe natur.
Der skal sikres den fornødne viden om både effekt af tiltag og behovet for konkret forvaltning.
Indsatsen for natur og biodiversitet skal som udgangspunkt hvile på principper om frivillighed.
Der skal sikres positive incitamenter for private lodsejere i form af både sikring af tilstrækkelig betaling eller erstatning.
Danmark bør anerkende, at naturen ikke alene er en udgift, men også rummer en økonomisk værdi.
Kilde: Fælles udspil til natur og biodiversitet - Danmarks Naturfredningsforening, Friluftsrådet, Økologisk Landsforening, Danmarks Biavlerforening, Dansk Ornitologisk Forening, Danmarks Jægerforbund og Landbrug & Fødevarer.
Det er håbløst, mener han.
- Landmændene bliver motiveret til at klippe deres hegn helt tæt og køre ploven helt ud til skellet frem for at give noget plads, og det er jo dét, naturen mangler derude.
Både Dansk Jægerforbund, Landbrug og Fødevarer, Danmarks Naturfredningsforening, Friluftsrådet, Økologisk Landsforening, Danmarks Biavlerforening og Dansk Ornitologisk Forening har slået sig sammen om en række anbefalinger til regeringen.
De blev lagt frem, da statsminister Mette Frederiksen (S) og miljøminister Lea Wermelin (S) i dag havde inviteret til biodiversitetstopmøde, og én af dem går netop på, at det ikke skal være en straf for lodsejere at genskabe natur.
Masser af viljeDer er danske regler at forenkle, men det er også nødvendigt, at regeringen presser på i EU, lyder det fra både Claus Lind Christensen og Henrik Bertelsen.
- Der er mange landmænd, der gerne vil gøre noget godt for naturen – og der er mange, der for eksempel har nogle hjørner eller lavtliggende jorde, som det ikke kan betale sig at dyrke, og som de gerne ville lade naturen råde over, siger Henrik Bertelsen.
Læs også:Arter af insekter uddør i alarmerende hast - og det er vores skyldEn af de løsninger, som bliver fremhævet, er en bruttoarealsordning, hvor landbrugsstøtten netop ikke afhænger af det dyrkede areal, men giver landmændene frie hænder - også til at hjælpe naturen.
- Så kan du dyrke din jord, lade fuglene synge over den, grave en sø eller lade læhegnene brede sig, eller hvad du vil, siger Henrik Bertelsen og fortsætter:- Det drejer sig i bund og grund om at give lov til de landmænd, der gerne vil overlade noget til naturen, uden at de skal straffes økonomisk.
Læs også:Vestjysk gylle, oversvømmede marker og bornholmsk fotosyntese: Mød fire landmænd, der passer på planetenFacebookTwitterKopier linkEmner:Landbrug|Lea Wermelin (politiker)|Mette Frederiksen (politiker)|Socialdemokraterne|EU




https://www.dr.dk/nyheder/udland/norsk-terrorsigtet-jeg-beskytter-fremtidige-generationer

UdlandNorsk terrorsigtet: Jeg beskytter fremtidige generationerDen sigtede mener ikke, at han bør straffes for at have dræbt sin stedsøster og angrebet moské.
Den terrorsigtede Philip Manshaus med sin advokat.
04.
nov.
2019 kl.
13.
50Læs opI dag har den 22-årige drabs- og terrorsigtede nordmand Philip Manshaus for første gang afgivet sin forklaring i retten.
Manshaus, der er sigtet for at dræbe sin stedsøster og angribe en moské, læste en fire minutter lang udtalelse op i retslokalet i Oslo.
- Jeg vil beskytte mit folks fremtidige generationer, som står på randen af tilintetgørelse, siger han ifølge nyhedsbureauet NTB.
Forinden havde han holdt armen op i luften i en nazistisk hilsen.
Under retssagen lavede Philip Manshaus en nazistisk hilsen.
Kom med racistiske udtalelser i rettenDet er første gang, at Manshaus offentligt siger ord, siden han blev anholdt 10.
august.
Forinden havde han skudt og dræbt sin stedsøster og angrebet moskéen Al-Noor Islamic Centre i Bærum nær Oslo.
Han har erkendt handlingerne, men mener ikke, at han bør straffes.
Under sin udtalelse kom Manshaus med flere racistiske og antisemitiske synspunkter.
Det skriver norske NRK.
Manshaus er i dag blevet varetægtsfængslet i yderligere fire uger.
Denne gang dog uden restriktioner.
Det betyder, at han ikke længere har forbud mod eksempelvis at sende og modtage breve og få besøg.
Retssagen går i gang næste årHilde Strand, der er advokat ved politiet, siger, at efterforskningen af sagen ventes færdiggjort i løbet af december.
Torsdag ventes en rapport om, hvorvidt Manshaus kan stilles til ansvar for sine handlinger.
Ingen personer kom alvorligt til skade ved Manshaus' angreb mod moskéen.
I september offentliggjorde politiet detaljer om drabet på Manshaus stedsøster, Johanne, der var adopteret fra Kina.
Ifølge obduktionsrapporten blev den 17-årige pige dræbt af tre skud i hovedet og et i brystkassen.
Det skriver norske Dagbladet.
Retssagen mod Manshaus ventes at gå i gang i begyndelsen af næste år.
/ritzau/NTBFacebookTwitterKopier linkEmner:Retsvæsen|Oslo|Kriminalitet|NRK|Kina




https://www.dr.dk/nyheder/indland/mcdonald-boss-fik-sparket-saadan-haandterer-fire-af-danmarks-store-virksomheder

IndlandMcDonald-boss fik sparket: Sådan håndterer fire af Danmarks store virksomheder kæresteri mellem chef og ansatFlere steder er det svært at slå kærlighed op i personalehåndbogen.
Ifølge McDonalds har den administrerende direktør overtrådt virksomhedens retningslinjer og udvist dårlig dømmekraft ved at have indledt et forhold til en ansat.
Af Cathrine Lakmann og Oliver Batchelor04.
nov.
2019 kl.
18.
31Læs opDet er stik imod McDonalds retningslinjer, at en chef indleder et forhold til en ansat.
Det har burgerkædens bestyrelse vurderet, og derfor stopper den administrerende direktør øjeblikkeligt.
Det skriver nyhedsbureauet AFP.
Herhjemme har flere store virksomheder ikke lige så klare regler for, om sød musik mellem chefer og ansatte bliver til larmende støj på arbejdspladsen.
Steve Easterbrook er ikke længere McDonalds administrerende direktør, efter han har haft et forhold til en ansat.
Arla Foods: Uskrevne reglerHos Arla Foods er der ikke skrevet nogen regler ned om kæresteforhold på arbejdspladsen, fortæller pressechef Åse Andersson.
Der er uskrevne regler, der foreskriver, at chefer helst ikke indleder forhold til medarbejdereÅse Andersson, pressechef, Arla Foods- Men der er uskrevne regler, der foreskriver, at chefer helst ikke indleder forhold til medarbejdere.
Når det er sagt, så er kærlighed som bekendt kærlighed, og skulle det opstå på arbejdspladsen, så løser vi det - så godt vi kan - ved at sikre, at de involverede ikke arbejder i samme afdeling, fortæller hun.
Carlsberg: generelle retningslinjerDet står heller ikke direkte i personalehåndbogen hos Carlsberg, hvordan en chef og en ansat skal tackle det, hvis de indleder et forhold.
Men der findes nogle generelle retningslinjer, som klart og tydeligt pointerer, at man skal være opmærksom på interessekonflikter, oplyser pressechef Kasper Elbjørn.
- Og hvis man tror, der kan opstå en interessekonflikt, forventes det, at man selv melder det til HR-afdelingen eller nærmeste leder, fortæller pressechefen i en mail til DR Nyheder.
- Hvis det derimod ikke har betydning for samspillet på arbejdspladsen, blander vi os ikke, skriver Kasper Elbjørn.
Lego og Salling Group: Klare regler om Amors pileHvis der opstår kærlighed mellem en chef og en medarbejder i Netto, Føtex eller en af Salling Groups andre kæde-butikker, så er reglerne klare.
Det er lederens ansvar at sørge for, at kærlighedsforhold mellem en leder og en medarbejder ikke opstår.
Jacob Krogsgaard Nielsen, pressekonsulent, Salling Group- Det er lederens ansvar at sørge for, at kærlighedsforhold mellem en leder og en medarbejder ikke opstår, og reglerne står klart og tydeligt i vores ledelseshåndbog, siger pressekonsulent Jacob Krogsgaard Nielsen.
- Det kan virke lidt gammeldags, men vi gør det udelukkende for at beskytte vores medarbejdere, fortæller han.
Hvis den forbudte kærlighed alligevel opstår, så prøver virksomheden at flytte medarbejderen internt til en anden afdeling, oplyser Jacob Krogsgaard Nielsen.
Også hos Lego er reglerne beskrevet i virksomhedens HR Håndbog.
- Et decideret chef-medarbejder forhold kan ikke accepteres, lyder det fra pressechef Jonas Søndergård.
Men hvis Amors pil rammer, prøver Lego at finde en løsning, så begge parter kan blive i virksomheden.
- Hvilket som regel er muligt på grund af organisationens størrelse, siger pressechefen.
Forhold kan give fnidderHos juristerne og økonomernes fagforbund Djøf, der har 97.
000 medlemmer, støder man ind imellem på sager, hvor en ledende medarbejder er blevet kæreste med en underordnet.
Ud af omkring 50.
000 henvendelser fra medlemmerne om året, er det omkring fem til ti af dem, der handler om kærlighedsforhold på arbejdspladsen, hvor det er gået galt.
- Det kan handle om mistillid fra den øverste ledelse til begge parter, eller det kan handle om en chefkollega eller kollegerne på gulvet, der er bekymrede for, hvilke konsekvenser, det kan få, at chefen og en kollega indgået en kærlighedsrelation, siger chefkonsulent i rådgivningscentret, Bella Lea Buono.
Vi kan se mønstre på de arbejdspladser, hvor man er meget tætte, at der giver det mest fnidder.
Typisk hvis relationen slutter.
Bella Lea Buono, chefkonsulent, DjøfHun oplever, at det ofte er på de mindste arbejdspladser, at et forhold mellem en chef og en underordnet skaber de største problemer.
- Vi kan se mønstre på de arbejdspladser, hvor man er meget tætte, at der giver det mest fnidder.
Typisk hvis relationen slutter.
Men mens det kører, er der ofte mistillid og interessekonflikter, hvor kollegerne er bange for, om kæresten bliver forfordelt eller behandlet anderledes.
Opfordring: Få en politik om kærlighedsforholdDjøf opfordrer virksomhederne til at lave en tilføjelse til personalepolitikken om parforhold på arbejdspladsen, hvis de ikke har en sådan i forvejen.
Uanset om det er virksomhedens politik, at det skal være tilladt eller ej.
Bella Lea Buono møder i medlemsrådgivningen de tilfælde, hvor det er gået galt.
Og i nogle tilfælde ender det med en fyringssag – typisk den part, der ikke er chefen.
- Når kærlighedsforholdet slutter, kan det gå hen og blive til en sag om samarbejdsvanskeligheder.
Og vi ser også sager, hvor der har været en oplysningspligt, som ikke er blevet fulgt.
Så det kan altså også gå galt, hvis man ikke har orienteret sig i personalepolitikken.
Hvis ikke man har en grundholdning til, hvad man gør, så sker der det, at det bliver følelser frem for fornuft, der kommer til at dominere.
Michael Uhrenholdt, teamchef og ledelsesrådgiver, LederneHos fagforeningen Lederne, der repræsenteret omkring 108.
000 medlemmer, fortæller teamchef og ledelsesrådgiver Michael Uhrenholdt, at man et par gange om måneden får henvendelser om kærlighedsforhold på arbejdspladsen.
- Men det kun dem, der vil tale med os, så det er et rids i overfladen.
Der foregår en masse ude på arbejdspladserne, som vi aldrig hører om, vurderer han.
Fagforeningens anbefaling er til enhver tid, at man skal have en politik om kærlighedsforhold på arbejdspladsen, så virksomheden under alle omstændigheder har taget stilling til, hvad man gør i de situationer.
- Hvis ikke man har en grundholdning til, hvad man gør, så sker der det, at det bliver følelser frem for fornuft, der kommer til at dominere.
Det kan måske gå meget godt, når alt er rosenrødt, og der ikke er så mange, der brokker sig.
Men der kan jo let komme en dag, hvor det udvikler sig i en forkert retning, siger Michael Uhrenholdt.
FacebookTwitterKopier linkEmner:Arbejdspladser|Arla Foods|DJØF|Salling Group|Arbejdsmarked




https://www.dr.dk/nyheder/udland/dansker-flygtede-fra-luftforureningen-i-new-delhi-smoggen-kradser-i-halsen

UdlandDansker flygtede fra luftforureningen i New Delhi: Smoggen kradser i halsenForureningen i den indiske hovedstad er så slem, at indbyggerne kun må køre i bil hveranden dag.
Tyk smog på New Delhis veje.
Af Lasse Berg Sørensen04.
nov.
2019 kl.
13.
44Læs opSkoler er lukket ned, og indbyggerne er blevet opfordret til at holde sig indendøre og undgå fysisk aktivitet, så de ikke behøver at hive mere efter vejret, end de gør i forvejen.
Det er hverdagen for indbyggerne i Indiens hovedstad, New Delhi, der lige nu er indhyllet i den værste giftige smog i en årrække.
Ifølge New Delhis chefminister, Arvind Kejriwal, er byen praktisk talt et "gaskammer", og der vil blive uddelt fem millioner masker til byens skolebørn.
Læs også:Minister: Nu er forureningen i New Delhi uudholdelig- Jeg tillod mig at tage væk fra byen henover weekenden, fordi det var så slemt, fortæller Thomas Sehested, der er chef for Dansk Kulturinstitut i Indien.
Han bor i New Delhi og lever derfor dagligt med luftforureningen.
Myndighederne opfordrer indbyggerne til at holde sig indendøre i New Delhi.
- Man kan mærke, at det kradser i halsen, sigtbarheden er dårlig, og solen har svært ved at bryde igennem smoggen.
Dem, der har råd, køber luftrensere og masker, men det batter jo ikke, siger Thomas Sehested.
Ifølge de indiske myndigheder er antallet af giftige luftpartikler ni gange så højt som det anbefalede niveau, skriver nyhedsbureauet AP.
Thomas Sehested har været leder af det Danske Kulturinstitut i Indien, siden det åbnede i efteråret 2018.
Kun hveranden bil må køreFor at komme smoggen til livs er der fra i dag og frem til 15.
november indført restriktioner på, hvilke biler der må køre i byen.
Biler med nummerplader, der ender på et lige tal, må køre på lige dage, mens biler med nummerplader, der ender på et ulige tal, må køre på de øvrige dage.
Visse transportmidler er dog undtaget reglen, for eksempel busser og anden offentlig transport, ambulancer, taxaer, kvindelige bilister, der kører alene eller sammen med andre kvinder, samt folk med akut brug for at komme på sygehuset.
Alle andre kan få idømt en bøde på 380 danske kroner, hvis de kører på dage, de ikke må.
Fra i dag må kun hver anden bil køre på gaderne i New Delhi.
Det vil dog næppe komme smoggen til livs.
Luftforureningen menes nemlig primært at komme fra landbruget, da landmænd omkring New Delhi afbrænder deres marker, så de bliver klar til en ny høstsæson.
- Da jeg på hjemturen tilbage til New Delhi, nærmede mig byen, begyndte der at lugte brændt i flykabinen på grund af afbrændingerne, siger Thomas Sehested fra det Danske Kulturinstitut i Indien.
Meget forurening stammer fra afbrændinger af marker.
Der bliver dog også fyret af inde i byen, fortæller Thomas Sehested.
Læs også:Læge om smog-alarm: I Indien har alle rygerlunger- Folk laver små bål i gaden, når det bliver koldt, og det forurener meget, da det er træ og affald, de brænder af.
Også affyring af fyrværkeri i forbindelse med Hindu-festivalen Divali har bidraget til den dårlige luftkvalitet.
FacebookTwitterKopier linkEmner:New Delhi|Indien|Luftforurening|Det Danske Kulturinstitut|Biler




https://www.dr.dk/nyheder/kultur/halvnoegen-pamela-anderson-i-stormvejr-efter-halloween-kostume

KulturHalvnøgen Pamela Anderson i stormvejr efter Halloween-kostumeDen 52-årige tidligere Baywatch-skuespiller har sat sindene i kog med sit bud på et Halloween-kostume.
Nu er det 52-årige Pamela Andersons tur til at få kritik for at krænke andre kulturer.
Årsagen er hendes Halloween-kostume.
Af Rikke Bjerge04.
nov.
2019 kl.
15.
30Læs opI USA står kendte stjerner i kø for overgå hinanden i at poste deres vilde Halloween-kostumer.
Her har særligt ét outfit formået at få opmærksomhed på Twitter - men ikke på den måde, der giver pluspoint.
Tværtimod er den tidligere Baywatch-skuespiller Pamela Anderson, som de sidste mange år har været glødende dyreaktivist, kommet under voldsom kritik for sit billede af sig selv iført sit Halloween-kostume.
Med teksten 'Happy Halloween' efterfulgt af en spøgelses-emoji, poster den 52-årige kvinde to sort/hvide fotos af sig selv på Twitter iført en stor fjerprydelse, som leder tankerne hen på indfødte amerikanere.
Ellers er hun nøgen, bortset fra et par hvide, højtaljede trusser - og noget, der ligner hvid maling smurt over brysterne.
Og det kostume har fået hundredvis af vrede amerikanere til tasterne.
- Jeg går ikke med pels.
Jeg går med andre kulturer, skriver @Tim_Ell i sit tweet og hentyder til Pamela Andersons kamp for dyrene.
@LidoPimienta går endnu videre i sin kritik på Twitter.
- Pamela Anderson er den hvide kvinde, der ikke spiser dyr, fordi det er grusomt, men som gladeligt er med til at håne indfødte kulturer samt mordene på indfødte amerikanske kvinder (som er lig med rigtige mennesker, ja, jeg ved det kan være svært at regne den ud), fordi det er.
.
.
moderigtigt?
I mange år har skuespiller Pamela Anderson været dyreaktivist og har et specielt fokus på at bekæmpe sældrab.
Her ses hun til en demonstration tilbage i 2009 i Canada.
Selv vil Pamela Anderson ikke kommentere de kritiske posts, men har i stedet valgt at blokere en del af de kritiske Twitter-brugere.
'Totalt upassende'En, der til gengæld ikke er bleg for at udtale sig om sagen, er den indfødte amerikaner, Judith Sayers, som er præsident for Nuu-Chah-Nulth Stammeråd i Canada.
Hun føler sig 'totalt frastødt' af Pamela Andersons fotos, siger hun i et interview med CBC.
Her forklarer hun, at fjerpynten betragtes som hellig for særligt højtstående indfødte amerikanere - eksempelvis høvdinger, og at det er en ære at bære den.
- For os er det noget helligt, hun seksualiserer.
Og at sætte sig selv i rampelyset med den (fjerpryd, red.
), er bare totalt upassende, siger hun og slår i øvrigt fast, at hun ikke mener, nogen bør klæde sig ud i outfits, der er relateret til andre kulturer.
Det hænger ikke sammen med den identitet, hun ellers har forsøgt at bygge op, og det klinger hult hos folkMorten Saxnæs, brandingekspert hos & CoIblandt de kritiske røster er der dog nogle brugere på Twitter, som blander sig i debatten og bakker Pamela Anderson op og mener, at folk bør slappe af.
Men alligevel ændrer det ikke ved, at emnet er meget betændt.
Faktisk er det ikke mere end to måneder siden, en anden Hollywood-stjerne, Johnny Depp, røg ud i et tilsvarende stormvejr med en reklamefilm for Diors parfume 'Sauvage'.
Screenshot fra Diors kampagnevideo til parfumen 'Sauvage'.
Til venstre den 56-årige skuespiller Johnny Depp i ørkenen.
Til højre ses den indfødte amerikaner Canku One Star, som i videoen udfører en krigerdans.
(© Diors 'Sauvage'-reklame)Reklamen blev beskyldt for at være racistisk og en udnyttelse af indfødte amerikanere, og Dior trak den tilbage efter få timer.
Læs også:Modegigant trækker reklame med Hollywood-stjerne tilbage efter massiv kritik: 'Misbrug af værste slags'- Det hele handler om kulturel appropriation; At tage en kultur, som man ikke er en del af og bruge den aktivt i sin egen kontekst, siger brandingekspert Morten Saxnæs, der er digital brandingekspert i '& Co'.
- Sagen med Pamela Anderson handler kort sagt om, at hun bruger nogle symboler, som ikke er hendes egen kultur, forklarer han.
Morten Saxnæs mener, hun er udsat for ekstra kritik, fordi hun har bygget et image op som dyreaktivist, der kæmper mod alt, som er ved at slå dyr ihjel.
- Derfor får hun skudt i skoene, at hun er hyklerisk, når hun på den ene side taler sælernes sag, og på den anden side træder på andre kulturer.
Kritikerne mener jo, hun med denne fjerpryd signalerer, at hun støtter op omkring alt det, der er sket for indfødte amerikanere gennem tiden.
I modsætning til Diors reklame har Pamela Anderson ikke noget kommercielt budskab eller nogen dybere kontekst omkring sin post, andet end at det er Halloween.
Så man kunne sagtens få den tanke, at hun får taget de her billeder ud fra talemåden, at dårlig opmærksomhed er bedre end ingen.
Men det mener brandingeksperten ikke er tilfældet her.
- Det hænger ikke sammen med den identitet, hun ellers har forsøgt at bygge op, og det klinger hult hos folk.
Faktisk synes jeg, det virker som om, hun simpelthen ikke har tænkt så langt.
Hun har bare tænkt, at hun vil lægge nogle flotte og måske frække billeder op, lyder hans vurdering.
FacebookTwitterKopier linkEmner:Johnny Depp (skuespiller)|Twitter|Dior|Halloween|Canada




https://www.dr.dk/musik/nicklas-sahl-slog-de-stoerste-stjerner-og-vandt-stor-mtv-pris-ingen-troede-jeg-kunne-vinde

MusikNicklas Sahl slog de største stjerner og vandt stor MTV-pris: 'Ingen troede, jeg kunne vinde'22-årige Nicklas Sahl vandt over navne som Mø og Lukas Graham ved MTV European Music Awards.
22-årige Nicklas brød igennem sidste år, da han udgav sange som 'Hero' og 'New Eyes'.
Af Christian Ellegaard04.
nov.
2019 kl.
13.
04Læs opMø.
Christopher.
Gilli.
Lukas Graham.
Det var nogle af dansk musiks største kanoner, han var oppe imod, men 22-årige Nicklas Sahl formåede alligevel at slå dem alle, da han søndag vandt prisen for 'Bedste danske navn' ved dette års MTV European Music Awards (EMA).
Og det er da også en glad - og noget overrasket - Nicklas Sahl, som dr.
dk fanger dagen derpå.
- Det føles kæmpestort, fortæller Nicklas Sahl og fortsætter:- Hverken jeg eller nogen omkring mig troede, at jeg kunne vinde den skide pris.
Jeg havde kigget på listen over de andre nominerede og tænkt, at det slet ikke kunne lade sig gøre.
Så det er virkelig vildt, at det lykkedes.
Læs også:Nicklas Sahl skriver sang til Isabell, der skal skilles efter 23 år: 'Jeg sidder her og tuder'Det er ret vildt at tænke på, at folk faktisk er gået ind og har valgt ikke at stemme på Mø eller Christopher, men på mig.
Nicklas SahlDet jyske stortalent var faktisk så overbevist om, at han ikke ville vinde prisen, at han valgte ikke at deltage i søndagens prisshow, der blev afholdt i den spanske by Sevilla, selvom han var blevet inviteret.
Lige nu arbejder han nemlig intensivt på ny musik og ville derfor ikke 'ofre' de dyrebare dage i studiet på at tage til Spanien.
I stedet fik han den glade nyhed serveret i en mail.
- Det var lidt skørt.
Vi gik selvfølgelig lidt amok her i studiet, da vi fik nyheden, men vi var nok gået lidt mere amok, hvis vi havde siddet i Sevilla, siger han med et grin.
Nicklas Sahl er lige nu aktuel med singlen 'Hvis jeg kunne blive som dig'.
Hør den her:Nicklas Sahl - Hvis jeg kunne blive som digHåber pris kan bane vejen til udlandetDet er publikum, der afgør, hvem der vinder de prestigefyldte MTV-statuetter, og netop derfor varmer prisen særligt meget hos den unge sanger.
- Det betyder sindssygt meget, at det er folk derude, der har stemt på mig.
På mange måder er sådan en publikumspris meget større end en pris, der bliver uddelt af en jury.
De har tidligere vundet 'Bedste danske navn' ved MTV EMA2010: Rasmus Seebach2011: Medina2012: Medina2013: Jimilian2014: Christopher2015: Lukas Graham2016: Benjamin Lasnier2017: Christopher2018: Scarlet Pleasure2019: Nicklas Sahl- Det er ret vildt at tænke på, at folk faktisk er gået ind og har valgt ikke at stemme på Mø eller Christopher, men på mig, siger Nicklas Sahl, der dog også har sin egen teori om, hvorfor han løb med sejren.
Jeg tror, at hvis man kommer og siger, at man har vundet en EMA-pris, så er folk nødt til at tage én seriøst.
Nicklas Sahl- Jeg tror måske, det kommer lidt an på, hvor meget larm de andre nominerede har lavet om den her pris.
Havde Mø eller Lukas Graham bedt deres fans om at stemme, så havde de nok nuppet prisen fra mig, ha, ha.
Men omvendt viser det også, at mindre, upcoming navne også har en chance i sådan en kategori.
Læs også:Nicklas er Danmarks nye popprins - men skal altså lige vænne sig til opmærksomhedenUdover at arbejde på ny musik ligger Nicklas Sahls fokus for tiden også på at få stablet en karriere på benene i udlandet.
Derfor håber han også, at EMA-prisen kan mere end blot at pynte hjemme på kaminhylden.
- Jeg håber og tror 100 procent på, at den her pris kan hjælpe mig i forhold til udlandet.
Modsat en Danish Music Award eller andre danske musikpriser, så er MTV jo noget, som alle i udlandet også kender til.
Jeg tror, at hvis man kommer og siger, at man har vundet en EMA-pris, så er folk nødt til at tage én seriøst.
Nicklas Sahl drager i slutningen af november ud på en mindre Danmarksturné, der blandt andet bringer ham forbi Odense, Aarhus og Aalborg.
Se, hvem der ellers vandt ved gårsdagens prisfest, her:De vandt ved MTV EMA 2019•Bedste video: Taylor Swift ft.
Brendon Urie - 'Me!
'•Bedste kunstner: Shawn Mendes•Bedste sang: Billie Eilish - 'Bad Guy'•Bedste samarbejde: ROSALÍA, J Balvin ft.
El Guincho - 'Con Altura'•Bedste nye navn: Billie Eilish•Bedste popnavn: Halsey•Bedste livenavn: BTS•Bedste rocknavn: Green Day•Bedste hiphopnavn: Nicki Minaj•Bedste alternative navn: FKA Twigs•Bedste elektroniske navn: Martin Garrix•Bedste danske navn: Nicklas Sahl•Bedste norske navn: Sigrid•Bedste svenske navn: Avicii•Bedste amerikanske navn: Taylor SwiftFacebookTwitterKopier linkEmner:Lukas Graham (musiker)|Nicklas Sahl (musiker)|MTV|Spanien|Pop og rock




https://www.dr.dk/nyheder/politik/efter-oksekoedsrapport-enhedslisten-vil-oprette-whistleblower-ordning-forskere

PolitikEfter oksekødsrapport: Enhedslisten vil oprette whistleblower-ordning for forskereIfølge partiet er der behov for, at forskere kan henvende sig anonymt et sted, hvis nogen forsøger at påvirke deres forskning.
Enhedslistens forskningsordfører, Mai Villadsen, foreslår, at forskere fremover kan henvende sig anonymt til et nævn, hvis de oplever pres på deres forskning fra politikere eller erhvervslivet.
Af Amanda Holmen04.
nov.
2019 kl.
23.
24Læs opFremover skal forskere anonymt kunne henvende sig hos et nævn, hvis nogen udefra forsøger at påvirke deres forskning i en retning.
Vi har desværre set adskillige gange, at forskere er blevet pressede til at skrive ting i deres rapporter eller kommunikere visse ting ud offentligt.
Mai Villadsen, forskningsordfører, EnhedslistenSådan lyder det fra Enhedslisten, der vil oprette en whistleblower-ordning for forskere.
- Vi har desværre set adskillige gange, at forskere er blevet pressede til at skrive ting i deres rapporter eller kommunikere visse ting ud offentligt.
Det er så skadeligt for vores samfund, for vi skal kunne stole på den forskning, der foregår, siger partiets forskningsordfører, Mai Villadsen.
Hun mener, at flere sager vil komme frem i lyset, hvis forskerne kan henvende sig anonymt.
- Nogle gange er det bare rigtig svært at gå til sin ledelse og sige, at man bliver presset.
Særligt fordi vi jo ved, at forskningsmiljøerne i Danmark er trængte: Der har været skåret i mange år, og de er meget afhængige af midler fra eksterne parter, siger hun.
Mangler i flere rapporter fra Aarhus UniversitetForslaget kommer samme dag, som Aarhus Universitet har meddelt, at en gennemgang af fem års rapporter fra Fødevare- og Jordbrugscentret DCA på universitetet viser, at eksterne partneres roller og bidrag i flere rapporter er utilstrækkeligt deklareret.
I begyndelsen af september måtte Aarhus Universitet trække en omstridt rapport fra DCA og Danmarks Tekniske Universitet, DTU, om oksekøds klimabelastning tilbage, fordi den ikke levede op til universitetets standarder.
Det skete, efter dagbladet Information havde afdækket, at interesseorganisationen Landbrug og Fødevarer havde skrevet afsnit i rapporten og påvirket en pressemeddelelse om resultaterne.
Netop den slags sager håber Enhedslisten, at en whistleblower-ordningen vil kunne forhindre.
- Der skal findes en god løsning, så vi ikke igen oplever, at der er rapporter, som erhvervslivet eller politikere render og blander sig i, siger Mail Villadsen.
Partiets foreslår at lade Nævnet for Videnskabelig Uredelighed administrere ordningen og vil taget forslaget med til forhandlinger med forskningsministeren.
FacebookTwitterKopier linkEmner:Mai Villadsen (politiker)|Enhedslisten|Videnskab|Aarhus Universitet|Videregående uddannelser




https://www.dr.dk/nyheder/penge/travle-tider-hos-realkreditinstitutterne-boligejere-taet-paa-rekord

PengeTravle tider hos Realkreditinstitutterne: Boligejere tæt på rekordTusindvis af danskere har omlagt boliglån, og det gør det til den næststørste konverteringsbølge nogensinde.
Der blevet opsagt boliglån for 182,4 milliarder kroner i august, september og oktober.
Det er tæt på rekord.
04.
nov.
2019 kl.
13.
40Læs opDanske boligejeres appetit på at omlægge lån har de seneste måneder været tæt på historisk høj.
Fristen for at opsige sit boliglån til december udløb i fredags, og samlet er der blevet opsagt boliglån for 182,4 milliarder kroner i august, september og oktober.
Det er et mulehår fra den seneste rekord ved opsigelsesfristen i juli på 183,4 milliarder kroner.
Det viser tal fra Realkredit Danmark.
Det er lave renter, der har fået boligejere til at opsige deres eksisterende lån til et med lavere månedlige udgifter.
Læs også:Største omlægning i fire år: Knap 100 milliarder kroners lån til én procent i rente- Vi har set renterne falde gennem året, og det giver nye muligheder for at omlægge boliglån til mere attraktive vilkår, siger Christian Hilligsøe Heinig, der er cheføkonom i Realkredit Danmark.
Det er noget, der har givet travlhed hos Realkreditinstitutterne.
- Vi har haft medarbejdere på arbejde både aften og weekend.
Tusindvis af boligejere har fået regnet på deres muligheder for at få en lavere rente, og de mange har også valgt at gennemføre konverteringen.
Det har været hektisk, men det er dejligt, at så mange boligejere nu har udsigt til en lavere rente på deres lån, fortæller chefanalytiker og boligøkonom hos Nordea Kredit, Lise Nytoft Bergman.
Opsagt boliglån for 500 milliarder kronerDet er især boligejere med fastforrentede lån med en årlig rente på 2,0 procent, der har opsagt lån.
Derefter kommer boligejere med fastforrentede lån til 1,5 procent i rente.
Boligejerne kan for eksempel have omlagt til fastforrentede lån med henholdsvis 1,0 eller 0,5 procent i rente.
Igennem 2019 er der samlet opsagt boliglån for omtrent 500 milliarder kroner.
Det svarer i grove træk til, at hver sjette boligejere har skiftet sit lån ud eller opsagt det gennem året.
Selv om mange boligejere allerede har haft boligøkonomien under luppen, vil det for mange kunne give mening at se på, om der er penge at hente ved at lægge om, siger Christian Hilligsøe Heinig.
- Der er ingen tvivl om, at der stadigvæk vil være mange boligejere, som konverterer de kommende måneder.
Det er umuligt at forudsige, hvornår det er mest fordelagtigt at omlægge boliglånetLise Nytoft Bergman, boligøkonom hos Nordea Kredit- Der er stadigvæk en hel del boligejere med lån på over to procent, hvor det kan give mening at lægge om, hvis man har en længere tidshorisont i sin bolig, siger Christian Hilligsøe Heinig.
- Fik man ikke konverteret lånet i denne omgang, så kan det altså være en fordel at gøre det i den kommende periode.
Og det kan være en idé ikke at vente, indtil næste frist udløber, fortæller Lise Nytoft Bergman:- Det er umuligt at forudsige, hvornår det er mest fordelagtigt at omlægge boliglånet.
Det afhænger af renteudviklingen, og den kender ingen på forhånd.
Vi anbefaler derfor, at boligejerne omlægger, når de synes, at konverteringen er attraktiv, frem for vente til sidste øjeblik inden en opsigelsesfrist.
/DR Nyheder/FacebookTwitterKopier linkEmner:Christian Hilligsøe Heinig (økonom)|Bolig|Boligøkonomi|Realkredit Danmark|Nordea Kredit




https://www.dr.dk/sporten/fodbold/bendtner-fik-millioner-kroner-underbukse-stunt

FodboldBendtner fik to millioner kroner for underbukse-stuntNicklas Bendtner blev fristet af tilbud fra Paddy Power under EM i 2012, efter at han havde tabt formue på kasinoer.
Nicklas Bendtner modtog underbukserne fra Paddy Power to uger før kampen mod Portugal, hvor han endte med at trække op i trøjen efter en scoring til 2-2.
Danmark endte dog med at tabe opgøret med 2-3.
04.
nov.
2019 kl.
14.
03Læs opDer fulgte en check på knap to millioner kroner med, da Nicklas Bendtner under EM i 2012 efter en scoring mod Portugal reklamerede for det irske bettingfirma Paddy Power.
Det afslører FC København-angriberen i bogen "Begge Sider", der udkommer tirsdag.
Planen var, at Bendtner ville hive op i kamptrøjen, så Paddy Powers navn kunne ses på underbuksekanten.
Dog kun hvis han scorede et afgørende mål.
- Min mor er ikke vild med projektet, men det er et tilbud, som jeg ikke rigtig føler, jeg kan sige nej til.
To millioner kroner er alligevel en sjat.
- Og det kan også blive sjovt.
Et kick.
Jeg har kedet mig i træningslejren, kedet mig på hotellet.
Der skal ske noget, fortæller Nicklas Bendtner i bogen, der er lavet i samarbejde med forfatter Rune Skyum-Nielsen.
Fik tilbud før EMGennem en bekendt fra Londons kasinomiljø havde angriberen fået en henvendelse fra Paddy Power to uger tidligere.
Tilbuddet lød på 200.
000 pund (i omegnen af 1,85 millioner danske kroner, red.
).
Allerede før afrejsen til EM i Polen og Ukraine havde Bendtner fået tilsendt ti par underbukser med bettingfirmaets navn i forskellige størrelser og modeller.
Nicklas Bendtner viser sine grønne underbukser frem efter sin scoring til 2-2 mod Portugal under EM i 2012.
Landsholdet indledte EM-slutrunden med en 1-0-sejr over Holland, men kom bagud med 0-2 mod Portugal.
Bendtner reducerede til 1-2, og da han senere udlignede til 2-2, trak han op i trøjen.
Efter kampen, der endte med et 2-3-nederlag, blev Paddy Power-stuntet en stor sag.
Det Europæiske Fodboldforbund (Uefa) straffede Bendtner med en bøde på 100.
000 euro (750.
000 kroner), men den regning endte bettingfirmaet med at betale.
Tabte mange penge på kasinoerSelv om Bendtner allerede på det tidspunkt i karrieren tjente millioner af kroner som professionel fodboldspiller, så forsvandt mange af dem hurtigt igen.
I årene frem mod EM i 2012 brugte den daværende landsholdsstjerne især mange penge på kasinoer i London.
Det var noget, han begyndte på i en periode, hvor forholdet til den daværende kæreste Caroline Fleming haltede.
I bogen fortæller Bendtner, at han nogle aftener lagde sig til at sove efter at have tabt "en kvart, en halv, en eller to millioner kroner".
I sommeren 2011 var det tæt på at gå helt galt, da han på halvanden time i fuldskab midt om natten spillede 400.
000 pund (cirka fire millioner kroner, red.
) op på roulette.
Bankbogen var tømt, og han var gået personlig fallit, hvis lykken ikke var vendt.
På en halv time fik han minimeret sit tab til 20.
000 pund og slap dermed med skrækken.
'Du får dem her, hvis du lader mig slippe'Generelt har pengene siddet løst på Nicklas Bendtner, der i bogen afslører, hvordan han i februar 2013 forsøgte at bestikke en betjent med 100.
000 kroner, da han gjorde sig skyldig i promillekørsel i København.
Betjenten ville have Bendtner med på stationen.
Bendtner fortæller i bogen, at han satte sig ind i sin bil for at køre 150 meter fra den ene bar til den anden med en promille på 1,75.
Den tilladte grænse er 0,5.
Bendtner nåede dog slet ikke at dreje nøglen, inden en betjent bankede på ruden.
Selv om han reelt ikke startede bilen, så var skaden sket, fordi han havde sat sig ind bag rattet.
Nicklas Bendtner går foran Københavns Byret tirsdag d.
5 marts 2013, efter han er blevet frakendt sit kørekort.
- Så er det, jeg begynder at panikke.
Jeg forklarer ham, at jeg ikke engang havde fået tændt for motoren.
Så kommer jeg i tanke om den konvolut, jeg har i inderlommen.
100.
000 kroner.
De er tænkt som en gave til mine forældre.
- "Du får dem her, hvis du lader mig slippe," siger jeg.
- "Hold din kæft, lige nu," svarer betjenten.
Nicklas Bendtner glæder sig over, at betjenten ikke sigtede ham for forsøg på bestikkelse.
- Så havde det da først set skidt ud, skriver han i bogen.
Sagen kostede Bendtner en bøde på 842.
000 kroner og en frakendelse af kørekortet i tre år.
Derudover skriver Bendtner, at han af Dansk Boldspil-Union (DBU) blev straffet med udelukkelse fra landsholdet i et halvt år.
Udadtil blev afstraffelsen kaldt en "tænkepause".
/ritzau/FacebookTwitterKopier linkEmner:Caroline Flemming (fotomodel)|Nicklas Bendtner (fodboldspiller)|DBU|Fodbold|London




https://www.dr.dk/sporten/fodbold/superliga/broendby-faar-smal-sejr-efter-koks-i-silkeborg-forsvaret

SuperligaBrøndby får smal sejr efter koks i Silkeborg-forsvaretDen offensive profil Simon Hedlund scorede det enlige mål, da Brøndby vandt 1-0 over Silkeborg.
04.
nov.
2019 kl.
21.
00Læs opI fraværet af karantæneramte Kamil Wilczek tog Simon Hedlund ansvaret for målscoringen, da Brøndby mandag vandt 1-0 på udebane over Silkeborg i 3F Superligaens 15.
spillerunde.
Der var reelt ikke stor forskel på de to hold i kampen, men Brøndby stod godt defensivt og afviste Silkeborgs offensiv i det meste af kampen.
Derfor var Simon Hedlunds træffer i første halvleg nok til at give udeholdet tre point.
Det betyder, at Brøndby nu indtager Superligaens tredjeplads med 28 point, mens Silkeborg fortsat skraber bunden med syv point.
Der var der fine muligheder til begge hold i kampens indledning, men det var udeholdet, der var skarpt i det 14.
minut.
Brøndbys offensive kreatør Hany Mukhtar tog bolden til baglinjen, og inde foran mål fandt han angriber Simon Hedlund, som nemt kunne bringe Brøndby i front.
'Plaffeministeren' gik i stykkerHjemmeholdets chancer for at komme tilbage i kampen blev markant mindre, da holdets topscorer, Ronnie Schwartz, udgik med en skade midtvejs i første halvleg.
Ronnie Schwartz måtte nedslået forladen banen med en skade.
 Silkeborgs topscorer med kælenavnet 'Plaffeministeren' blev skadet efter et sammenstød med Brøndbys målmand Marvin Scwäbe.
1 / 2Ronnie Schwartz måtte nedslået forladen banen med en skade.
1 / 2Silkeborgs topscorer med kælenavnet 'Plaffeministeren' blev skadet efter et sammenstød med Brøndbys målmand Marvin Scwäbe.
2 / 2Fem minutter før pausefløjt var Brøndby tæt på at udbygge føringen, men Silkeborg-målmand Rafael Romo reddede flot Hedlunds forsøg inde i feltet.
Emil Holten var tæt på at udligne for Silkeborg seks minutter inde i anden halvleg, men angriberen helkiksede en kæmpe chance lige foran mål.
Ud over Holtens store chance fik Brøndby-defensiven afvist langt de fleste af Silkeborgs angreb i anden halvleg.
I stedet var Brøndby efter 79 minutter tæt på at lukke kampen definitivt, men den unge angriber Jesper Lindstrøms afslutning strøg over mål.
/ritzau/FacebookTwitterKopier linkEmner:Brøndby|Hany Mukhtar (fodboldspiller)|Kamil Wilczek (fodboldspiller)|3F|Fodbold




https://www.dr.dk/sporten/fodbold/landsholdet/hareides-yndlinge-skal-foere-danmark-til-em

LandsholdetHareides yndlinge skal føre Danmark til EMLandstræner Åge Hareide har mandag udtaget truppen til herrelandsholdets afgørende EM-kvalifikationskampe.
04.
nov.
2019 kl.
11.
29 | opdateret 04.
nov.
2019 kl.
11.
48Læs opKun 20 navne blev præsenteret, da landstræner Åge Hareide mandag udtog truppen til de afgørende kampe i EM-kvalifikationen på et pressemøde i Brøndby.
Han lader tre pladser stå åbne, da der er tvivl om Chelseas Andreas Christensen, Kasper Dolberg fra Nice og Jens Stryger Larsen fra Udinese.
Kasper Dolberg scorede senest to mål i venskabskampen mod Luxembourg på Aalborg Stadion den 15.
oktober.
 Jens Stryger Larsen blev skadet mod Schweiz og har ikke spillet siden.
 Andreas Christensen fik 87 minutter i Danmarks sejr over Schweiz, inden han blev skiftet ud med en skade.
1 / 3Kasper Dolberg scorede senest to mål i venskabskampen mod Luxembourg på Aalborg Stadion den 15.
oktober.
1 / 3Jens Stryger Larsen blev skadet mod Schweiz og har ikke spillet siden.
2 / 3Andreas Christensen fik 87 minutter i Danmarks sejr over Schweiz, inden han blev skiftet ud med en skade.
3 / 3- Jens Stryger Larsen og Andreas Christensen har været skadede siden kampen mod Schweiz og har ikke været i spil.
Jens Stryger er frisk igen, men han har ikke trænet fuldt med endnu.
Derfor følger vi op i løbet af ugen.
Danmarks 20 mandMålmænd:Kasper Schmeichel, Leicester CityFrederik Rønnow, Eintracht FrankfurtJesper Hansen, FC MidtjyllandForsvar:Henrik Dalsgaard, Brentford FCDaniel Wass, ValenciaSimon Kjær, AtalantaJonas Knudsen, Malmö FFMathias "Zanka" Jørgensen, FenerbahceJoachim Andersen, LyonPeter Ankersen, GenoaMidtbane:Lasse Schöne, GenoaPierre Emile Højbjerg, Southampton FCChristian Eriksen, TottenhamChristian Nørgaard, Brentford FCThomas Delaney, Borussia DortmundAngreb:Robert Skov, HoffenheimChristian Gytkjær, Lech PoznanMartin Braithwaite, LeganesAndreas Cornelius, ParmaYussuf Poulsen, RB Leipzig- Kasper Dolberg kom ind i går (søndag, red.
) for Nice, og vi venter på at se, om han får tilbagefald.
Andreas Christensen forventes at spille tirsdag i Champions League mod Ajax, opremser Åge Hareide.
- Hvis der ikke er komplikationer, så forventer vi at tage de tre spillere med, tilføjer han.
Christian Nørgaard med i truppenI truppen fandt Hareide plads til midtbanespilleren Christian Nørgaard, der tørner ud for Brentford.
- Christian Nørgaard har været med før, og han har gjort det godt for Brentford, og derfor er han kommet med igen på bekostning af Philip Billing, forklarer Hareide.
Christian Nørgaard (th.
) er fast mand i danskerklubben Brentford i den næstbedste engelske række.
Han fandt heller ikke plads til Genoas Lukas Lerager og Nicolai Jørgensen fra Feyenoord.
Danmark får besøg af Gibraltar i Parken fredag 15.
november, mens holdet rejser til Dublin for at spille den sidste kvalifikationskamp mod Irland mandag 18.
november.
Danmark skal bruge en sejr over Gibraltar samt mindst uafgjort i Irland for selv at sikre EM-billetter.
Glipper det, får Hareides tropper en ekstra chance i Nations League.
/ritzau/FacebookTwitterKopier linkEmner:Åge Hareide (fodboldtræner)|Fodbold|Jens Stryger Larsen (fodboldspiller)|Brentford FC|Irland




https://www.dr.dk/sporten/fodbold/superliga/minut-minut-broendby-straffer-usikkert-silkeborg-forsvar-og-vinder






https://www.dr.dk/nyheder/udland/greenpeace-advarer-om-olieudslip-i-brasilien-det-faar-baade-menneskelige-og

UdlandGreenpeace advarer om olieudslip i Brasilien: Det får både menneskelige og miljømæssige konsekvenserOprydningen af olien kan give både åndedrætsbesvær og kræft, advarer organisationen.
Frivillige uden det rette sikkerhedsudstyr fjerner olie fra Brasiliens strande.
Af Lasse Berg Sørensen04.
nov.
2019 kl.
11.
41Læs opI Brasilien kæmper frivillige lige nu med at fjerne sort, klistret olie, der er skyllet i land på mere end 2.
000 kilometer strand og kyststrækning.
Olien stammer fra et enormt olieudslip ud for Brasiliens kyst i slutningen af august, og det får både store miljømæssige og menneskelige konsekvenser, vurderer Sune Scheller, projektleder i miljøorganisationen Greenpeace.
- På den korte bane vil vi se fugle, fisk og andet dyreliv fedtet ind i olie.
På længere sigt vil olien være mindre synlig, men det vil ligge i sandet i mange år, hvor det forsætter det med at være giftigt for blandt andet fiskeyngel, larver og større dyr.
Derfor forsøger lokale at fjerne olien, men det er ikke altid en god idé.
Kommunalt ansatte samt frivillige fjerner olie fra stranden Lauro de Freitas i Brasiliens Bahia-stat.
- Desværre har lokalbefolkningen følt sig nødsaget til at rydde op i det selv uden det rette sikkerhedsudstyr som beskyttelsesdragt, åndedrætsværn, maske og sikkerhedsbriller, som mange ikke har, forklarer Sune Scheller.
- Det kan give åndedrætsbesvær og på sigt være kræftfremkaldende.
Derfor er det bedre, at folk er uddannet til at flytte olie væk på den rette måde.
Præsident: Olieudslip bliver værreOlien nærmer sig Abrolhos-øerne, en havmiljøpark, der indeholder Brasiliens største koralområde.
Brasiliens præsident, Jair Bolsonaro, siger, at udslippet kun bliver værre:- Hvad vi har set indtil nu, og hvad der er blevet samlet op, er kun en lille del af, hvad der er blevet spildt, lyder det fra Bolsonaro.
Læs også:Brasiliens præsident: Olie på strande er kun begyndelsenIfølge Greenpeace er lokale gået i gang med oprydningen, netop fordi den brasilianske regering har sovet i timen.
Oprydning for sent i gang- Olien blev først observeret i slutningen af august, men det er først i de seneste par uger, at man for alvor er begyndt at imødekomme udfordringen.
Det er stærkt beklageligt og utrolig trist, at det har taget så lang tid.
Regel nummer ét ved olieudslip er nemlig, at jo hurtigere man reagerer, jo hurtigere er det at få inddæmmet, forklarer Sune Scheller.
Ifølge de brasilianske myndigheder stammer olien fra Venezuela og er lækket fra tankskibet Bouboulina, der sejler under græsk flag.
Skibets ejer, Delta Tankers, har afvist anklagerne.
- Når olien er blevet spildt, sikkert mange hundrede kilometer fra kysten, så spreder den sig og vil komme til at dække et meget større område eller synke til bunds.
Når olien kommer ind til kysten, vil den blande sig med for eksempel sandet på strandene eller sive ind i magroveskoven.
Det bliver meget mere logistisk besværligt og uoverskueligt at håndtere sådan et olieudslip, jo længere tid man venter, siger Sune Scheller fra Greenpeace.
FacebookTwitterKopier linkEmner:Jair Bolsonaro (politiker)|Brasilien|Greenpeace|Forurening|Råolie (energikilde)




https://www.dr.dk/nyheder/penge/pfa-har-tjent-milliarder-til-pensionskunderne

PengePFA har tjent milliarder til pensionskundernePensionsselskabet PFA har tjent 57,3 milliarder kroner på investeringer i årets første ni måneder.
PFA har nydt godt af et godt år på finansmarkederne.
(Arkivfoto) 04.
nov.
2019 kl.
08.
45Læs op2019 har været et indbringende år for pensionsselskabet PFA, der forsøger at få pensionerne til at vokse hos sine 1,3 millioner kunder.
PFA har haft et afkast på 57,3 milliarder kroner i de første ni måneder af 2019, viser selskabets regnskab.
Det er stor medvind på finansmarkederne, der har trukket op.
Stigende aktie- og obligationskurser har polstret PFA's formue.
Læs også:Pensionskasse lander rekordafkast på 40 milliarder kroner- 2019 er gået hen og blevet et sandt jubelår for pensionsopsparerne, der har fået på både gynger og karruseller, lyder det fra investeringsdirektør Kasper Lorenzen.
2018 var sløjt- Vi har set faldende renter og et obligationsmarked, der har præsteret godt, samtidig med, at aktiemarkedet har buldret afsted.
Også ejendomme og den alternative portefølje kaster gode afkast af sig, så du kan sige, at det er et år, hvor alt ser ud til at gå op i en højere enhed, siger han.
Den positive udvikling i 2019 kommer efter et sløjt 2018, der var præget af faldende aktiekurser.
Sidste år tabte PFA 5,3 milliarder kroner på sine investeringer.
PFA er landets største kommercielle pensionsselskab.
/ritzau/FacebookTwitterKopier linkEmner:PFA Pension|Økonomi|Pensionsselskaber|Pension|Samfundsøkonomi




https://www.dr.dk/nyheder/politik/regeringen-dropper-plan-om-spare-paa-friskoler

Hvordan går det med velfærden?
Se temaPolitik Regeringen dropper plan om at spare på friskolerSocialdemokratiet kan ikke finde opbakning til forslag om at spare på friskoler.
Finansminister Nicolai Wammen (S) dropper regeringens plan om at spare på tilskuddet til landets friskoler.
Af Amanda Holmen og Rasmus Bøttcher Christensen04.
nov.
2019 kl.
17.
36Læs opRegeringen dropper forslaget om at spare 300 millioner kroner årligt på landets fri- og privatskoler.
Det siger finansminister Nicolai Wammen (S) i dag efter forhandlinger om finansloven for næste år.
- Det er der ikke enighed om blandt de partier, som vi forhandler med.
Derfor kommer det ikke til at indgå i de videre forhandlinger, at vi ønskede at spare 300 millioner kroner årligt på landets fri- og privatskoler, siger Nicolai Wammen.
Regeringen foreslog i finanslovsudspillet for næste år at sætte den såkaldte koblingsprocent ned fra 76 til 71 procent og på den måde finde omkring 300 millioner kroner årligt, som i stedet skulle bruges til folkeskolen.
TILSKUD TIL FRIE GRUNDSKOLERStatens tilskud til frie grundskoler over årene:1992: 72 procent1993: 73 procent1994: 74 procent1995-2010: 75 procent2011: 74 procent2012: 73 procent2013: 72 procent2014: 71 procent2015: 71 procent2016: 73 procent2017: 75 procent2018: 76 procentKoblingsprocenten angiver, hvor stort et statstilskud en fri grundskole modtager pr.
elev sammenlignet med den gennemsnitlige elevudgift i folkeskolen.
Og dét tilskud skulle altså ifølge regeringen være mindre.
- Vi synes, at det ville være rimeligt, hvis man tog den forhøjelse af tilskuddet til fri- og privatskolerne, som blev givet under den tidligere regering, og brugte til noget andet, der kunne komme vores børn til gode.
Læs også:Regeringen vil tage næsten 3.
000 kroner per elev fra friskolerGlade støttepartierIngen af regeringens støttepartier har bakket op om forslaget.
Derfor var de tilfredse med meldingen efter dagens forhandlinger.
- Det faldt os dybt for brystet, at man kunne foreslå nye uddannelsesbesparelser og særligt på en skoleform, som mange danskere er glade for.
Derfor er det også et godt første skridt i den rigtige retning af en mere børne- og uddannelsesvenlig finanslov, at det er blevet taget af bordet i dag, siger de radikales politiske leder, Morten Østergaard.
Også SF og Enhedslisten er glade for nyheden, men påpeger, at der fortsat skal findes penge til folkeskolen andre steder fra.
- Det betyder jo, at der er nogle friskoler, der kan ånde lettet op, og som ikke skal se frem til forringelser.
Samtidig med, at vi stadig diskuterer, hvordan vi finder ekstra penge til vores folkeskole, siger Enhedslistens politiske ordfører, Pernille Skipper.
- Vi har jo stadig et råderum, og vi har en forhandlingsreserve på 2,1 milliarder kroner, som vi jo blandt andet kan bruge til folkeskolen, siger SF's formand, Pia Olsen Dyhr.
FacebookTwitterKopier linkEmner:Nicolai Wammen (politiker)|Pernille Skipper (politiker)|Socialdemokraterne|Folkeskolen (Danmark)|Privatskoler




https://www.dr.dk/nyheder/indland/ugle-hasselmus-og-aal-her-er-nogle-af-de-mest-truede-dyr-i-danmark

IndlandUgle, hasselmus og ål: Her er nogle af de mest truede dyr i DanmarkMen der er også solstrålehistorier fra naturen, siger forsker.
Der skal være flere steder i Danmark med fri natur, der ikke påvirkes af eksempelvis landbrugsdrift, lyder et nyt forslag.
Af Theis Lange Olsen04.
nov.
2019 kl.
12.
20Læs opDen rødlige perlemorsommerfugl er meget kræsen.
Kun violer i skovlysninger er gode nok til dens larver.
Men når vi dyrker tømmer til at sælge, skal træerne helst vokse i skygge, for så bliver træstammerne lange og lige.
Så der findes efterhånden ikke mange skovlysninger i Danmark.
Læs også:Forslag om lov til milliarder skal redde truede danske dyrDerfor skal man helt til Lolland og Falster for at finde den truede perlemorsommerfugl i dag - før var den udbredt i det meste af det østlige Danmark og også i Jylland.
Den rødlige perlemorssommerfugl er et kræsent væsen.
(© Peder Størup)Med et nyt forslag vil Danmarks Naturfredningsforening have en decideret naturlov, der forpligter os til at omlægge 30 procent af Danmarks areal til natur før 2031.
Ifølge seniorforsker Rasmus Ejrnæs ved institut for Bioscience på Aarhus Universitet er den vigtigste løsning på krisen i biodiversiteten netop at give naturen førsteret mange flere steder end i dag.
- Det er ekstremt banalt, siger han.
Herunder kan du se flere eksempler på truede dyr i Danmark lige nu:ÅlÅl er en af de mest truede dyrearter.
(Foto: pmx © CC 3.
0)Et koldt frokostbord med røget ål på kan få de flestes tænder til at løbe i vand.
Men faktisk er den voldsomt truet.
Nedgangen i bestanden af ål i Danmark siden 1980 vurderes at være mellem 90 og 99 procent.
Ifølge forskere skyldes nedgangen sandsynligvis en kombination af fiskeri og en høj infektionsrate af en parasit i ålens svømmeblære.
Hvid storkHer et billede af storkeunger ved Gundsølille på Sjælland i 2018.
Storken er efterhånden et uhyre sjældent syn i den danske natur, og det vurderes, at den er kritisk truet.
Tilbage omkring 1900 var der omkring 4.
000 storkepar i Danmark, 50 år senere 222 par, og i dag er der så kun op mod tre par tilbage.
For at få flere storke til at yngle i Danmark er det nødvendigt at gøre deres reders nærområder attraktive igen.
Det gøres ved at forbedre levemulighederne for insekter, frøer og små pattedyr.
HasselmusHasselmusen er moderat truet i den danske natur.
Hasselmus findes i små, isolerede bestande på Sjælland, Sydfyn og Langeland, og den vurderes at være moderat truet.
Årsagen til at den er truet er blandt andet, at skovdriften i Danmark blev mere intensiv, og at meget løvskov er erstattet med nåletræer.
Løvskov med urter, bærbuske og bregner og uforstyrrede skovbryn er perfekte levesteder for hasselmus.
Ifølge Rasmus Ejrnæs er de mest udsatte dyr også de mest kræsne.
- Hvis man har en bred smag, er der masser af mad i den danske natur, så det går udmærket for rådyr, gæs, de store rovfugle, siger seniorforskeren.
KirkeuglenEn kirkeugle er ikke meget større end en stær.
Foto: Danmarks Naturfredningsforening.
Særligt kirkeuglen har været under pres i de senere år, og flere kampagner har været igangsat for at redde den.
Det er særligt intensiveret landbrugsdrift, der går ud over uglebestanden.
Før 1970 var kirkeuglen vidt udbredt vest for Storebælt.
Bestanden talte formentlig tusindvis af par.
I 2017 var der kun kendskab til fem par med unger.
SolstrålehistorierDer er også lyspunkter, når det handler om den danske natur.
Men der findes også solstrålehistorier fra den danske natur.
For eksempel er de danske vandløb over årene blevet betydeligt bedre at leve i for flere dyrearter.
- Hvis man giver arterne et levested, så responderer de faktisk på det.
Og der er en solstrålehistorie i vores vandløb, som vi tidligere brugte som kloakker, hvor vi hældte vores spildevand ud.
Her har en langvarig indsats for at få renere vand båret frugt, siger Rasmus Ejrnæs.
- Vi er også holdt op med at skyde de store rovdyr, så vi har fået havørn og kongeørn tilbage i dansk natur.
En fantastisk solstrålehistorie.
Det viser, at hvis man giver dem naturen tilbage, så kommer de, siger han.
Samlet er i alt 2.
262 plante- og dyrearter i Danmark rødlistede.
Kilder: Den danske rødliste.
FacebookTwitterKopier linkEmner:Dyr|Fyn|Fugle|Sjælland|Danmarks Naturfredningsforening




https://www.dr.dk/nyheder/regionale/midtvest/lille-friskole-i-thy-foeler-sig-lukningstruet-i-vores-omraade-er-der-ikke

Midt- og VestjyllandLille friskole i Thy føler sig lukningstruet: 'I vores område er der ikke rige forældre' Boddum-Ydby Friskole risikerer at miste 160.
000 kroner om året, hvis regeringen får opbakning til at skære i tilskud til fri- og privatskoler.
Boddum-Ydby Friskole har 55 elever fra 0.
til 6.
klasse.
Af Mette Skov-Jensen04.
nov.
2019 kl.
09.
33Læs opSkoleleder Morten Nebel fra Boddum-Ydby Friskole i Thisted Kommune er bekymret over de igangværende finanslovsforhandlinger på Christiansborg.
Regeringen ønsker at skære i det statslige tilskud til fri- og privatskoler, så de får cirka 2.
994 kroner mindre per elev om året.
- For os er det cirka 160.
000 kroner mindre i tilskud om året.
Det kan ende med, at vi må lukke skolen, fordi der ikke er økonomi til at drive den, siger Morten Nebel.
Hans bekymring deles af Søren Vangsgaard, der er formand for skolebestyrelsen og selv har en søn på skolen.
- Vi håber ikke, at regeringens forslag får opbakning fra andre partier.
Vi har ikke lavet overskud med det nuværende tilskud.
Så bliver tilskuddet mindre, bliver det endnu sværere at få skolen til at løbe rundt, siger han.
Læs også:Regeringen bringer 35 friskoler i fare for at lukkeRegeringen: Friskoler tager ikke nok socialt ansvarNår en elev skifter den danske folkeskole ud med en friskole eller privat grundskole, følger der automatisk en pose penge med.
Den vil regeringen gøre 300 millioner kroner mindre fra 2021 og i stedet bruge pengene på folkeskolen.
Skolen er en af de store arbejdspladser og centrum i byen.
Morten Nebel, skoleleder, Boddum-Ydby FriskoleRegeringen mener ikke, at de frie grundskoler tager et tilstrækkeligt ansvar, når det gælder om at inddrage elever med et særligt behov i den almindelige undervisning.
Skolelederen på Boddum-Ydby Friskole er dog ikke enig i den vurdering.
- Jeg mener, at vi som friskole løfter opgaven rigtig godt.
Vi har også børn, der har brug for ekstra hjælp.
Og i kraft af, at vi nogle gange kan lave mindre klasser og have større fokus på eleverne, mener jeg, at vi er ret gode til opgaven, siger Morten Nebel.
Skoleleder Morten Nebel fortæller her, hvilke konsekvenser det kan få for hans skole og for byen, hvis statens tilskud til fri- og privatskoler bliver mindre:Forældrene betaler rundt regnet 1.
200 kroner om måneden per barn.
Hvis statens tilskud bliver mindre, vil det sandsynligvis betyde, at egenbetalingen skal være højere.
- Det vil jeg være rigtig ked af.
Egenbetalingen er høj nok i forvejen, siger forælder og bestyrelsesformand Søren Vangsgaard.
Han mener, at regeringen glemmer at se på de sidegevinster, som små skoler i de små samfund giver.
- Man hører ikke om mange friskoler på landet, der ikke fungerer.
Tværtimod.
Som jeg ser det, yder både forældre, bedsteforældre og andre samfundet en kæmpe hjælp.
Alle de frivillige timer er gratis for staten, siger Søren Vangsgaard.
Skoleleder Morten Nebel er urolig for, at det kan blive nødvendigt at sætte prisen op, hvis tilskuddet tilsvarende bliver sat ned.
- I vores område er der ikke rige forældre.
Derfor vil en ekstra betaling give det udslag, at nogen vil tænke, at det er lige i overkanten, siger han.
Skolen er byens samlingspunktDen lille friskole i Thy har 55 elever fra 0.
til 6.
klasse.
Hvis den lukker, skal børnene køre seks-syv kilometer til den nærmeste folkeskole i Hurup.
HER KAN FRISKOLER TVINGES TIL LUKNINGDR Nyheder har spurgt samtlige 550 fri- og privatskoler, om regeringens bebudede besparelser på 300 millioner kroner årligt kan tvinge dem til at lukke.
333 skoler har besvaret rundspørgen, og af dem vurderer 36, at de kan blive tvunget til at lukke.
Det drejer sig om ni skoler i Nordjylland, ni skoler i Midtjylland, 12 skoler i Syddanmark, 5 i Region Hovedstaden og 1 i Region Sjælland.
Men der er andet og mere på spil end afstanden til nærmeste skole, mener de to friskolefolk.
- Skolen er en af de store arbejdspladser og centrum i byen.
Det vil helt klart være en stor mangel, hvis skolen må lukke, siger skoleleder Morten Nebel, der frygter, at det på sigt vil betyde, at mulige tilflyttere vælger byen fra.
Skolebestyrelsesformanden peger også på, at skolen betyder meget for sammenholdet i byen.
- Det er en tryg, lille skole, som er et samlingspunkt for byen.
Skole og fritidscenter er byens nerve, siger Søren Vangsgaard.
Hvis fri- og privatskoler i tyndt befolkede områder tvinges til at lukke, kan det få store konsekvenser, lyder det fra Andreas Rasch-Christensen, der er forsknings- og udviklingschef ved professionshøjskolen VIA University College.
- Det betyder simpelthen, at befolkningen også med årene vil blive udtyndet, fordi der ikke er nogen tiltrækningskraft.
Vi ved, at skoler betyder utroligt meget for, hvorvidt lokalsamfundet kan fastholdes, siger Andreas Rasch-Christensen.
For at undgå at friskoler i yderområder - eller med en høj andel af socialt udsatte børn - lukker som følge af besparelserne, vil regeringen lave en pulje på 75 millioner kroner om året.
De penge skal fordeles til frie skoler, der eksempelvis ligger langt væk fra en folkeskole og tager et stort socialt ansvar.
- Men vi ved ikke hvor langt, siger Søren Vangsgaard, der derfor heller ikke kan svare på, om skolen i Thy får del i pengene.
- Jeg håber i dén grad, at vi som minimum beholder vores nuværende tilskud.
Ellers er det yderområder, man virkelig skærer fra, siger bestyrelsesformanden.
Finansminister Nicolai Wammen (S) siger til DR, at regeringen er opmærksom på, at der kan opstå problemer i kølvandet på forslaget.
- Vi har ingen ambition om at nedlægge skoler, men vi mener, at man godt kan ændre på økonomien, uden det får de konsekvenser, siger Nicolai Wammen.
FacebookTwitterKopier linkEmner:Nicolai Wammen (politiker)|Socialdemokraterne|Privatskoler|Uddannelse|Jylland




https://www.dr.dk/sporten/fodbold/overblik-massevis-af-danske-kasser-i-fodboldeuropa-forrygende-frisparksmaal-og

FodboldOVERBLIK Massevis af danske kasser i fodboldeuropa: Forrygende frisparksmål og afsluttede måltørkerFlere danskere markerede sig med gode præstationer, da fodbolden rullede i Europa.
Med et forrygende frisparksmål i det andet minut grundlagde Robert Skov Hoffenheims 3-0-sejr over Paderborn.
(Foto: Oliver Zimmermann via www.
imago- © Scanpix)Af Martin Leer Scharnberg og Malte Nørgaard04.
nov.
2019 kl.
07.
55Læs opHerunder giver DR Sporten dig et overblik over de danske landsholdsspillere, som markerede sig rundt omkring i Europa i uge 44's fodboldrunde.
Frederik Rønnow og Frankfurt gav mestrene kløFrederik Rønnow og Frankfurt slog Bayern München 5-1.
Med Frederik Rønnow på mål leverede Eintracht Frankfurt lørdag en overraskelse af de store, da de i bundesligaen slog storklubben og de syvdobbelt forsvarende mestre Bayern München 5-1.
En øretæve, der var så stor, at Bayern München aflyste en planlagt åben træning søndag.
Det er Bayerns største nederlag i Bundesligaen i ti år.
Robert Skov åbner sin mål-konto i BundesligaenRobert Skov er kendt for sine evner på frispark, og fredag aften foldede silkeborgenseren sig ud med en perle i Hoffenheims 3-0-sejr over Paderborn.
(Foto: Oliver Zimmermann via www.
imago- © Scanpix)Robert Skov blev i sidste sæson berømt og berygtet i Superligaen for sin målfarlige sparketeknik og fremragende frispark.
Fredag aften havde han så igen gang i venstrebensafslutningerne med succes, da han scorede sit første mål i Bundesligaen efter sommerskiftet til Hoffenheim.
Med et forrygende frisparksmål i det andet minut grundlagde han til sin egen store glæde 3-0-sejren over Paderborn.
- Det er en god følelse.
Det er en drøm, der er gået i opfyldelse, og jeg er meget glad for resultatet, sagde Robert Skov efter kampen i en video på Bundesligaens Twitter-profil.
Den 23-årige silkeborgenser har nu spillet ni kampe i Bundesligaen, og foruden sin første fuldtræffer står han noteret for tre måloplæg.
Dobbelt op på Larsen i FrankrigStine Larsen jubler her for landsholdet.
Stine Larsen scorede sine to første sæsonmål i Frankrig, da hendes hold FC Fleury slog bundholdet Olympique Marseille med komfortable 4-1 lørdag aften.
Dermed var den danske landsholdsspiller med til at vende opgøret for Fleury, der ellers var bagud med 1-0 ved pausen.
Sejren var den anden i træk for FC Fleury, der lige nu ligger nummer syv i Frankrigs bedste række.
Makienok bryder måltørkeSimon Makienok scorede i weekenden sit første mål for Utrecht, som han har spillet for siden 2017.
I 2017 skiftede Simon Makienok fra engelske Preston North End til hollandske FC Utrecht.
Men han har måttet vente helt til torsdag med at score sit første mål for klubben.
Og søndag fulgte han så den præstation op med et mål mod Fortuna Sittard, da han fint flugtede opgørets sidste mål i kassen til resultatet 6-0 efter kun tre minutter på banen.
Også Nicolai Jørgensen kom på tavlen, da han bragte Feyenoord foran med 1-0 mod Venlo søndag.
Feyenoord vandt opgøret 3-0, og danskeren gjorde derfor sit til at imponere den nye træner, Dick Advocaat.
Du kan se Jørgensens mål i videoen herunder.
U/21-landsholdsspilleren Nikolai Laursen scorede også, da FC Emmen slog Vitesse i Æresdivisionen.
Yussuf Poulsen på tavlen i storsejrYussuf Poulsen scorede sit første Bundesliga-mål siden august.
RB Leipzig knuste lørdag Mainz i Bundesligaen med en 8-0-sejr.
Danske Yussuf Poulsen stod for kampens 5-0-scoring.
Yussuf Poulsen scorede også i anden runde i Bundesligaen i slutningen af august, men siden har han ikke fundet vej til netmaskerne.
En mindre måltørke, som altså sluttede lørdag.
Yussuf Poulsen scorede målet til 5-0 et minut før pausefløjtet, da Mainz-keeper Robin Zentner ikke kunne holde en afslutning.
Bolden sprang ud til danskeren, som nemt scorede sit andet ligamål i denne sæson.
Sejren sender Leipzig op på tedjepladsen i Bundesligaen.
FacebookTwitterKopier linkEmner:Frederik Rønnow (fodboldspiller)|Simon Makienok (fodboldspiller)|Tyskland|Fodbold|Feyenoord




https://www.dr.dk/nyheder/penge/priser-paa-reol-og-trailere-koster-jem-fix-en-politianmeldelse

PengePriser på reol og trailere koster Jem & Fix en politianmeldelseHverken fragt eller andre omkostninger var oplyst på tilbud, og den går ikke, mener Forbrugerombudsmanden.
Forbrugerombudsmand, Christina Toftegaard Nielsen, har politianmeldt Jem & Fix for brud på markedsføringsloven.
Af Mikkel Jensen04.
nov.
2019 kl.
10.
25Læs opEn reol til 398 kroner fra byggemarkedet Jem & Fix var en god pris, mente en forbruger.
Men da varen blev lagt i kurven på byggemarkedets hjemmeside, og der skulle betales, kom der pludseligt en fragtpris på intet mindre end 299 kroner oveni.
Det fik forbrugeren til at klage til Forbrugerombudsmanden, der nu har valgt at politianmelde byggemarkedet for brud på markedsføringlovgivningen.
Jem og Fix skal nemlig oplyse de obligatoriske udgifter til fragt sammen med kontantprisen, så varen ikke kommer til at fremstå billigere, end den reelt er, skriver Forbrugerombudsmand Christina Toftegaard Nielsen i en pressemeddelelse.
Ellers kan der være tale om et brud på markedsføringsloven.
Markedsføringsloven om prisoplysningIfølge markedsføringslovens § 6, stk.
2, nr.
6, skal prisen for et produkt oplyses inklusive moms og afgifter.
Det betyder også, at alle uundgåelige tillæg og gebyrer skal indregnes i prisen.
Ifølge markedsføringslovens § 6, stk.
2, nr.
7, skal der oplyses om yderligere omkostninger vedrørende fragt, levering eller porto, i det omfang sådanne omkostninger pålægges.
Hvis ikke omkostningerne til fragt, levering og porto kan beregnes på forhånd, skal det oplyses, at de kan forekomme.
Kilde: ForbrugerombudsmandenJem & Fix havde markedsført reolen til 398 kroner på både deres hjemmeside og i deres tilbudsavis.
Ifølge Jem og Fix ændrede man hjemmesiden den 3.
oktober sidste år, så man fremover kan se den fulde pris.
Lidt for billigere trailereDet er ikke kun prisen på reolen, der blev vist for billigt hos Jem & Fix.
Et godt tilbud på trailere viste sig nemlig også mangelfuldt.
Læs også:Energiselskab meldt til politiet for at vildlede kunderFor mens selve tilbudsprisen var skrevet med stor rød skrift, så var omkostninger til indregistrering, ekspeditionsgebyr og fragt oplyst med mindre, sort skrift.
Det var ikke muligt at købe trailerne uden at betale den fulde pris.
- Det er problematisk, da det kan tilskynde forbrugerne til at foretage køb baseret på et fejlagtigt indtryk af prisen, skriver forbrugerombudsmand Christina Toftegaard Nielsen.
Jem & Fix skriver selv, at de introducerede trailere i deres sortiment i 2018, og at man hurtigt opdagede, at de to forskellige priser kunne være mere tydelige.
Hvor den fulde pris tidligere var obligatorisk, kan kunder i Jem & Fix i dag selv vælge, om de vil købe en trailer med eller uden nummerplade.
Mangler retningslinjerJem og Fix skriver på sin hjemmeside, at sagen er mere nuanceret, end den umiddelbart er fremstillet.
- Overordnet har vi savnet klare retningslinjer for, hvordan vores priser kommunikeres korrekt til markedet, og vi er glade for, at vi nu får tvivlen afklaret, skriver byggemarkedet.
Derfor ser byggemarkedet også frem til dialogen med politiet, skriver Jem & Fix.
FacebookTwitterKopier linkEmner:Christina Toftegaard Nielsen (jurist)|Byggemarkeder|Forbrug|Forbrugerombudsmanden|Jem & Fix




https://www.dr.dk/nyheder/kultur/boeger/sexet-homo-romance-tog-verden-med-storm-og-vandt-en-oscar-nu-er-fortsaettelsen

BøgerSexet homo-romance tog verden med storm og vandt en Oscar: Nu er fortsættelsen klar'Call Me by Your Name' fik et stort gennembrud på film og vandt en Oscar for 'bedste filmatisering'.
Rollen som den unge Elio blev også lidt af et gennembrud for skuespiller Timothée Chalamet (tv.
).
(© Sony Pictures)Af Michelle From Hoxer04.
nov.
2019 kl.
11.
00Læs opEn saftig sommerromance mellem to unge mænd på et norditaliensk landsted i 1983.
Det er omdrejningspunktet for romanen 'Call Me by Your Name', der udkom i 2007 og fik flotte anmeldelser og en pris for årets bedste 'gay fiction'.
Men det var først ti år senere, da den blev filmatiseret, at 'Call Me by Your Name' for alvor slog igennem.
© Rosinante/GyldendalUddrag fra 'Call me by your name'Under middagen den tredje aften han var der, fornemmede jeg at han stirrede på mig da jeg fortalte om Haydns Sieben Worte Jesus am Kreuz, som jeg havde transskriberet.
Jeg var sytten det år, og fordi jeg var den yngste ved bordet, og den som det var mindst sandsynligt nogen gad høre på, havde jeg vænnet mig til at smugle så mange oplysninger som muligt ind i så få ord som muligt.
Jeg talte hurtigt, hvad der gav folk det indtryk, at jeg altid var forfjamsket og sjuskede med ordene.
Da jeg var færdig med at fortælle om min transskription, blev jeg opmærksom på det mest intense blik til venstre for mig.
Det gav mig en frydefuld fornemmelse og smigrede mig; han var tydeligvis interesseret – han kunne lide mig.
Filmen blev nomineret til et hav af priser og vandt blandt andet en Oscar i kategorien 'Bedste filmatisering'.
Pludselig var filmen - og ikke mindst Timothée Chalamet og Armie Hammer, der spiller de to hovedroller - på alles læber.
Publikum og anmeldere var vilde med kærlighedshistorien om 17-årige Elio og 24-årige Oliver, som i begyndelsen forsøger at undertrykke deres begær efter hinanden og skjule det for deres omgivelser.
I LGBTQ+-kredse blev historien hurtigt udråbt til en moderne klassiker.
Helt naturligt med flydende seksualitetAt de to hovedpersoner også har forhold til kvinder, var et helt naturligt valg for forfatteren bag 'Call Me by Your Name', André Aciman.
Det fortæller han over telefonen fra sit hjem på Manhattan i New York.
- Jeg mener, at vores identitet i det hele taget er flydende.
Sådan er vi mennesker.
Vi er i konstant bevægelse og evig forandring, siger André Aciman, der lige nu er aktuel med en opfølger til sin debutroman fra 2007.
- I de fleste bøger om flydende seksualitet er hovedpersonen ofte enten homoseksuel, eller også er han primært tiltrukket af piger og kun kortvarigt homoseksuel for så at vende tilbage til at blive heteroseksuel igen.
Men det ønskede jeg ikke at begrænse mig til.
Jeg ville gerne have nogle karakterer, som var konstant flydende og skiftede frem og tilbage.
André Acimans ide om at identitet – også seksuelt – ikke behøver være en statisk størrelse, men noget, der kan forandre sig over tid, mener han hænger sammen med den baggrund, han selv kommer fra.
Han voksede nemlig op i Egypten i en jødisk familie med italienske rødder, hvor hjemmets primære sprog var fransk.
Senere flygtede familien til Italien og efterfølgende til USA.
- Jeg tænker det ikke sådan, at jeg har en officiel identitet.
Og jeg kan ikke lide ideen om, at man er enten 100 procent x eller y, siger den 68-årige forfatter og professor i litteratur.
Læs også:Bog om hed homo-affære tog verden med storm.
Forfatteren bag er på vej med en fortsættelseOgså en 'hård og svær' historieÉn af de danskere, der faldt pladask for historien, er den tidligere P3- og P6-vært Mads Axelsen.
Han kalder 'Call Me by Your Name' både 'charmerende og sexet', men også en 'hård og svær' film.
Seksualitet er og skal være flydende.
Sekundet den ikke er det mere, tror jeg kærligheden stopper med at være spændende.
Mads Axelsen, radiovært og stylist- Jeg skulle i hvert fald lige trække vejret dybt ned i maven for at holde til at se den færdig, siger Mads Axelsen, som først læste bogen, efter han så filmen.
Som med de fleste store kærlighedshistorier, så er 'Call Me by Your Name' nemlig ikke en ren rosenrød fortælling.
Den er også historien om umulig kærlig og hjertesorg så dyb og smertefuld, som kun et teenagehjerte kan føle det.
Men Mads Axelsen var særligt glad for den måde, 'Call Me by Your Name' viser seksualitet som noget foranderligt, fortæller han:- Jeg synes, det er dejligt at se skildringen af to mennesker, der mødes, falder hovedkulds for hinanden og giver sig i kast med deres følelser uden egentligt at tænke for meget over kønnet på personen, de er forelskede i.
- Og det er en vigtig ting at pointere i dag, hvor der stadig er mange, der opfatter seksualitet som noget, der max kan være tre ting: hetero, homo eller bi.
Seksualitet er og skal være flydende.
Sekundet den ikke er det mere, tror jeg, kærligheden stopper med at være spændende, siger Mads Axelsen.
I 'Call me by your name' har Elio også et forhold til en ung kvinde.
I den nye bog er han i et homoseksuelt forhold, men har også været sammen med kvinder, fortæller André Aciman.
Og Oliver er blevet gift med en kvinde.
(© Sony Pictures)Den gør homoseksualitet mere accepteretI filmversionen er sexscenerne ikke helt så eksplicitte som i bogen, hvilket den også er blevet kritiseret for.
Til at begynde troede André Aciman ikke selv, at han ikke ville udpensle de seksuelle udskejelser mellem de to hovedpersoner, men det ændrede sig undervejs.
Min bog gør det at være homoseksuel til noget accepteret og sikkert.
André Aciman, forfatter og professor i litteratur- Når nu jeg havde beskrevet alle afkroge af Elios sind og tanker og alle detaljer i hans daglige liv, så gav det ikke mening at være genert omkring det seksuelle.
Det føltes meget naturligt, fortæller forfatteren, som forventede, at det kunne støde nogle læsere, fortæller André Aciman.
Det gjorde det ikke.
Tværtimod.
Han fik masser af positiv respons fra læsere.
Og det overraskede ham.
- Det er vidunderligt, men det kom helt ud af det blå for mig, siger André Aciman, som gennem årene har oplevet, at bogen bliver læst og brugt forskelligt.
Fra nogle læsere har han hørt, at 'Call Me by Your Name' repræsenterer den første stormfulde forelskelse med al den passion og hjertesorg, der kan følge med.
For andre handler bogen især om at stå ved sin seksualitet.
- Min bog gør det at være homoseksuel til noget accepteret og sikkert.
Og det synes jeg er vidunderligt.
Romantik og intimitet er det smukkeste, vi har, understreger André Aciman.
- Det er skønt, at den har haft den her succes og har rørt så mange mennesker.
Der er intet galt med at være, den man er.
André Aciman (th.
for Timothée Chalamet i lilla jakke) ses her til filmfestival i Berlin.
omgivet til af skuespillere og folk bag filmen.
Yderst til højre er det instruktør Luca Guadagnino.
En film på vej?
Da han for et år siden meldte ud på Twitter, at han var i gang med at skrive på en opfølger til 'Call Me by Your Name' vakte det også stor begejstring blandt fans.
Og flere af dem skrev, hvor stor betydning bogen havde haft for deres liv.
I den nye roman, 'Find me', der foregår ti år senere, er hovedpersonerne stadig ikke begrænset til kun at være det ene eller det andet.
© Faber & FaberFind meFind me udkom på engelsk den 29.
oktober.
Den danske version med titlen 'Find mig' udkommer den 15.
november.
Du kan læse et uddrag af den engelske bog på det amerikanske magasin Vanity Fairs hjemmeside.
André Aciman har hele tiden vidst, at han en dag ville skrive en opfølger til sin debutroman fra 2007, fortæller han.
Og efter den store succes med filmen er det måske ikke noget dårligt tidspunkt nu.
- De første forsøg jeg skrev, føltes lidt som en 'to'er'.
En Rocky II eller Godfather II.
Det føltes ikke naturligt, og det var ikke spændende nok for mig at skrive, forklarer han.
Han ville ikke bare skrive en opfølger om Elio og Oliver, som mange fans ellers sukkede efter.
I den nye bog spiller Elios far og hans kærlighedsliv nemlig også en vigtig rolle.
- Og dér vidste jeg, at jeg havde historien, forklarer André Aciman om sin nye roman 'Find me'.
Romanen har fået blandede anmeldelser, men britiske The Guardian kalder den en 'smuk afslutning' på forholdet mellem Elio og Oliver.
På Twitter har en del 'Call me by your name'-fans brokket sig over handlingen i opfølgeren.
Det er endnu ikke bekræftet, om 'Find me' også bliver filmatiseret.
Men skuespiller Timothée Chalamet har i hvert fald proklameret, at han og en del af holdet bag filmen er klar på en 'Call Me by Your Name 2'.
FacebookTwitterKopier linkEmner:Seksualitet|Litteratur|Twitter|New York|The Guardian




https://www.dr.dk/sporten/haandbold/herreligaen/gog-taber-tredje-ligakamp-i-traek

HerreligaenGOG taber tredje ligakamp i trækHåndboldklubben GOG førte ved pausen mod Bjerringbro-Silkeborg, men tabte alligevel.
Jesper Nøddesbo (th.
) fejrede mandag aften en kontraktforlængelse med Bjerringbro-Silkeborg med en sejr over GOG.
(Arkivfoto) 04.
nov.
2019 kl.
23.
00Læs opFor knap fem måneder siden bejlede håndboldherrerne fra GOG til DM-guld, men måtte tage til takke med sølv efter finalenederlag til Aalborg.
Ni kampe inde i denne sæson er udsigterne noget mere dystre.
Mandag aften tabte holdet for tredje kamp i træk, da Bjerringbro-Silkeborg (BSH) på hjemmebane vandt 32-29.
GOG førte ellers 15-14 ved pausen, men i anden halvleg trak BSH fra og satte relativt sikkert to point ind på kontoen i Primo Tours Ligaen.
Nederlaget betyder, at GOG efter ni runder er på niendepladsen med otte point.
For at komme i slutspillet om medaljer skal klubben ende blandt de bedste otte hold i ligaen.
Omvendt var sejren vigtig for Bjerringbro-Silkeborg, der ligesom GOG gik ind til kampen med to nederlag på stribe.
BSH har 11 point på fjerdepladsen.
På trods af nederlaget havde GOG-træner Nicolej Krickau masser af roser til spillerne i omklædningsrummet efter kampen.
- Vi vil rigtig gerne vinde, men det kommer vi tættere på, hvis vi leverer indsatser som den her.
- Selvfølgelig skal vi kravle op i rækken, men det tror jeg også, vi kommer til, siger Krickau til TV2 Sport.
Tæt start i SilkeborgFør kampen lå de to hold tæt i tabellen, og begyndelsen på mandagens opgør var også særdeles tæt.
Holdene skiftedes til at tage føringen, og først da Oscar Bergendahl bragte GOG på 12-10, blev der skabt en føring på to mål.
GOG-spillerne var mest effektive og gik til pausen med en føring på et mål, men glæden blev hurtigt vendt til skuffelse i anden halvleg.
Ved stillingen 18-18 scorede de jyske værter fem mål på stribe og bragte sig på 23-18.
Emil Jakobsen reducerede på et straffekast til 20-23 og holdt liv i håbet for gæsterne.
- Hold nu fast, gutter.
Bliv nu ved med at arbejde som heste, sagde BSH-træner Peter Bredsdorff-Larsen i en timeout med et lille kvarter tilbage.
Og det var netop, hvad hjemmeholdets spillere gjorde.
Før kampen offentliggjorde Bjerringbro-Silkeborg en etårig kontraktforlængelse med Jesper Nøddesbo.
Det fejrede han ved at sende en af sine karakteristiske skruebolde i mål til 27-22.
GOG nærmede sig, da Jakobsen igen reducerede til 26-28, men tættere kom gæsterne ikke.
/ritzau/FacebookTwitterKopier link




https://www.dr.dk/nyheder/viden/kroppen/ekstra-bacon-og-ost-kalorietal-paa-menukort-faar-os-til-bestille-mindre-i

KroppenEkstra bacon og ost?
Kalorietal på menukort får os til at bestille mindre – i startenMed tiden ignorerer vi ofte kalorieinformationer på restauranter, viser ny undersøgelse.
En burger kan indeholde alt fra få hundrede til over tusinde kilokalorier.
Foto redigeret af Mathis Birkeholm Duus, sammensat af foto fra colourbox og wikimedia commons.
Af Emilie Aagaard04.
nov.
2019 kl.
06.
39Læs opDu er på burgerbar.
Og så kan den lige så godt få hele armen.
Pomfritter?
Ja tak!
Chilimayo?
Naturligvis.
Ekstra ost og bacon?
Øh ja!
Sodavand?
….
HVAD?
Er der seriøst over 200 kilokalorier i en halv liter cola?
Lige pludselig får du øje på de små tal, som indikerer ’kalorieprisen’ for dit måltid, som visse restauranter har taget til sig.
Det er noget, vi har ret til at vide.
Det er ret umuligt at gætte, hvor mange kalorier der er i et færdigt måltid.
Gitte Laub Hansen, Kræftens BekæmpelseKalorieinformation på restauranter er ikke lovpligtig i Danmark, men det er de for større kæder i USA.
Og så er spørgsmålet: Virker det?
Det tyder en amerikansk undersøgelse på.
Her overvågede forskerne knap 50 millioner restaurantbesøg på godt 100 forskellige fastfood-steder i det sydlige USA i den periode, hvor de introducerede kalorieinformation.
Og de besøgende valgte i gennemsnit menuer med 60 kalorier mindre, efter at tiltaget trådte i kraft.
Det overrasker ikke Pelle Guldborg Hansen, der er lektor på Roskilde Universitet og ekspert i ’nudging’, at tiltaget har en effekt.
- Jeg ville endda forvente, at resultatet kunne være endnu mere markant i for eksempel Danmark, end det er i sydstaterne, for herhjemme er flere motiveret til at reducere deres kalorieindtag.
Men effekten holder ikke i længden.
Forskerne fulgte nemlig også restauranterne i årene efter introduktionen.
Og i løbet af cirka et år var det gennemsnitlige køb igen oppe på samme antal kalorier, som før kalorietallene kom på menuen.
Et kærligt skub i ’den rigtige’ retningKalorieinformation på menukortet er et eksempel på et såkaldt "nudge".
Det er en samlet betegnelse for teknikker, der har som intention at give os et kærligt skub i ’den rigtige’ retning.
Hvad er nudging?
Nudging betyder at skubbe eller puffe på engelskNudge-teorien er, at vi primært er styret af vaner, som er svære at ændre på.
Men et lille skub kan ændre vanen og gøre en forskel.
Et norsk forsøg illustrerer metoden: Man skiftede store tallerkener ud med mindre i hotelrestauranter og fik reduceret madspild med 20 procent.
- Lad os sige, at du står ved bageren, og der er en kajkage og en fuldkornsbolle med kaloriemærkning på.
Det er jo ikke, fordi at du ikke vidste, at kajkagen indeholder langt flere kalorier.
Men med mærkningen bliver du mindet om det, forklarer Pelle Gulborg Hansen.
Nudging skal dog bygges op på en helt bestemt måde for at virke – især i det lange løb.
- Kalorieinformation kan påvirke folk, der er motiverede, de første gange de besøger en restaurant.
Men hvis vi ikke får en feedback, får sat det i proportion eller føler, at det tjener en funktion – så lukker vi det med tiden ude, siger Pelle Guldborg Hansen.
Han er derfor ikke overrasket over, at effekten af kalorieinformationen aftager over tid.
- Hvis man for eksempel kunne spore sit individuelle forbrug over tid, så ville effekten nok holde noget længere, siger Pelle Guldborg Hansen.
Vi har ret til at vide detGenerelt er kalorieinformation på restauranter, især de større fastfoodkæder, en rigtig god idé.
Det mener Gitte Laub Hansen, som er projektchef i Kræftens Bekæmpelse.
- For det første er det noget, vi har ret til at vide.
Det er ret umuligt at gætte, hvor mange kalorier der er i et færdigt måltid, siger hun og fortsætter:- Men derudover har det også en effekt på noget helt andet.
Det giver restauranten et incitament til at lave mindre kalorietunge retter.
Kræftens Bekæmpelse mener, at det er et af mange skridt, som vi kan tage for at skabe et mindre fedmefremmende samfund.
- Fedme øger risikoen for rigtig mange sygdomme.
Mindst 1300 tilfælde af kræft herhjemme kan direkte tilskrives overvægt, siger Gitte Laub Hansen.
Hun anerkender dog, at kalorieinformationen skal serveres rigtigt, og at budskabet skal gentages og fornys, for at vi ikke med tiden bliver blinde overfor det.
FacebookTwitterKopier linkEmner:Kræftens Bekæmpelse|Restauranter|Ernæring|USA|Roskilde Universitet




https://www.dr.dk/nyheder/penge/revisorer-advarer-kasi-firma-bryder-loven

PengeRevisorer advarer: Kasi-firma bryder lovenØkonomisk rod, ulovligheder og millionunderskud sender 'Kasi'-familiens smykkefirma i knæ.
Det er uklart, hvilken rolle Jesper 'Kasi' Nielsen i dag formelt har i Amazing Jewelry.
Men siden firmaet blev grundlagt i 2016, har han været ansigtet udadtil.
Billedet er fra 2017, hvor han i forbindelse med en skattesag blev fotograferet foran Østre Landsret.
Af Ole Hall04.
nov.
2019 kl.
09.
52 | opdateret 04.
nov.
2019 kl.
13.
01Læs opDen kendte danske sportsinvestor og iværksætter Jesper 'Kasi' Nielsen er ramt af blodrøde tal i familiens smykkevirksomhed, Amazing Jewelry.
Samtidig advarer revisorer om regnskabsrod og ulovligheder i firmaet.
Et netop afleveret årsregnskab fra Amazing Jewelry ApS afslører underskud på 9,6 millioner kroner for regnskabsåret 2018/2019.
Firmaet skylder et tocifret millionbeløb, og egenkapitalen er væk.
Kreditorerne må med stor sandsynlighed også vinke farvel til det meste af det, de har til godeFrank Thinggaard, professor i eksternt regnskab ved Aarhus UniversitetSkatteloven er desuden blevet brudt, og Jesper 'Kasi' Nielsens søster har taget et ulovligt aktionærlån i selskabet.
Det oplyser det statsautoriserede revisionsfirma PKF Munkebo Vindelev i sin revisonspåtegning til regnskabet.
Smykkefirmaet risikerer at gå konkurs, hvis ikke der sker drastiske ændringer, vurderer en ekspert.
- Selskabet skal både have finansiering på kort sigt og forbedre sin drift.
Ellers så går selskabet fallit.
Konsekvensen vil være, at ejerne taber alle deres penge, og kreditorerne må med stor sandsynlighed også vinke farvel til det meste af det, de har til gode, siger professor i eksternt regnskab ved Aarhus Universitet Frank Thinggaard, der har gennemgået regnskabet for DR.
Det danske skattevæsen er blandt virksomhedens kreditorer.
Gæld på 32 millionerProfessoren hæfter sig ved, at Amazing Jewelry har kortfristet gæld på 32 millioner kroner.
Samtidig er der kun aktiver for 23 millioner kroner.
Det vil sige, at der mangler penge til at kunne betale gælden.
Jepser 'Kasi' Nielsen er i offentligheden især kendt fra sine roller i sportens verden.
I en periode var han eksempelvis storsponsor i fodboldklubben Brøndby, og han var også ejer af håndboldfusionsholdet AG København.
- Det og andre forhold viser, at selskabet er i en kritisk tilstand, siger professor Frank Thinggaard.
Også i selve revisionspåtegningen fra PKF Munkebo Vindelev sættes der spørgsmålstegn ved, om firmaet kan fortsætte driften.
Samtidig står der i påtegningen, at Amazing Jewelry befinder sig på den forkerte side af loven.
Blandt andet har Amazing-direktør Annette Laustrup Nielsen, der er Jesper 'Kasi' Nielsens søster, taget et ulovligt aktionærlån i firmaet, men dog betalt pengene tilbage senere.
Desuden har Amazing Jewelry begået brud på skatteloven, når udlændinge fik udbetalt løn, mener revisionerne.
- I strid med kildeskatteloven har selskabet udbetalt løn til udenlandske medarbejdere uden at indberette dette til Skattestyrelsen.
Selskabet har endvidere mangelfuld indberetning af lønninger samt inkonsekvent og for sen indbetaling af skyldige A-skat og AM-bidrag vedrørende løn til danske ansatte, skriver revisionsfirmaet i sin påtegning.
Fosser ud af kassenNår pengene fosser ud af kassen, skal man afholde generalforsamling ifølge loven.
Heller ikke dette har firmaet gjort retmæssigt.
Om Kasi-JesperJesper 'Kasi' Nielsen voksede op i et middelklassehjem i Glostrup, men blev multimillionær, da han opdagede sit talent som sælger og forretningsmand.
Han tjente sine første millioner som forpagter af tre tankstationer på Vestegnen, men eventyret stoppede brat med en personlig konkurs og gæld på over en million kroner.
Siden grundlagde Nielsen smykkevirksomhederne Kasi ApS og Endless Jewelry, som begge opnåede stor millionomsætning og omtale på kort tid.
Begge firmaer er dog begæret konkurs i dag.
Jesper Nielsen blev landskendt, da han kastede rekordstore millionbeløb i fodboldklubben Brøndby IF og håndboldklubben AG København.
På det seneste er han blevet kendt for en langvarig strid med Skatteministeriet og smykkekoncernen Pandora.
Skattestriden har han vundet.
Pandora-tvisten er endnu ikke afgjort.
- Selskabet har tabt over halvdelen af sin kapital.
Ledelsen har ikke inden for selskabslovens tidsfrister sikret, at generalforsamling afholdes og redegjort for selskabets økonomiske stilling over for kapitalejerne og om fornødent stillet forslag om foranstaltninger, der bør træffes, hvorved ledelsen kan ifalde ansvar, skriver revisionsfirmaet.
Direktøren i Amazing Jewelry er som nævnt Jesper Nielsens søster, og det er Jesper Nielsens far, Jan Laustrup Nielsen, der i dag ejer firmaet.
Det er uklart, hvilken rolle Jesper Nielsen formelt har i firmaet i dag.
Men siden firmaet blev grundlagt, har han været ansigtet udadtil.
Ledelsen i Amazing Jewelry erkender, at der er tabt utilfredsstillende mange penge i løbet af året.
Underskuddet bliver blandt andet forklaret med store udbetalinger til ledelsen selv.
I strid med kildeskatteloven har selskabet udbetalt løn til udenlandske medarbejdere uden at indberette dette til SkattestyrelsenFra revisionspåtegningen fra PKF Munkebo Vindelev- I dette regnskabsår har selskabet valgt at udbetale ekstra løn og gager til enkeltpersoner i selskabets ledelse samt til medarbejdere, som også er repræsenteret i selskabets ejerkreds, grundet disses ekstraordinære indsats i forbindelse med en vunden tvist i oktober 2018.
Dette er en engangsomkostning.
Derudover er der foretaget større investeringer på online-delen og åbning af selskabets aktiviteter i USA og Kina, fremgår det af ledelsesberetningen i regnskabet.
Erkender pengemangelLedelsen erkender også, at der mangler penge i kassen, men skriver samtidig, at ”det er ledelsens forventning, at det er muligt at fremskaffe den for driften fornødne likviditet,” står der i ledelsesberetningen.
Med andre ord forventer ledelsen, at der er væsentlige pengebeløb på vej ind på firmaets konto.
Amazing Jewelry blev grundlagt i februar 2016 af familien Nielsen med en ambition om at åbne 500 butikker i løbet af de første tre år.
På sigt ville Kasi-Jesper åbne 5.
000 butikker, udtalte han blandt andet til TV 2.
Foreløbig er der åbnet omkring 70 butikker.
I 2018 blev Amazing Jewelrys tyske selskab begæret konkurs efter røde tal på bundlinjen og ubetalte regninger.
Flere tyske butiksansatte mistede i den forbindelse deres løn.
Også i Danmark er der lukket Amazing-butikker på det seneste i Vejle, Helsingør, Glostrup og Taastrup.
Der er dog forsat én Amazing-butik tilbage i Danmark på Strøget i København.
Redaktionen har forsøgt at få en kommentar fra Jesper ”Kasi” Nielsen og hans søster Annette Laustrup Nielsen om situationen i virksomheden, men de er ikke vendt tilbage på henvendelsen.
FacebookTwitterKopier linkEmner:Erhverv|Økonomi|Munkebo|Revisionsbranchen|København




https://www.dr.dk/nyheder/udland/turistselskaber-onsker-hajkontrol-ved-great-barrier-reef

UdlandTuristselskaber ønsker hajkontrol ved Great Barrier ReefEfter flere angreb ved Whitsundays opfordrer turistselskaber Australiens regering til at sætte ind mod hajer.
En drone, der skal spotte hajer, er i luften ved Bilgola Beach i det nordlige Sydney.
(Arkivfoto) 04.
nov.
2019 kl.
06.
59Læs opEfter flere hajangreb opfordrer turistselskaber i delstaten Queensland regeringen til at indføre hajkontrol i det australske koralrev Great Barrier Reef.
Forslaget lyder blandt andet på udkigsposter og indhegnede svømmeområder.
I sidste uge blev to britiske turister såret under et hajangreb nær Airlie Beach ved den populære turistdestination Whitsundays, der besøges af flere end 750.
000 mennesker om året.
En 28-årig mand fik bidt sin fod af, mens en 22-årig mand fik alvorlige skader på benet.
De var ude at snorkle ved Great Barrier Reef, da de blev angrebet af en haj.
I november sidste år døde en 33-årig australsk mand, efter at han var blevet bidt i både arme og ben af en haj ligeledes i Whitsundays.
Angrebet på svømmeturManden var på sejltur på en yacht i området, hvor han svømmede og stod på paddleboard.
Han blev angrebet, mens han svømmede ved siden af yachten.
Læs også:Pige og kvinde angrebet af haj i AustralienTo måneder tidligere blev en 46-årig kvinde og en 12-årig pige bidt af hajer med en dags mellemrum.
Det førte til en hajoffensiv, hvilket betød, at seks hajer blev fanget med kroge og dræbt inden for en uge.
Inden da havde der ikke været et hajangreb ved Whitsundays i otte år.
Queensland tabte i september en sag i retten om at få lov til at bruge kroge med madding på til at fange og dræbe hajer på revet.
Delstaten skal nu slippe hajerne fri, efter de er blevet fanget.
/ritzau/FacebookTwitterKopier linkEmner:Australien|Ulykker|Storbritannien




https://www.dr.dk/nyheder/udland/brasiliens-praesident-olie-pa-strande-er-kun-begyndelsen

UdlandBrasiliens præsident: Olie på strande er kun begyndelsenMindst 200 strande i Brasilien er ramt af et voldsomt olieudslip, og det bliver værre, varsler landets præsident.
En frivillig fjerner søndag olie fra en strand i Lauro de Freitas i den brasilianske delstat Bahia.
04.
nov.
2019 kl.
06.
16Læs opBrasiliens præsident, Jair Bolsonaro, siger, at 'det værste venter forude' i forhold til et olieudslip, der har påvirket flere end 200 brasilianske strande.
Det siger præsidenten i et interview med den lokale tv-kanal Record i nat dansk tid, ifølge nyhedsbureauet AFP.
- Hvad vi har set indtil nu, og hvad der er blevet samlet op, er kun en lille del af, hvad der er blevet spildt, lyder det fra Bolsonaro.
Han oplyser, at det er uvist, om mere olie vil ramme de brasilianske strande, men 'alt indikerer, at havstrømmene har haft retning mod Brasiliens kyst'.
Olieudslip har plaget det nordlige Brasilien i tre måneder og har forurenet strande på en 2.
000 kilometer lang strækning af den berømte kystlinje.
Flere tons fjernet fra strandeMyndigheder og frivillige har ryddet flere tons olie fra strandene.
Brasiliens regering mistænker tankskibet Bouboulina, der sejler under græsk flag, for at være skyld i olieudslippet.
Tankskibet har lastet olie i Venezuela og har siden sat kurs mod Singapore, oplyser Brasiliens regering.
Skibets ejer, Delta Tankers, har afvist anklagerne, skriver nyhedsbureauet Reuters.
Der er 'ikke fundet beviser' for, at der skal være sket et olieudslip fra skibet, lød det fra Delta Tankers i sidste uge.
Satellitbilleder fra Brasiliens Institut for Rumforskning (Inpe) viser, at der fortsat kan være olie i havet, som havstrømmene kan føre mod Espiritu Santo og Rio de Janeiro i det sydøstlige Brasilien.
/ritzau/FacebookTwitterKopier linkEmner:Brasilien|Jair Bolsonaro (politiker)|Forurening|Råolie (energikilde)|Rio de Janeiro




https://www.dr.dk/nyheder/udland/labour-politiker-afloeser-john-bercow-som-formand

BrexitSe temaUdlandLabour-politiker afløser John Bercow som formand Lindsay Hoyle bliver ny formand for det britiske underhus.
04.
nov.
2019 kl.
21.
26 | opdateret 04.
nov.
2019 kl.
22.
50Læs opLabour-politikeren Lindsay Hoyle er valgt til formand for det britiske underhus.
Han var en af syv kandidater.
Hoyle har lovet, at han som formand vil forsøge at gøre parlamentet til et mere fredeligt sted.
Han afløser den konservative karismatiske John Bercow, der har sikret sig hjemlig og international berømmelse ved at være den strenge formand under flere års ophidsede debatter om, hvordan Storbritannien skal forlade EU.
Hoyle har været en af Bercows tre næstformænd siden 2010.
Den 62-årige politiker lovede i et interview til avisen Sunday Times i weekenden, at han vil forsøge at reparere, hvad han kalder et "giftigt parlament" efter flere års hårde debatter om brexit.
Han fortæller i øvrigt avisen, at han har en papegøje, som lyder navnet ¨Boris¨ - opkaldt efter den britiske premierminister.
- Jeg ønsker ikke denne tilsvining af hinanden, og jeg mener, at vi meget hurtigt må få lukket ned for det og sikre, at det (parlamentet red.
) bliver et roligere sted at være, siger han.
Læs også:Underhuset i Storbritannien hylder formanden før sidste dagKom i parlamentet i 1997Hoyle blev valgt til parlamentet i 1997 i valgkredsen Chorley nordvest for Manchester.
Her har vælgerne genvalgt ham lige siden.
Der har tidligere ikke været særlig stor opmærksomhed om valget af ny formand for det britiske underhus.
Se, hvordan underhuset sagde farvel til John Bercow på hans sidste dag herunder.
Men Bercow har under hele den politiske krise om brexit, der har stået på siden EU-folkeafstemningen i juni 2016, sat et markant aftryk.
Det har fået mange af hans egne konservative til at fordømme ham, når han er gået imod deres ønsker om, hvornår og hvordan der skal stemmes om brexit.
Det, parret med en til tider spydig og samtidig elegant tone i salen, har givet ham nærmest stjernestatus i Storbritannien og ude i verden.
Ikke mindst når han for fuld kraft har tordnet sit "order" ud over forsamlingen for at få de mest energiske parlamentarikere til at holde op med at råbe og skrige ad hinanden.
/ritzau/Opdateret med video.
FacebookTwitterKopier linkEmner:Storbritannien|EU|EU-forhold|The Labour Party|Valg og folkeafstemninger




https://www.dr.dk/nyheder/politik/forslag-om-lov-til-milliarder-skal-redde-truede-danske-dyr

PolitikForslag om lov til milliarder skal redde truede danske dyrMiljøministeren kalder en bindende biodiversitetslov for 'spændende'.
Danmarks Naturfredningsforening ser et forbillede i regeringens klimalov, som forhandles nu og stiller mål om Danmarks reduktion af udledning af drivhusgasser.
Af Daniel Myrup04.
nov.
2019 kl.
07.
00Læs opNaturen skal skrives ind i lovbøgerne, så Danmark forpligter sig til at omlægge 30 procent af landets areal til natur, inden kalenderen skriver 2031.
Forslaget om en decideret lov på naturområdet kommer fra Danmarks Naturfredningsforening (DN) i forbindelse med regeringens stort anlagte biodiversitetsmøde på Marienborg i dag.
Møde på MarienborgI dag har statsminister Mette Frederiksen (S) inviteret 60 organisationer, eksperter og politikere til embedsboligen Marienborg til et biodiversitetsmøde.
Mødet er første trin i regeringens plan om at gennemføre en 'natur- og biodiversitetspakke'.
I pressemeddelelsen skriver statsministeren:- Mere end 2.
000 plante- og dyrearter er truet og i fare for at forsvinde.
Den udvikling skal vi have vendt.
Biodiversitetsloven, som den skal hedde, sætter bindende mål for Danmark og bliver umiddelbart mødt med åbent sind.
Interesseorganisationen for de danske landmænd, Landbrug og Fødevarer, er nemlig enig i behovet for bindende danske mål for biodiversitet, og miljøminister Lea Wermelin (S) er klar til at lytte til ønsker om både lov og målsætninger.
- Helt grundlæggende er den vigtigste opgave lige nu at vende naturens tilbagegang til fremgang og sikre, at de over 2.
000 arter, som er truet af udryddelse, får en hjælpende hånd og stadig har mulighed for at være i Danmark, siger præsident for DN Maria Reumert Gjerding og fortsætter:Læs også:Arter af insekter uddør i alarmerende hast - og det er vores skyld- Så det er helt afgørende, at politikerne forpligter sig til mål for naturen.
Forpligter sig til, præcis hvor meget areal i Danmark, der skal være helhjertet disponeret til natur.
Det skal sikres med en biodiversitetslov.
Regeringen vil lave en biodiversitetspakkeMødet på Marienborg bliver startskuddet til regeringens arbejde frem mod en 'natur- og biodiversitetspakke', som Socialdemokratiet inden valget annoncerede, de ville lave.
Ifølge miljøminister Lea Wermelin skal der handles nu, da Danmark står midt i en 'naturkrise'.
- Det undrer mig, at der i Miljøministeriet har været mangel på handling, og derfor vil vi gerne hjælpe med at komme i gangLone Andersen, viceformand, Landbrug og Fødevarer- Vi er reelt interesseret i en ny proces for, hvordan vi kan lave en langsigtet plan for Danmarks natur.
Selvom rapporter siger, det ser sort ud, så siger de også, at det er muligt at sætte en ny, grøn kurs.
Derfor afviser hun heller ikke forslaget fra Danmarks Naturfredningsforening:- Det lover godt for fremtiden, når organisationerne har konkrete idéer og ønsker til arbejdet, der skal igang.
Jeg synes, at tanken om en biodiversitetslov og konkrete målsætninger er spændende tanker.
Efter planen skal biodiversitetspakken forhandles færdig i efteråret 2020, men inden første spadestik i morgen vil ministeren ikke lægge sig fast på, hvad succeskriteriet for pakkens indhold skal være.
'Én milliard til at starte med'Hvis DN's mål skal indfries, skal der blandt andet udtages landbrugsjord til ren natur.
I dag består Danmark af 0,4 procent ren, uforstyrret natur, men i biodiversitetsloven skal det tal op på 20 procent i 2030 - mens 10 procent skal bestå af landbrugsjord, hvor naturen bliver tilgodeset.
Jordudtagning betyder, at man køber eller lejer jord hos en lodsejer og lader naturen overtage.
BiodiversitetslovDanmarks Naturfredningsforening foreslår i dag, at Danmark skal lade sig inspirere af klimaloven og lave bindende mål, som skal sikre, at 30 procent af Danmarks areal er natur i 2030.
Tanken er, at mere ren natur skal sikre et mangfoldigt dyre- og planteliv og redde de udrydningstruede arter.
Med forslaget skal der sikres:20 procent naturzone, hvor der ikke må være produktion.
Yderligere 10 procent, hvor naturen har førsteret, men hvor der også kan produceres på.
De ønsker ikke sanktioner, men et råd, der skal rådgive Folketinget og regeringen.
Selve forslaget om en lov støtter Landbrug og Fødevarer ikke nødvendigvis, men de deler holdningen om behov for forpligtende mål, der skal sikre mere natur i Danmark.
Målsætningen om 20 procent af Danmarks areal til naturzone svarer til godt 860.
000 hektar.
I dag er der 18.
415 hektar naturzone i Danmark.
DN-præsident Maria Reumert Gjerding erkender, at det bliver dyrt og vil koste en milliard kroner som udgangspunkt at udtage 100.
000 hektar landbrugsjord til naturzone.
Det svarer knap til Falster og Bornholm lagt sammen.
Det skræmmer dog ikke Landbrug og Fødevarer, der kritiserer regeringens manglende handling:- Vi er enige i, at en milliard til at starte med, til jordudtagning, ville være rigtig fint, så man kan få gang i det.
For vi har travlt.
Det kan ikke hjælpe, at man venter flere år, siger viceformand Lone Andersen og understreger, at det haster:- Det undrer mig, at der i Miljøministeriet har været mangel på handling, og derfor vil vi gerne hjælpe med at komme i gang, for vi kan jo kun være interesseret i, at vi bevarer noget af vores unikke natur.
Men politikerne skal prioritere det, og det skal de ikke bare gøre ved at sige det - de skal også sætte penge af til det, siger Lone Andersen.
'Vi skal være realistiske'Selvom der ikke er nogen tvivl om, at miljøministeren ønsker at sikre flere arters overlevelse, så er der en anderledes tøven, når det kommer til finansieringen.
- Vi er nødt til at være realistiske.
Vi har selvfølgelig ikke uanede midler (.
.
.
) Vi har ikke lagt os fast på, hvor meget det skal koste.
Nu starter vi i første omgang arbejdet op, for vi ønsker at tage fat på den naturkrise, vi har.
Vi skal vende udviklingen, siger Lea Wermelin.
I foråret foreslog Socialdemokratiet i sit udspil 'Danmark skal igen være en grøn stormagt' at øge mængden af urørt skov til 75.
000 hektar.
FacebookTwitterKopier linkEmner:Lea Wermelin (politiker)|Maria Gjerding (politiker)|Socialdemokraterne|Planteavl|Bornholm




https://www.dr.dk/nyheder/indland/oksekoedsrapport-var-ikke-alene-aarhus-universitet-finder-mangler-i-flere-rapporter

IndlandOksekødsrapport var ikke alene: Aarhus Universitet finder mangler i flere rapporterForskningen bliver dog ikke trukket tilbage trods manglende deklaration.
Aarhus Universitet vil nu stramme op på en række procedurer omkring forskningssamarbejder efter fund af fejl i de seneste fem års rapporter.
Af Oliver Batchelor04.
nov.
2019 kl.
13.
02 | opdateret 04.
nov.
2019 kl.
13.
36Læs opGennemgangen af fem års rapporter fra fødevare- og jordbrugscentret DCA på Aarhus Universitet viser, at eksterne partneres roller og bidrag i flere rapporter er utilstrækkeligt deklareret.
Det skriver Aarhus Universitet her til eftermiddag i en pressemeddelelse.
- Deres rolle og bidrag ind i projektet skal være helt klart deklareret.
Hvis ikke der er fuld transparens, kan man som udenforstående betvivle forskningsintegriteten, udtaler prodekan for vidensudveksling, Kurt Nielsen.
I begyndelsen af september måtte Aarhus Universitet trække en omstridt rapport fra DCA og Danmarks Tekniske Universitet, DTU, om oksekøds klimabelastning tilbage, fordi den ikke levede op til universitetets standarder.
Det skete efter, dagbladet Information havde afdækket, at interesseorganisationen Landbrug & Fødevarer har skrevet afsnit i rapporten og påvirket en pressemeddelelse om resultaterne.
Sagen fik også lederen af Institut for Agroøkologi på Aarhus Universitet til at trække sig fra sin post.
Læs også:Institutleder trækker sig efter sag om oksekødsrapportMen selvom der nu også er konstateret "alvorlige mangler" i tre andre rapporter, bliver ingen af dem trukket tilbage.
- Forskerne står fuldt på mål for deres metoder, resultater og konklusioner.
Til gengæld er der altså problemer med transparensen, konstaterer fra Kurt Nielsen.
Medforfatter fra interesseorganisationI ét af de kritisable tilfælde er der for eksempel ikke deklareret i rapporten, at en af forfatterne er fra Seges, som er en virksomhed under Landbrug & Fødevarer.
Og i to andre tilfælde bliver det ikke anført, at den eksterne styregruppe har haft mulighed for at kommentere rapporten - og hvilke ændringer, det har medført.
I den ene af de to mangler der desuden forord, så man ikke kan se finansiering og samarbejdspartnerens rolle i projektet.
- Den slags forseelser er kritisable, og man vil tydeligt kunne se på indstikkene til de rapporter, hvad der har manglet, udtaler Kurt Nielsen.
Når der ikke bliver trukket rapporter tilbage, så hænger det ifølge Aarhus Universitet sammen med, at de efterfølgende er blevet udsat for en kritisk gennemgang af andre forskere - såkaldt peer review.
Roller skal tydeliggøres i kontrakterAarhus Universitet peger i sin undersøgelse på, at der er flere problemer, der nu skal løses.
Der har blandt andet ikke været en tilstrækkelig klar systematik i forhold til indgåelse af kontrakter med eksterne partnere.
- Det skal være en integreret del af processen omkring eksternt samarbejde, at der bliver lavet en kontrakt, som fastlægger rammerne for samarbejdet og tydeliggør forskernes uafhængighed til og med publicering.
- Det må vi konstatere ikke har været tilfældet hidtil, og det indskærper vi nu over for alle, at vi skal være konsekvente med, udtaler Kurt Nielsen.
De eksterne partneres rolle og bidrag i forhold til DCA-rapporterne skal der nu også strammes op omkring.
- Det er ikke i alle rapporter gennemskueligt, hvem der har skrevet hvad.
Der er tilfælde, hvor det ikke fremgår, hvor den eksterne partner er fra.
Det er ikke godt nok, udtaler Kurt Nielsen.
Bedre kvalitetssikring af rapporterNiels Halberg, der er direktør for DCA, forklarer samtidig, at der skal indføres et system, så kommentarer fra eksterne partnere lægges åbent ud - inklusive e-mails om hele projektet.
Derudover skal det fremover være tydeligt, hvilken type rapport, den enkelte DCA-rapport er, for at universitet bedre kan sikre kvaliteten.
DCA udgiver en lang række rapporter; herunder opsamlinger på temadage, tekniske rapporter, forskningsformidling og myndighedsbetjening.
- Den omstændighed har spillet ind på, at der ikke har været ensartede standarder for udgivelserne.
En opsamling fra en temadag skal ikke kvalitetssikres på samme måde som forskningsrapporter, udtaler Niels Halberg.
Han slår samtidig fast, at universitetet ikke har tænkt sig at drosle ned på samarbejdet med erhvervslivet og samfundet generelt.
- Men det er klart, at resultatet af denne undersøgelse viser, at vi skal være langt mere grundige i, hvordan vi etablerer samarbejde, og hvordan vi publicerer det arbejde.
Vi skal rydde op, så vi ikke bringer vores integritet til diskussion.
FacebookTwitterKopier linkEmner:Aarhus Universitet|Danmarks Tekniske Universitet|Landbrug & Fødevarer|Videnskab|Fødevarer




https://www.dr.dk/nyheder/penge/maries-lejlighed-er-ejet-af-15-selskaber-i-fire-lande-foelg-pengesporet-bag

Dyre lejlighederSe temaPengeMaries lejlighed er ejet af 15 selskaber i fire lande: Følg pengesporet bag Blackstones opkøbsræs i hovedstadenBlackstones spindelvæv af selskaber gør det muligt at undgå skat, siger eksperter.
Af Mathias Sommer og Søren Kristensen04.
nov.
2019 kl.
09.
49Læs opDen 23.
januar sidste år betalte den amerikanske kapitalfond Blackstone 52 millioner kroner for Vendersgade 13 i nærheden af Søerne centralt i København.
Dermed blev ejendommen og dens 19 lejligheder føjet til Blackstones hastigt voksende portefølje af københavnske udlejningsejendomme, der nærmer sig en samlet værdi på otte milliarder kroner.
I én af lejlighederne bor billedkunstner Marie Rømer Westh på 86 kvadratmeter.
DR Nyheder har kortlagt pengesporet fra Marie Rømer Wesths lejlighed i Indre By til Blackstones hovedkvarter på Manhattan i New York.
Fra Vendersgade til ManhattanBag Blackstones massive opkøb i Danmark udfolder sig et omfattende rodnet af hundredvis af selskaber i flere lande.
I tilfældet Vendersgade 13 blev ejendommen sidste år overtaget af Blackstone-selskabet DK Resi Propco I, som betalte købesummen på 52 millioner kroner.
Vendersgade 13.
Ejendommen blev købt i januar sidste år for 52 millioner kroner.
DK Resi Propco I er ejet af det danske holdingselskab DK Resi Holdco I, som er ejet af et holdingselskab i Luxembourg, Calder Holdco.
Men her stopper sporet ikke.
Slet ikke.
Så hold tungen lige i munden:Den her konstruktion er så aggressiv, at jeg vil kalde den skandaløst aggressiv.
James Henry, advokat og økonomCalder Holdco er ejet af Calder Investment, som er ejet af Calder Propco, som er ejet af yderligere tre Luxembourg-selskaber.
Altså to selskaber i Danmark og seks selskaber i Luxembourg.
Bag de otte selskaber ligger ejerskabet placeret hos yderligere syv selskaber i den amerikanske delstat Delaware og på Caymanøerne.
De syv selskaber i Delaware og på Caymanøerne har adresse hos Blackstones hovedkvarter på Manhattan i New York.
Følg pengesporet fra Vendersgade 13 til Blackstones hovedkvarter i New York herunder:Bestyrelsesformanden for Blackstone, mangemilliardæren Stephen Schwarzman, er registreret i selskabsregistret som den reelle ejer af Vendersgade 13.
Spørgsmålet er så, hvorfor det er nødvendigt at sende penge gennem 15 selskaber i fire lande for at købe en dansk udlejningsejendom?
Jakob Dedenroth Bernhoft, revisor og jurist, har et bud:- Hele setuppet virker til at være opsat med det formål at spare i skat.
Der er ikke nogen anden rationel forklaring på at have et så kunstigt setup, siger Jakob Dedenroth Bernhoft, der er ekspert i internationale pengestrømme og direktør for rådgivningsvirksomheden Revisorjura.
dk.
Luxembourg-fintenAt holdingselskabet bag Vendersgade 13 ligger i Luxembourg, kan der være en god grund til.
Luxembourgs favorable skattesatser har gjort hertugdømmet til en populær destination for penge.
Mange penge.
Det lille land med et indbyggertal på en halv million mennesker er den næstmest populære adresse for investeringsfonde i verden og betegnes af blandt andre organisationen Tax Justice Network som et skattelyland.
De riges by - Beboerne gør oprørI den anden af dokumentarerne om et overophedet lejeboligmarked i hovedstadsområdet møder man Line Greve, der flyttede i en autocamper med sine to børn, da det blev umuligt at finde en lejlighed, der var til at betale.
Dokumentaren undersøger også en af verdens største boligejere Blackstone, der køber ejendomme i København, renoverer så mange lejligheder som muligt og sætter priserne voldsomt i vejret.
Og så undersøger dokumentaren, om kapitalfonden betaler skat af dette boligeventyr.
Se dokumentaren på DR TV eller mandag aften kl.
20:45 på DR1.
Luxembourg er en del af EU's Indre Marked.
Så når kapitalfonde sender penge gennem Luxembourg og ud i investeringer i Europa - for eksempel ejendomsinvesteringer - er det muligt stort set skattefrit via Luxembourg at hive gevinsten ud af EU.
Blandt andet kan fondene oprette lån mellem selskaberne eller lade et datterselskab købe et varemærke.
Det kan skabe et underskud i enden af selskabskæden, som gør det muligt at trække pengene skattefrit ud af det land, hvor der ellers er genereret et overskud.
Metoden er lovlig, den er udbredt og kaldes populært for "Luxembourg-finten".
- Jeg siger ikke, at Blackstone gør dette.
Men der er en del eksempler på, at Luxembourg bruges til aggressiv skatteplanlægning, siger Jakob Dedenroth Bernhoft.
300 fuldtidsansatte i LuxembourgDR Nyheder har forelagt Blackstones selskabsstruktur for James Henry, der er en amerikansk økonom og advokat med speciale i skattelykonstruktioner.
Han kalder strukturen bag Blackstones opkøb af ejendomme i Danmark 'meget aggressiv'.
- Blackstone har den mest komplicerede holding-struktur, som jeg nogensinde har set.
At de bruger seks luxembourgske virksomheder til at eje en dansk ejendom og yderligere har ejerskab i Delaware og Caymanøerne gør ret beset pengene statsløse, og det er jo en stor fordel i forhold til beskatning, siger James Henry, der er rådgiver hos Tax Justice Network.
At der er lagt så mange lag ind i Luxembourg, kan bedst forklares med en struktur, der har til formål at føre penge skattefrit ud af Europa, vurderer James Henry.
- Den her konstruktion er så aggressiv, at jeg vil kalde den skandaløst aggressiv, siger han.
Men Blackstone gør blot som alle andre investorer, lyder forsvaret fra James Seppala, der er Blackstones europæiske ejendomschef.
- De strukturer, vi bruger til at købe ejendomme i København, svarer til dem, andre investorer rundtom i verden bruger.
Vi har 400 fuldtidsansatte i Europa.
Tre fjerdedele af dem er i Luxembourg, så vi bruger Luxembourg som base for vores investeringer, for det er der, de fleste af vores ansatte er, siger han.
Så I har ikke base i Luxembourg, fordi de har fordelagtige skatteregler?
- Vores strukturer svarer til andre investorers.
Vi kommer til at betale betydelige beløb i skat i Danmark med tiden.
Som du ved, er vi en nyetableret virksomhed i Danmark.
Vi har opkøbt de fleste af ejendommene i løbet af i år og sidste år, derfor har vi endnu ikke betalt skat i Danmark.
At pengene ender i den amerikanske delstat Delaware og på Caymanøerne kan skyldes, at der her er lukkede selskabsregistre og generøs beskatning, vurderer James Henry.
- Mit bedste bud er, at Blackstone rejser pengene i Delaware for europæiske og amerikanske investorer, mens investorer fra resten af verden går gennem Caymanøerne, lyder det fra den amerikanske økonom og advokat, der understreger, at han ikke kan dokumentere, at Blackstone bruger sine konstruktioner til at undgå at betale skat.
Paradise Papers og Lux LeaksDet er ikke første gang, at Blackstone nævnes i sammenhæng med aggressiv skatteplanlægning.
Flere gange har den amerikanske kapitalfond optrådt i store, internationale afsløringer om skatteundgåelse.
Lækagen Lux Leaks dokumenterede, hvordan særlige skatteaftaler i Luxembourg gjorde det muligt for multinationale selskaber at slippe for beskatning i EU.
Her afslørede DR, at Blackstone og fire andre kapitalfonde lavede hemmelige skatteaftaler med Luxembourg i forbindelse med købet af Danmarks største telekoncern, TDC.
Det her er et start-up og for at være helt ærlig, så er den eneste grund til, at vi ikke har betalt betydelige beløb i skat her, at vi fortsat har til gode at have betydelige indtægter.
James Seppala, ejendomschef i Blackstone.
Skatteaftalerne blev lavet af Pricewaterhousecoopers (PWC), et af de største revisionsfirmaer i verden.
Netop PWC var også den foretrukne skatterådgiver, da Blackstone købte et stort ejendomskompleks i London i 2013.
Gennem de såkaldte Paradise Papers er DR i besiddelse af en 62 sider lang PWC-rapport med overskriften "Skattestrukturrapport".
I rapporten foreslår PWC en lånestruktur, så Blackstones indtjening på det britiske ejendomsmarked kan føres ned gennem fem nystiftede holdingselskaber i Luxembourg.
Modellen giver mulighed for at skabe et underskud i de britiske selskaber, hvorved overskuddet flyttes ned i kæden af de luxembourgske selskaber og videre ud i Delaware og Caymanøerne.
Fidusen er grundigt beskrevet af det britiske medie The Guardian.
Blackstones europæiske ejendomschef, James Seppala, forsikrer dog, at den danske statskasse nok skal få glæde af Blackstones danske ejendomsinvesteringer.
- Vores fremskrivninger viser, at vi kommer til at betale betydelige beløb i indkomstskat i Danmark, og vi betaler allerede arbejdsmarkedsbidrag.
Vi har omkring 100 personer ansat og har flere hundrede indirekte ansat.
Dertil er der selvfølgelig moms og ejendomsrelaterede skatter, siger James Seppala til DR.
Men kan det ikke give en skævvridning i konkurrencen, hvis for eksempel en dansk udlejer har hele sin forretning i Danmark og er tvunget til at betale skat i Danmark, mens jeres model giver mulighed for at undgå skat?
- Vores fremskrivninger viser, at vi kommer til at betale betydelige beløb i indkomstskat over tid.
Det her er et start-up og for at være helt ærlig, så er den eneste grund til, at vi ikke har betalt betydelige beløb i skat her, at vi fortsat har til gode at have betydelige indtægter, siger James Seppala.
- Et kæmpe casinoFra sin lejlighed på Vendersgade 13 ærgrer Marie Rømer Westh sig over udviklingen omkring hende.
Siden Blackstone overtog ejendommen har administrationsselskabet 360 North istandsat de ledige lejligheder i ejendommen og hævet huslejen betydeligt.
Marie Rømer Westh holder dog fast i sin husleje på 6.
500 kroner om måneden for de 86 kvadratmeter tæt på Nørreport i København.
- Det giver en kæmpe skævhed blandt beboerne i vores ejendom, og jeg har da ondt af de nye beboere, som betaler tre gange så meget som mig i husleje.
Der er simpelthen alt, alt for mange penge at tjene på sådan en renovering.
Det kan ikke nytte noget, at vi tænker på vores boliger som en almindelig handelsvare, for de er basis for vores liv, siger Marie Rømer Westh.
I klippet herunder kan du få forklaret en såkaldt 5 stykke 2-renovering, som giver udlejeren lov til at hæve huslejen markant.
Marie Rømer Westh har sammen med andre bekymrede lejere stiftet initativet "Byer for Borgere", der kæmper for en by på beboernes præmisser.
- Byerne må ikke være sådan en legeplads for rigmænd.
Den her udvikling svarer til, at hele København er blevet et kæmpe casino.
Det mener vi er uacceptabelt, siger Marie Rømer Westh.
Du kan læse mere om baggrunden for, at Blackstone er begyndt at investere massivt i københavnske udlejningsejendomme her.
Sådan har vi gjort•Kortlægningen af selskabsstrukturen bag Vendersgade 13 er lavet ved brug af det danske selskabsregister, det luxembourgske selskabsregister, Blackstones årsregnskaber og andre åbne selskabsregistre.
FacebookTwitterKopier linkEmner:Luxembourg|Skatter og afgifter|København|New York|Økonomi




https://www.dr.dk/nyheder/udland/otte-anholdt-i-vietnam-efter-fund-af-lig-i-lastbil-i-storbritannien

UdlandOtte anholdt i Vietnam efter fund af lig i lastbil i StorbritannienPolitiet i Vietnam har anholdt en række personer i sag om 39 lig i lastbil.
Lastbilen, der var indregistreret i Bulgarien, blev fundet 23.
oktober med ligene af 39 personer i Waterglade Industrial Park i Grays øst for London.
Af Oliver Batchelor04.
nov.
2019 kl.
08.
40 | opdateret 04.
nov.
2019 kl.
08.
55Læs opVietnamesisk politi har anholdt otte personer i sagen om de 39 lig, der for nylig blev fundet i en lastbil i Essex i Storbritannien.
Det skriver Reuters og Sky News.
- Ud fra det, vi erfarer fra de mistænkte, vil vi iværksætte efterforskninger og bekæmpe disse netværk, der ulovligt sender mennesker til Storbritannien, siger Nguyen Huu Cau, der er leder af politiet i Nghe An-provinsen ifølge det vietnamesiske nyhedsbureau VNA.
Nationaliteter på migranterTusinder af migranter blev sidste år opdaget af franske, belgiske og britiske grænsemyndigheder, inden de nåede Storbritannien.
De fleste kom fra:1: Eritrea2: Irak3: Afghanistan4: Iran5: Albanien6: Sudan7: Vietnam8: Pakistan9: Syrien10: EtiopienKilde: The Times på baggrund af tal fra National Crime AgencyI fredags blev to personer anholdt af politiet i Vietnam, der også bragte en række andre ind til afhøring på baggrund af en mistanke om, at de har forbindelse til tragedien i Storbritannien.
Britisk politi pegede i sidste uge på, at flere af ofrene menes at stamme fra Nghe An og Ha Tinh i Vietnam, efter at der var indsamlet dna-materiale fra familier i de to provinser.
I første omgang mente politiet, at de 39 ofre formentlig var kinesere.
Læs også:Nordirer tiltalt for uagtsomt manddrab i sag om 39 dødeMen den vurdering blev ændret, efter at mindst ti vietnamesiske familier henvendte sig til myndighederne, da de frygtede, at det var deres familiemedlemmer, der døde i lastbilen.
Briter anholdt og efterlystEfter det gruopvækkende fund af de 39 lig i lastbilens trailer, der menes at være kommet til Essex via Zeebrugge i Belgien, har britisk politi anholdt to personer.
Sidste mandag blev lastbilens 25-årige nordirske chauffør fremstillet i retten og formelt anklaget for uagtsomt manddrab, hvidvask af penge og hjælp til menneskesmugling.
En anden nordirsk mand, en 23-årig, blev i fredags tiltalt af anklagemyndigheden i irske Dublin i forbindelse med sagen - ligeledes for uagtsomt manddrab.
Politiet i Storbritannien har efterlyst to andre mænd - et brødrepar på 40 og 34 år - i forbindelse med sagen.
Eftersøgt: Christopher Hughes (tv.
) og hans bror Ronan Hughes (th.
).
Tusindvis skjules i lastbilerI dagene efter 23.
oktober, hvor de 39 lig blev fundet, afslørede britisk politi flere lastbiler med illegale migranter, som var i live, ombord.
Og der er ikke tale om enestående tilfælde.
Læs også:DR i Calais: Immigranter forsøger at nå England igen og igen og igenIfølge den britiske avis The Times opdagede de britiske myndigheder sidste år 8.
000 migranter, der var skjult i lastbiler, svarende til 22 om dagen.
På kortet ses nogle af havnebyerne, der forbinder England med resten af Europa.
I sagen fra Essex menes containeren at være blevet sejlet fra Zeebrugge til Purfleet nær London.
1 / 2På kortet ses nogle af havnebyerne, der forbinder England med resten af Europa.
1 / 2I sagen fra Essex menes containeren at være blevet sejlet fra Zeebrugge til Purfleet nær London.
2 / 2Hvor mange, der med succes, bliver fragtet over Den Engelske Kanal i skjul, vides ikke.
Sagen fra Essex er ifølge avisen The Guardian den værste af sin slags siden 2000.
Her blev 58 kinesere fundet i en container i havnebyen Dover.
FacebookTwitterKopier linkEmner:Storbritannien|Vietnam|Kriminalitet|Anklagemyndigheden|Sky News




https://www.dr.dk/nyheder/udland/topchef-mcdonalds-fyret-efter-forhold-til-ansat

UdlandTopchef for McDonalds fyret efter forhold til ansatBestyrelse har truffet rask beslutning, efter at direktør har brudt de interne regler.
Ifølge McDonald's har administrerende direktør Steve Easterbrook udvist dårlig dømmekraft ved at indlede et forhold til en ansat.
(Arkivfoto).
04.
nov.
2019 kl.
05.
31Læs opSteve Easterbrook stopper øjeblikkeligt som administrerende direktør for McDonald's.
Det gør han, efter at han har haft et forhold til en ansat, hvilket er imod virksomhedens retningslinjer.
Det skriver nyhedsbureauet AFP.
Ifølge McDonald's har Easterbrook udvist dårlig dømmekraft ved at indlede et forhold til en ansat.
Easterbrook erkender, at han har begået en fejl.
Burgergigantens bestyrelse tog beslutningen fredag efter at have gennemgået sagen nøje.
- Easterbrook stopper i virksomheden, efter at bestyrelsen har afgjort, at han har overtrådt virksomhedens retningslinjer og udvist dårlig dømmekraft ved for nylig at have indledt et samtykkende forhold til en ansat, skriver McDonald's i en meddelelse.
Fastfoodkæden uddyber ikke nærmere Easterbrooks afgang.
Heller ikke hvorvidt han er blevet fyret eller har fået lov til at sige op.
- Med tanke på virksomhedens værdier giver jeg bestyrelsen ret i, at det er tid til at rykke videre, skriver Steve Easterbrook i en e-mail ifølge nyhedsbureauet Reuters.
Ny direktør på pladsDen nye administrerende direktør for McDonald's bliver Chris Kempczinski, som hidtil har spillet en afgørende rolle i virksomhedens virke i USA.
- Steve (Easterbrook, red.
) bragte mig til McDonald's og var en tålmodig og hjælpsom mentor, siger Kempczinski ifølge nyhedsbureauet AP.
Kempczinski får ligeledes en plads i virksomhedens bestyrelse.
Den nye direktør har "den rette blanding af evner og erfaring", der skal til for at overtage topposten i virksomheden.
Det siger bestyrelsesformand i McDonald's Enrique Hernandez Jr.
i en meddelelse, skriver AFP.
Fastfoodkæmpen kunne i sit seneste kvartalsregnskab i oktober fremvise en omsætning, som var en smule under analytikernes forventning.
Som en af verdens største burgerkæde har McDonald's mere end 36.
000 restauranter i mere end 100 lande.
Franchisekæden blev grundlagt i 1940 i USA med hotdogs og altså ikke burgere på menuen.
I 1981 kom kæden til Danmark.
/ritzau/FacebookTwitterKopier linkEmner:McDonalds|Fastfood-spisesteder|Erhverv|USA




https://www.dr.dk/nyheder/udland/trump-truer-med-tilbageholde-hjaelp-til-californiens-brande

UdlandTrump truer med at tilbageholde hjælp til Californiens brandeDe seneste to uger har skovbrande hærget 40.
000 hektar i Californien.
Trump truer med at tilbageholde støtte.
Her ses brandmænd, der søndag tager en pause efter i timevis at have kæmpet for at få kontrol med branden Maria.
04.
nov.
2019 kl.
03.
23Læs opUSA's præsident, Donald Trump, truer med at tilbageholde økonomisk hjælp til den flammehærgede delstat Californien.
Det siger Trump sent søndag aften dansk tid, efter at Californiens demokratiske guvernør har kritiseret Donald Trumps miljøpolitik.
Guvernør Gavin Newsom har i sidste uge kritiseret Trump for at tilbagerulle flere tiltag, der skulle beskytte miljøet.
- Vi kæmper mod de mest destruktive brande i vores delstats historie, alt imens Trump gennemfører et angreb mod alt det, der kan hjælpe, sagde han blandt andet til The New York Times.
Over de seneste to uger har skovbrande hærget knap 40.
000 hektar i Californien.
Søndag kæmpede brandmænd i delstaten særligt mod en brand, der er blevet navngivet Maria, som hærger omkring 100 kilometer nordvest for USA's næststørste by, Los Angeles.
Trump svarer på kritikken fra Californiens guvernør ved at anklage ham for ikke at passe sit arbejde med vedligeholdelsen af delstatens skove.
- Jeg fortalte ham, første gang vi mødtes, at han må rydde skovbundene, uanset hvad hans chefer, miljøforkæmperne, kræver, skriver Trump på Twitter.
- Hvert år, når brandene hærger, og Californien står i flammer, sker der det samme.
Så kommer han (Newsom, red.
) til den føderale regering og beder om økonomisk hjælp.
Det slutter nu.
Få styr på dine ting, guvernør.
Kæmper fortsat med brandeCaliforniens guvernør svarer kortfattet på præsidentens kritik på Twitter:- Du tror ikke på klimaforandringerne.
Du er fritaget fra denne samtale.
Donald Trump har ved flere lejligheder åbent rejst tvivl om de videnskabelige beviser for, at klimaforandringerne er menneskeskabte.
Derudover har han stillet sig skeptisk over for, at tørke skal have øget risikoen for skovbrande i Californien.
Langt fra de politiske slagsmål kæmper brandmænd fortsat med at slukke brandene i delstaten.
Søndag lød det, at 50 procent af branden Maria var under kontrol, mens 75 procent af en brand nord fra San Francisco var under kontrol.
Andre brande, der har truet dyre villaer og berømte institutioner i området omkring Los Angeles, er kommet under kontrol.
Flere evakuerede beboere er begyndt at vende hjem igen.
/ritzau/AFPFacebookTwitterKopier linkEmner:Californien|Donald Trump (politiker)|Brande|Twitter|Skove




https://www.dr.dk/nyheder/udland/abu-alis-faetter-rejste-hjem-til-syrien-og-saa-forsvandt-han

Krigen i SyrienSe temaUdlandAbu Alis fætter rejste hjem til Syrien – og så forsvandt hanMange syriske flygtninge vil gerne vende hjem fra nabolandene, men frygter at blive smidt i fængsel eller sendt til fronten.
Abu Ali har solgt alle sine møbler for at vende hjem til Syrien fra nabolandet Libanon.
Men nu tør han ikke længere tage rejsen med sin familie.
(Foto: Michael S.
Lund © dr)Af Michael S.
Lund - Mellemøstkorrespondent04.
nov.
2019 kl.
22.
30Læs opAbu Ali sidder i en nærmest tom stue i en faldefærdig bygning i Libanon.
De fleste af familiens møbler har han solgt for at skaffe penge til at vende hjem til det Syrien, han for seks år siden flygtede fra.
Nu er hjemrejsen opgivet.
- Efter det, der skete med min fætter, tør jeg ikke.
Tænk, hvis jeg bliver fængslet.
Hvem skal så tage sig af mine børn, siger han.
Flygtninge frygter hjemrejseDer bor mindst 5,6 millioner syriske flygtninge i Syriens nabolande.
75 procent af dem siger, de gerne vende hjem, men tør ikke.
Manglende sikkerhed, ødelagte boliger og dårlige levevilkår er hovedårsagerne til, at de ikke vender hjem.
Mange nævner også frygten for at skulle i krig eller blive arresteret som årsag til ikke at vende hjem.
I år er mindst 75.
000 flygtninge vendt hjem til Syrien fra nabolandene.
Kilde: UNHCRHan fortæller, at han aftalte med sin fætter, at han for over en måned siden skulle rejse tilbage til familiens område i Syrien for at gøre klar til, at resten af familien kunne vende hjem.
Siden har familien ikke hørt fra ham.
- Gennem nogle kontakter fandt vi ud af, at han er blevet fængslet.
Men vi ved ikke, om han kommer ud død eller levende, siger Abu Ali.
Flygtninge vil gerne vende hjemFlere og flere syrere vender i øjeblikket tilbage til Syrien fra nabolandene, efter at kamphandlingerne er stilnet af i mange områder af landet efter otte års borgerkrig.
Antallet er dog stadigvæk meget lille: Ifølge FN er mindst 75.
000 vendt hjem i år, men der bor over 5,6 millioner syriske flygtninge i nabolandene.
En undersøgelse fra FN i år viser ellers, at tre ud af fire syriske flygtninge i nabolandene gerne vil vende hjem.
Når flygtningene bliver spurgt, hvorfor de så ikke tager tilbage, nævner de manglende sikkerhed, ødelagte boliger og begrænsede muligheder for at overleve økonomisk i deres hjembyer.
Men lige efter de svar kommer frygten for enten at blive indrulleret i den syriske hær og sendt til fronten eller at blive fængslet.
Familie: Vi frygter turen hjemFamilien al-Hamdiya er en af de familier, der har taget beslutningen om at vende hjem.
Selvom familiens hus i Syrien ligger i ruiner, har faren ansøgt myndighederne om at få lov at vende hjem.
Syrien kan kun være bedre end livet i en lille flygtningelejr i Libanon, mener han.
Jamal Faisal al-Hamdiya har søgt om lov til at vende hjem til Syrien med sin familie efter fem år som flygtning.
Jamal Faisal al-Hamdiyas beslutning er truffet af nød mere end af lyst.
(Foto: Michael S.
Lund © dr)1 / 2Jamal Faisal al-Hamdiya har søgt om lov til at vende hjem til Syrien med sin familie efter fem år som flygtning.
1 / 2Jamal Faisal al-Hamdiyas beslutning er truffet af nød mere end af lyst.
(Foto: Michael S.
Lund © dr)2 / 2- Jeg kan ikke tjene penge her og kan ikke forsørge min familie, og vi bliver presset af de libanesiske sikkerhedsstyrker hele tiden, siger 35-årige Jamal Faisal al-Hamdiya, som siger, at han har fået tæsk af sikkerhedsstyrkerne, som mistænkte ham for at arbejde illegalt.
Men selvom Jamal og hans hustru har taget beslutningen om at vende hjem med deres seks børn, frygter de turen gennem de syriske kontrolposter.
- Vi hører om arrestationer og om folk, som med det samme bliver sendt til fronten, når de vender hjem.
Vores største frygt er, at de sender min mand i krig eller arresterer ham, for hvordan skal jeg så forsørge børnene, siger moren, Badra al-Awad.
36-årige Badra al-Awad vil gerne hjem til Syrien med sin mand og seks børn.
Men hun frygter, at manden bliver sendt direkte i krig.
(Foto: Michael S.
Lund © dr)Organisationer advarerMenneskerettighedsorganisationer som Amnesty International og Human Rights Watch har advaret om, at nogle flygtninge risikerer at blive fængslet, når de vender hjem.
Men ingen kender det præcise antal for, hvor mange hjemvendte flygtninge, der er blevet arresteret.
Syriske organisationer, der er modstandere af det syriske styre, taler om 2.
000 fængslinger af hjemvendte flygtninge de seneste to år, men tallet er umuligt at bekræfte.
Læs også:Libanesere under dansk ministerbesøg: ’Vi drukner i flygtninge’Tilbage i det tomme værelse sidder Abu Ali med sin kone og tre børn.
Hans familie har ikke kunnet få at vide, hvilket fængsel hans fætter sidder i, eller hvordan hans tilstand er.
- Men jeg ved, han ikke er kriminel.
Han har aldrig været involveret i oprør eller noget, men har koncentreret sig om at arbejde, siger Abu Ali.
Abu Ali: Jeg bliver arresteretHan tror, at fætteren er blevet arresteret, fordi familien kommer fra et område af byen Homs, hvor mange har støttet oprøret mod Syriens præsident, Bashar al-Assad.
- Nogle flygtninge kan vende hjem uden problemer med regeringen.
Men vi kommer fra Homs, så de ser os åbenbart som en trussel.
Abu Ali kan ikke få arbejdstilladelse i Libanon, og han og familien overlever med nød og næppe med støtte fra hjælpeorganisationer.
Han har været tilbageholdt af de libanesiske myndigheder mistænkt for at arbejde illegalt, og han føler sig ikke tryg i Libanon.
Men han tør heller ikke vende hjem.
- Jeg er 90 procent eller nærmere 100 procent sikker på, at jeg bliver arresteret efter det, der skete med min fætter.
Abu Alis navn er ændret af hensyn til hans sikkerhed.
Det rigtige navn er redaktionen bekendt.
FacebookTwitterKopier linkEmner:Bashar al-Assad (politiker)|Syrien|Libanon|Flygtninge og asylansøgere|Forenede Nationer




