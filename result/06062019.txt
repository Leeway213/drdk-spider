https://www.dr.dk/sporten/haandbold/herreligaen/aalborg-tvinger-gog-ud-i-en-tredje-dm-finale-efter-haandbolddrama

HerreligaenAalborg tvinger GOG ud i en tredje DM-finale efter håndbolddramaMed en scoring få sekunder før tid vandt Aalborg 32-31 over GOG i den anden DM-finale i Herreligaen.
Henrik Møllgaard jubler over en sejr i de døende sekunder.
06.
juni 2019 kl.
22.
16Bemærk: artiklen er mere end 30 dage gammelLæs opBoblerne kunne næsten springe.
Jublen kunne næsten bryde løs, og tårerne var klar til at trille torsdag aften i Gudme.
Tre sekunder før tid blev glæde dog afløst af frustration, da Aalborg Håndbold scorede til 32-31, som blev resultatet i den anden DM-finale mellem GOG og Aalborg.
En sejr eller uafgjort ville have sikret GOG DM-guldet for første gang i 12 år, men det hele smuldrede til sidst, da Magnus Saugstrup scorede sejrsmålet.
Lukas Jørgensen (tv.
) og Niclas Kirkeløkke forlader benene efter nederlaget i anden DM-finale.
 Nogle skuffede GOG-spillere, som var få sekunder fra mesterskabet.
1 / 2Lukas Jørgensen (tv.
) og Niclas Kirkeløkke forlader benene efter nederlaget i anden DM-finale.
1 / 2Nogle skuffede GOG-spillere, som var få sekunder fra mesterskabet.
2 / 2Gæsterne måtte se bort fra skadede Ómar Ingi Magnússon, der ikke var blevet klar, og Aalborg mødte op med kravet om sejr over GOG, da både nederlag og uafgjort ville gøre GOG til mester.
Aalborg mødte også op med vished om, at klubben ikke var lykkedes med at slå GOG i denne sæson før aftenens finalebrag.
Usikker nordjysk startAalborg kom godt nok foran 1-0, men lavede mange fejl i indledningen, og GOG var foran 5-3 efter syv minutter.
Hjemmeholdet tog afsked med fem spillere, da Jon Andersen, Frank Mikkelsen, Ole Erevik, Lars Hald og Niclas Kirkeløkke alle er væk i næste sæson og var stærkt opsatte på endelig at sikre guldet.
Det hele var tæt efter et kvarter med 8-7 til GOG, men så foldede Henrik Møllgaard sig ud for gæsterne med sine seks mål i halvlegen, og Aalborg gik til pausen foran 16-14.
Læs også:I det 'nye' GOG er de tilbage på en gylden sky: 'Startskud til en ny æra'Det var et presset GOG-mandskab, der mødte frem til anden halvleg, hvis guldet skulle sikres på hjemmebanen.
Der blev udlignet til 17-17, og det lignede et drama til sidste fløjt, og GOG kom foran 19-18 ved Frederik Bo Andersen, men Møllgaard udlignede i den tempofyldte affære, hvor der blev kæmpet om hver en bold.
Lignede et fynsk mesterskabAnført af Lasse Møller tog GOG fra og øgede til 25-22 med et kvarter igen, men Aalborg hentede ind med 24-25, og det blev 28-28 med fem nervepirrende minutter igen.
Niclas Kirkeløkke udlignede med et underhåndsskud til 30-30 med under to minutter igen, men så scorede Møllgaard til 31-30 til Aalborg.
Med 20 sekunder tilbage kom straffekastet så, som Emil Jakobsen udnyttede og udlignede til 31-31, og med 20 sekunder igen var GOG mester, men det hele endte i foreløbigt ingenting, da Aalborg sikrede sejren i de døende sekunder.
/ritzau/FacebookTwitterKopier linkEmner:Aalborg|GOG Håndbold|Henrik Møllgaard (håndboldspiller)|Magnus Saugstrup (håndboldspiller)|Håndbold




https://www.dr.dk/nyheder/politik/folketingsvalg/hvor-mange-stemmer-fik-din-kandidat-se-det-her

FolketingsvalgHvor mange stemmer fik din kandidat?
Se det herAlle stemmer er talt op, og det står klart, hvem der er kommet i Folketinget.
Se her, hvor mange stemmer din kandidat fik.
Af Laura Juul06.
juni 2019 kl.
22.
25 | opdateret 06.
juni 2019 kl.
22.
57Bemærk: artiklen er mere end 30 dage gammelLæs opNogle kandidater trak personlige stemmer i tusindvis, mens andre måtte nøjes med mere beskedne tal.
Folketingsvalget er overstået, og de personlige stemmer er gjort op.
Blandt stemmeslugerne ligger Socialdemokratiets formand, Mette Frederiksen, med 43.
489, fungerende statsminister, Lars Løkke Rasmussen (V), med 40.
745 stemmer og Enhedslistens frontfigur, Pernille Skipper, fik 33.
024 personlige stemmer.
Læs også:Her er folketingsvalgets ti største stemmeslugereMen der var jo langt flere kandidater, der stillede op.
Og hvordan gik det med dem?
Søg på, hvor mange stemmer din kandidat fik, herunder:I toppen af artiklen kan du se valgets ti største stemmeslugere.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/politik/folketingsvalg/rasmus-paludan-fik-flere-stemmer-end-pia-kjaersgaard

FolketingsvalgRasmus Paludan fik flere stemmer end Pia KjærsgaardPia Kjærsgaard (DF) er tilfreds med sit personlige stemmetal trods stor tilbagegang.
Dansk Folkepartis tidligere formand, Pia Kjærsgaard, fik seks færre stemmer end den nye partileder Rasmus Paludan fra Stram Kurs.
Af Emma Toft06.
juni 2019 kl.
22.
12Bemærk: artiklen er mere end 30 dage gammelLæs opDansk Folkepartis tidligere formand, Pia Kjærsgaard, fik seks færre stemmer end den nye partileder Rasmus Paludan fra Stram Kurs.
Det står klart, efter at alle de personlige stemmer er talt op.
37-årige Rasmus Paludan har fået 9.
959 personlige stemmer i Sjællands Storkreds.
72-årige Pia Kjærsgaard, formand for Folketinget, har fået 9.
953 personlige stemmer i Københavns Omegns Storkreds.
Men det kan slet ikke sammenlignes, siger Pia Kjærsgaard.
For der er langt flere vælgere i Sjællands Storkreds, end der er i Københavns Omegns Storkreds, og derfor er det lettere at opnå gode personlige stemmetal, når man stiller op på Sjælland, som Rasmus Paludan har gjort.
- Sjælland er et kæmpe område, og hvis jeg havde opstillet der, så havde jeg nok fået en del flere stemmer, men jeg er godt tilfreds med Københavns Omegn, siger Pia Kjærsgaard.
Forskel på storkredsene628.
908 vælgere kunne stemme i Sjællands Storkreds.
370.
373 vælgere kunne stemme i Københavns Omegns Storkreds.
Der er i alt ti storkredse.
Hun mener, det er lidt uretfærdigt at lave top ti-lister over personlige stemmer uden at tænke over, hvor mange vælgere der er i de forskellige storkredse, som en kandidat opstiller i.
Stram Kurs med Rasmus Paludan i spidsen kom ind i valgkampen i sidste øjeblik, men opnåede ikke plads i Folketinget.
Han sagde i går, at han ville fortsætte sit politiske projekt.
- Jeg skal slet ikke kommentere Rasmus Paludans stemmetal.
Det er ikke min opgave, siger hun også.
Begræder Martin Henriksen-exitPia Kjærsgaard går tilbage fra 46.
131 personlige stemmer i 2011, hvor hun stillede op i Sjællands Storkreds, til 26.
583 personlige stemmer i 2015, hvor hun stillede op i Københavns Omegn, og lander nu på 9.
953 i ved valget i går.
Men alligevel er hun godt tilfreds med sit eget resultat.
Det kommer dog bag på hende, at partiet overordnet set går så meget tilbage - fra 37 til 16 mandater.
- Det var hårdt i går aftes, men jeg har sundet mig lidt og fået noget frisk luft.
Så er der jo kun at smile til verden og regne med, at den smiler tilbage til én, siger hun.
Pia Kjærsgaard er særligt ærgerlig over, at det ikke lykkedes partiets 39-årige udlændingeordfører, Martin Henriksen, at opnå genvalg.
- Jeg er meget ked af, at Martin Henriksen ikke blev genvalgt.
Det vil jeg sige.
Han har gjort en kæmpe indsats, og det var en meget stor skuffelse for alle, siger hun.
- Jeg kan se på den gruppe, vi har nu, at det er gode, arbejdsomme folk, så det trøster jeg mig meget ved, tilføjer hun.
Dansk Folkepartis stemmer:Top ti over alle:FacebookTwitterKopier linkEmner:Dansk Folkeparti|Pia Kjærsgaard (politiker)|Sjælland|København|Valg og folkeafstemninger




https://www.dr.dk/nyheder/politik/df-loekke-har-oedelagt-blaa-blok

PolitikDF: Løkke har ødelagt blå blokDansk Folkepartis næstformand, Søren Espersen, langer hårdt ud efter Lars Løkke Rasmussens valgkamp.
Af Jonas Rasmussen06.
juni 2019 kl.
23.
05Bemærk: artiklen er mere end 30 dage gammelLæs op- Der har været en blå blok, der gennem mange år har virket og fungeret, og som statsministeren nu har ødelagt.
Det var det, der skete.
Sådan lyder meldingen fra Dansk Folkepartis næstformand, Søren Espersen, i Debatten på DR2 her til aften.
Søren Espersen udtrykte i programmet sin utilfredshed med Venstres leder, Lars Løkke Rasmussens, ønske om et regeringssamarbejde ind over midten:- Vi så frem til igen at samarbejde i den borgerlige lejr, og vi var klar til at indgå i en regering med Venstre.
Vi kunne sagtens have fundet ud af det.
Indtil det så blev ødelagt af statsministeren, siger Søren Espersen i Debatten, der torsdag aften handlede om valgresultatet og fremtiden i dansk politik.
- Du siger, at statsministeren har ødelagt blå blok?
, spørger vært Clement Kjersgaard.
- Det gjorde han i høj grad.
Ovenikøbet midt under valgkampen, hvor det lykkedes ham at sparke både til De Konservative, til Liberal Alliance og også til Dansk Folkeparti, som har holdt Venstre ved magten i mange, mange år.
Og det var meget usselt for os at opleve, lyder det fra næstformanden, der fortsætter:- Han kommer hele tiden med nye meldinger, der bringer ham i centrum, så han bliver én, som alle skal forholde sig til.
Det var meget underligt.
Jan E.
Jørgensen: Kig indadGenvalgt folketingsmedlem fra Venstre Jan E.
Jørgensen var også med i studiet.
Clement Kjersgaard spurgte ham, om Søren Espersen har ret.
- Nej, det synes jeg ikke.
Dansk Folkeparti fik mildest talt ikke noget godt valg, og der tror jeg først og fremmest, at de skal kigge indad og lade vær med at tro, at det er Venstres skyld.
Se hele Debatten, hvor Clement Kjersgaard spørger: Har Mette Frederiksen magten?
FacebookTwitterKopier linkEmner:Clement Kjersgaard (studievært)|Lars Løkke Rasmussen (politiker)|Venstre|Dansk Folkeparti|Valg og folkeafstemninger




https://www.dr.dk/nyheder/politik/folketingsvalg/analyse-daarligt-valg-til-kristian-jensen-kan-blive-brugt-mod-ham-i

FolketingsvalgAnalyse: Dårligt valg til Kristian Jensen kan blive brugt mod ham i kampen om magtenPersonligt valgresultat til næstformanden kan skade ham i muligt kommende formandsopgør, vurderer Uffe Tang.
De to mest magfulde personer i Venstre.
Af Emil Søndergård Ingvorsen06.
juni 2019 kl.
22.
02Bemærk: artiklen er mere end 30 dage gammelLæs opHvis man skal finde næstformand Kristian Jensen (V) på listen over de Venstre-politikere, der har fået flest personlige stemmer, så skal man spejde et godt stykke ned af listen.
Kandidater som Lars Løkke Rasmussen, Inger Støjberg og Tommy Ahlers lammetæver næstformanden, når man ser på de personlige stemmetal.
Men også mindre kendte navne som Hans Christian Schmidt og Anni Matthiesen slår den magtfulde næstformand, der stillede op i Vestjylland.
Han er således blot nummer 12 på partiets interne liste over stemmeslugere.
Ifølge DR Nyheders politiske korrespondent Uffe Tang er valgresultatet dårligt nyt for Kristian Jensen, da det lander midt i spekulationer om, hvorvidt Lars Løkke Rasmussen fortsætter som formand.
En post, Kristian Jensen gerne vil overtage.
- Meget tyder på, at Kristian Jensen vil forsøge at udfordre Lars Løkke Rasmussen om formandsposten.
Her vil det dårlige valgresultat kunne blive brugt imod ham, siger Uffe Tang.
Her er de Venstre-poltikere med flest stemmer - bemærk, at Kristian Jensen ikke er blandt dem.
Lars Løkke kun overgået af S-formandLars Løkke Rasmussen fik et personligt godt valg.
Han fik 40.
745 stemmer, hvilket er næsten fire gange flere end hans næstformand og kun overgået af S-formand Mette Frederiksen på landsplan.
En anden Venstre-mand, der har været nævnt som mulig arvtager til formandsposten, Jakob Ellemann-Jensen, fik næsten dobbelt så mange stemmer som Kristian Jensen.
Og Kristian Jensens personlige stemmetal kan give panderynker blandt Venstres medlemmer, hvis næstformanden griber ud efter magten i partiet.
- Mange i Venstre vil spørge sig selv, om Kristian Jensen nogensinde vil få et folkeligt gennembrud, for det er der brug for, hvis han skal lede Venstre.
Og en historie om, at næstformanden ikke er i stand til at sælge billetter nok, kan bruges af hans modstandere til at overbevise andre i partiet om, at han ikke er den rette til opgaven, siger politisk korrespondent Uffe Tang.
Kristian Jensen erklærer sig selv tilfreds med de knap 11.
000 personlige stemmer.
- Jeg har som næstformand for Venstre en opgave i, at alle kandidater får et godt valg.
Derfor har jeg brugt rigtig meget tid væk fra Vestjyllands Storkreds i denne valgkamp.
Jeg kan se nu, at det koster på det personlige stemmetal, men til gengæld har jeg været med til at sikre Venstre en fremgang på ni mandater, siger han.
Her kan du søge på, hvor mange stemmer din kandidat fik:Se en video med de ti største slemmeslugereFacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Socialdemokraterne|Valg og folkeafstemninger|Jylland




https://www.dr.dk/nyheder/politik/folketingsvalg/skod-helt-skaevt-avis-indstiller-brug-af-meningsmalinger

FolketingsvalgSkød helt skævt: Avis indstiller brug af meningsmålingerJyllands-Posten tager en pause med politiske meningsmålinger, fordi de ikke har været gode nok.
Norstat, der samarbejder med Jyllands-Posten, havde en samlet afvigelse på 10,17 procent i sine målinger.
06.
juni 2019 kl.
21.
25Bemærk: artiklen er mere end 30 dage gammelLæs opDet var ikke alle meningsmålinger forud for folketingsvalget, der ramte lige præcist.
Særligt Venstres flotte resultat kom bag på de fleste analysevirksomheder, viser en gennemgang, som valgforsker Kasper Møller Hansen fra Københavns Universitet har lavet.
Ved at beregne den samlede fejlprocent fra de sidste meningsmålinger inden valget, er han nået frem til, at Epinion og Gallup var de mest nøjagtige, mens YouGov og Norstat var de mest unøjagtige.
Og det får konsekvenser hos Jyllands-Posten, der har brugt Norstats målinger igennem valgkampen.
- Det er klart, at vi som et medie, der sætter troværdighed over alt andet, ikke kan se passivt til med dette resultat.
- Derfor kommer vi, foreløbigt og med øjeblikkelig virkning til at indstille brugen af meningsmålinger, der måler på Folketingets sammensætning - de såkaldte politiske indeks, siger chefredaktør Jacob Nybroe til sin egen avis.
Jyllands-Posten vil bruge tænkepausen til at tjekke kvaliteten af de målinger, man har fået, og til at diskutere, hvilken værdi de overhovedet har.
Epinion, der leverede målinger til DR, ramte sammenlagt 3,80 procent ved siden af valgresultatet og var dermed mest træfsikker af de seks, som var med i undersøgelsen.
I den anden ende finder man Norstat, der altså samarbejder med Jyllands-Posten, med en samlet afvigelse på 10,17 procent.
/ritzau/FacebookTwitterKopier linkEmner:Folketinget|Epinion|Københavns Universitet|Analyseinstitutter|Valg og folkeafstemninger




https://www.dr.dk/nyheder/politik/folketingsvalg/v-profil-og-regionsformand-efter-roed-valgsejr-jeg-er-umanerlig-glad

FolketingsvalgV-profil og regionsformand efter rød valgsejr: 'Jeg er umanerlig glad' Stephanie Lose er glad for udsigten til, at regionerne tilsyneladende overlever.
Formanden for Danske Regioner er glad for, at det ser ud som om, at regionerne overlever.
Af Ulrik Bang-Mørch, Simon Brix og Ole Tøpholm06.
juni 2019 kl.
20.
51Bemærk: artiklen er mere end 30 dage gammelLæs opVenstre-kvinden Stephanie Lose, der både er formand for Danske Regioner og Region Syddanmark, har længe kæmpet for at bevare de fem regioner i landet.
Venstre og flere af de borgerlige partier ville ellers afskaffe regionerne.
Tidligere på året indgik den borgerlige fløj en aftale om at nedlægge regionerne i den nuværende form og i stedet blandt andet oprette 21 nye sundhedsfælleskaber.
Men med et solidt rødt flertal efter folketingsvalget onsdag tyder meget på, at regionerne bliver bevaret.
Og den udsigt er formanden for Danske Regioner, Stephanie Lose, godt tilfreds med.
- Nu skal man passe på med at konkludere for meget lige nu.
Men i det nye Folketing ser det ud til, at regionerne kommer til at spille en rolle fremover.
- Der er et flertal for at bevare regionerne, og ud fra det perspektiv vil det glæde mig, hvis det bliver sådan, siger Lose.
Ikke status quoSom regionsrådsformand glæder jeg mig da umanerlig meget til ikke hele tiden at skulle høre på at lige om lidt, så lukker vi regionerne.
Stephanie Lose (V), formand for Danske RegionerMen hun betragter det ikke bare som en sovepude, for regionerne skal i arbejdstøjet for fortsat at levere god sundhed til borgerne, mener hun:- Hvis det ender med, at regionerne bliver bevaret, er vi selvfølgelig optaget af, at det ikke bare bliver status quo, men at det danske sundhedsvæsen også bliver videreudviklet, siger hun og tilføjer:- Som regionsrådsformand glæder jeg mig da umanerlig meget til ikke hele tiden at skulle høre på at lige om lidt, så lukker vi regionerne, forklarer Stephanie Lose.
Hun glæder sig samtidig over Venstres fremgang, men hun er ked af, at den blå blok mister magten.
- Jeg er glad for, at Venstre får sådan et godt valg, men jeg havde håbet på en borgerlig, liberal regering.
Det er jeg ærgerlig over, at der ikke er flertal for det, siger Lose.
God følelse i kroppenOgså i Region Sjælland er man glad for, at magten skifter.
De cirka 18.
000 ansatte i Region Sjælland kan nemlig nu få arbejdsro, mener regionsrådsformanden i Region Sjælland, socialdemokraten Heino Knudsen, der med den røde valgsejr forventer, at planerne om at nedlægge regionerne i den nuværende form bliver droppet.
- Jeg har en rigtig god følelse i kroppen i dag, fordi et bredt flertal i Folketinget går ind for at bevare regionerne.
Hele 96 mandater tildelte vælgerne i går de partier, der gerne vil bevare regionerne, siger han.
Stort fokus på sundhedsopgavenNu handler det for Heino Knudsen om, hvordan der kan sendes nye opgaver ud til regionerne, og hvordan opgaverne kan løses tættere på borgerne.
- Det er klart, at vi går i gang med at tale med vores eget parti på Christiansborg og snakke om, hvilke opgaver der vil ligge bedst hvor.
Vi har enormt stor fokus på sundhedsopgaven, og jeg er glad for, at vi nu kan få en reel diskussion, om hvordan vi udvikler og forbedrer vores sundhedsvæsen og skaber de bedste tilbud til vores borgere, siger Heino Knudsen.
FacebookTwitterKopier linkEmner:Heino Knudsen (politiker)|Stephanie Lose (politiker)|Venstre|Lokalpolitik|Sjælland




https://www.dr.dk/nyheder/udland/mexico-stopper-420-illegale-indvandrere-under-forhandlinger-med-usa

UdlandMexico stopper 420 illegale indvandrere under forhandlinger med USALandet vil forstærke grænsen mod syd for at få styr på indvandringen.
Mens USA fortsætter opførelse af en grænsemur til Mexico har de mexicanske myndigheder taget skridt til at forstærke landets sydlige grænse.
(Arkivfoto) 06.
juni 2019 kl.
21.
39Bemærk: artiklen er mere end 30 dage gammelLæs opMexico siger, at det vil forstærke landets sydlige grænse for at få dæmmet op for illegal indvandring.
Den mexicanske indenrigsminister, Olga Sanchez, siger ifølge Reuters, at Mexico ønsker en indvandring, som er overskuelig og sikker.
Mexicanske soldater og politistyrker standsede i går hundredvis af migranter ved Mexicos grænse til Guatemala.
Ifølge det nationale migrationsinstitut, INM, blev omkring 420 migranter stoppet ved den sydlige by Metapa de Dominguez, hvorfra de blev bragt til et center.
Karavanen bestod ifølge politiet egentligt af 1.
200 mennesker, men mange af dem skal være flygtet fra myndighederne.
Læs også:Trump vil straffe Mexico for indvandring med øget toldFremgang i forhandlinger med USAEpisoden skete, på tidspunkt hvor mexicanske diplomater under ledelse af landets udenrigsminister, Marcelo Ebrard, forhandler med USA om toldsatser.
USA's præsident, Donald Trump, siger, at der har været fremgang i forhandlingerne, men at han kræver mere.
Trump har truet med at pålægge ekstra told på fem procent på alle varer fra Mexico fra 10.
juni, hvis landet ikke hjælper til med at få stoppet indvandringen over grænsen.
Den told vil stige gradvist, indtil problemet er løst, siger Trump.
Pålægger USA øget told på mexicanske varer mandag, vil amerikanerne både være i handelsstrid med Kina og Mexico.
Begge lande er blandt USA's tre største handelspartnere.
Økonomer i Mexico frygter, at en eventuel told vil være så alvorlig for landets økonomi, at det kan ende i recession.
/ritzau/ReutersFacebookTwitterKopier linkEmner:Donald Trump (politiker)|Mexico|USA|Befolkning|Økonomi




https://www.dr.dk/nyheder/politik/folketingsvalg/tommy-ahlers-jubler-over-succes-eksamen-efter-13-maaneders-proevetid

FolketingsvalgTommy Ahlers jubler over succes-eksamen efter '13 måneders prøvetid'Venstre-politikeren fik 26.
420 personlige stemmer ved folketingsvalget i går.
Af Per Bang Thomsen og Kirstine Biltoft-Knudsen06.
juni 2019 kl.
19.
38 | opdateret 06.
juni 2019 kl.
21.
13Bemærk: artiklen er mere end 30 dage gammelLæs opDer bliver drukket bobler hjemme hos Venstre-politikeren Tommy Ahlers her til aften.
I går fik han 26.
420 personlige stemmer ved folketingsvalget.
Og det glæder i den grad erhvervsmanden og iværksætteren, der i dag er fungerende uddannelses- og forskningsminister.
- Jeg fik et enkelt glas, da jeg så det endelige resultat.
Det var som om, at jeg først turde at tro på det, da jeg så det på dr.
dk.
Så kunne jeg godt fejre det, siger Tommy Ahlers.
Det var første gang, at Tommy Ahlers, der sidste år blev headhuntet af fungerende statsminister Lars Løkke Rasmussen (V), stillede op til Folketinget for Venstre.
Og han var den Venstre-politiker, der fik klart flest personlige stemmer i Københavns Storkreds, hvor han stillede op.
Jan E.
Jørgensen fik næstflest med 4.
597 personlige stemmer.
Her kan du søge på, hvordan det er gået med din kandidat:Kun overgået af Pernille SkipperDerudover var han den politiker, der fik næstflest stemmer i Københavns Storkreds - kun overgået af Pernille Skipper fra Enhedslisten med 33.
024 personlige stemmer.
Læs også:Tommy Ahlers stormer i Folketinget - Martin Henriksen ryger udTommy Ahlers er selv overrasket over, at det er gået så godt.
- Jeg havde håbet og troet på, at jeg ville blive valgt ind, men det er helt overvældende, at det er sket med dette stemmetal, siger han.
- Jeg har haft en prøvetid som minister i 13 måneder, og i går skulle jeg ud til den store eksamen hos vælgerne.
Det er fantastisk at opleve, at mere end 26.
400 personer synes, at det var en god ide at stemme på mig, siger han.
Selvom Tommy Ahlers er stormet ind i Folketinget, har blå blok, som han er en del af, tabt regeringsmagten til rød blok.
Han mener dog, at han kan bruge sit gode, personlige valg i de kommende år, selv hvis Venstre ender i oppositionen.
- Det er et kæmpe skulderklap til mig om, at jeg skal repræsentere os københavnere i Venstres gruppe, siger Tommy Ahlers.
Se en video med valgets ti største slemmeslugere:FacebookTwitterKopier linkEmner:Lars Løkke Rasmussen (politiker)|Pernille Skipper (politiker)|Venstre|Valg og folkeafstemninger|København




https://www.dr.dk/nyheder/politik/folketingsvalg/her-er-folketingsvalgets-stoerste-stemmeslugere

FolketingsvalgHer er folketingsvalgets største stemmeslugereErhvervsmand og forskningsminister Tommy Ahlers overrasker med godt personligt valg.
Af Emma Toft06.
juni 2019 kl.
19.
00 | opdateret 06.
juni 2019 kl.
22.
59Bemærk: artiklen er mere end 30 dage gammelLæs opDen helt store stemmesluger ved folketingsvalget 2019 bliver Socialdemokratiets formand, Mette Frederiksen.
Det står klart, nu hvor alle stemmerne er talt op.
Tre Venstre-folk har trukket mange personlige stemmer og lander alle i top fem.
En af de store overraskelser er Venstres forskningsminister, Tommy Ahlers, der lander på en femteplads blandt stemmeslugerne.
Det er første gang, han bliver valgt til Folketinget.
Men det er ikke første gang, han stiller op.
Tilbage i 1990'erne stillede han op for Konservative, men dengang fik han kun 436 personlige stemmer og blev ikke valgt ind.
I dag er han glad:SF's Jacob Mark kommer ind i top ti.
Han har fået flere personlige stemmer end partiformand Pia Olsen Dyhr.
Radikales Ida Auken får også mange personlige stemmer og overhaler partiets politiske leder, Morten Østergaard.
I alt er der fem partiledere i top ti, men hverken Pia Olsen Dyhr (SF), Morten Østergaard (R), Pernille Vermund (NB), Uffe Elbæk (Alt) eller afgående partiformand Anders Samuelsen (LA) kommer i top ti.
Sådan så listen ud ved sidste folketingsvalg i 20151Kristian Thulesen Dahl, Dansk Folkeparti 57.
3712Helle Thorning-Schmidt, Socialdemokratiet, 42.
4123Johanne Schmidt-Nielsen, Enhedslisten, 40.
4254Lars Løkke Rasmussen, Venstre, 33.
3935Søren Gade, Venstre, 28.
9166Pia Kjærsgaard, Dansk Folkeparti, 26.
5837Mette Frederiksen, Socialdemokratiet, 24.
4868Nicolai Wammen, Socialdemokratiet, 21.
1529Anders Samuelsen, Liberal Alliance, 20.
56510Uffe Elbæk, Alternativet 18.
796FacebookTwitterKopier linkEmner:Alternativet (parti)|Ida Auken (politiker)|Lars Løkke Rasmussen (politiker)|Nye Borgerlige|Valg og folkeafstemninger




https://www.dr.dk/sporten/fodbold/landsholdet/de-danske-fodboldherrer-glaeder-sig-til-komme-hjem-atmosfaeren-i-parken

LandsholdetDe danske fodboldherrer glæder sig til at komme "hjem": 'Atmosfæren i Parken er unik'For første gang siden november 2017 skal landsholdet igen spille i Parken.
Simon Kjær og Kasper Schmeichel spiller normalt på store fodboldscener i Europa.
Alligevel er Parken noget helt særligt for dem.
Af Kasper Heide Lund og Andreas Kraul06.
juni 2019 kl.
19.
41Bemærk: artiklen er mere end 30 dage gammelLæs op11.
november 2017.
Det var sidste gang, det danske herrelandshold i fodbold spillede en kamp i Parken i København.
I mellemtiden har fodboldherrerne spillet deres hjemmebanekampe rundt om i landet, blandet andet i Aalborg, Aarhus og Herning.
Det er noget specielt at spille der, og det er vores hjemmebane.
Simon Kjær, landsholdsspiller for DanmarkDerfor bliver gensynsglæden også stor, når Danmark i morgen spiller EM-kvalifikationskamp på det, som landsholdsspillerne selv kalder for deres ”hjemmebane.
”- Det bliver dejligt, rigtig dejligt.
Parken er vores hjemmebane.
Det har været godt også at være ude omkring i landet, men i sidste ende er Parken vores hjem, siger Kasper Schmeichel og tilføjer:- Jeg ved, at alle spillerne har savnet at spille derinde.
For mit vedkomne så er der ikke mange stadions, jeg glæder mig mere til at spille på end inde i Parken.
Der findes ikke mange bedre atmosfærer, synes jeg.
Det støtter forsvarskollegaen Simon Kjær op om.
De fedeste oplevelser får landsholdet i nationalarenaen i København.
Simon Kjær (i midten i hvidt) og resten af fodboldlandsholdet trænede i dag i Parken forud for fredagens landskamp mod Irland.
- Slutrunder er selvfølgelig noget helt unikt, men kampene i Parken er stadig noget, som står helt på toppen på af listen over de ting, jeg har oplevet i min karriere.
Det er noget specielt at spille der, og det er vores hjemmebane.
- Det er lang tid siden, så det betyder utrolig meget, og man kan mærke, at folk glæder sig til at komme tilbage i Parken og spille en kvalifikationskamp og forhåbentlig starte rejsen til 2020, som kan blive noget helt unikt, siger Kjær med henvisning til, at der blandt andet skal spilles EM i 2020 i København.
En velkendt gæstModstanderen fredag aften på Østerbro i København er pudsigt nok den samme, som sidst Parken lagde græs til en landskamp.
Ligesom i november 2017 er det nemlig Irland, der venter Danmark.
Sidste var det i en playoff-kamp om at komme til VM i Rusland.
Denne gang gælder det så Danmarks andet opgør i kvalifikationen til EM 2020.
© ScanpixDanmarks seneste fire kampe mod Irland19.
11.
18: Danmark - Irland 0-0 i Nations League-gruppespillet13.
10.
18: Irland - Danmark 0-0 i Nations League-gruppespillet14.
11.
17: Irland - Danmark 1-5 i VM-playoff11.
11.
17: Danmark - Irland 0-0 i VM-playoffHer håber danskerne på et andet resultat, end det er blevet til i tre ud af de sidste fire opgør mod de grønklædte irere.
På nær den magiske aften i Dublin, hvor Danmark spillede sig til VM med en 5-1-sejr, så er det blevet til tre gange 0-0 mod Irland.
Siden de to nationer sidst krydsede klinger, har irerne fået ny landstræner.
Ud er røget Martin O’Neill og ind er i stedet kommet Mick McCarthy.
Mick McCarthy (tv.
) står nu i spidsen for Irland.
- Det er et svært hold at spille imod.
Det kommer nok til at være en lille smule anderledes, nu hvor de har fået ny træner.
Det bliver meget spændende at se, hvordan de vælger at gribe kampen an, og hvordan de stiller op, siger Kasper Schmeichel.
Målmanden erkender, at ud over 5-1 sejren i Dublin i 2017, så har Danmark haft utroligt svært ved at nedbryde den irske defensiv:- Historisk set har vi haft en kamp, hvor vi havde alt med os, og vi havde Christian (Eriksen, red.
), som scorede på alt, hvad han rørte ved.
Ellers har det været rimelig tætte kampe,og svære kampe.
- De har stillet sig lavt og været meget svære at bryde ned.
Det er jo op til os i morgen først og fremmest at være tålmodige og flytte bolden hurtigt, så vi kan få dem ud af position og ud at løbe.
Når chancerne så kommer, så bliver vi nødt til at score.
Vi havde chancer i de 0-0-kampe, men vi har bare ikke udnyttet dem.
Så det er meget simpelt – vi skal bare score mere, siger Schmeichel.
Danmark-Irland bliver sparket i gang klokken 20.
45 fredag aften, og du kan følge opgøret direkte i LIGA på P3.
FacebookTwitterKopier linkEmner:Kasper Schmeichel (fodboldspiller)|København|Parken (stadion)|Irland|Fodbold




https://www.dr.dk/nyheder/politik/folketingsvalg/foerste-folkevalgte-koerestolsbruger-nogensinde-det-er-fuldstaendig

FolketingsvalgFørste folkevalgte kørestolsbruger - nogensinde: Det er fuldstændig vanvittigtFolketingsvalget blev en stor milepæl for Kristian Hegaard fra Radikale Venstre.
Kristian Hegaard (RV) er den første kørestolsbruger, der er valgt til Folketinget (Privatfoto).
Af Mads Korsager Nielsen06.
juni 2019 kl.
18.
27Bemærk: artiklen er mere end 30 dage gammelLæs opKristian Hegaard fra Fredensborg er den første kørestolsbruger nogensinde, der er direkte valgt til Folketinget i Danmark.
Sammen med Martin Lidegaard stryger den 28-årige politiker ind på Christiansborg for Radikale Venstre i Nordsjællands Storkreds.
- Det er fuldstændig vanvittigt.
Jeg ved ikke, hvad jeg skal sige.
Jeg er meget overvældet over al den støtte.
Det her beviser bare, at Danmark er mulighedernes land, hvor det er muligt at opnå rigtig meget uanset ens forudsætninger, siger Kristian Hegaard få øjeblikke efter, at de sidste stemmer er talt op i storkredsen.
10 års erfaring fra byrådKristian Hegaard er ikke noget ubeskrevet blad i politik.
Han har siddet 10 år i byrådet for Det Radikale Venstre i Fredensborg Kommune og var i 2017 barselsvikar for Martin Lidegaard på Christiansborg.
Foto fra Kristian Hegaards Facebook-side.
Dengang blev han den kun anden kørestolsbruger på Christiansborg efter Enhedslistens Sarah Glerup, der har muskelsvind, og som var vikar i Folketinget i en periode før ham.
I efteråret 2018 blev Folketingets talerstol bygget om, så den nu er tilgængelig for kørestolsbrugere.
Dermed bliver Kristian Hegaard nu den første direkte folkevalgte i kørestol, der indtager landets mest fornemme podie.
- Jeg er her i dag, fordi jeg har mødt dygtige pædagoger, skolelærere og undervisere i løbet af min opvækst.
For tre måneder siden blev jeg jurist, nu er jeg valgt til Folketinget.
Det er beviset på det Danmark, jeg er stolt af at være vokset op i, og jeg vil arbejde for, at flere får de samme muligheder, som jeg har fået, siger Kristian Hegaard, der fik 1.
945 personlige stemmer.
Kristian Hegaard blev grundlovsdag valgt til Folketinget for Radikale Venstre.
)Uddannelse er en mærkesagBlandt den nyvalgte folketingspolitikers mærkesager er det afgjort uddannelsesområdet, der skinner mest.
- Uddannelse har givet mig muligheder.
Det har skabt nye muligheder i mit liv.
Derfor er jeg så kisteglad for, at vi nu har fået et nyt flertal, så vi kan få gjort noget ved det område, der har lidt meget under besparelser de seneste fire år, konstaterer Kristian Hegaard.
Desuden håber han også, at han kan medvirke til at mindske berøringsangsten overfor det at have et handikap, når han triller ind på talerstolen i folketingssalen.
- Der er ingen, der ønsker noget ondt, men jeg oplever, at mange har vanskeligt ved at tale om det eller finde de rette ord.
Den samtale bliver styrket ved, at jeg kommer i Folketinget, siger Kristian Hegaard.
Radikale Venstre oplevede den største fremgang med fire procentpoint blandt de opstillede partier og får derved 16 mandater i Folketinget.
FacebookTwitterKopier linkEmner:Folketinget|Kristian Hegaard (politiker)|Martin Lidegaard (politiker)|Handicaps|Fredensborg




https://www.dr.dk/nyheder/politik/folketingsvalg/samuelsens-exit-er-et-historisk-nederlag-politisk-forfatter-mindes

FolketingsvalgSamuelsens exit er et historisk nederlag: Politisk forfatter mindes ikke fortilfældeLiberal Alliances politiske leder har ganske usædvanligt mistet sin plads i Folketinget.
Af Anton Lind og Tobias Boldt06.
juni 2019 kl.
18.
07Bemærk: artiklen er mere end 30 dage gammelLæs opGårsdagens folketingsvalg endte med et nederlag af dimensioner for regeringspartiet Liberal Alliance, der kun sikrede sig opbakning fra 2,3 procent af vælgerne.
Udover at reducere antallet af mandater radikalt fra 13 til fire, betyder det også et farvel til Folketinget for politisk leder Anders Samuelsen.
Partiet mistede nemlig begge sine mandater i Nordsjællands Storkreds, hvor Samuelsen var stillet op, og han kunne heller ikke sikre sig et tillægsmandat.
Det fik i dag flere prominente medlemmer af Liberal Alliance til at rette en skarp kritik mod deres partileder, og Anders Samuelsen tog ved middag konsekvensen og trak sig fra sin post som partileder.
Det er da også en historisk situation, at en partileder ikke formår at blive valgt til Folketinget sammen med sit parti.
Det vurderer forfatter og tidligere politisk redaktør på TV 2 Nyhederne Kaare R.
Skou, der er en af landets skarpeste hjerner inden for politisk historie.
Det eneste fortilfælde, han overhovedet kan komme i tanke om, der minder om Anders Samuelsens situation, var da Retsforbundet i 1960 røg ud af Folketinget efter at have været i regering.
Det er dårligt partiarbejde, at de ikke har sørget for at få deres formand opstillet i en af de fire mest sikre kredseKaare R.
Skou, tidligere politisk redaktørMen eksempler på partiledere, der er røget ud af Folketinget, mens partiet er blevet, kan Kaare R.
Skou ikke komme på.
- Nej, det kan jeg ikke umiddelbart, siger han.
- Det er meget, meget usædvanligt det her.
Og det er meget usædvanligt, at et parti ikke har bedre styr på, hvor de skal opstille deres værdifulde kandidater.
'Dårligt partiarbejde'Han ser ingen gode undskyldninger for partilederens exit.
Pilen kan kun pege en vej, mener Kaare R.
Skou:- Han er selv skyld i det.
- Det er dårligt partiarbejde, at de ikke har sørget for at få deres formand opstillet i en af de fire mest sikre kredse, siger han.
Kaare R.
Skou har arbejdet med politisk journalistik i mange år og blandt andet været politisk redaktør på TV 2 Nyhederne.
Han har desuden skrevet adskillige bøger om dansk politik.
Han vurderer, at havde det været i ethvert andet parti, ville der straks blive indkaldt til landsmøde, så der kunne blive valgt en ny formand.
Det er dog ikke så aktuelt, efter Samuelsen har valgt at trække sig.
Kritikken haglede ned fra partifællerAnders Samuelsen fik hurtigt konsekvenserne af det dårlige resultat at mærke.
Her til formiddag var flere partifæller ude med skarp kritik af deres politiske leder.
Især folketingsmedlem Henrik Dahl var klar i mælet.
- Det har været fuldstændig gennemsyret af nepotisme, og det er jo en nepotisme, der kommer fra Anders.
- Vi har gået og været til grin i tre år, sagde han.
Den afgående undervisningsminister, Merete Riisager, mente, at Anders Samuelsen var nødt til at tage konsekvensen og gå af.
- Det er klart, at når man har et topstyret parti, så er det selvfølgelig også ledelsen, som må tage ansvaret, når det går galt.
Sådan må det være, sagde hun.
FacebookTwitterKopier linkEmner:Anders Samuelsen (politiker)|Merete Riisager (politiker)|Folketinget|Liberal Alliance|Valg og folkeafstemninger




https://www.dr.dk/nyheder/politik/folketingsvalg/radikales-formand-mere-end-fordobler-sit-personlige-stemmetal-det-her

FolketingsvalgRadikales formand mere end fordobler sit personlige stemmetal: 'Det her valg bliver ved med at overraske'Morten Østergaard får 17.
687 personlige stemmer.
Han overgås dog af partifællen Ida Auken.
Det var en glad Morten Østergaard, der i går ankom til Radikale Venstres valgfest i Indre Slotsgård på Christiansborg.
Af Emma Lichscheidt06.
juni 2019 kl.
21.
42Bemærk: artiklen er mere end 30 dage gammelLæs opDe Radikales formand Morten Østergaard kan ikke bare glæde sig over et kanonvalg til partiet, men også over et kanon personligt valg.
Han har nemlig formået at få mere end dobbelt så mange personlige stemmer ved dette folketingsvalg som ved sidste.
Ved dette valg får han 17.
687 personlige stemmer.
Ved sidste valg fik han 8.
006 personlige stemmer.
Morten Østergaard er opstillet i Østjyllands Storkreds, som var den sidste storkreds, der fik opgjort stemmerne.
Men ventetiden var resultatet værd, lyder det fra en overvældet og stolt formand.
- Jeg ved ikke, hvad jeg skal gøre af mig selv.
Det her valg bliver ved med at overraske.
Jeg er overrasket over det samlede valg, vi fik i går, og jeg er målløs over den opbakning, jeg har fået af østjyderne og aarhusianerne, siger han til DR Østjylland.
Radikale Venstre er det parti, der ved dette folketingsvalg har oplevet den største fremgang.
Partiet har fået en fremgang på 4 procentpoint og er endt på 8,6 procent.
Det giver partiet 16 mandater, hvilket svarer til en fordobling i forhold til sidste valg.
Flot personligt valg skyldes østjysk mangfoldighedMorten Østergaard peger da også på den generelle fremgang i partiet som forklaring på det flotte personlige valg.
Men han mener også, at østjyderne, med Aarhus som største by, har hungret efter forandring.
- I en mangfoldig by som Aarhus og i et område som Østjylland, der præges af uddannelse, er der ingen, der kan forstå, at alt skal gå op i udlændingestramninger og uddannelsesbesparelser i stedet for at løse integrationsproblemer og investere i den næste generation, mener han.
- Det er det, jeg har været meget tydelig på, og det er det, jeg tillægger, at jeg har fået så godt et valg, siger han.
Her kan du se en video med de ti største slemmeslugere:Formand overhales indenom af Ida AukenSelvom formanden har fordoblet sit stemmetal, er han dog ikke partiets største stemmesluger.
Det er derimod Ida Auken, der er opstillet i Københavns Storkreds.
Hun har fået hele 21.
723 personlige stemmer og dermed mere end 4.
000 flere stemmer end Morten Østergaard.
Dermed er hun den politiker, der har slået sin partiformand med flest stemmer.
Det er dog ikke noget, der generer Morten Østergaard; han glæder sig over, at de er to, der har fået et godt valg for partiet, slår han fast.
- Jeg er så glad og stolt på Idas vegne over et helt fænomenalt personligt valg i København, og hvor der har været fuld fart på valgkampen.
Det er det sted, hvor Radikale Venstre samlet set får flest stemmer - Ida fik også flere stemmer end mig ved sidste valg - så der er ikke andet end stolthed på Idas vegne fra mig, siger han.
Opbakningen til ham, Ida Auken og partiet skal bruges til at tage ansvar for fremtiden, lyder det fra den radikale formand.
- I morgen starter forhandlingerne med Mette Frederiksen, og vi smøger ærmerne op, for vi har fået en kæmpe mulighed for at sætte en helt ny retning for Danmark, og min opgave er at tage ansvar for, at den opgave også bliver til virkelighed, siger han.
Her kan du søge på, hvor mange stemmer din kandidat fik:FacebookTwitterKopier linkEmner:Ida Auken (politiker)|Radikale Venstre|Aarhus|København|Valg og folkeafstemninger




https://www.dr.dk/nyheder/politik/folketingsvalg/valgresultat-oestjyllands-storkreds






https://www.dr.dk/nyheder/politik/folketingsvalg/her-er-dit-nye-folketing






https://www.dr.dk/nyheder/politik/folketingsvalg/studerende-fejrer-klimavalg-men-tvivler-paa-om-loefterne-bliver-holdt

ValgbarSe temaFolketingsvalgStuderende fejrer klimavalg - men tvivler på om løfterne bliver holdtSyv unge fejrer valgresultat, men er skeptiske over for, om partierne kan leve op til deres løfterAf Tina Vestergaard Andersen og Sarah Friis Elkjær06.
juni 2019 kl.
19.
35Bemærk: artiklen er mere end 30 dage gammelLæs opKlimapolitik har fyldt meget i de seneste ugers valgkamp.
Særligt de yngre vælgere har været interesserede i partiernes klimastrategier.
Nu er valgkampen slut, og mandaterne er fordelt mellem partierne, men er de unge vælgere tilfredse?
DR har taget stemningen i krydset mellem Randersvej og Nordre Ringgade, hvor studerende på Aarhus Universitet torsdag formiddag passerede på vej til og fra eksamen og undervisning.
Her kan du se stemmefordelingen for valgstederne i Aarhus Øst1Helene Henriksen, læser kunsthistorie- Vigtigt for mig var klima og miljø, og at vedkommende ville gå ind for den slags.
Det var helt klart førsteprioritet.
Jeg ved ikke, hvem der har fået mandater.
Jeg kiggede hurtigt på det i morges, men jeg skal hjem og se nyheder.
Er det en god eller dårlig dag?
- Jeg stemte socialt, så jeg er glad.
Jeg håber, at politikerne holder, hvad de lover og gør noget ved klimaet.
2Camilla Bergholm, læser journalistik- Især det med klima har været ret vigtigt, men det har også været vigtigt at finde ud af, om nogle af alle de der yderfløje kom ind.
Jeg sad i går og var meget nervøs.
Jeg gik også op i uddannelse, som jeg ikke synes, at der har været snakket ret meget om.
Er det en god eller dårlig dag?
- Jeg synes, at det er en god dag, men jeg er stadig meget usikker på, hvordan det kommer til at gå, og om de (politikerne, red.
) vil gøre alle de ting, som de har lovet med for eksempel at lave klimaplaner.
3Hans Nielsen, læser religionsvidenskab- Klimaet var helt klart vigtigt for mig.
Jeg satte min stemme på Alternativet.
De er gået ned med ret mange mandater, hvilket selvfølgelig er ret ærgerligt.
Er det en god eller dårlig dag?
- Det er en god dag for klimaet, da jeg synes, at blå bloks klimapolitik ikke var nær så ambitiøs.
Jeg håber, at det bliver meget bedre nu, men lad os nu se.
4Johan Brink Lorenz, læser historie- Det var helt klart klimaspørgsmålet og indvandringsdebatten, som altid fylder meget.
Der var det vigtige for mig, at dem, der har nogle ekstreme holdninger, ikke kommer ind, så det betød rigtig meget for mig.
Er det en god eller dårlig dag?
- Jeg synes, at det er en fin dag.
Nu skal vi se, hvordan regeringsdannelsen bliver, men umiddelbart er jeg rigtig tilfreds med resultatet.
Jeg tror, at der er et behov for at være midtsøgende, fordi klimaet fylder så meget.
5Cecilie Andersen, læser engelsk- Jeg gik rigtig meget op i uddannelse og i klima, så det tegner til, at det skal gå bedre næste år, men jeg er meget spændt på, om alle løfter blev indfriet.
Jeg vil gerne have en ny regering, efter der er sket meget på uddannelsesområdet med den seneste regering, som jeg ikke er særlig enig i.
Det var også vigtigt for mig, at vi ikke fik Stram Kurs ind og ikke fik udsendt flere signaler om, at Danmark er et lukket land, der ikke vil hjælpe med flygtningekrisen.
Er det en god eller dårlig dag?
- Det er en rigtig god dag.
Stram Kurs kom ikke ind, og vi har en ny regering.
Det er, som jeg ville have det.
6Simon Hoffman, uddannet tømrer, læser nordisk sprog- Jeg går op i, at der bliver drevet en ansvarlig, borgerlig, politik med et humant synspunkt.
Det synes jeg har manglet meget i de seneste fire år, fordi Dansk Folkeparti har stået enormt stejlt på kulturpolitikken, og det har været underprioriteret.
Det har været deres kile ind i at have den her totale indflydelse.
Det har været godt for mange andre, men jeg er ikke specielt stor tilhænger af det.
Er det en god eller dårlig dag?
- Det har været en god dag, tror jeg.
Nu må vi se, hvordan regeringsgrundlaget arter sig, for jeg er ikke Enhedslisten- eller SF-tilhænger.
Der er blevet brudt et monopol i dansk politik, som ikke har klædt Danmark eller været dansk helt grundlæggende.
7Henrik Loff Feldstedt, læser historie- Jeg gik mest op i klima og i at stemme på nogen, som vil nedprioritere indvandringspolitikken for en gangs skyld.
Jeg synes, at det er latterligt, at det har fyldt så meget i valgkampen, og det viste sig heldigvis, at Rasmus Paludan ikke kom ind.
Vi har andre problemer i vores samfund, som er vigtigere.
Det her kapitel er overstået, og der er gjort det, som skal gøres.
Er det en god eller dårlig dag?
- Jeg synes, at det er en god dag.
Jeg kan glæde mig over, at Dansk Folkeparti er gået tilbage, og Stram Kurs ikke kom ind.
Det bliver spændende med en ny regering.
Nu har de blå været ved magten i to perioder.
Konjunkturerne er også nogle helt andre i dag, så det bliver spændende at se, hvad den røde regering kan få ud af det.
FacebookTwitterKopier linkEmner:Stram Kurs (parti)|Dansk Folkeparti|Uddannelse|Aarhus|Rasmus Paludan (advokat)




https://www.dr.dk/nyheder/udland/aung-san-suu-kyi-teamer-op-med-viktor-orban-islam-er-et-voksende-problem

Flygtede rohingyaerSe temaUdlandAung San Suu Kyi teamer op med Viktor Orbán: Islam er et voksende problemDen udskældte nobelpris-modtager besøger i øjeblikket flere europæiske lande.
Aung San Suu Kyi besøger i øjeblikket flere europæiske lande.
Her sammen med Ungarns udenrigsminister.
Af Simon Vincensen06.
juni 2019 kl.
20.
49Bemærk: artiklen er mere end 30 dage gammelLæs opSiden hendes manglende afstandtagen over for forfølgelsen af det muslimske mindretal rohingyaerne samt fængslingen af journalister har Myanmars de facto leder, Aung San Suu Kyi, måttet spejde langt og længe efter allierede.
Men nu har hun fundet en ny i Ungarns premierminister, Viktor Orbán.
Det skriver The Guardian.
Aung San Suu Kyi besøger i øjeblikket Europa, og i går var turen altså kommet til Ungarn.
Og her faldt snakken på islam og immigration.
- De to ledere er enige om, at migration er en af de største udfordringer for både Myanmar og Ungarn.
Begge lande har udfordringer med at leve sammen med den voksende muslimske befolkning, lyder det i en meddelelse fra den ungarske regering.
Kæmper mod muslimsk indvandringAung San Suu Kyi og Viktor Orbán er begge blevet kritiseret for deres håndtering af muslimer.
I 2015 - året, hvor konflikten i blandt andet Syrien sendte millioner af mennesker på flugt med kurs mod Europa - lukkede Orbán grænsen med hegn, der effektivt satte en stopper for menneskestrømmene.
Den ungarske premierminister kæmper åbent for sit lands ret til at beskytte sig mod muslimsk indvandring.
Og sidste år trak han overskrifter, da han sammenlignede migration med rust.
- Migration er som rust, der langsomt, men sikkert vil opsluge Ungarn, lød det fra premierministeren.
I 2015 var DR's Europa-korrespondent, Anna Gaarslev ved den serbisk-ungarske grænse, da den blev lukket.
Se hendes reportage fra dengang herSvigtede rohingyaerneDet er i særdeleshed Aung San Suu Kyis manglende indsigelser mod forfølgelsen af rohingyaerne, en muslimsk minoritet i den nordlige delstat Rakhine, der er årsagen til, at stemningen omkring det tidligere så lovpriste ikon er vendt.
I august 2017 indledte Myanmars militær en offensiv mod påståede separatistgrupper blandt rohingyaerne.
Den menes at have kostet tusinder af civile livet, og omkring 700.
000 rohingyaer flygtede over grænsen til Bangladesh.
Mange af dem har fortalt om, hvordan soldater dræbte deres familiemedlemmer og brændte deres landsbyer ned.
Hændelserne fik FN til at anbefale en retsforfølgelse af Myanmars hærchef og andre militærledere.
Læs også:Myanmars Suu Kyi: Vi kunne have håndteret Rakhine bedreUd over forfølgelsen af rohingyaerne er Myanmar også blevet kritiseret for at forfølge journalister og begrænse pressefrihed.
I oktober sidste år erkendte Aung San Suu Kyi, at situationen kunne være blevet håndteret bedre.
Tidligere ikonAung San Suu Kyi var i årtier leder af den ikke-voldelige opposition mod Myanmars militærjunta, og hun sad i husarrest fra 1989 til 2010.
Årene i husarrest og som fortaler for demokratisering gjorde hende til et internationalt menneskerettighedsikon.
Hun modtog i 1991 Nobels fredspris for sin frihedskamp.
I 2010 blev hun løsladt, og ved efterfølgende demokratiske valg i 2012 og 2016 blev hendes parti, Den Nationale Liga for Demokrati, det største parti i Myanmars parlament.
Siden 2016 har hun været den de facto politiske leder i landet.
Militæret spiller dog stadig en overordentligt fremtrædende rolle.
FacebookTwitterKopier linkEmner:Aung San Suu Kyi (politiker)|Myanmar|Viktor Orbán (politiker)|Befolkning|The Guardian




https://www.dr.dk/nyheder/politik/folketingsvalg/video-dfs-massive-nedtur-fra-woohoo-til-vaelgerlussing

FolketingsvalgVIDEO DF's massive nedtur: Fra 'woohoo' til vælgerlussingDansk Folkeparti blev mere end halveret ved folketingsvalget grundlovsdag.
Af Jakob Skov Jakobsen06.
juni 2019 kl.
18.
00Bemærk: artiklen er mere end 30 dage gammelLæs opDet var en helt anden formand, der onsdag aften trådte frem foran partifællerne i Dansk Folkeparti, end dén Kristian Thulsen Dahl, der holdt en brandtale efter partiets massive valgsejr ved folketingsvalget i 2015.
Læs også:Se forskellen: Danmarkskortet viser DF's 'vælgerlussing'Der bliver nemlig kamp om stolene i Dansk Folkeparti, der efter en regulær valglussing går tilbage fra 37 til 16 mandater.
- Vi har fået en vælgerlussing, og den tager vi til efterretning, sagde Kristian Thulesen Dahl blandt andet, da valgresultatet stod stod klart sent onsdag aften.
Se klip fra de to taler i videoen øverst.
FacebookTwitterKopier linkEmner:Kristian Thulesen Dahl (politiker)|Dansk Folkeparti|Folketinget|Valg og folkeafstemninger




https://www.dr.dk/sporten/tennis/overlegen-djokovic-semifinaleklar-i-french-open

TennisOverlegen Djokovic semifinaleklar i French OpenNovak Djokovic møder Dominic Thiem i den ene semifinale efter sejr over Alexander Zverev.
06.
juni 2019 kl.
17.
42Bemærk: artiklen er mere end 30 dage gammelLæs opNovak Djokovic kan for alvor øjne en finaleplads i grand slam-turneringen French Open.
Torsdag sørgede Djokovic med en sejr i tre sæt i kvartfinalen for at bane vejen for et semifinalemøde med Dominic Thiem.
Novak Djokovic slog Alexander Zverev ganske overlegent med 7-5, 6-2, 6-2, og han er dermed klar til sin niende semifinale i turneringen i karrieren.
En tydeligt skuffet Alexander Zverev er færdig i den franske grusturnering.
Skulle det lykkes for den serbiske verdensetter at nå i finalen og vinde den, så vil han for anden gang i karrieren være indehaver af alle fire grand slam-titler på samme tid.
Det er dog på tværs af to sæsoner, ligesom det var i 2015-16, da Djokovic præsterede det samme.
Regnvejr havde skubbet kampenAfslutningen på første sæt gav dog serberen visse udfordringer, da Zverev brød ham til 5-4.
Djokovic brød dog umiddelbart efter tilbage og bragte sig også foran 6-5, inden han brød og tog første sæt 7-5.
I andet sæt brød Djokovic til 2-0 og 6-2, da han tog sættet, og han sluttede også tredje sæt af med et servegennembrud, som sikrede sejren.
Læs også:Giganterne Nadal og Federer mødes i semifinalebragKampen blev spillet en dag senere end planlagt, da regnvejr hærgede turneringen onsdag.
Derfor måtte alle kampe afbrydes og udsættes onsdag eftermiddag, og det betyder, at Djokovic og Thiem allerede skal i kamp igen fredag i semifinalen.
Østrigske Dominic Thiem slog Karen Khachanov fra Rusland ud i kvartfinalen.
I den anden semifinale bliver det braget mellem Roger Federer og gruskongen Rafael Nadal.
Dominic Thiem var også ganske sikker, da han sendte Karen Khachanov ud i kvartfinalen med en sejr i tre sæt.
Østrigske Thiem vandt det opgør 6-2, 6-4, 6-2.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Roger Federer (tennisspiller)|Tennis




https://www.dr.dk/nyheder/politik/folketingsvalg/kristian-thulesen-dahls-stemmetal-mere-end-halveret

FolketingsvalgKristian Thulesen Dahls stemmetal mere end halveretBlodbadet i Dansk Folkeparti rammer også partilederens personlige stemmetal.
Kristian Thulesen Dahl får mere end halveret sit personlige stemmetal i forhold til resultatet i 2015.
Af Mads Korsager Nielsen06.
juni 2019 kl.
17.
31Bemærk: artiklen er mere end 30 dage gammelLæs opVed folketingsvalget i 2015 blev Kristian Thulesen Dahl den absolut største stemmesluger.
Partilederen for Dansk Folkeparti fik 57.
371 personlige stemmer.
Fire år senere er hans personlige stemmetal mere end halveret.
Ved valget grundlovsdag stemte ‘kun’ 23.
119 vælgere personligt på partiformanden, hvilket er et tab på mere end 34.
000 stemmer sammenlignet med 2015- Der er ingen tvivl om, at dagens resultat bliver en gedigen tilbagegang for Dansk Folkeparti, sagde Kristian Thulesen Dahl på valgaftenen.
Lussing rammer også formandAt Dansk Folkeparti står som valgets helt store taber, stod hurtigt klart, da de første resultater løb ind onsdag aften.
Dagen efter står det klart, at vælgerlussingen også rammer partiformanden, der bliver kraftigt detroniseret fra toppen af listen over valgets største stemmeslugere.
Alt tyder på, at han må nøjes med en femteplads - blandt andet slået af Pernille Skipper (EL) og Inger Støjberg (V).
- Vi har fået en vælgerlussing, og det tager vi til efterretning.
Den har været ventet - hele valgkampen har vi haft meningsmålinger, der taler deres eget tydelige sprog, sagde DF-formanden onsdag på Christiansborg.
Størst i SydjyllandDet er dog værd at bemærke, at Kristian Thulesen Dahl fortsat er den absolut største stemmesluger i Sydjyllands Storkreds, hvor han er opstillet.
Her slår han Ellen Trane Nørby (V), der får 13.
477 personlige stemmer, mens Pernille Vermund (NB) på tredjepladsen får 13.
391.
FacebookTwitterKopier linkEmner:Dansk Folkeparti|Enhedslisten|Inger Støjberg (politiker)|Valg og folkeafstemninger|Jylland




https://www.dr.dk/nyheder/politik/folketingsvalg/valgresultat-nordsjaellands-storkreds






https://www.dr.dk/nyheder/politik/folketingsvalg/tommy-ahlers-stormer-i-folketinget-martin-henriksen-ryger-ud

FolketingsvalgTommy Ahlers stormer i Folketinget  - Martin Henriksen ryger ud Venstre-løven er kun overgået af Pernille Skipper (EL) i København.
Tommy Ahlers til valgfest i går.
Af Emil Søndergård Ingvorsen06.
juni 2019 kl.
17.
31 | opdateret 06.
juni 2019 kl.
17.
44Bemærk: artiklen er mere end 30 dage gammelLæs opTommy Ahlers (V) stormer ind i Folketinget med 26.
420 stemmer.
Det viser den endelige optælling i Københavns Storkreds.
Mindre godt er det gået for Martin Henriksen fra Dansk Folkeparti, som ikke er kommet ind.
Peter Skaarup får partiets ene mandat i storkredsen.
Martin Henriksen havde dog allerede over for Ritzau erkendt sit nederlag, inden alle stemmerne var talt op.
- Det er jeg selvfølgelig ærgerlig over.
Man fører valgkamp for at få et godt resultat til sit parti og for at blive genvalgt, siger 39-årige Martin Henriksen, der har siddet i Folketinget siden 2005, men endnu ikke ved, om fremtiden skal tilbringes i eller udenfor politik.
I København får Tommy Ahlers følgeskab af Martin Geertsen og Jan E.
Jørgensen fra Venstre.
Tommy Ahlers får fem gange flere stemmer end Jan E.
Jørgensen og ti gange flere stemmer end Martin Geertsen.
Den absolutte topscorer i Københavns Storkreds er Enhedslistens Pernille Skipper.
Med flere end 33.
000 personlige stemmer, er hun kun overgået af Lars Løkke Rasmussen og Mette Frederiksen på landsplan.
To partiledere var på valgPia Olsen Dyhr, formand for SF, var også på valg i København.
Hun fik fjerdeflest stemmer i kredsen, men blev overgået af De Radikales Ida Auken.
Olsen Dyhr kan dog glæde sig over, at hendes personlige stemmetal er fordoblet.
Alternativets stifter og formand, Uffe Elbæk, får genvalg til Folketinget, men får også en personlig vælgerlussing.
Hans stemmetal er skrumpet til under det halve, men har stadig fået sjetteflest stemmer i kredsen.
FacebookTwitterKopier linkEmner:Ida Auken (politiker)|Lars Løkke Rasmussen (politiker)|Venstre|København|Valg og folkeafstemninger




https://www.dr.dk/nyheder/kultur/film/anmelder-skuffet-over-sommerens-store-superheltefilm-foeles-naesten-som-en

FilmlandSe temaAf Filmanmelder og vært på FilmlandPer Juul CarlsenFilm og serierAnmelder skuffet over sommerens store superheltefilm: 'Føles næsten som en fornærmelse'Den nye 'X-Men'-film kan ikke løfte den tunge superheltearv efter Avengers, mener filmanmelder.
Oscar-vinderen Jennifer Lawrence er tilbage i X-Men-universet som Raven/Mystique.
06.
juni 2019 kl.
16.
48Bemærk: artiklen er mere end 30 dage gammelLæs opDet føles unægteligt som om, verden er nødt til at begynde forfra, da 'The Avengers: Endgame', én af historiens mest succesrige film, klinger ud.
Intet i superheltenes verden kan blive som før.
Det skyldes ikke kun afslutningen på historien i Avengers-dobbeltburgeren 'Infinity War/Endgame', men også den i alt fem en halv time lange films ambitiøse og næsten filosofiske skala.
'X-Men: Dark Phoenix'Instruktion: Simon KinbergMedvirkende: Sophie Turner, Jennifer Lawrence, Michael Fassbender, Jessica ChastainPremiere: 6.
juni 2019I så godt som enhver henseende er dobbeltfilmen oppe på et hidtil ukendt niveau for superheltefilm.
Det går i dén grad ud over den første store superheltefilm oven på 'Endgame', nemlig 'Dark Phoenix'.
Føles som noget fra en tidligere æraSelvom den handler om 'X-Men' - et andet superheltekollektiv fra tegneserieforlaget Marvel - er den ikke skabt af Marvel Studios, der har haft så stor succes med 'Avengers'-filmene, men af et andet filmselskab, 20th Century Fox, som købte rettighederne til 'X-Men' på film i 1993.
Det gør tydeligvis en forskel.
Sophie Turner, der spillede Sansa Stark i 'Game of Thrones', har hovedrollen i den nye X-Men-film.
'Dark Phoenix' føles så absolut som noget fra en tidligere æra, dengang vilde effekter og superhelte med syrede kræfter var rigeligt til at trække folk i biffen.
Karakterudviklingen og dramaet føles lillebitte i 'Dark Phoenix', uanset at 'X-Men' grundlæggende er én af de mest gennemtænkte og spændende af Marvels serier.
Der er seriøst meget guf at hente i fortællingerne om børn og unge, der føler sig unormale og mærkelige, lige indtil X-Mens leder, Charles Xavier, henter dem til sin skole og lærer dem, at de ikke er forkerte mennesker, men mutanter; en videreudvikling af menneskets begrænsede normalitet.
Den del af 'X-Men's univers er desværre sat på tomgang i 'Dark Phoenix'.
Som sædvanlig skal den kronragede, kørestolstrillende Xavier forklare, hvor vigtigt det er, at mutanterne samarbejder med menneskene.
Og som sædvanlig skal Xavier tage et fortvivlet, sært barn under sine vinger, denne gang ni-ti-årige Jean Grey, der i filmens åbningsscene er skyld i et biluheld under et opgør med sine bestemmende forældre.
Mystiske rumvæsner ender som digital klat slimDerefter går 'Dark Phoenix' i gang med at præsentere sære fænomener, men uden at bygge dem op til spændende medspillere i historien.
Set i forhold til den begavede, udspekulerede, filosofiske og delvist sympatiske halvgud Thanos i 'Avengers', er den mærkelige rumkraft, der kommer på banen i 'Dark Phoenix', bare en kæmpestor digital klat slim.
James McAvoy er tilbage i rollen som professor Charles Xavier.
Den er ond, men det er også alt, hvad dens personlighed har at byde på.
De mystiske rumvæsner, der følger i dens kølvand, er præcis lige så uinteressante.
Fedt nok at de kan skifte form, men det er bestemt ovre i standard-afdelingen for rumvæsner på film.
Det er alt for lidt til at bygge et drama op omkring Jean Gray, der med sit uregerlige sind og sine voldsomme kræfter altid har været en dark horse i 'X-Men'-universet.
Det er bare beskrevet langt mere interessant og urovækkende i den første 'X-Men'-trilogi fra 2000-2006, da Famke Janssen lagde krop til Jean Gray.
I forhold til Janssen har Sophie Turner, der spillede Sansa Stark i 'Game of Thrones', en spændende ungpige-skrøbelighed over sig.
Men den debuterende instruktør Simon Kinberg får ikke foldet den ud til mere end en teenagedrama-agtig 'hvad-er-det-der-sker-med-mig-er-jeg-ond-eller-god'?
-splittelse.
Det er tæt på at føles som en fornærmelse oven på mangfoldigheden i 'Infinity War' og 'Endgame'.
Den svage grundkonstruktion i 'Dark Phoenix' sender Kinberg ud i nogle halvkiksede effekt-sekvenser, der kunne være opstået i en hvilken som helst actionfilm.
De har ikke udgangspunkt i fortællingen.
Og sådan er det i almindelighed med 'Dark Phoenix'.
Nogen har glemt at fortælle filmen, at superheltenes ambitioner er steget et par seriøse niveauer.
'X-Men: Dark Phoenix' har premiere torsdag den 6.
juni.
FacebookTwitterKopier link




https://www.dr.dk/nyheder/politik/folketingsvalg/valgresultat-koebenhavns-omegns-storkreds






https://www.dr.dk/nyheder/penge/appel-til-ny-regering-arbejdsgivere-kraever-arbejdskraft-loenmodtagere-kraever-opgoer

PengeAppel til ny regering: Arbejdsgivere kræver arbejdskraft, lønmodtagere kræver opgør med ulighedDer er for lidt fokus på virksomhedernes vækst, lyder det fra arbejdsgiverforening.
Fagbevægelsen håber, at den nye regering vil arbejde for at stoppe ulighed, investere i uddannelse og sørge for en ordentlig tilbagetrækningsordning for alle.
(Arkivfoto).
Af Signe Mai Vilsbøll06.
juni 2019 kl.
16.
30Bemærk: artiklen er mere end 30 dage gammelLæs opMere end tre millioner stemmeberettigede danskere fik i går afgjort, hvem der skal lede landet de kommende år, og det blev en stor sejr til rød blok, der har lovet nye klimatiltag, et markant velfærdsløft og en afsked med klassiske arbejdsudbudsreformer.
Dagen derpå ser arbejdsgiverforeninger dog med bekymring på, hvad fremtiden vil bringe for de danske virksomheder.
Hos arbejdsgiver- og erhvervsorganisationen Tekniq Arbejdsgiverne er administrerende direktør Niels Jørgen Hansen særligt optaget af, at virksomheders vækstmuligheder helt er blevet overset i debatten op til folketingsvalget.
- Når man får et regeringsansvar, må det vigtigste være, at dansk økonomi kan fortsætte.
Vækstbarrierer i erhvervslivet har ikke fyldt meget indtil videre, og det har været frustrerende.
Politikerne har været meget mere optagede af, hvordan pengene skal bruges, siger han.
Arbejdsgivere vil have arbejdskraftNiels Jørgen Hansen håber ikke, der går lang tid, før den en ny regering forholder sig til, at "det er erhvervslivet, som skal finansiere de mange valgløfter".
Som næststørste aktør i byggebranchen ønsker Tekniq Arbejdsgiverne sig helt konkret politik, der gør erhvervsuddannelserne mere attraktive og imødekommer manglen på arbejdskraft, så virksomhederne kan fortsætte med at vokse.
- Erhvervslivet skal have mulighed for at have den fornødne arbejdskraft, så vi kan levere den vækst og velstand, der er forudsætningen for, at der er råd til at finansiere velfærdsløfterne, lyder det fra Niels Jørgen Hansen.
- Danskerne ønsker en ny retning for Danmark, hvor vi investerer i velfærd, uddannelse og tryghed for alle.
Det er jeg glad for, da det er de dagsordener, vi i fagbevægelsen også har rejst før og under valgkampen.
Lizette RisgaardDA: Regeringen skal have fokus på virksomhederDirektør i hovedorganisationen Dansk Arbejdsgiverforening, Jacob Holbraad, er ligesom Niels Jørgen Hansen opmærksom på det manglende virksomhedsfokus gennem valgkampen.
Han er dog mere optimistisk:- Nu er det tid til at se fremad.
Jeg er sikker på, at politikerne vil fokusere på, at virksomheder skal have flere hænder og hoveder, så vi kan blive stærkere og rigere.
Det er grundlaget for den velfærd, vi gerne vil have i Danmark, siger Jacob Holbraad og tilføjer:- Vi vil gerne have, at en ny regering får danskere i job.
De unge skal hurtigere ud effter endt uddannelse.
Indsatsen for, at flere arbejder efter folkepensionsalderen, skal styrkes.
Og så ser vi også gerne, at det bliver lettere at hente kvalificeret arbejdskraft fra udlandet, siger han.
Fagbevægelsen jubler over ny retningI Fagbevægelsens Hovedorganisation (FH), der er fællesorganisation for 1,4 millioner fagforeningsmedlemmer, bliver valgresultatet mødt med begejstring.
Formand Lizette Risgaard satser på, at en regeringsskiftet vil føre goder med sig for lønmodtagerne:- Det er tydeligt, at danskerne har stemt i forhold til, at de ønsker en ny retning for Danmark, hvor vi investerer i velfærd, uddannelse og tryghed for alle.
Det er jeg glad for, da det er de dagsordener, vi i fagbevægelsen også har rejst før og under valgkampen, siger formanden.
Særligt håber Lizette Riisgaard på, at den nye regering vil arbejde for at stoppe ulighed, investere i uddannelse og sørge for en ordentlig tilbagetrækningsordning for alle.
FacebookTwitterKopier linkEmner:Lizette Risgaard (fagforeningsleder)|Arbejdspladser|HTS-A Arbejdsgiver- og Erhvervsorganisationen|Erhverv|Tekniq




https://www.dr.dk/nyheder/politik/folketingsvalg/spoerg-drs-politiske-korrespondent-hvad-kan-vi-forvente-de-naeste






https://www.dr.dk/nyheder/politik/folketingsvalg/valgresultat-koebenhavns-storkreds






https://www.dr.dk/nyheder/politik/folketingsvalg/valgresultat-sjaellands-storkreds






https://www.dr.dk/nyheder/politik/folketingsvalg/stoejberg-faar-over-dobbelt-saa-mange-stemmer-som-venstres

FolketingsvalgStøjberg får over dobbelt så mange stemmer som Venstres næstformandKristian Jensen går mere end 3.
000 personlige stemmer tilbage.
Den interne kamp om stemmerne i Vestjylland Storkreds er ved dette valg vundet stort af Inger Støjberg, der får over 28.
000 personlige stemmer.
Af Mette Skov-Jensen og Monica Jørgensen06.
juni 2019 kl.
16.
25 | opdateret 06.
juni 2019 kl.
17.
04Bemærk: artiklen er mere end 30 dage gammelLæs opVenstres fungerende udlændinge- og integrationsminister, Inger Støjberg, er den helt store topscorer i Vestjyllands Storkreds.
Med 28.
420 personlige stemmer har hun ikke kun hentet mere end 12.
000 personlige stemmer mere end ved det seneste valg.
Hun slår også med længder Venstres næstformand, Kristian Jensen.
Han får 10.
759 stemmer og går tilbage med flere end 3.
000 stemmer i forhold til valget i 2015.
- Inger har kørt en god valgkamp.
Stor synlighed.
Megen tilstedeværelse.
Hun har været god til at hente nogle af de stemmer tilbage, som har forladt Dansk Folkeparti.
De er så landet hos Inger denne gang.
Det er et fantastisk godt resultat, siger Kristian Jensen.
Han erklærer sig personligt tilfreds med et stemmetal på knap 11.
000 stemmer.
- Jeg har som næstformand for Venstre en opgave i, at alle kandidater får et godt valg.
Derfor har jeg brugt rigtig meget tid væk fra Vestjyllands Storkreds i denne valgkamp.
Jeg kan se nu, at det koster på det personlige stemmetal, men til gengæld har jeg været med til at sikre Venstre en fremgang på ni mandater, siger han.
Se en video med de ti største slemmeslugere:Støjberg: Min fremgang sker på en trist baggrundInger Støjberg selv er naturligvis rigtig tilfreds med den store fremgang i personlige stemmer.
Hun tror også, at hun har hentet en del frafaldne DF-stemmer.
- Min fremgang er sket på den triste baggrund, at Dansk Folkeparti har fået et ringere valg denne gang.
Det er jeg ked af, for det er et parti, jeg har haft et tæt samarbejde med, siger Inger Støjberg.
Hun har tidligere offentligt sagt, blandt andet i et interview med Jyllands-Posten, at hun ikke vil afvise, at hun vil tage kampen op som modkandidat mod næstformand Kristian Jensen, hvis Venstre skal have en ny formand.
Nu har hun slået partikollegaen stort på hjemmebane, men hun afviser at svare på, hvorvidt hun kan bruge opbakningen fra vælgerne i Midt- og Vestjylland til at gå efter formandsposten.
- Det er fuldstændig uaktuelt.
Det skal vi ikke tage stilling til i dag.
Jeg ser ikke for mig, at Lars Løkke Rasmussen skal trække sig som formand med det gode valg til Venstre, siger Inger Støjberg.
Kristian Jensen ønsker heller ikke at kommentere på, hvorvidt hans personlige stemmetal kan få indflydelse i et eventuelt formandsvalg.
På landsplan gik Venstre frem med ni mandater.
Inger Støjberg er nummer tre på den foreløbige liste over top-25 kandidater ifølge KMD.
Til gengæld er Kristian Jensen ikke iblandt top 25.
Opdateret klokken 17.
03 med kommentar fra Inger Støjberg.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Dansk Folkeparti|Jylland




https://www.dr.dk/sporten/fodbold/et-doegn-efter-loefter-om-ingen-korruption-afrikansk-fodboldboss-tilbageholdt-i

FodboldEt døgn efter løfter om ingen korruption: Afrikansk fodboldboss tilbageholdt i ParisIfølge nyhedsbureauet AP er Ahmad Ahmad blevet tilbageholdt af de franske myndigheder.
Ahmad Ahmad har været præsident for den afrikanske Fifa-konføderation siden 2017.
Af Peter Kobbersmed i Paris06.
juni 2019 kl.
16.
07Bemærk: artiklen er mere end 30 dage gammelLæs opOnsdag stod Fifa’s øverste chef på dagen for sit genvalg og lovede, at der er nultolerance over for korruption i det internationale fodboldforund.
Men allerede torsdag meldte uroen sig igen i Fifas egne rækker.
Ifølge AP blev præsidenten for den afrikanske Fifa-konføderation, CAF, tilbageholdt og udspurgt af de franske myndigheder.
I et officielt statement bekræfter Fifa, at der er en sag vedrørende Ahmad Ahmad, men skriver samtidig: ”Fifa er ikke bekendt med detaljerne i forbindelse med undersøgelsen og er derfor ikke i en position til at kommentere på sagen.
”"Fri for skandaler"I samme statement bedyrer Fifa, at organisationen i dag er ”fri for skandaler”, og at det samme bør være tilfældet for de respektive konføderationer.
Gianni Infantino blev i går genvalgt som Fifa-præsident Ifølge det afrikanske nyhedsmedie Jeune Afrique skyldes tilbageholdelsen, at Ahmad Ahmad, som også er vicepræsident i Fifa, er mistænkt for korruption.
Læs også:Officielt: Infantino fortsætter som Fifa-præsident til 2023Gianni Infantino gjorde i sin officielle tale ved onsdagens kongres en dyd ud af at tage afstand fra den kultur, som prægede Fifa under den skandaleombruste eks-præsident Sepp Blatter.
FacebookTwitterKopier linkEmner:Korruption|FIFA|Paris|Fodbold|Gianni Infantino (idrætsleder)




https://www.dr.dk/nyheder/politik/folketingsvalg/marie-krarup-genvalgt-df-klimatosser-er-dfs-bedste-udtalelse

FolketingsvalgMarie Krarup genvalgt for DF: 'Klimatosser er DF's bedste udtalelse'I Sydjyllands Storkreds er DF gået fra 28,4 procent til 12,5 procent af stemmerne.
Marie Krarup mener, at Pia Kjærsgaards berømte 'klimatosse-udtalelse' var noget af det bedste, som DF har leveret i valgkampen.
Af Ulrik Bang-Mørch og Simon Brix06.
juni 2019 kl.
16.
15 | opdateret 06.
juni 2019 kl.
17.
01Bemærk: artiklen er mere end 30 dage gammelLæs opDansk Folkeparti har fået en massiv vælgerlussing ved Folketingsvalget, og partiet er blevet mere end halveret.
I Sydjyllands Storkreds er det endnu værre.
Her er partiet gået fra 28,4 procent af stemmerne til blot 12,5 procent af stemmerne.
Altså en tilbagegang på knap 16 procentpoint.
Marie Krarup, der er stillet op i Sydjyllands Storkreds, er en af partiets profiler, og det var længe tvivlsomt, om hun ville blive valgt ind igen.
Men hun klarede den og er blevet genvalgt.
Det stod klart torsdag eftermiddag, da de personlige stemmer var talt endeligt op.
- Jeg har fået mandat til at arbejde videre med de sager, som jeg har stået for, siger Marie Krarup og tilføjer:- Det vil sige, at vi skal føre en stram udlændingepolitik.
Vi skal gå imod islamisering, og vi skal fortsætte paradigmeskiftet.
Jeg vil fortsætte med nøjagtig samme kurs.
Nedenfor kan du se stemme- og mandatfordelingen i Sydjyllands StorkredsKlimatosser er det bedste, der er sagtHun mener, at partiet har haft et katastrofevalg, og selvom klimaet har ligget øverst hos mange vælgere, så mener Marie Krarup ikke, at det er på det punkt, at man har tabt de mange vælgere.
Noget af det, der har fyldt meget i denne valgkamp er klima - har I været skarpe nok til at have en holdning til det?
- Jeg synes, at Pia Kjærsgaards ord om klimatosser er en af de bedste udtalelser, der er kommet fra Dansk Folkeparti i valgkampen.
Synes du, at man er tosset, hvis man interesserer sig for klimaet?
- Ja i den grad.
Især når man selv sviner som et lille svin.
På festivaler kan vi jo se, at de unge mennesker er ligeglad med, at de efterlader skrald og rod.
Nogle af dem er sikkert også dem, der står inde på Rådhuspladsen og råber, at vi skal gå i panik.
Hvor ved du fra, at det er de samme mennesker, der er tale om?
- Det kan jeg heller ikke vide.
Vi har gjort det helt rigtigeDansk Folkeparti er altså blevet mere end halveret på landsplan, men Marie Krarup mener ikke, at partiet har fejlet hverken i valgkampen eller i den førte politik.
Læs også:Skuffet DF-bagland kritiserer partitop: 'Vi har været for flinke'- Vi har ført den rigtige udlændingepolitik.
Men vi har måske ikke kommunikeret det godt nok.
Vi har gjort alt det rigtige på udlændingeområdet, siger Krarup og fortsætter:- Jeg kan se, at vælgerne ikke aner, hvad vi har lavet.
De forstår det ikke.
De tror på Pernille Vermunds vrøvl.
Der er en kommunikationsopgave her, der ikke er blevt løst.
FacebookTwitterKopier linkEmner:Pernille Vermund (politiker)|Dansk Folkeparti|Valg og folkeafstemninger|Udlændingepolitik|Varde




https://www.dr.dk/nyheder/politik/folketingsvalg/roed-blok-i-partilederdebat-vi-kommer-til-vaere-uenige

FolketingsvalgRød blok i partilederdebat: Vi kommer til at være uenigeSocialdemokratiet, De Radikale, SF og Enhedslisten spår udfordringer, men er optimistiske forud for regeringsforhandlinger.
Pernille Skipper (Ø) om de regeringsforhandlinger, der venter forude.
Af Anne Øllgaard06.
juni 2019 kl.
15.
58Bemærk: artiklen er mere end 30 dage gammelLæs opDet kan virke som om, det især er alle andre end de fire partier i rød blok selv, der er bekymrede for de forhandlinger om en ny regering, der venter forude de næste dage, ja, måske uger.
Jeg forestiller mig, at vi kommer til at skændes, så det brager i løbet af de næste fire år - det er der ingen tvivl omPernille Skipper, politisk ordfører i EnhedslistenI hvert fald var spørgsmålet om, hvordan de fire partier skal blive enige om vigtige mærkesager - som for eksempel udlændingepolitikken og den økonomiske politik - i en ny rød regering, et af de emner, der fik mest opmærksomhed, da de folketingsvalgte partiledere i dag mødtes til debat i Den Danske Publicistklub.
Men på netop det spørgsmål var alle fire partiledere enige - vi kommer til at være uenige, lød svaret nemlig i flere forskellige afskygninger.
Vi kommer til at skændes, så det bragerEnhedslistens politiske ordfører, Pernille Skipper, lagde ikke fingre imellem.
- Jeg forestiller mig, at vi kommer til at skændes, så det brager i løbet af de næste fire år - det er der ingen tvivl om.
Men jeg forestiller mig, vi skal blive enige om en retning.
Og enighed om dén fælles retning vil da også blive et krav fra Enhedslistens side, hvis partiet skal lægge mandater til en kommende regering, uddybede hun.
- Men jeg er meget positiv, når vi kigger på de sidste fire uger.
Fordi noget af det, som vi alle sammen har sagt, helt konsekvent, det er, at vi forstår, at vores fælles velfærd skal løftes og en bindende klimalov.
Der er nogle store, vigtige steder, som vi kan enes om.
Masser af uenigheder at tage fat påSelv om både SF's Pia Olsen Dyhr og Radikales leder Morten Østergaard undervejs i debatten også pointerede, at de støtter Mette Frederiksen, var de også enige i, at det bliver svært at finde fælles fodfæste på alle områder.
Et af de områder, hvor de fire partier i rød blok har været uenige, er på udlændingeområdet.
Under valgkampen har de Radikale slået fast, at partiet ikke kommer til at lægge mandater til en socialdemokratisk ledet regering, medmindre det såkaldte paradigmeskifte ændres.
Paradigmeskiftet blev vedtaget af den nu tidligere VLAK-regering, Dansk Folkeparti og netop Socialdemokratiet og består af en række stramninger på udlændingeområdet - blandt andet midlertidig opholdstilladelse til flygtninge.
- Hvor vil du så konkret sige, paradigmeskiftet skal ændres de næste par uger, spurgte Martin Krasnik, ordstyrer og Weekendavisens chefredaktør.
- I den note, vi aflevererer til dronningen om lidt, indgår jo også, at en del af den nye retning er, at man forpligter sig på at forbedre integrationen i stedet for at sætte den i stå, og at man værner om alle borgeres rettigheder, lød svaret fra Morten Østergaard, der dog ikke blev meget mere konkret.
Det tyder på, at det i den grad bliver et område, hvor der skal sættes tid af til lange forhandlinger.
I hvert fald lød det fra Mette Frederiksen, at 'paradigmeskiftet i sin helhed er helt fornuftigt', og at der stadig er flertal i Danmark bag den stramme udlændingepolitik.
- Det har danskerne bekræftet i går, og vi løber ikke fra det flertal.
S: Jeg forventer ikke, det bliver letSF's Pia Olsen Dyhr kom ikke meget til orde i dagens partilederdebat, selv om partiet efter valget i går står med dobbelt så mange mandater som før valget og dermed formentligt også har mere at skulle sige ved de kommende forhandlinger.
Pia Olsen Dyhr slog dog fast, at selv om partiet længe har ytret, at de ser Mette Frederiksen som leder af en flerpartisregering, så er det ikke et ultimativt krav.
- Jeg tror, det bliver nemmere at sikre, det vi vil, sammen.
Vi peger på Mette Frederiksen som kongelig undersøger og som statsminister, og så tager vi den derfra.
Socialdemokratiets formand var dog ikke interesseret i at diskutere bogstavlegen i en eventuel flertalsregering:- I al respekt for det her gode arrangement sidder vi selvfølgelig ikke her og forhandler, lød det fra Mette Frederiksen.
- Men jeg forventer ikke, det bliver let.
Jeg forventer heller ikke, det bliver hurtigt - jeg tror, vi vil gå igennem et langt forhandlingsforløb.
FacebookTwitterKopier linkEmner:Pernille Skipper (politiker)|Pia Olsen Dyhr (politiker)|Enhedslisten|Socialdemokraterne|Udlændingepolitik




https://www.dr.dk/nyheder/politik/folketingsvalg/loekke-mette-frederiksen-udpeget-som-kongelig-undersoeger

FolketingsvalgLøkke: Mette Frederiksen udpeget som kongelig undersøgerAlle kommer til at bøje sig i de kommende regeringsforhandlinger, siger Mette Frederiksen.
Af Emil Søndergård Ingvorsen og Per Bang Thomsen06.
juni 2019 kl.
17.
16 | opdateret 06.
juni 2019 kl.
18.
11Bemærk: artiklen er mere end 30 dage gammelLæs opVed et møde med dronning Margrethe har Lars Løkke Rasmussen (V) rådgivet hende om at udpege S-formand Mette Frederiksen som ny kongelig undersøger.
Det bekræfter Løkke Rasmussen på Amalienborg Slotsplads.
- Jeg har rådgivet dronningen til at udpege Mette Frederiksen som kongelig undersøger med henblik på at danne en regering.
Det råd har dronningen fulgt.
Derfor har dronningen nu indkaldt Mette Frederiksen, og hun ventes at ankomme om fem-seks minutter, siger Lars Løkke Rasmussen.
Nu skal Mette Frederiksen til møde med dronningen, hvor hun officelt bliver valgt som kongelig undersøger.
Udpegningen af Mette Frederiksen som kongelig undersøger skyldes, at hun er den, som parlamentarisk har størst opbakning.
Mødes af en række kravHun skal nu forsøge at få et flertal bag sig og herefter danne en ny regering.
Tre partier i rød blok har vist opbakning til Mette Frederiksen som kongelig undersøger.
Blandt andet Enhedslistens politiske leder, Pernille Skipper, der tidligere i dag understregede, at Mette Frederiksen ikke er statsminister endnu.
- Vi vil pege på hende som forhandlingsleder, men hvis hun skal kunne danne en regering, der skal sidde på Enhedslistens mandater, skal de forhandlinger nå frem til et resultat, der er positivt for os at se.
Også SF’s formand, Pia Olsen Dyhr, har vedhæftet en note til partiets anbefaling af Mette Frederiksen.
- Vi går til dronningen og peger entydigt på Mette Frederiksen, men med krav om at danne en flerpartiregering.
Det er vigtigt for at sikre en rød-grøn retning, siger Pia Olsen Dyhr.
Som ventet støtter også de Radikale Mette Frederiksen som kongelig undersøger.
- Radikale Venstre peger på Mette Frederiksen som kongelig undersøger med henblik på at lede forhandlingerne om en stabil ny regering, der som forudsætning for sin dannelse har forpligtet sig til at sætte en ny retning for Danmark, lyder det i partiets brev til dronningen.
Mette F: Jeg har ingen sommerferieplanerMette Frederiksen ser selv frem til de kommende forhandlinger, som hun indleder i morgen klokken 9.
00.
Hun vil indkalde partierne, alt efter hvor mange stemmer, de fik ved folketingsvalget i går.
Men hun understreger, at hun fortsat går efter at danne en socialdemokratisk étpartiregering.
- Det vil være den mest manøvredygtige regering, Danmark kan få, siger hun.
Hun er bevidst om, at der er blevet stillet en række krav til hende, og hun siger, at "alle kommer til at bøje sig" i forhandlingerne.
- Jeg tror ikke, at der er noget, der er let i politik.
Især ikke, når man står over for at danne en regering, siger hun og tilføjer, at hun nu vil tage tingene "et skridt ad gangen".
Hun vil dog ikke sætte tid på, hvor lang tid forhandlingerne kommer til at tage.
- Jeg har ikke selv lagt nogle sommerferieplaner ud over at passe mit arbejde, siger Mette Frederiksen.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Pernille Skipper (politiker)|Socialdemokraterne|Venstre




https://www.dr.dk/nyheder/politik/folketingsvalg/henrik-sass-larsen-kommer-med-noed-og-naeppe-i-folketinget

FolketingsvalgHenrik Sass Larsen kommer med nød og næppe i FolketingetSocialdemokratiets magtfulde gruppeformand bliver reddet af partiets listestemmer.
Henrik Sass Larsen blev reddet på målstregen.
Arkivfoto Af Emil Søndergård Ingvorsen06.
juni 2019 kl.
16.
27Bemærk: artiklen er mere end 30 dage gammelLæs opFavoritten til posten som landets næste finansminister, Henrik Sass Larsen, får et stort personligt valgnederlag.
Socialdemokratiets magtfulde gruppeformand opnår kun lige akkurat genvalg til Folketinget, viser resultaterne fra KMD.
Sass Larsen, der fik 7.
201 personlige stemmer for fire år siden, får næsten halveret sit personlige valg i år.
Gruppeformanden får blot niende flest personlige stemmer blandt socialdemokraterne i Sjællands Storkreds.
Han bliver lige akkurat reddet af partiets listestemmer og bliver hermed genvalgt.
I hans egen kreds, Køge, er det også gået ned ad bakke for Sass Larsen.
Læs også:Efter kritiseret 'valgbrøler': Karsten Hønge forøger sit stemmetalVed valget i 2015 fik han 3.
653 stemmer i kredsen, mens han ved dette valg har fået 1.
892 stemmer.
I kredsen er gruppeformanden slået af partifællen Astrid Krag, der har fået 1.
941 personlige stemmer.
Desuden får SF's gruppeformand, Jacob Mark, og Venstre-formand Lars Løkke Rasmussen flere personlige stemmer i kredsen.
Overordnet har Socialdemokratiet fået en my flere stemmer i Sjællands Storkreds end ved valget i 2015, og partiet får otte mandater i storkredsen.
En del af topledelsenHenrik Sass Larsen er en del af den absolutte top i Socialdemokratiet.
Alligevel har han flere gange gjort sig bemærket ved at komme med skarpe udmeldinger, som er imod partiets linje.
Det skete blandt andet i november sidste år, hvor han i tv-programmet "Pind & Sass" på TV2 News talte for, at Danmark skulle "rode sig ud af" internationale domstole og konventioner.
- Noget af det mest ødelæggende, det er den menneskeretsdomstol.
Jeg mener, at den har blandet sig i alle mulige og umulige sager gennem tiden, sagde Sass i programmet.
Han afviste efterfølgende, at han ville udmelde Danmark af konventioner.
Samme melding kom også fra S-formand Mette Frederiksen.
I februar fortalte Sass Larsen, at han har lidt af en depression.
Det fortalte han til Politiken.
Han fortalte, at han i oktober blev ramt af en depression, der i næsten to måneder fik ham til at sove "19-20 timer i døgnet" og føre daglige samtaler med en psykolog.
Her kan du søge på, hvor mange stemmer din kandidat fik:FacebookTwitterKopier linkEmner:Henrik Sass Larsen (politiker)|Lars Løkke Rasmussen (politiker)|Socialdemokraterne|Valg og folkeafstemninger|Sjælland




https://www.dr.dk/nyheder/politik/folketingsvalg/valgresultat-sydjyllands-storkreds






https://www.dr.dk/nyheder/politik/folketingsvalg/lars-seier-staar-bag-samuelsen-chokeret-over-manglende-loyalitet

FolketingsvalgLars Seier står bag Samuelsen: 'Chokeret over manglende loyalitet'Der er ubetinget opbakning til Liberal Alliances afgående politiske leder fra erhvervsmanden.
Lars Seier Christensen takker Anders Samuelsen for indsatsen for den liberale sag i Danmark.
Af Anton Lind06.
juni 2019 kl.
15.
39Bemærk: artiklen er mere end 30 dage gammelLæs opDet er en bedrøvet, ærgerlig og vred Lars Seier Christensen, der her til eftermiddag begræder sin gode ven Anders Samuelsens afgang som politisk leder for Liberal Alliance.
Erhvervsmanden, der har bakket tæt op om partiet igennem mange år, kalder det 'en trist dag'.
- For Liberal Alliance, for Anders Samuelsen og for mig selv, skriver han i et opslag på Facebook.
Anders Samuelsen trak sig tidligere i dag som formand for Liberal Alliance efter et katastrofalt valg, hvor partiet mistede ni mandater, og han selv mistede sin plads.
Det katastrofale valg fik flere prominente Liberal Alliance-folk til at udtale kritik af Samuelsen.
- Det har været fuldstændig gennemsyret af nepotisme, og det er jo en nepotisme, der kommer fra Anders, sagde folketingsmedlem Henrik Dahl.
Det fremgår dog tydeligt af Lars Seier Christensen Facebook-opslag, at han ikke giver noget som helst for den kritik.
For som han skriver, er loyalitet et afgørende karaktertræk for ham.
- Jeg er derfor chokeret over den mangel på loyalitet enkelte andre medlemmer af partiet, der skylder deres karriere til primært Anders, har udvist, allerede før stemmerne er talt endeligt op.
Selvom han ikke nævner nogen navne, er kommentaren nok især møntet på Henrik Dahl, der stod bag den ualmindelig krasse kritik i morges, og så undervisningsminister Merete Riisager.
- Jeg vil på det kraftigste opfordre dem til at holde kæft nu og så fokusere på at genrejse partiet, hvis de ønsker at være en del af det fremadrettet, skriver Lars Seier Christensen.
'Partiet er slået mange år tilbage'Han takker også Anders Samuelsen for den 'kæmpe indsats', han har gjort for den liberale sag i Danmark, og bakker op om partiets arbejde i regeringen, som ellers har været en af de interne kritikpunkter.
Se Anders Samuelsen trække sig som politisk leder for Liberal Alliance.
- Men jeg er dybt, dybt bekymret for Danmarks fremtid og for resterne af blå blok.
- Med hensyn til Liberal Alliance, så er partiet slået mange år tilbage, ingen tvivl om det, men det er stadig vigtigt for Danmark, skriver Lars Seier Christensen.
Støtter Simon Emil Ammitzbøll-BilleNu er spørgsmålet i Liberal Alliance, hvem der skal tage over efter Anders Samuelsen som politisk leder.
Henrik Dahl udtrykte tidligere på dagen bestemt ikke opbakning til den naturlige arvtager, Simon Emil Ammitzbøll-Bille.
Men Lars Seier Christensen tager det til gengæld for givet, at det er sådan, det bliver.
- Jeg ønsker Simon Emil succes med at genrejse partiet - han har erfaringen og dygtigheden til at gøre det rigtig godt.
- Jeg vil - trods skuffelsen og trods det enorme savn af Anders - forblive loyal overfor Liberal Alliance og bakke op om partiet, hvis jeg bliver bedt om det, skriver han.
FacebookTwitterKopier linkEmner:Anders Samuelsen (politiker)|Lars Seier Christensen (erhvervsleder)|Liberal Alliance|Facebook|Erhverv




https://www.dr.dk/nyheder/penge/grundfos-og-tdc-til-det-politiske-flertal-lav-bredt-samarbejde-virksomhedernes-skyld

PengeGrundfos og TDC til det politiske flertal: Lav bredt samarbejde for virksomhedernes skyldStabilitet i det politiske landskab er en fordel for erhvervslivet, lyder det fra erhvervsleder.
Erhvervslivet skal finansiere politikernes velfærdsløfter gennem erhvervsskat og medarbejderes skat, og hvis det skal være muligt, er en ny regering, ifølge Jens Aaløse, koncerndirektør i TDC, nødt til at forbedre virksomheders vilkår.
Af Signe Mai Vilsbøll, Magnus Dam Nielsen og Kathrine Ladefoged Lenschau06.
juni 2019 kl.
15.
03Bemærk: artiklen er mere end 30 dage gammelLæs opUanset om regeringen kommer til at bestå af grønne, røde eller blå partier, så bør målet for en ny regering være vækst, velstand og velfærd.
Sådan lyder det fra Jens Aaløse, der er koncerndirektør i TDC og næstformand i Dansk Erhverv.
Ovenpå et valg, hvor stemmerne har samlet sig hos de store partier, håber han, at der kan blive tale om bredt samarbejde og brede forlig.
- Det er en fordel for erhvervslivet, at der er bred opbakning til de aftaler, der bliver forhandlet på plads, så virksomheder ikke løber en for stor risiko med udsigt til ændringer ved et nyt parlamentarisk grundlag, siger Jens Aaløse og tilføjer:- Grundlaget bliver mere stabilt, hvis regeringen kigger til både højre eller til venstre.
Hvis Danmark skal have råd til den velfærd, der er blevet talt om under valgkampen, er det vigtigt, at erhvervslivet har gode vilkår.
Jens Aaløse, koncernchef i TDC og næstformand i Dansk ErhvervBrede forlig giver sikre investeringerFor en virksomhed som TDC, der investerer flere milliarder kroner om året, er et stabilt politisk landskab vigtigt.
Hvis TDC ved, hvor Danmark bevæger sig hen, er det lettere at investere rigtigt, og der skal investeringer til, for at virksomheder kan levere vækst og velstand, påpeger koncerndirektøren:- Hvis Danmark skal have råd til den velfærd, der er blevet talt om under valgkampen, er det vigtigt, at erhvervslivet har gode vilkår.
Det er erhvervslivet, der skal være med til at finansiere valgløfterne.
Udover gode investeringsvilkår er det ifølge Jens Aaløse ønskværdigt, hvis det politiske flertal letter adgangen til arbejdskraft.
Ikke et spørgsmål om rød og blåNæstformand i Dansk Industri og koncernchef i Grundfos, Mads Nipper, er enig.
Med en ny regering ønsker han aftaler, der sikrer, at virksomhederne kan blive ved med at ansætte kvalificerede medarbejdere, og han håber, at erhvervslivet vil blive tænkt ind politikernes klima- og velfærdsambitioner.
Mads Nipper, koncerndirektør i Grundfos og næstformand i Dansk Industri.
- Jeg synes ikke, at det her er et rødt eller blåt spørgsmål, det er et spørgsmål om, at vi skal sikre, at det konkret omsættes til handling, siger Mads Nipper, og tilføjer:- Et nyt politisk flertal bør sikre sig en forståelse af, hvad det kræver, at finansiere velfærd og forbedringer på klimadagsordenen.
Vi ser for eksempel gerne, at vi får bindende mål for energieffektivitet, som er helt konkrete, og nogle højere fradrag for forskning og udvikling, så vi virkelig sikrer, at innovation og udvikling kommer op i gear.
FacebookTwitterKopier linkEmner:Mads Nipper (erhvervsleder)|TDC|Erhverv|Dansk Erhverv|Økonomi




https://www.dr.dk/nyheder/politik/folketingsvalg/valgresultat-nordjyllands-storkreds






https://www.dr.dk/nyheder/politik/folketingsvalg/efter-kritiseret-valgbroeler-karsten-hoenge-foroeger-sit-stemmetal

FolketingsvalgEfter kritiseret 'valgbrøler': Karsten Hønge forøger sit stemmetalSF'eren fik flere end 4.
000 personlige på Fyn og er genvalgt til Folketinget.
Karsten Hønge er genvalgt til Folketinget.
Af Emil Søndergård Ingvorsen06.
juni 2019 kl.
14.
47 | opdateret 06.
juni 2019 kl.
18.
00Bemærk: artiklen er mere end 30 dage gammelLæs opSF's Karstens Hønge har været i lidt af et stormvejr, siden han 27.
maj valgte at sige nej tak til den plads, vælgerne havde givet ham i Europa-Parlamentet.
Men det har tilsyneladende ikke smittet af på hans valg til Folketinget.
Karsten Hønge har nemlig fået 4.
146 stemmer på Fyn og er hermed genvalgt.
'Vikaren fra Helvede'Karsten Hønge blev for alvor kendt, da han i januar 2014 kom ind som vikar for Anne Baastrup, der blev sygemeldt.
Karsten Hønge var en markant årsag til, at Annette Vilhelmsen trak sig som formand for SF og trak partiet ud af regeringen.
Derfor døbte medierne ham 'Vikaren fra Helvede', og den titel dyrkede den fynskvalgte politiker.
I 2015 overtog han hendes taburet i Folketinget - under 100 personlige stemmer skilte dem.
I år stillede han både op til Folketinget og Europa-Parlamentet.
Han blev i princippet valgt til begge dele, men takkede nej til EU.
For fire år siden fik han 2.
647 stemmer, hvilket også var nok til at blive valgt ind.
Miseren om Karsten Hønge tog for alvor fart, da SF fik to pladser i Europa-Parlamentet 26.
maj.
Hønge fik flere end 20.
000 personlige stemmer og blev hermed valgt.
SF'eren havde i løbet af valgkampen givet forskellige udtalelser om, hvorvidt parlamentet eller Folketinget var hans førsteprioritet.
Sagde nej tak til parlamentetDagen efter kom den længe ventede melding så.
Karsten Hønge sagde nej tak til EU, og i stedet er det 21-årige Kira Marie Peter-Hansen, som fik pladsen.
Det faldt langt fra i god jord hos vælgerne, og på Karsten Hønges egen Facebook-side strømmede det ind med kritiske kommentarer.
Også i SF's landsledelse blev forløbet kaldt 'mærkeligt' og 'problematisk'.
Her kan du se Karsten Hønge forholde sig til problematikken på valgaftenen:28.
maj lagde Karsten Hønge så et opslag på sin Facebook med et billede med teksten: 'Erkender valg-brøler'.
- Undskyld - det er den rette reaktion på tåbelige handlinger.
Derfor dette opslag.
En fortjent røvfuld skal man lære af.
Selvfølgelig burde jeg være helt tydelig, da de to valg faldt lige oven i hinanden.
Jeg skulle have fortalt alle, og ikke kun på Fyn, at Folketinget havde min 1.
prioritet, skrev han.
FacebookTwitterKopier linkEmner:Europa-Parlamentet|Karsten Hønge (politiker)|Folketinget|Fyn|Valg og folkeafstemninger




https://www.dr.dk/nyheder/politik/folketingsvalg/stil-spoergsmaal-til-isabella-arendt-hvordan-bliver






https://www.dr.dk/nyheder/politik/folketingsvalg/kendte-ivaerksaettere-aergrer-sig-over-samuelsen-exit-vil-opfordre

FolketingsvalgKendte iværksættere ærgrer sig over Samuelsen-exit: 'Vil opfordre enkelte medlemmer til at holde kæft'Martin Thorborg og Lars Seier Christensen ærgrer sig over LA-leders fald fra tinderne.
Af Mathias Sommer06.
juni 2019 kl.
15.
34Bemærk: artiklen er mere end 30 dage gammelLæs opAnders Samuelsen er færdig som leder af Liberal Alliance.
Det står klart, efter partistifteren i aftes missede en plads i Folketinget og samtidig kunne se sin folketingsgruppe nedsablet fra 13 til fire mandater.
Nu er den 51-årige Anders Samuelsen endegyldigt færdig i politik, fortæller han på et pressemøde, og det ærgrer to kendte iværksættere, som har støttet Liberal Alliances 12 år på danskernes stemmesedler.
- Jeg synes, det er meget trist, at Anders Samuelsen stopper i dansk politik.
Det er klart, at han har et ansvar for det dårlige valgresultat, men jeg havde gerne set, at han var blevet for at genopbygge partiet.
Omvendt forstår jeg godt, at han mener, han er en del af problemet, siger Martin Thorborg, der er administrerende direktør for regnskabsselskabet Dinero.
Jeg vil på det kraftigste opfordre dem til at holde kæft nu og så fokusere på at genrejse partiet.
Lars Seier Christensen, direktør for Seier Capital.
Martin Thorborg satte selv kryds ud for Anders Samuelsen, der var opstillet i Nordsjællands storkreds.
Men det var altså ikke nok til at sikre Samuelsen genvalg.
- Anders har gjort det så godt, han kunne.
Der har været nogle interne ting og nogle uheldige sager, som ikke er håndteret så godt.
Men der er også kommet nye spillere på markedet, som også tager godt for sig af Liberal Alliances vælgere, siger Martin Thorborg.
- Henrik Dahl er et barnThorborg langer samtidig kraftigt ud efter Henrik Dahl, som har været hurtig til at sende spydigheder mod Liberal Alliances ukronede konge, Anders Samuelsen, som Dahl anklager for nepotisme, topstyring og elendig ledelse.
- Henrik Dahl minder jo grundlæggende om et barn, der ikke har fået sit lørdagsslik.
Hvad der ligger bag hans kritik, er sådan set irrelevant.
Jeg synes sådan set bare, at det er top-uprofessionelt og ærgerligt, at vi nu står med et parti i total opløsning på grund af fnidder, siger Martin Thorborg.
- Havde det været i det private erhvervsliv og mig, der havde været chef, så var han fyret på stedet, siger Thorborg.
Den voldsomme kritik mod Liberal Alliances ledelse, som også er rettet mod den fungerende økonomi- og indenrigsminister, Simon Emil Ammitzbøll-Bille, og gruppeformand Christina Egelund, møder også hård kritik fra milliardær Lars Seier Christensen.
- Jeg er chokeret over den mangel på loyalitet, enkelte andre medlemmer af partiet, der skylder deres karriere til primært Anders, har udvist, allerede før stemmerne er talt endeligt op, skriver Lars Seier Christensen på Facebook.
Lars Seier Christensen var med til at stifte partiet i 2007 og har siden støttet partet med et større millionbeløb.
Selv om Anders Samuelsen nu træder ud af politik, vil Lars Seier Christensen fortsætte med at støtte det liberalistiske parti.
- Jeg vil på det kraftigste opfordre dem til at holde kæft nu, og så fokusere på at genrejse partiet, hvis de ønsker at være en del af det fremadrettet, skriver Lars Seier Christensen, der lige som Anders Samuelsen peger på Simon Emil Ammitzbøll-Bille som den naturlige arvtager til posten som politisk leder.
Liberal Alliance fik et enkelt mandat i Sydjyllands Storkreds.
Her kæmper Henrik Dahl med den lokale spidskandidat i Sydjylland, Steen Holm Iversen, der sidder i byrådet i Varde og blev valgt som spidskandidat foran Dahl.
- Regeringen var en fejlFor Lars Seier Christensen er det et stort nederlag, at Anders Samuelsen skal forlade dansk politik, sådan som han i dag har taget afsked med et dårligt valgresultatet og nogle hårde ord med i rygsækken.
- Over for Anders som person er det uretfærdigt.
Han havde fortjent en langt bedre afslutning, men jeg håber inderligt, at denne situation ender med at give Anders mulighed for at veksle et hektisk og utaknemmeligt politikerliv med nye og spændende oplevelser i andre sammenhænge, skriver Lars Seier Christensen på Facebook.
Omkring 70 procent af vælgerne, som satte kryds ved partiet ved sidste valg, har fundet et nyt parti at sætte kryds ved ved dette valg.
Det største svigt over for vælgerne var, da Liberal Alliance i efteråret 2016 valgte at gå i regering, mener Thorborg:- Jeg tror, at det, de har fejlet på, er, at de har indgået for mange kompromiser for de ministerposter.
Der havde det nok været bedre at stå uden for regeringen, så man ikke skulle retfærdiggøre dybt illiberal politik som burkaforbudet og så videre.
- Så har folk tænkt: Nå ja, så kan vi lige så godt gå tilbage og stemme på Venstre, hvis jeg alligevel ikke får mere liberal politik ud af det her, siger Martin Thorborg.
FacebookTwitterKopier linkEmner:Anders Samuelsen (politiker)|Lars Seier Christensen (erhvervsleder)|Liberal Alliance|Valg og folkeafstemninger|Jylland




https://www.dr.dk/nyheder/politik/folketingsvalg/skuffet-df-bagland-kritiserer-partitop-vi-har-vaeret-flinke

FolketingsvalgSkuffet DF-bagland kritiserer partitop: 'Vi har været for flinke'Uklare meldinger har kostet DF valgsejren, lyder det fra flere medlemmer.
Ansvaret for den store vælgerlussing ligger hos Dansk Folkepartis ledelse på Christiansborg, mener Poul Rikardt Jørgensen, der er 2.
viceborgmester i Ishøj Kommune og har været medlem af Dansk Folkeparti siden 1996.
Af Julie Würtz og Theis Lange Olsen06.
juni 2019 kl.
14.
43Bemærk: artiklen er mere end 30 dage gammelLæs opDet er sorgens dag for mange politikere i Dansk Folkeparti.
I nat gik partiet fra at have 37 mandater i Folketinget til blot 16, hvilket i aftes fik partiformand Kristian Thulesen Dahl til at beskrive resultatet som en klar lussing fra vælgerne.
Og de svundne mandater frustrerer også flere medlemmer af partiet.
- Det er en tragisk tilbagegang, og det er aldeles ufortjent med den lussing, lyder det fra viceborgmester i Aabenraa Kommune, Eiler Schütt (DF).
Manglede at vise vælgerne de gode resultaterFlere af partiets medlemmer peger på, at Dansk Folkeparti ikke har været gode nok til at fortælle om de forandringer, som partiet har været med til at gennemføre i den seneste regeringsperiode.
- Vi har været for flinke undervejs og ikke synliggjort i et tydeligt sprog, hvilke fremragende resultater vi har opnået, lyder det fra viceborgmesteren Eiler Schütt.
Han bakkes op at folketingskandidat René Christensen, der er opstillet for DF i Sjællands Storkreds.
Også han mener, at manglende opmærksomhed på DFs resultater, har skubbet vælgerne væk.
Det er de personlige stemmer, der nu afgør, om Alex Ahrendtsen får en plads i Folketinget de næste fire år, efter Dansk Folkeparti er gået fra fire mandater til to på Fyn.
- Det kan lyde mærkeligt, men jeg tror, at vi har fået så meget igennem, at vi ikke har haft tid til at fortælle, hvad der er kommet igennem.
Vi har ikke forklaret vælgerne, hvorfor forskellige ting er kommet igennem finansloven eller andre forhandlinger.
Vi skal være bedre til at fortælle om vores sejre, siger han.
Af samme grund skulle DF også være gået i regering tilbage i 2015, mener Eiler Schütt.
- Jeg hører mange steder fra, at vi er nogle tøsedrenge, fordi vi ikke gik med i regering.
Vores indflydelse havde været mere synlig inde fra en regering, siger han.
'Ansvaret ligger på Christiansborg'2.
viceborgmester i Ishøj Kommune, Poul Rikardt Jørgensen, har været medlem af DF siden 1996.
Han retter kritik mod Christiansborg og den uklare kommunikation omkring samarbejdet med rød blok.
Det er uklart, om man vil danse med Løkke eller Mette Frederiksen.
Sådan nogle forvirrende udmeldinger er med til at skabe, at man er gået så meget tilbage.
Poul Rikardt Jørgensen, 2.
viceborgmester i Ishøj Kommune- Man har prøvet at lodde stemningen og se, om der skulle være et samarbejde med Socialdemokratiet på landsplan.
Jeg har slået til lyd for, at det skal kunne lade sig gøre, for det har vi praktiseret igennem otte år herude i Ishøj Kommune, siger han.
Og når det fungerer kommunalt, kan det også fungere på landsplan, vurderer han.
- Man har altså ikke skåret brødet godt nok ud fra DF-ledelsen.
Det er uklart, om man vil danse med Løkke eller Mette Frederiksen.
Sådan nogle forvirrende udmeldinger er medvirkende til, at vi er gået så meget tilbage, siger Poul Rikardt Jørgensen og tilføjer:- Det er den politik, man vil føre efter valget, der har været uklar - og det er den stadig den dag i dag.
Personlige stemmer afgør kandidaters fremtidPå Fyn og Sjælland er stemningen også trykket blandt DFs Folketingskandidater.
Blandt andre Dansk Folkepartis finansordfører René Christensen ved endnu ikke, om han fået stemmer nok til at komme i Folketinget.
- Det er en mærkelig fornemmelse, man sidder med, for jeg synes, vi har gjort det rigtigt godt.
Særligt har vi skabt resultater i Region Sjælland, hvor jeg også selv er valgt, siger René Christensen, der ikke har oplevet utilfredse vælgere, når han har besøgt lokalområderne i storkredsen.
Finansordføreren i Dansk Folkeparti, René Christensen, er skuffet over den manglende opbakning til partiet på Sjælland.
- Vi har fremrykket en Storstrømsbro, vi har fået uddannelse til Kalundborg, Kalundborgmotorvejen er kommet på, og vi har sørget for flere sygeplejeruddannelser.
Så jeg havde ikke regnet med, at Region Sjælland var et af de steder, hvor vi gik så meget tilbage, siger han.
I Sjællands Storkreds fik Dansk Folkeparti 10,9 procent af stemmerne, og det betyder, at de går fra syv til bare tre mandater i storkredsen.
Nedenfor kan du se mandat- og stemmefordelingen for Sjællands StorkredsRené Christensens partikollega Alex Ahrendtsen, som er opstillet på Fyn, har fået stemmer nok til at fortsætte i Folketinget, men også han er berørt af partiets valgresultat.
- Det var en vælgerlussing, og der er ingen grund til at tale uden om.
Det er et fravalg af Dansk Folkeparti.
Jeg hænger med skuffen, siger han og tilføjer:- Jeg synes, at vi har gjort et godt stykke arbejde, så jeg forstår ikke, at vi har fået den kæmpe lussing.
Det er over hele linjen, at vi afgiver nogle mandater.
Det er ret voldsomt, må jeg sige.
Nedenfor kan du se mandat- og stemmefordelingen for Fyns StorkredsDe personlige stemmer forventes at være talt endeligt op i løbet af torsdag eftermiddag.
FacebookTwitterKopier linkEmner:Alex Ahrendtsen (politiker)|Dansk Folkeparti|Kristian Thulesen Dahl (politiker)|Valg og folkeafstemninger|Sjælland




https://www.dr.dk/nyheder/politik/folketingsvalg/valgresultat-fyns-storkreds






https://www.dr.dk/nyheder/politik/folketingsvalg/valgresultat-vestjyllands-storkreds






https://www.dr.dk/nyheder/penge/ministerium-suspenderer-medarbejder-efter-fyringer-hos-kemp-lauritzen

PengeMinisterium suspenderer medarbejder efter fyringer hos Kemp & LauritzenFire ansatte i Kemp & Lauritzen er bortvist, og otte i Bygningsstyrelsen er suspenderet i samme sag.
- En lille håndfuld betroede medarbejderes mangel på ledelsesmæssig dømmekraft og ordentlighed skal ikke have lov at bringe virksomhedens omdømme i fare, siger Kemp & Lauritzens administrerende direktør.
Af Signe Mai Vilsbøll06.
juni 2019 kl.
15.
49Bemærk: artiklen er mere end 30 dage gammelLæs opUdenrigsministeriet har nu suspenderet den medarbejder, der ifølge Kemp & Lauritzen har spist gourmetmiddage sammen med fyrede ansatte på installatørvirksomhedens regning.
Det bekræfter ministeriet overfor DR Nyheder, efter at fire medarbejdere hos Kemp & Lauritzen er blevet bortvist for "uregelmæssigheder".
- Udenrigsministeriet er af Kemp & Lauritzen blevet gjort opmærksom på, at der er grundlag for at mistænke en medarbejder hos Udenrigsministeriet for uretmæssig modtagelse af gaver fra denne virksomhed i form af bl.
a.
restaurantbesøg.
Udenrigsministeriet har efter rådgivning fra Kammeradvokaten på den baggrund midlertidigt suspenderet den pågældende medarbejder, skriver ministeriet i en mail.
Udenrigsministeriet skriver desuden, at ministeriet ikke ønsker at udtale sig yderligere om sagen.
En lille håndfuld betroede medarbejderes mangel på ledelsesmæssig dømmekraft og ordentlighed skal ikke have lov at bringe virksomhedens omdømme i fare.
Peter Kaas Hammer, administrerende direktør, Kemp & LauritzenMiddage for tusindvis af kronerI flere uger har Kemp & Lauritzen haft advokater til at undersøge, hvordan virksomhedens fire nu fyrede medarbejdere har indkøbt mobiltelefoner og tablets for tusindvis af kroner til ansatte i Bygningsstyrelsen.
Og med undersøgelsen fandt advokaterne, at nogle af de involverede tilmed havde brugt over 80.
000 kroner på syv ekstravante restaurantbesøg.
De dyre restaurantbesøg foregik ifølge direktør hos Kemp & Lauritzen, Per Kaas Hammer, i selskab med den medarbejder hos Udenrigsministeriet, der i dag er suspenderet.
Udenrigsministeriet var kunde hos Kemp & Lauritzen i perioden.
Det samme var Bygningsstyrelsen.
Bygningsstyrelsen har suspenderet otte medarbejdere i forbindelse med sagen.
Ingen politianmeldelseDer blev i advokatundersøgelsen ikke fundet grundlag for at politianmelde de fire ansatte fra Kemp & Lauritzen.
Det oplyser Peter Kaas Hammer.
Han understreger desuden sin vrede over medarbejdernes svigt.
- For mig handler den her sag hverken om mobiltelefoner, tablets, restaurantbesøg eller usædvanlige rabatordninger til udenforstående.
Der er tale om noget langt mere alvorligt – nemlig om etik og moral og dermed i sidste ende om virksomhedens ve og vel.
- En lille håndfuld betroede medarbejderes mangel på ledelsesmæssig dømmekraft og ordentlighed skal ikke have lov at bringe virksomhedens omdømme i fare, siger den administrerende direktør.
FacebookTwitterKopier linkEmner:Udenrigsministeriet|Bygningsstyrelsen|Arbejdsmarked|Kemp & Lauritzen|Erhverv




https://www.dr.dk/sporten/haandbold/rasmus-lauge-haedres-kaaret-til-aarets-spiller-i-tyskland

HåndboldRasmus Lauge hædres: Kåret til årets spiller i TysklandFlensburg styrer mod mesterskabet i tysk håndbold, og Rasmus Lauge har en stor aktie i præstationen.
Rasmus Lauge, her i aktion for det danske landshold, har været storspillende i denne sæson for Flensburg-Handewitt.
06.
juni 2019 kl.
14.
07Bemærk: artiklen er mere end 30 dage gammelLæs opDen tyske Bundesliga i håndbold går stadig for at være en af verdens stærkeste ligaer, og i denne sæson har en dansker være den bedste i den liga.
Det mener i hvert fald trænere og managere i Bundesligaen, som har kåret den danske Flensburg-playmaker Rasmus Lauge til sæsons bedste spiller.
Rasmus Lauge SchmidtFødt d.
20.
juni 1991 og er 27 år.
Har tidligere spillet i Bjerringbro-Silkeborg, THW Kiel og Flensborg-Handewitt.
Skifter til ungarske Veszprem til sommer.
Fik debut på a-landsholdet i 2010 og har siden spillet 117 kampe og scoret 277 mål.
Læs også:VERDENS BEDSTE DANSKERE Lauge viser storform og Mensah taber kaskettenDet meddeler ligaen på sin hjemmeside.
27-årige Rasmus Lauge kom til Flensburg-Handewitt i 2015 fra konkurrenterne fra THW Kiel.
Der resterer en enkelt spillerunde af sæsonen, og Flensburg kan med minimum uafgjort sikre sig mesterskabet for andet år i træk.
Rasmus Lauge var med, da de danske håndboldherrer vandt VM i januar.
Ved samme lejlighed blev også ligaens bedste målmand kåret, og også den hæder endte på danske hænder, da Kiel-målmand Niklas Landin blev kåret.
Både Lauge og Landin var også blandt profilerne på det danske hold, som i januar spillede VM-guldet hjem til Danmark.
/ritzau/FacebookTwitterKopier linkEmner:Niklas Landin (håndboldspiller)|Rasmus Lauge (håndboldspiller)|Tyskland|SG Flensburg-Handewitt|Håndbold




https://www.dr.dk/nyheder/penge/kemp-lauritzen-fyrer-fire-medarbejdere-i-svindelsag

PengeKemp & Lauritzen fyrer fire medarbejdere i svindelsagEn kontakt fra Udenrigsministeriet fik ekstravagante middage for flere tusinde kroner, oplyser direktør.
Det samlede beløb i sagen er ifølge Kemp & Lauritzen opgjort til cirka 270.
000 kroner.
Af Signe Mai Vilsbøll06.
juni 2019 kl.
14.
18Bemærk: artiklen er mere end 30 dage gammelLæs opFire af de i alt fem Kemp & Lauritzen-medarbejdere, der i maj måned blev suspenderet for formodet svindel med køb af it-udstyr, er blevet fyret.
Det oplyser virksomheden, der arbejder med el og vvs og har omtrent 2.
000 ansatte.
I en pressemeddelelse skriver Kemp & Lauritzen, at advokatundersøgelser viser, hvordan de fire ansatte har indkøbt mobiltelefoner og tablets for tusindvis af kroner til flere medarbejdere i Bygningsstyrelsen.
Desuden har nogle af de involverede medarbejdere brugt pengebeløb på restaurantbesøg, som er i en størrelse virksomheden ikke kan acceptere.
- En bortvisning er i sig selv en meget alvorlig sanktion, som alle i virksomheden naturligvis er berørte af.
Men når man udsættes for tillidsbrud i form af en række betydelige ledelsessvigt i kombination med væsentlige brud på vores interne retningslinjer, har vi i direktionen ikke haft et reelt valg, lyder det fra administrerende direktør Peter Kaas Hammer.
Dyre middage til ansat i UdenrigsministerietDet samlede beløb i sagen er ifølge Kemp & Lauritzen opgjort til cirka 270.
000 kroner, hvoraf halvdelen vedrører mobiltelefoner og tablets.
Resten af pengene kobles til syv restaurantbesøg, der ligger "to, tre eller fire år tilbage i tiden".
Otte medarbejdere fra Bygningsstyrelsen er suspenderet.
Der er dog ikke sammenhæng mellem Bygningsstyrelsen og restaurantbesøgene, oplyser Kemp & Lauritzen.
Ifølge Peter Kaas Hammer er der derimod tale om "et andet og nu ophørt kontraktforhold, hvor en og samme kontaktperson blev bespist og beværtet på ekstravagant vis".
- Det var en medarbejder fra Udenrigsministeriet, som fik de her ekstravagante middage.
Udenrigsministeriet er ikke længere vores kunde, men vi har alligevel valgt at orientere Udenrigsministeriet om sagen, forklarer direkøren til DR Nyheder.
Mangel på ledelsesmæssig dømmekraftDer blev i advokatundersøgelsen ikke fundet grundlag for at politianmelde de fire ansatte, og den femte medarbejder, der var suspenderet, har genoptaget sit arbejde.
Peter Kaas Hammer understreger, at sagen er blevet taget dybt alvorligt:- For mig handler den her sag hverken om mobiltelefoner, tablets, restaurantbesøg eller usædvanlige rabatordninger til udenforstående.
Der er tale om noget langt mere alvorligt – nemlig om etik og moral og dermed i sidste ende om virksomhedens ve og vel.
- En lille håndfuld betroede medarbejderes mangel på ledelsesmæssig dømmekraft og ordentlighed skal ikke have lov at bringe virksomhedens omdømme i fare, siger den administrerende direktør.
FacebookTwitterKopier linkEmner:Udenrigsministeriet|Bygningsstyrelsen|Arbejdsmarked|Erhverv|Restauranter




https://www.dr.dk/nyheder/politik/folketingsvalg/britisk-journalist-imponeret-over-dansk-valg-men-politikerne-er

FolketingsvalgBritisk journalist imponeret over dansk valg: Men politikerne er mindre attraktive end i 'Borgen'En politisk korrespondent fra Sky News fulgte og kommenterede i går den danske valgaften online.
Valgaftenen blev i nat afsluttet med en sidste partilederdebat.
Politisk korrespondent fra Sky News Lewis Goodall var forbløffet over den pæne tone.
Af Sofie Dyjak06.
juni 2019 kl.
13.
58Bemærk: artiklen er mere end 30 dage gammelLæs op- De sidder jo bare der og snakker.
Sådan skriver politisk korrespondent på det britiske medie Sky News Lewis Goodall på Twitter.
Trods sproglige vanskeligheder fulgte han troligt med i den danske valgdækning natten igennem, fortæller han til DR Nyheder.
Og det fik ham til at poste flere opslag om, hvor pæn han synes, tonen er blandt de danske spidskandidater.
Han er især forbløffet over partiledernes debat i Folketinget, efter alle stemmer var talt op.
- Prøv at overveje, at vi ikke engang kan få premierminister-debatter i det her forbandede land.
Og imens sender de bare live fra Folketinget, hvor de sidder og snakker om, hvem der skal danne den næste regering.
De sidder bare og snakker.
Alt sammen ganske civiliseret.
Lewis Goodall er altså meget imponeret over, at alle partierne allerede på valgnatten diskuterede mulige koalitionsregeringer:- Det kom meget bag på mig og vidner om en helt anden politisk kultur end den britiske.
Politik hos jer er langt mere transparent.
Hos os er det lukket og privat, siger han.
På Twitter afsluttede han dag også et tweet med at skrive: "Jeg vil til Danmark".
Den pæne tone og den åbne debat om en ny regering ligger ifølge korrespondenten ekstremt langt fra den virkelighed, britisk politik befinder sig i, hvor uenigheder, en hård tone og brexit-kaos fuldstændig har overtaget.
Mindre attraktive end i BorgenFolketingsvalget minder også korrespondenten om DR's dramaserie Borgen.
Dog kun på nogle punkter.
- Folketingsvalget minder meget om Borgen, men alle er cirka 30 procent mindre attraktive, skriver han.
Det var dog ment en joke, fortæller han til DR Nyheder.
Lewis Goodall er også begejstret for det "valgcenter", DR's valgdækning blev sendt fra.
Han skriver blandt andet, at han "meget gerne ville være tilstede i valgcenteret".
Han fortæller også, at tempoet i den danske valgdækning er forfriskende:- I løbet af få timer var der et resultat klar.
Sådan er det bestemt ikke i britisk politik.
Der tager det meget længere tid, før vi har et resultat.
Lewis Goodall er imponeret over, at de to tidligere statsministre Helle Thorning-Schmidt og Anders Fogh Rasmussen er i stand til stille og roligt at diskutere valgresultaterne.
Lewis Goodall kalder det utænkeligt, at det samme kunne ske i britisk politik.
FacebookTwitterKopier linkEmner:Anders Fogh Rasmussen (politiker)|Helle Thorning-Schmidt (politiker)|Twitter|Storbritannien|Valg og folkeafstemninger




https://www.dr.dk/nyheder/politik/folketingsvalg/kristendemokraternes-store-vestjyske-haab-blev-slaaet-paa-maalstregen

FolketingsvalgKristendemokraternes store vestjyske håb blev slået på målstregen: 'Det gør ondt'Kristendemokraterne var 194 stemmer fra at få et mandat i Vestjyllands storkreds.
Af Frederik Bernhard Gatzwiller06.
juni 2019 kl.
13.
05Bemærk: artiklen er mere end 30 dage gammelLæs opDet så længe ud til, at Kristian Andersen muligvis kunne hive Kristendemokraterne i Folketinget med et kredsmandat i Vestjyllands Storkreds.
Men til syvende og sidst blev de lige præcis overgået af Radikale Venstre, som løb med det sidste kredsmandat med under 200 stemmer til forskel.
- Det er jo helt henne ved stregen uden at komme ind over.
Så det er klart, det gør ondt, siger Kristian Andersen.
Det store vestjyske håbKristendemokraterne gik i stor stil efter at få et kredsmandat i Vestjyllands Storkreds med Kristian Andersen i spidsen.
Partiet står stærkt i Midt- og Vestjylland.
Især i Ringkøbing-Skjern Kommune, hvor partiet fik seks pladser til seneste kommunalvalg - i særdeleshed på grund af Kristian Andersen, der fik 3.
618 personlige stemmer.
I alt fik partiet 10.
000 stemmer i storkredsen til kommunalvalget og skulle derfor blot hente cirka 8.
000 stemmer mere for at få et kredsmandat i folketinget.
Kristendemokraterne var i løbet af valgaftenen på noget af en rutsjetur.
Ved DR's exitpoll klokken 20 stod partiet til at komme over spærregrænsen med 2,1 procent af stemmerne.
Da stemmerne begyndte at blive talt op, røg partiet hurtigt under spærregrænsen, men der var stadig håb om et kredsmandat i Vestjyllands Storkreds med Kristian Andersen i spidsen.
Jeg synes, historien har vist, at det er lidt ligesom en korkprop, man prøver at få til at bundfælde sig.
Kristian Andersen, KristendemokraterneHåb til det sidste kredsmandatKristian Andersen troede længe på, at det ville lykkes alligevel.
- Selvom jeg prøvede at sige til mig selv, at det var prognoser, så kan jeg ikke lægge skjul på, at der er noget inde i maven, som gør godt, siger han og fortsætter:- Jeg havde faktisk en forventning om, at når nu exitpoll viste over to procent, og vi ved, vi står rigtig godt her i vest, så troede jeg, matematikken ville vise, at vi havde gode chancer.
Men matematikken gik lige akkurat ikke op.
Partiet kæmpede hele aftenen med Radikale Venstre om det sidste kredsmandat, og på et tidspunkt var det kun 30 stemmer, der adskilte de to partier.
Men da alle stemmer var talt op, havde Kristendemokraterne 17.
012 stemmer, mens de Radikale med 17.
206 stemmer løb med kredsmandatet.
Det var altså 194 stemmer, der afgjorde, at Radikale Venstre beholdt deres vestjyske mandat, mens Kristendemokraterne og Kristian Andersen tabte på målstregen.
- Det er lidt af en rutsjetur sådan en aften.
Det kommer jeg ikke uden om, siger han.
Tror på fremtidenPartiet har ikke været i Folketinget, siden de røg ud i kulden ved valget i 2005 med 1,7 procent af stemmerne.
Men det er ikke ensbetydende med, at det nu er slut med partiet.
- Jeg synes, historien har vist, at det er lidt ligesom en korkprop, man prøver at få til at bundfælde sig, siger han.
Partiet har fordoblet deres stemmetal, som har ligget under én procent de seneste tre folketingsvalg.
Det er han stolt af, men han vil i dag ikke tage stilling til, hvad der skal ske med partiet fremadrettet.
Men han tror på, at Kristendemokraterne har en fremtid.
Kristian Andersens egen fremtid er noget mere forudsigelig nu.
Før nytår sagde han sit job op som forstander på den kristne efterskole Solgården i Tarm i Ringkøbing-Skjern Kommune.
I stedet skal han være familiekonsulent, samtidig med at han passer sit arbejde som medlem af byrådet i Ringkøbing-Skjern Kommune.
FacebookTwitterKopier linkEmner:Kristendemokraterne|Radikale Venstre|Valg og folkeafstemninger|Jylland|Kristian Andersen (politiker)




https://www.dr.dk/nyheder/indland/eksamen-aflyst-facit-blev-udleveret-sammen-med-opgave

IndlandEksamen aflyst - facit blev udleveret sammen med opgave260 studerende på Aalborg Universitet skal op til ny eksamen, da de ved en fejl fik rettevejledning udleveret.
Studerende fra Aalborg Universitet gjorde selv ledelsen opmærksom på, at de havde fået udleveret facitarket sammen med eksamensopgaven.
(Arkivfoto).
06.
juni 2019 kl.
13.
17Bemærk: artiklen er mere end 30 dage gammelLæs op260 studerende på Aalborg Universitet skulle i morges have været til skriftlig eksamen i erhvervsjura.
Men sådan kom det ikke til at gå.
Eksamen blev aflyst, da rettevejledningen til eksamensopgaven ved en fejl var blevet udleveret.
Det skriver det regionale medie Nordjyske.
Fik stoppet eksamenDet var elever på studiet for erhvervsøkonomi, der selv gjorde universitetet opmærksom på fejlen.
- Vi skyndte os derfor at få stoppet eksamen, for vi skulle ikke spilde de studerendes tid.
- For man kan naturligvis ikke få en karakter for en opgave, hvor man har fået udleveret løsningen, forklarer prodekan Malene Gram, Aalborg Universitet.
Hun siger til Nordjyske, at der er tale om en menneskelig fejl, som hun kalder "frygtelig uheldig".
Skal lave nye opgaverUniversitetet har nu sat gang i at få lavet en ny eksamensopgave, så de studerende kan komme til eksamen inden sommerferien.
Ud over en ny opgave skal universitetet i gang med at finde et sted, den kan afholdes.
Der er endnu ikke sat dato på, hvornår den nye eksamen kan afvikles.
Prodekanen beklager situationen og siger, at man vil benytte lejligheden til at tjekke universitetets procedurer i forbindelse med håndtering af eksamener.
/ritzau/FacebookTwitterKopier linkEmner:Aalborg Universitet|Eksamen|Uddannelse|Videregående uddannelser|Jylland




https://www.dr.dk/nyheder/politik/folketingsvalg/s-borgmester-til-mette-frederiksen-tillykke-men-stop-saa-lindholm

Udrejsecenter på LindholmSe temaFolketingsvalgS-borgmester til Mette Frederiksen: Tillykke - men stop så LindholmMette Frederiksen og hendes støtter bør få stoppet Lindholm omgående, lyder det.
Der har været stor, offentlig debat om planerne for et udrejsecenter på Lindholm.
(Arkivfoto).
Af Peter Boier06.
juni 2019 kl.
12.
46Bemærk: artiklen er mere end 30 dage gammelLæs opNår Mette Frederiksen skal forsøge at få samlet støtte til en regering bag sig, har flere partier, bl.
a.
Radikale Venstre, allerede tilkendegivet en række krav, hun skal forholde sig til.
Men det er ikke kun de andre partier, der har forventninger til den potentielle statsminister.
Det har hendes eget bagland også.
Fremtrædende socialdemokrater i Vordingborg Kommune tror, håber og forventer, at en rød regering vil få stoppet planerne om at lave et udrejsecenter for kriminelle afviste asylansøgere på øen Lindholm i Stege Bugt.
- Jeg forventer, at når man kigger på det her med fornuftige briller, så bruger man ikke trekvart milliard skattekroner på det.
Det tror jeg, enhver med sund fornuft kan se, fortæller borgmester i Vordingborg Kommune, Mikael Smed.
Den lokale folketingskandidat Brian Bressendorff er enig.
Han er ligesom borgmesteren klar til at kæmpe løs for at få centret stoppet.
Han kalder det "et tudetosset projekt".
- Nu skal vi kæmpe løs for det her.
Jeg kommer til at arbejde på de interne linjer for at sikre, at vi påvirker situationen.
- Det er den vigtigste enkeltstående lokalsag for os.
Så vi skal sætte os ned og finde ud af, hvor det præcis er, vi skal trykke for at vinde den her kamp.
Har savnet en klar udmeldingUdrejsecenterplanerne blev en realitet under finanslovsforhandlinger i november sidste år.
Her aftalte VLAK-regeringen og Dansk Folkeparti at oprette udrejsecentret på øen, der har været brugt til dyreforsøg.
Dengang stemte Socialdemokratiet blankt til forslaget.
Men efter at rød blok i går vandt valget, føler de to sydsjællandske socialdemokrater sig sikre på, at de får deres vilje.
Øen Lindholm ligger midt i Stege Bugt.
Mikael Smed har før opfordret partitoppen til at få det stoppet, men nu vil han gøre det igen.
- Og det er nok meget mere relevant nu, hvor hun formentlig bliver statsminister, så hun kan svinge taktstokken og træffe beslutninger.
- Borgerne her har følt, at når Socialdemokratiet ikke meldte klart ud, så vidste man ikke, hvad der skulle ske, siger han.
- Jeg skal nok få tid og plads til mine inputs om det her.
Brian Bressendorff, der håber og tror, han er med i opløbet om et mandat i Sjællands Storkreds, er overbevist om at med så pænt et rødt flertal, så bliver planerne lagt i graven.
Han har fuld forståelse for, at partitoppen ikke har kunnet melde noget klart ud, da de har manglet analyserne fra regeringen.
- Som lokal kandidat har man savnet meget klare udmeldinger.
Det er et håbløst projekt, og det har vi sagt til partitoppen mange gange.
Men især under en valgkamp har jeg savnet en klar udmelding, og det har jeg ikke lagt skjul på.
- Men det har vi ikke kunnet få, siger han.
Nu vil de lokale socialdemokrater i Vordingborg finde ud af, hvordan de kommer videre - og hvordan de får det stoppet.
Det er stadig deres plan.
En sprængfarlig cocktailProblemet med udrejsecentret er, at det koster en masse skattepenge, og at det kan skabe "en sprængfarlig cocktail" i lokalsamfundet.
Det forklarer de to socialdemokrater.
- Øen ligger midt i et lokalsamfund.
Man kan hurtigt komme med færge fra øen.
Og så placerer man kriminelle indvandrere midt i et lokalområde.
Det kan man ikke være bekendt, siger Brian Bressendorff.
Borgmester Mikael Smed så hellere, at man brugte pengene på at overbevise asylansøgernes hjemlande.
- Når vi bruger så mange penge - trekvart milliard - skal vi så ikke hellere lave aftaler med de lande, der ikke vil tage imod deres borgere?
Hvis nu man brugte penge på, for eksempel, at Iran tog i mod deres borgere, så løste man problemet, siger han.
De håber begge på, at det bliver prioriteret af en ny regering hurtigst muligt - og føler sig ikke ladt i stikken af partitoppen.
- Men nogle gange ønsker man sig mere, end man lige kan få.
Og sådan har det været her.
Men jeg er overbevist om, at vi kan ændre det nu.
Både SF, Radikale Venstre, Alternativet og Enhedslisten stemte imod forslaget om Lindholm i Folketingssalen.
Socialdemokratiet stemte blankt, da de støtter idéen om et tredje udrejsecenter, men er usikre på, om Lindholm er den rette løsning.
FacebookTwitterKopier linkEmner:Mikael Smed (politiker)|Socialdemokraterne|Radikale Venstre|Flygtninge og asylansøgere|Sjælland




https://www.dr.dk/nyheder/politik/folketingsvalg/overblik-saadan-endte-de-lokale-valgdramaer

FolketingsvalgOVERBLIK Sådan endte de lokale valgdramaerFlere steder har folketingsvalget skabt lokale omvæltninger.
Partiformand for Socialdemokratiet, Mette Frederiksen, får 43.
489 personlige stemmer i Nordjylland og bliver kredsens stemmesluger.
Af Thomas Klose Jensen og Emma Toft06.
juni 2019 kl.
14.
33 | opdateret 06.
juni 2019 kl.
22.
53Bemærk: artiklen er mere end 30 dage gammelLæs opAlle stemmerne i de ti storkredse er nu fintalt.
Vi har her lavet et overblik over, hvordan de lokale dramaer er endt - og hvem der har fået flest personlige stemmer.
FynKarsten Hønge klarer skærene og bliver valgt til Folketinget for SF.
Han kom ellers ud i et større stormvejr for kort tid siden, da han først blev valgt, men dernæst sagde nej til en plads i Europa-Parlamentet.
Hønge kaldte det selv for en 'idiotisk valgbrøler', men han formår alligevel at gå frem ved folketingsvalget.
Han får 4.
146 personlige stemmer mod 2.
647 ved det seneste valg i 2015.
Dan Jørgensen (S) bliver den største stemmesluger på Fyn med 15.
443 personlige stemmer -efterfulgt af retsordfører Trine Bramsen.
Den ukendte socialdemokrat Bjørn Brandenborg kommer direkte ind på antallet af personlige stemmer - 6.
837.
Han overhaler flere etablerede politikere, heriblandt Erik Christensen, som for første gang i ni valgkampe ikke bliver valgt.
Radikale indkasserede ved valget i 2015 en vælgerlussing, da partiet for første gang i sin 100 år lange historie ikke fik valgt et fynsk mandat.
Men med valg til Rasmus Helveg Petersen har partiet rettet op på dette nu.
Han er søn af den afdøde partileder, minister og fynbo Niels Helveg Petersen, der i mange år sad i Folketinget på fynske stemmer.
DF-formandens storebror, Jens Henrik Thulesen Dahl, overlever også i Folketinget, men mister over 7.
000 personlige stemmer i forhold til sidste folketingsvalg.
Se alle resultaterne her.
Top-tre største stemmeslugere i kredsen1Dan Jørgensen (S), 15.
4432Trine Bramsen (S), 10.
5943Lars Chr.
Lilleholt (V), 9.
930NordjyllandPartiformand for Socialdemokratiet Mette Frederiksen får flest stemmer i Nordjyllands Storkreds.
Hun løber med 43.
489 personlige stemmer.
Dermed får hun flere personlige stemmer, end den tidligere partiformand og statsminister Helle Thorning-Schmidt fik i 2015, hvor hun endte på 42.
412 stemmer.
Næstflest stemmer får Preben Bang Henriksen fra Venstre, der har fået et godt valg og opnår 18.
459 personlige stemmer i kredsen.
Karsten Lauritzen - også fra Venstre - kommer ind på tredjepladsen med 18.
335 personlige stemmer i Nordjylland.
Til gengæld får den ukendt Venstre-mand Thomas Thomsen kun 540 personlige stemmer og bliver ikke valgt ind.
Han havde ellers som mål at få 5.
000 i kredsen, som tidligere stemmesluger Søren Gade har forladt, fordi han nu er valgt til Europa-Parlamentet.
Til sidst skal det med, at regionsrådsmedlem Per Larsen (K) genvinder det konservative mandat i Nordjylland, som partiet ellers tabte ved valget i 2015.
Se resultaterne herTop-tre største stemmeslugere i kredsen1Mette Frederiksen (S), 43.
4892Preben Bang Henriksen (V), 18.
4593Karsten Lauritzen (V), 18.
335VestjyllandDen fungerende udlændigeminister, Inger Støjberg (V), får 28.
420 personlige stemmer i Vestjyllands Storkreds og trækker derved flest personlige stemmer i kredsen.
Næstformand i Venstre og fungerende finansminister Kristian Jensen får kun 10.
759 personlige stemmer.
Han går tilbage med flere end 3.
000 stemmer i forhold til det seneste valg.
Det har været ventet med spænding, hvor mange stemmer de to store Venstre-profiler hver især kunne få - særligt efter at Inger Støjberg i november ikke ville afvise at tage kampen op med Kristian Jensen om formandsposten i partiet, når det bliver aktuelt.
Den konservative formand, Søren Pape Poulsen, får næstflest stemmer i Vestjylland - nemlig 22.
223 personlige stemmer.
Det er en fordobling af den fungerende justitisministers stemmetal siden det seneste valg.
Den tidligere formand for Liberal Alliances Ungdom, Alex Vanopslagh, bliver nyt folketingsmedlem for Liberal Alliance, som blødte vælgere i går.
Han bliver af nogen udpeget til at være kronprins i partiet og kommer ind med 3.
337 personlige stemmer i kredsen.
Der var til det sidste spekulation om, hvorvidt Kristendemokraterne kunne få et kredsmandat og på den måde komme i Folketinget.
Partiets populære vestjyde Kristian Andersen får 10.
890 personlige stemmer, men det er ikke nok til at sende partiet i Folketinget.
Der er ikke genvalg til Dansk Folkepartis Christian Langballe.
Dennis Flydtkjær får et bedre valg og løber med partiets eneste mandat i kredsen.
Se resultaterne herTop-tre største stemmeslugere i kredsen1Inger Støjberg (V), 28.
4202Søren Pape (K), 22.
2233Annette Lind (S), 12.
184ØstjyllandSocialdemokrat og tidligere Aarhus-borgmester Nicolai Wammen er Østjyllands Storkreds største stemmesluger.
Han får 23.
427 personlige stemmer og er den socialdemokrat, der får næstflest stemmer på landsplan.
Hos Venstre slår Jakob Ellemann-Jensen næstformand Kristian Jensen på stemmetallet.
Jakob Ellemann-Jensen får 19.
388 stemmer personlige stemmer i Østjylland.
Også Michael Aastrup Jensen fra Randers får flere stemmer end Kristian Jensen, nemlig 12.
297 stemmer.
Til sammenligning har Kristian Jensen fået 10.
759 personlige stemmer i Vestjylland.
De Radikales politiske leder, Morten Østergaard, får 17.
687 personlige stemmer.
Det er mere end en fordobling fra det seneste valg, hvor han fik 8.
006 personlige stemmer.
Nye Borgerlige får et mandat i det østjyske, og det går til Lars Boje Mathisen med 2.
372 personlige stemmer.
Liberal Alliance går et mandat tilbage og må nøjes med et enkelt, som fungerende bygge-, bolig- og transportminister Ole Birk Olesen får.
Han får 2.
020 stemmer.
Dansk Folkepartis Kim Christiansen kom i modvind inden valget i en sag om en omfartsvej ved Mariager.
Nu ryger han ud af Folketinget.
Se alle resultaterne herTop-tre største stemmeslugere i kredsen1Nicolai Wammen (S), 23.
4272Jakob Ellemann-Jensen (V), 19.
3883Morten Østergaard (R), 17.
687SydjyllandPartiformand for Dansk Folkeparti Kristian Thulesen Dahl tager flest stemmer i Sydjyllands Storkreds, hvor han ved dette valg har været udfordret af partiformanden for det nye parti Nye Borgerlige, Pernille Vermund.
DF-formanden får 23.
119 personlige stemmer.
Dermed mister han 30.
000 personlige stemmer sammenholdt med valget i 2015, hvor han blev hele valgets absolutte stemmesluger med 57.
371 stemmer.
Pernille Vermund fra Nye Borgerlige bliver valgt med 13.
391 personlige stemmer og opnår dermed tredje flest stemmer i storkredsen - lige overhalet af Venstres Ellen Trane Nørby.
Sociologen Henrik Dahl fra Liberal Alliance bliver også valgt til Folketinget, hvor han får plads i den nye og lille LA-folketingsgruppe på fire mandater.
Læs resultaterne herTop-tre største stemmeslugere i kredsen1Kristian Thulesen Dahl (DF), 23.
1192Ellen Trane Nørby (V), 13.
4773Pernille Vermund (NB), 13.
391SjællandPå Sjælland får Stram Kurs-leder Rasmus Paludan 9.
959 stemmer og bliver den femtestørste stemmesluger, men det nye parti bliver ikke valgt ind.
Nye Borgerlige får til gengæld valgt Peter Seier Christensen ind på Sjælland.
Han er medstifter af partiet og bror til rigmanden Lars Seier Christensen.
Hos Dansk Folkeparti bliver René Christensen, Liselott Blixt og Søren Espersen valgt ind.
Den store stemmesluger i denne kreds bliver fungerende statsminister Lars Løkke Rasmussen (V), der får 40.
745 stemmer på Sjælland.
Det er flere end ved sidste valg, hvor dårlige sager blandt andet betød, at Lars Løkke Rasmussen kun fik 33.
393 personlige stemmer.
Favoritten til posten som landets næste finansminister, Henrik Sass Larsen (S), får et stort personligt valgnederlag.
Socialdemokratiets magtfulde gruppeformand opnår kun lige akkurat genvalg til Folketinget.
Han får næsten halveret sit personlige valg i år og kommer ind med 4.
017 personlige stemmer.
Den socialdemokratiske Mette Gjerskov kommer også ind efter en periode, hvor hun har trukket overskrifter på grund af sit opgør med partilinjen i udlændingepolitikken.
Naser Khader bliver valgt ind for De Konservative med 7.
337 personlige stemmer.
Det samme gør Rasmus Nordqvist for Alternativet.
Se alle resultaterne herTop-tre største stemmeslugere i kredsen1Lars Løkke Rasmussen (V), 40.
7452Jacob Mark (SF), 23.
2133Magnus Heunicke (S), 18.
214NordsjællandMorten Messerschmidt er tilbage i Folketinget efter valg i Nordsjælland med 7.
554 personlige stemmer.
Det er noget under det suveræne stemmetal, han opnåede ved valget til Europa-Parlamentet for fem år siden, hvor han fik 465.
758 personlige stemmer.
Nye Borgerliges Mette Thiesen kommer i Folketinget med 4.
354 personlige stemmer - noget under partiformand Pernielle Vermund, der er valgt med 13.
391 personlige stemmer i Sydjylland.
Kredsens største stemmesluger er den radikale Martin Lidegaard - tæt forfulgt af Sophie Løhde (V) og Nick Hækkerup (S).
Mette Abildgaard (K) får fjerde flest stemmer.
Til gengæld opnår Anders Samuelsen fra Liberal Alliance ikke valg.
Han får kun 6.
004 stemmer mod 20.
565 ved sidste valg.
Se alle resultater herTop-tre største stemmeslugere i kredsen1Martin Lidegaard (R), 12.
7032Sophie Løhde (V), 11.
6373Nick Hækkerup (S), 11.
016Københavns OmegnSocialdemokratiets store stemmesluger på Vestegnen bliver Mattias Tesfaye, der slår både Rasmus Jarlov fra Konservative og Pia Kjærsgaard fra Dansk Folkeparti på personlige stemmer.
Han får 15.
219 personlige stemmer.
Sidst stillede Mette Frederiksen op i kredsen og høstede næstflest stemmer - i alt 24.
486 personlige stemmer.
Den tidligere partileder for Dansk Folkeparti, veteranen Pia Kjærsgaard, mister mange stemmer sammenholdt med resultatet ved folketingsvalget i 2015.
Her fik Pia Kjærsgaard 26.
583 stemmer og dermed flest stemmer i kredsen.
Ved dette valg får hun 9.
953 personlige stemmer.
Hun er den eneste fra partiet, der kommer i Folketinget i denne kreds.
Joachim B.
Olsen fra Liberal Alliance får 3.
226 personlige stemmer, men bliver ikke valgt, for partiet får ingen ind på Vestegnen.
Se resultaterne herTop-tre største stemmeslugere i kredsen1Mattias Tesfaye (S), 15.
2192Rasmus Jarlov (K), 10.
2703Pia Kjærsgaard (DF), 9.
953KøbenhavnEnhedslistens politiske ordfører, Pernille Skipper, får flest stemmer - 33.
024.
Næstflest stemmer går til Venstres fungerende uddannelses- og forskningsminister, Tommy Ahlers, der stiller op for første gang for sit parti og får et forrygende valg med 26.
420 personlige stemmer.
Det er flere end hans partifæller Martin Geertsen, der får 2.
404 stemmer og bliver valgt ind, samt Jan E.
Jørgensen, der får 4.
597 stemmer og også får plads i Folketinget.
Dansk Folkepartis Martin Henriksen mister sin plads i Folketinget.
Partiet får kun ét mandat i København, og det går til Peter Skaarup, der halverer sit stemmetal i forhold til det seneste valg.
Ida Auken fra De Radikale slår med nød og næppe partiformand for SF Pia Olsen Dyhr med lidt over 1.
000 stemmer.
De får begge lige over 20.
000 stemmer.
Så selvom hovedstaden er rød, er den også farvet blå og lilla.
Alternativets formand, Uffe Elbæk, mister over 11.
000 stemmer siden sidst, men bliver som den eneste alternativist i København valgt til Folketinget med 7.
587 stemmer.
Og så blev det ikke til valg for Klaus Riskær Pedersen og hans parti af samme navn.
Se resultaterne herTop-tre største stemmeslugere i kredsen1Pernille Skipper (Ø), 33.
0242Tommy Ahlers (V), 26.
4203Ida Auken (R), 21.
723Bornholm(Foto: Ft.
dk og Venstre)På Bornholm får socialdemokraten Lea Wermelin flest personlige stemmer.
Hun bliver valgt til Folketinget med 5.
059 personlige stemmer i bagagen.
Det er en fremgang siden sidste valg på lidt over 1.
000 stemmer.
Venstremanden Peter Juel-Jensen bliver den anden kandidat fra Bornholm, som opnår genvalg til Folketinget med 4.
640 personlige stemmer.
Kun de to kandidater opnår valg til Folketinget på Bornholm.
Se resultaterne herTop-tre største stemmeslugere i kredsen1Lea Wermelin (S), 5.
0592Peter Juel-Jensen (V), 4.
6403Morten Riis (Ø), 857FacebookTwitterKopier linkEmner:Jakob Ellemann-Jensen (politiker)|Klaus Riskær Pedersen (erhvervsleder)|Lokalpolitik|Transportministeriet|Aarhus




https://www.dr.dk/nyheder/politik/folketingsvalg/folketingsvalget-2019-her-er-alle-resultaterne






https://www.dr.dk/nyheder/politik/folketingsvalg/roede-partier-har-krav-med-til-dronningen-mette-frederiksen-er-ikke

FolketingsvalgRøde partier har krav med til dronningen: 'Mette Frederiksen er ikke statsminister endnu'Enhedslisten, SF og Radikale har krav for at pege på en socialdemokratisk statsminister.
Mette Frederiksen skal udover krav fra Enhedslisten og SF også forholde sig til Radikale Venstre, der har fremført forskellige krav i valgkampen.
Af Peter Boier06.
juni 2019 kl.
11.
20Bemærk: artiklen er mere end 30 dage gammelLæs opKlokken 11 besøger Lars Løkke Rasmussen dronningen og begærer en dronningerunde.
Her skal alle partilederne forbi dronningen og fortælle, hvordan de ser den politiske situation - hvem de ser som statsminister og på hvilke præmisser.
Og Enhedslistens Pernille Skipper har netop vist sin seddel frem for rullende kameraer og forklaret, hvad der står på den.
- Der står dybest set, at Mette Frederiksen ikke er statsminister endnu.
Hun er forhandlingsleder.
Og hvis hun skal danne regering på Enhedslistens mandater, skal forhandlingerne være positive for os, siger hun.
- Vi skal være sikre på, at hun vil løfte velfærden.
Vi skal have konkrete løfter om grøn omstilling - og for mennesker i fattigdom og ulighed.
Enhedslistens seddel er dog længere, end den plejer.
De har altid ellers blot peget på den socialdemokratiske kandidat.
- For første gange nogensinde stiller vi betingelser.
Vi vil være sikre på, at hun overholder det, hun går til valg på, om at være børnenes statsminister og at føre en grøn politik.
- Vi kommer ikke til at bestemme alt, men vi skal være sikre på retningen, fortæller hun.
Sådan ser de sedler ud, som partilederne har med til dronningen.
Her er det Pernille Skipper fra Enhedslisten, der viser, hvad de præcis har med til dronningen.
DronningerundeI en dronningerunde besøger alle partierne dronningen for at udlægge, hvordan de ser den politiske situation.
Der peger partierne på den, de ser som statsminister - eller den, de vil have til at lede forhandlingerne om at danne regering.
SF og Pia Olsen Dyhr peger også entydigt på Mette Frederiksen - men de har også et krav.
- Vi går til dronningen med et krav om en flerpartiregering, da det er vigtigt at få kigget på at få flere partier bag for at sikre en rød-grøn retning, siger hun.
SF vil gerne med i regering, hvis de kan få politiske indrømmelser.
- Men ikke for enhver pris.
Regeringen skal kunne levere på de 15 forhandlingskrav, vi fremlagde i 2017, som blandt andet handler om en ambitiøs klimalov, minimumsnormeringer og børnefattigdom, fortæller hun.
- Og hvis vi ikke kan få de indrømmelser, kommer vi ikke til at indgå i regering.
De Radikale har også krav med, når de peger på Mette Frederiksen.
- Radikale Venstre peger på Mette Frederiksen som kongelig undersøger med henblik på at lede forhandlingerne om en stabil ny regering, der som forudsætning for sin dannelse har forpligtet sig til at sætte en ny retning for Danmark.
- En retning, hvor der skabes et ansvarligt økonomisk grundlag for investeringer i børns opvækst og uddannelse, i en grøn omstilling, der lever op til Paris-målene, og bekæmpelse af fattigdom.
Og en retning, som forbedrer integrationen, værner om alle borgeres rettigheder og styrker Danmarks rolle i Europa og verden, står der i det brev, som partiet afleverer til dronningen.
FacebookTwitterKopier linkEmner:Lars Løkke Rasmussen (politiker)|Pernille Skipper (politiker)|Pia Olsen Dyhr (politiker)|Enhedslisten|Radikale Venstre




https://www.dr.dk/nyheder/politik/folketingsvalg/se-fordelingen-af-36-millioner-stemmer-helt-ned-til-din-lokale






https://www.dr.dk/nyheder/politik/folketingsvalg/loekke-har-meldt-regeringens-afgang-til-dronningen

FolketingsvalgLøkke har meldt regeringens afgang til dronningenVLAK-regeringen er fortid, og nu venter forhandlinger om en ny regering.
Lars Løkke Rasmussen ankommer til Amalienborg klokken lidt i 11.
Af Anne Øllgaard06.
juni 2019 kl.
11.
21 | opdateret 06.
juni 2019 kl.
11.
58Bemærk: artiklen er mere end 30 dage gammelLæs opAllerede i aftes erkendte statsminister Lars Løkke Rasmussen sit valgnederlag, men først her til formiddag har han, traditionen tro, været en tur forbi dronningen for at meddele hende, at regeringen går af.
- Jeg har lige orienteret dronningen og kronprinsen om folketingsvalgets resultat i går, som jo fører til, at der ikke er flertal bag min regering.
Derfor har jeg begæret regeringens afsked, lød det fra den fungerende statsminister foran Amalienborg efter mødet med dronningen.
Se hele interviewet med Lars Løkke Rasmussen fra Amalienborg herunder:Samtidig har han anbefalet en såkaldt dronningerunde.
Den begynder i eftermiddag, når dronningen vil indkalde partierne, et efter et med det største parti som det første, til møde på Amalienborg.
Hvert parti vil stille med to repræsentanter, der vil give dronningen besked om, hvem de vil pege på som kommende statsminister.
Den person, der får størst opbakning, får titlen som kongelig undersøger, og bliver altså den, der skal forsøge at få et flertal bag sig, eller sikre at der ikke er et flertal imod regeringen.
Og indtil videre er der altså lagt op til, at den person bliver Socialdemokratiets formand, Mette Frederiksen.
- Nu starter en proces, som Mette Frederiksen selv har meget snor i.
Hun skal i gang med forhandlingerne, og på et tidspunkt skal hun så tilbage til dronningen og aflægge beretning om, hvordan det er gået.
Det er det, der kommer til at ske de næste par dage, måske også uger, siger DR's politiske analytiker Jens Ringberg.
Se hvordan dronningerunden fungerer her:Flere partier har kravFlere partier har allerede meldt ud, at de vil pege på Mette Frederiksen som kongelig undersøger, men også at de stiller krav, der skal indfries, hvis Mette Frederiksen skal blive statsminister.
Blandt andet Enhedslistens politiske leder, Pernille Skipper, der understreger, at Mette Frederiksen ikke er statsminister endnu.
- Vi vil pege på hende som forhandlingsleder, men hvis hun skal kunne danne en regering, der skal sidde på Enhedslistens mandater, skal de forhandlinger nå frem til et resultat, der er positivt for os at se.
Også SF’s formand, Pia Olsen Dyhr, har vedhæftet en note til partiets anbefaling af Mette Frederiksen.
- Vi går til dronningen og peger entydigt på Mette Frederiksen, men med krav om at danne en flerpartiregering.
Det er vigtigt for at sikre en rød-grøn retning, siger Pia Olsen Dyhr.
Som ventet støtter også de Radikale Mette Frederiksen som kongelig undersøger.
- Radikale Venstre peger på Mette Frederiksen som kongelig undersøger med henblik på at lede forhandlingerne om en stabil ny regering, der som forudsætning for sin dannelse har forpligtet sig til at sætte en ny retning for Danmark, lyder det i parties brev til dronningen.
En konstruktion med indbyggede konflikterIndtil der er fundet en ny statsminister har Lars Løkke Rasmussen titlen som fungerende statsminister.
Og han drømmer stadig om at slå pjalterne sammen med Socialdemokratiet, lød det fra slotspladsen.
- Jeg synes, det vil være godt for Danmark at prøve at formulere et centrum-projekt, der kunne gribe mange af de udfordringer, vi står i på en ikke-konfliktfyldt måde.
Men Lars Løkke Rasmussen kan dog godt se, at det lige nu er et urealistisk scenarie.
- Lige nu og her ser jeg situationen sådan, at der vil være flertal i Folketinget, der ønsker at pege på Mette Frederiksen som kongelig undersøger.
Og så kan jeg jo bare se, at det er en konstruktion med mange indbyggede konflikter – men bundlinjen her er, at der ikke er flertal bag den regering, jeg har været statsminister for.
Opdateret med interview med Lars Løkke Rasmussen.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Radikale Venstre|Royalt




https://www.dr.dk/nyheder/politik/folketingsvalg/beroert-samuelsen-siger-farvel-det-har-vaeret-en-rollercoaster-uden

FolketingsvalgBerørt Samuelsen siger farvel: Det har været en rollercoaster uden ligeJeg har altid lyttet til kritik, forklarede Anders Samuelsen på pressemødet.
Af Thomas Klose Jensen06.
juni 2019 kl.
13.
57Bemærk: artiklen er mere end 30 dage gammelLæs opDet var en tydeligt berørt Anders Samuelsen, der i dag takkede af som politisk leder for Liberal Alliance.
Et parti, han selv var med til at rejse i ruinerne af Ny Alliance og siden har stået i front for i mere end ti år.
En periode, han beskrev som en "rollercoaster uden lige".
- Vi har prøvet alt.
Vi gik fallit til at starte med, vi røg ned på 0,0 procent, vi fik genrejst det, vi fik en enkelt kommentator til at æde en hat, sagde Anders Samuelsen med henvisning til Henrik Qvortrup, der i 2010 svor at ville æde sin gamle hat, hvis det lykkedes Liberal Alliance at komme over spærregrænsen til det dengang kommende folketingsvalg.
- Og vi kom ind med først fem procent, så 7,5 procent, og så gik vi i regering seks år efter, at vi havde ligget på 0,0 procent.
Det synes jeg i al beskedenhed, at alle os, der har været engageret i det arbejde, kan være stolte af.
Det er en kæmpemæssig præstation.
Genstand for hård kritikEfter valgnederlaget blev Anders Samuelsen genstand for en heftig intern kritik fra Henrik Dahl, der kæmper om at få det ene mandat, som partiet fik i Sydjyllands Valgkreds.
Han anklagede blandt andet Anders Samuelsen for nepotisme, at have skabt et a- og et b-hold i folketingsgruppen og for at have kørt et stramt topstyret parti.
Hør mere af kritikken fra Henrik Dahl i videoen herover.
Klik på play.
En debat, Anders Samuelsen ikke ønskede at bidrage til.
- Jeg tror, at den type angreb - som jeg heldigvis kan se, er forholdsvist isoleret - måske siger mere om afsenderen end modtageren.
Og jeg vil ikke gå ind i det.
- Bundlinjen er jeg stolt over, og jeg er glad for, at den kultur, vi har bygget op i partiet, holdt stort set helt til mål.
Nemlig, at vi passer på hinanden og taler ordentligt om hinanden.
Jeg tror, at den type angreb - som jeg heldigvis kan se, er forholdsvist isoleret - måske siger mere om afsenderen end modtageren.
Og jeg vil ikke gå ind i det.
Anders Samuelsen om kritikken fra partifællen Henrik DahlHar lyttet til kritikAnders Samuelsen fastholder dog, at han som leder har forsøgt at lytte til sine partifæller og inddrage dem i beslutningerne.
- Men i sidste ende er det mig som leder, der træffer de endelige beslutninger.
Og det er fuldstændig i orden og okay at være uenig, men ikke alle kan være ledere, det er der kun én, der er.
Og nu trækker jeg mig, og så er der en anden, der tager over, forklarede han.
Henrik Dahl - og flere andre profiler - pegede også på Anders Samuelsens beslutning om at træde ind i regering.
En beslutning, som flere af dem mener, har været fatal for partiet.
- Jeg synes, det var en god beslutning at gå i regering, og jeg har ikke fortrudt det overhovedet, forklarede han.
Af samme grund opfordrede Anders Samuelsen også omverdenen til at huske på nogle af de resultater, som Liberal Alliance var med til at skabe.
Lige fra skattelettelser for 22 milliarder kroner og beskæringen af DR.
'Jeg går nu, og jeg ønsker jer alt det bedste'Anders Samuelsen stiftede selv Liberal Alliance i 2008 ovenpå resterne af Ny Alliance, som han dannede sammen med Naser Khader (K) og Gitte Seeberg.
Ved det første folketingsvalg, hvor partiet stillede op i 2011, blev det til ni mandater.
I 2015 voksede antallet af mandater til 13, men i nat blev partiet altså mere end halveret og står nu til blot fire mandater.
Efter mere end ti år med op og nedture, var det derfor også en nu tidligere politisk leder, der måtte knibe en tåre i sin afsked.
- Partiets ve og vel ligger mig rigtig meget på sinde.
Jeg går nu, og jeg ønsker jer alt det bedste i fremtiden, forklarede han og måtte tage et berørt pause.
- Og mit liberale hjerte vil altid kæmpe for og tro på, at Danmark bliver et bedre sted med en lidt mere liberal retning.
Hvor friheden, frisindet, storsindet og retsindet er i centrum, som der står oppe bag grundloven i Folketinget.
Se de samlede resultater for Liberal Alliances valg her.
FacebookTwitterKopier linkEmner:Anders Samuelsen (politiker)|Gitte Seeberg (organisationsleder)|Liberal Alliance|Folketinget|Valg og folkeafstemninger




https://www.dr.dk/nyheder/udland/anklage-militaerfolk-smed-doede-demonstranter-i-nilen-i-sudan

UdlandAnklage: Militærfolk smed døde demonstranter i Nilen i SudanOver 100 menes at være døde efter et voldsomt opgør mellem militær og demonstranter.
Flere rapporterer, at sikkerhedsstyrkerne fra den paramilitære gruppe RSF spreder rædsel i Sudans hovedstad med drab, voldtægter og plyndringer.
Af Oliver Fruergaard06.
juni 2019 kl.
12.
33 | opdateret 06.
juni 2019 kl.
15.
43Bemærk: artiklen er mere end 30 dage gammelLæs opDet tyder på, at det gik mere blodigt for sig end først antaget, da paramilitære styrker i mandags angreb en stor gruppe demonstranter i Sudans hovedstad, Khartoum.
Flere øjenvidner melder nu, at der i Nilen, som løber lige udenfor Khartoum, begynder at dukke døde demonstranter op, som styrkerne angiveligt har slået ihjel og kastet deri.
Sudans militær skal ifølge øjenvidner have kastet døde demonstranter ud i Den Blå Nil under mandagens angreb.
Det civile dødstal, der først blev vurderet til at være omkring 30, ligger således nu på 108, siger læger og demonstranter i byen.
Sudans aflyste revolution• 19.
december 2018: Der opstår demonstrationer, da priserne på brød og brændstof bliver hævet.
• 22.
februar 2019: Præsident Omar al-Bashir opløser regeringen i Sudan.
• 24.
februar: Protesten fortsætter.
Sikkerhedsstyrker skyder med skarpt mod demonstranter.
• 6.
april: Aktivister opretter en protestlejr ved militærets hovedkvarter i Khartoum.
• 11.
april: Militæret meddeler, at al-Bashir er blevet afsat.
Demonstranterne opretholder deres protestlejr og kræver civilt styre.
• 20.
april: Forhandlinger mellem militæret og civile grupper begynder.
• 14.
maj: Forhandlerne bliver enige om en overgangsperiode til civilt styre på tre år.
• 3.
juni: Sikkerhedsstyrker stormer protestlejr ved det militære hovedkvarter og dræber ifølge demonstranterne mindst 60 personer.
Samme dag afbryder de civile grupper forhandlingerne med militæret.
• 4.
juni: Militæret opsiger alle aftaler med demonstranternes repræsentanter.
Den paramilitære gruppe Rapid Support Forces (RSF), der menes at sidde på en stor del af magten i Sudans militære styre, skal være blevet set kaste 10 lig i Nilen under mandagens angreb, ligesom flere beboere skal have fisket yderligere lig op fra floden i de efterfølgende dage, skriver The Guardian.
Avisen tilføjer, at øvrige vidner siden har set RSF indhente mindst 40 lig fra Nilen og køre dem til et ukendt sted.
Volden mod fredelige demonstranter har i dag fået Den Afrikanske Union til med øjeblikkelig virkning at suspendere Sudan fra at deltage i aktiviteter i unionen.
DR's Afrika-korrespondent, Søren Bendixen, vurderer dog ikke, at det udefrakommende pres umiddelbart vil ændre meget ved situationen.
- Men det er selvfølgelig et signal fra unionen om, at det her langt over, hvad man mene, det militære styre kan tillade sig, siger han.
Suspenderingen vil være fastholdt, indtil Sudan er overgået til et civilt styre, da "det er den eneste måde, hvorpå Sudan kan bevæge sig væk fra den nuværende krise", skriver Den Afrikanske Unions freds- og sikkerhedsråd på Twitter.
Opposition vil ikke forhandleMandagens angreb mod demonstranterne kom, efter Khartoums beboere i længere tid har protesteret over det militære styre, som i april afsatte den forhenværende præsident Omar al-Bashir og overtog magten.
Forud for angrebet var civile og militæret blevet enige om en tre-årig overgangsperiode til civilt styre, men demonstranterne var fortsat utilfredse med det militære styre og fortsatte protesterne foran styrets hovedkvarter.
Det fik mandag sikkerhedsstyrker til at angribe og dræbe flere af demonstranterne.
Derfra er forhandlingerne mellem de to parter gået i hårdknude, men onsdag meldte lederen af det militære styre, General Abdel-Fattah Burhan ud, at han var klar til at forhandle igen.
- Vi rækker hånden ud for at forhandle med alle parter.
.
.
For nationens interesse, sagde han ifølge nyhedsbureauet AP.
Tilbuddet blev dog afvist af oppositionen, hvor en talsmand, Youself al-Mustafa, i går udtalte, at han ikke kunne tage det seriøst, når "Burhan og dem under ham fortsat slår sudanesere ihjel.
"- Deres biler patruljerer gaderne og skyder på folk, sagde han ifølge Reuters.
Voldtægt, tæsk og plyndringerGennem hele ugen har flere øjenvidner berettet, at den paramilitære gruppe RSF ikke blot har slået demonstranter ihjel, men også voldtaget, tæsket og plyndret civile, ligesom gruppen skal have angrebet hospitalspersonale, der har forsøgt at behandle de sårede, skriver Al Jazeera og The Guardian.
Læs også:PORTRÆT Sudans nye stærke mand har blodig fortid og udemokratiske allieredeRSF og gruppens leder Mohamed Hamdan Dagolo, der af analytikere og udenlandske diplomater vurderes til at være den egentlig beslutningstager i Sudans nye militære styre, er vokset ud af den såkaldte Janjaweed-milits.
Mohamed Hamadan Dagolo, der af mange vurderes til at være den egentlig beslutningstager i Sudans nye militære styre, står også i spidsen for en milits, der menes at have taget del i et folkedrab i Dafur.
En milits, som Sudans tidligere regering brugte som sin primære kampenhed under krigen i Darfur, og som anklages for at have dræbt mellem 200.
000 og 400.
000 civile i løbet af tre år.
Dertil kommer utallige rapporter om systematisk voldtægt, ødelæggelser og deportationer.
USA beder Saudi-Arabien blande sigSamtidig har RSF kontakt til det Saudi-Arabiske styre, som ifølge The Guardian har holdt talrige møder med Sudans militær efter al-Bashirs fald, og som siden har lovet at donere en hjælpepakke på 20 milliarder kroner.
- Analytikere siger, at lederne af Egypten, Saudi-Arabien og De Forenede Arabiske Emirater, som ikke er venner af den demokratiske styreform, handler i fællesskab for at forpurre forhåbningerne hos Sudans reformbevægelse, skriver The Guardian.
Trods angreb fra den paramilitære gruppe RSF, fortsætter sudanesere med at demonstrere for et civilt styre.
I disse dage bygger flere aktiviser barikader i Khartoums gader, der ifølge vidner fortsat patruljeres af RSF.
 Trods angreb fra den paramilitære gruppe RSF, fortsætter sudanesere med at demonstrere for et civilt styre.
1 / 2Trods angreb fra den paramilitære gruppe RSF, fortsætter sudanesere med at demonstrere for et civilt styre.
I disse dage bygger flere aktiviser barikader i Khartoums gader, der ifølge vidner fortsat patruljeres af RSF.
1 / 2Trods angreb fra den paramilitære gruppe RSF, fortsætter sudanesere med at demonstrere for et civilt styre.
2 / 2Forholdet mellem de to fik i går en understatssekretær for politisk anliggende i Det Hvide Hus, David Hale, til at kontakte Saudi Arabiens forsvarsminister, Khaled bin Salman, for at bede ham bruge sin indflydelse til at stoppe de brutale angreb på fredelige demonstranter i Sudan.
Artiklens første afsnit er opdateret med meldingen om, at Den Afrikanske Union nu har suspenderet Sudan fra at deltage i aktiviteter i unionen.
FacebookTwitterKopier linkEmner:Sudan|Egypten|Militær|Den Afrikanske Union|Omar al-Bashir (politiker)




https://www.dr.dk/sporten/haandbold/herreligaen/i-det-nye-gog-er-de-tilbage-paa-en-gylden-sky-startskud-til-en-ny-aera

HerreligaenI det 'nye' GOG er de tilbage på en gylden sky: 'Startskud til en ny æra'Torsdag aften har traditionsklubben GOG muligheden for at vinde DM-guld for første gang i 12 år.
Torsdag aften kan GOG vinde deres første DM efter en guldtørke på tolv år.
Af Michael Sten Jensen i Lyon og Anne Hedegaard Petersen06.
juni 2019 kl.
11.
11Bemærk: artiklen er mere end 30 dage gammelLæs opOm det er historiens vingesus, der har blæst Emil Jakobsens hår tilbage i den perfekte bølge, er ikke til at sige.
Men når den 21-årige venstrefløj stiller sig ned i hjørnet af Gudmehallen, tager tilløb, svæver ind i feltet og modtager det fynske folks hyldest, er det som at se historien gentage sig.
Denne gang har historien bare ladet vente på sig.
- Det har været det bedste, der er sket for GOG nogensinde, at vi gik konkurs.
Bent Møller, medlem af bestyrelsen i GOGLæs også:GOG's skarpskytter skyder Aalborg i sænk i første DM-finaleFor hvis der er noget, de er vant til at se i Gudme, så er det talentfulde spillere, der stormer op gennem geledderne i GOG, før de bliver sendt ud over Danmarks grænser til større destinationer.
Mikkel Hansen, Nikolaj Jacobsen og et hav af andre nuværende og tidligere landsholdsspillere har alle haft haft adresse på Fyn.
1992: GOG og vinder DM-guldet, og landstræner Nikolaj Jacobsen sætter ord på det.
Men den guldtørke, som har varet de seneste 12 år i GOG, har håndboldfolket været nødt til acceptere som et nødvendigt onde.
Ikke at det har været sjovt, heller ikke for Bent Møller, der er tidligere topspiller i GOG og nuværende bestyrelsesmedlem i GOG Håndbold.
- Hvis vi, som det åbenbart ser ud, skal til at været et fast tophold i dansk håndbold, så er det jo helt fantastisk.
Det vil være noget af et startskud til en ny æra i klubben, siger han.
Derfor kan det også mærkes i og omkring klubben, at det er mere end blot en håndboldkamp, der spilles torsdag aften mod Aalborg Håndbold.
En sejr til GOG vil endegyldigt skabe orden i det kaos, som klubben har brugt ni år på at navigere sig tilbage fra mod toppen af dansk håndbold i.
GOGs mesterskaberGOG har vundet det danske mesterskab syv gange.
Nemlig i årene: 1992, 1995, 1996, 1998, 2000, 2004 og 2007.
KonkursHåndboldklubben GOG, der står for en sammenslutning af de sydfynske byer Gudme, Oure og Gudbjerg blevet stiftet i 1973.
14 år senere rykkede den op i landets bedste håndboldrække på herresiden.
Her gik guld og harpiks i mange år hånd i hånd i GOG, og faktisk er det lykkedes holdet gennem historien at hente hele 20 DM-medaljer i de første 21 sæsoner – syv af guld, otte af sølv og fem af bronze.
Men i 2009 ramte klubben bunden med et brag.
GOG erklæret konkurs og tvangsnedrykket til 2.
division.
En hel ny hverdag ventede for holdet, der i flere årtier havde været en fast del af toppen i dansk håndbold.
Bent Møller er en af dem, der har oplevet både op- og nedture med klubben.
Han var med, da GOG rykkede op i den bedste række, han var med til at vinde klubbens første mesterskab og også det seneste i 2007.
Men han var også med, da det så allermest sort ud.
1998: Søren Haagen er med til at sikre synfynboerne DM-triumfen.
Efter flere måneder med en uvis fremtid blev den sydfynske klub ramt af konkurs, grundet en gæld på 15 millioner.
En hård tid for alle i og omkring klubben, men efterfølgende forsøger man at se konstruktivt på det i GOG.
- Vi var med helt fremme, og så var vi helt nede.
Det har været noget af en rutsjebanetur.
Vi har virkelig måtte betale prisen for det, men det har været det bedste, der er sket for GOG nogensinde, at vi gik konkurs.
- Det er fantastisk at se, hvordan tidligere folk omkring klubben er tilbage.
Nogen af dem, der har været med til at bygge det hele op, hjælper med til at skubbe på og tror på os, siger Bent Møller.
Nærhed er vigtigtDer er sket meget, siden GOG gik konkurs for ni år siden.
Klubben besluttede sig for at tage arbejdshandskerne på og kæmpe sig tilbage.
Efter tre sæsoner sikrede den sydfynske klub sig oprykning til landets bedste række, men det blev på ingen måde endestationen.
Klubben kæmpede sig videre, og Bent Møller mener, at nærheden i klubben har været afgørende.
- I GOG har alle altid været velkomne.
Men efter vi gik konkurs begyndte vi at se anderledes på nogle ting.
Når man som klub får nogle professionelle hold, så distancerer de sig ofte fra resten af klubben, men sådan har det ikke været denne gang, fordi GOG har bygget klubben op omkring egne spillere.
- Folk kimer ned om at få billetter.
De var solgt to minutter efter, de kom til salg, og der var flere tusinde på venteliste.
Bent Møller, medlem af bestyrelsen i GOGLæs også:Lykkelig GOG-profil efter finaleplads: 'Det er det største i min karriere'- Det er de lokale drenge, vi bruger.
Det har ændret forholdet til ungerne, der løber rundt i hallen.
Det hele er blevet meget mere nært.
Vi skal bygge videre på vores stærke moderklub, siger Bent Møller.
Med oprykningens til Danmarks bedste herreliga begyndte det for alvor at gå stærkt på sydfyn.
I 2016 fik de gulblusede første mulighed for at komme i DM-finalen efter konkursen, men tabte til Team Tvis Holstebro.
I stedet blev det til fynsk DM-bronze.
I 2018 spillede de for anden gang for at komme i den første DM-finale efter konkursen, men igen måtte de se sig slået – denne gang af Skjern.
Igen hentede fynboerne bronze.
Udsolgt efter to minutterOg nu fremme i 2019.
12 sæsoner siden seneste DM-guld kan sydfynboerne i GOG sig det påny.
I første finalekamp løb GOG med sejren over grundspilsvinderne fra Aalborg Håndbold og står inden torsdagens retur på sydfyn med en ene arm om trofæet.
Og det har man kunnet mærke i klubben.
- Folk kimer os ned om at få billetter.
De var solgt to minutter efter, de kom til salg, og der var flere tusinde på venteliste.
Vi kunne sagtens have solgt 5000, hvis vi havde haft pladsen, men ledelsen har besluttet, at vi bliver i GOG, og det, synes jeg, er klogt.
- Der er så meget historik i det her.
Så hvis det skal afsluttes med et mesterskab, så skal det være i Gudme, og det må gerne koste lidt penge, siger Bent Møller.
2000: Bent Nyegaard får en svævetur efter GOGs DM-guld.
Om GOG går hele vejen og for alvor får bugt med det koas, der har været i klubben, det får vi at se torsdag.
Men ét er sikkert; der er planlagt en solid omgang festivitas i Gudme, hvis det sker.
- Vi forventer op mod 2000 mennesker, og vi har altså ikke plads til ret mange flere.
Der skal selvfølgelig være fest, så vi har valgt at sætte en scene op med musik, og så skal der gang i fadølshanerne.
- Hvis nu vi er dygtige, og det lykkes, så bliver der larm på i den gamle hal.
Så vælter det hele nok, siger Bent Møller.
FacebookTwitterKopier linkEmner:GOG Håndbold|Nikolaj Jacobsen (håndboldtræner)|Fyn|Gudme|Håndbold




https://www.dr.dk/nyheder/politik/folketingsvalg/video-oeh-aeh-det-er-oeh-totalt-humor-det-her-se-de-skaeveste

FolketingsvalgVIDEO 'Øh, æh, det er, øh, totalt humor, det her': Se de skæveste højdepunkter fra valgaftenenValgaftenen var ikke bare alvorlig og vigtig.
Den var også underholdende og sjov.
Af Casper Helweg Christiansen og Kasper Duncan Gram06.
juni 2019 kl.
10.
30Bemærk: artiklen er mere end 30 dage gammelLæs opSelvom der var magt og mandater på højkant, havde politikerne både plads til smil og sjove bemærkninger.
Blandt andet gjorde Uffe Elbæk grin med sin selv og sit volapyk fra valgaftenen i 2015, og Pernille Vermund gik bandeordsbonanza fra talerstolen.
Se alle de skæve højdepunkter fra valgaftenen i videoen i toppen af artiklen.
FacebookTwitterKopier linkEmner:Pernille Vermund (politiker)|Uffe Elbæk (politiker)|Valg og folkeafstemninger




https://www.dr.dk/nyheder/udland/sygeplejer-far-livstidsdom-drab-pa-85-patienter

UdlandSygeplejer får livstidsdom for drab på 85 patienterNiels Högel fremkaldte hjertestop på patienter og forsøgte at genoplive dem for at få ros af kolleger.
Den tidligere sygeplejer Niels Högel er idømt livstid for at slå sine patienter ihjel.
06.
juni 2019 kl.
10.
25 | opdateret 06.
juni 2019 kl.
18.
09Bemærk: artiklen er mere end 30 dage gammelLæs opLandsretten i tyske Oldenburg tæt på Bremen har i dag idømt sygeplejeren Niels Högel til fængsel på livstid for drab på 85 patienter.
Det gør ham til nutidens værste seriemorder i Tyskland.
Det skriver nyhedsbureauet, AP.
Högel havde sprøjtet hjertemedicin og andre dødelige stoffer ind i de 85 patienter, der alle var mellem 34 og 96 år.
Sygeplejeren var derfor fuldt ud klar over, at patienterne kunne dø af medicinen, han gav dem – men han holdt af følelsen af at genoplive folk, fremgik det under retssagen.
Det kunne give ham ros og opbakning fra læger og sygeplejersker, som han arbejdede sammen med.
Den 42-årige Högel slog patienterne ihjel over en periode fra år 2000 til 2005.
Det skete på hospitalerne Oldenburg og Delmenhorst, hvor han arbejdede fra henholdsvis 1999-2002 og fra 2003-2005.
Högel var tiltalt for drab på 100 patienter, men i 15 af sagerne blev han frikendt af domstolen grundet manglende beviser.
I sin afgørelse sagde dommeren, at forbrydelsens karakter og omfang gør, at Högel næppe kan løslades efter 15 år, som det ellers er praksis i alvorlige drabssager i Tyskland.
En psykolog har også fastslået, at sygeplejeren er staffeegnet.
Det fastslås dog samtidigt, at han lider af en personlighedsforstyrrelse, men ikke i en sådan grad, at han kan erklæres psykisk syg.
”Men han har svært ved at føle skam, skyld, anger eller empati”, hed det.
Da Högel onsdag fik det sidste ord i retten i Oldenburg, undskyldte han over for familierne til de mange ofre.
- Jeg vil gerne helt oprigtigt undskylde for alt, hvad jeg gjorde mod jer over årene, sagde han.
Hans forsvarer plæderede for, at han kun skulle dømmes for drab på 55 personer, 14 drabsforsøg og frikendelse i 31 tilfælde.
Anklagemyndigheden havde krævet Högel dømt for 97 drab.
Under forberedelsen til retssagen måtte man grave ligene af 130 døde patienter op for at gennemføre retsmedicinske undersøgelser, skriver AFP.
Politiet har mistænkt Högel for sammenlagt at have dræbt over 200 mennesker.
Den 42-årige sygeplejer afsoner i forvejen livsvarigt fængsel, da han i 2015 blev dømt for drab på to personer.
/ritzau/dpaFacebookTwitterKopier linkEmner:Mord|Patienter|Tyskland|Anklagemyndigheden|Bremen Teater




https://www.dr.dk/nyheder/politik/folketingsvalg/afgaaende-minister-melder-sig-i-kritikkoret-samuelsen-maa-gaa-af-hvis

FolketingsvalgAfgående minister melder sig i kritikkoret: Samuelsen må gå af hvis LA skal overleveDer er brug for en ny leder, der kan genskabe troværdigheden, mener spidskandidat i LA.
Afgående undervisningsminister Merete Riisager (LA) mener, at folketingsvalget blandt andet skal ses som et fravalg af Anders Samuelsen.
Af Thomas Klose Jensen og Trine Søgaard Rødkær06.
juni 2019 kl.
10.
09Bemærk: artiklen er mere end 30 dage gammelLæs opAnders Samuelsen er nødt til at tage konsekvensen af det katastrofale folketingsvalg og træde tilbage.
Sådan lyder det nu fra afgående undervisningsminister Merete Riisager, der ikke genopstillede til Folketinget.
- Det er klart, at når man har et topstyret parti, så er det selvfølgelig også ledelsen, som må tage ansvaret, når det går galt.
Sådan må det være, siger hun.
Vil det sige, at du ikke vil afvise, at Liberal Alliance måske skal finde en ny leder, efter den nuværende ikke engang er kommet i Folketinget?
- Jeg ønsker selvfølgelig, at vi har en stærk borgerlig liberal ledelse af Liberal Alliance, og det ser ikke ud til, at den nuværende ledelse har levet op til de forventinger, som man retteligt kan have til dem.
Det må de selvfølgelig tage konsekvensen af.
Det er klart.
Valget har været et fravalg af SamuelsenKan det overhovedet lade sig gøre at have en politisk leder, der ikke er valgt ind i Folketinget?
- Nej, det kan det ikke.
I hvert fald ikke hvis partiet skal overleve.
Det her valg har også været et fravalg af Anders Samuelsen som politisk leder.
Anders har knoklet og skabt LA, og det vil han altid skulle have credit for, men der hvor vi står nu, der må vi bare sige, at de valg, som er truffet, er blevet fravalgt af de borgerlige-liberale vælgere.
- Hvis partiet skal overleve - og det skal det - så skal man vælge sig en ny ledelse, som vil arbejde og også se langsigtet på det borgerligt-liberale projekt.
Det kan ikke nytte noget at tage for hurtige og forhastede beslutninger.
Det tager lang tid at opbygge politiske projekter, det viser historien helt klart.
Så man bliver nødt til at have tålmodighed, hvis man vil have forandringer i Danmark.
Anklaget for nepotismeMerete Riisager er ikke den eneste LA'er, der peger på, at partiet trænger til en ny ledelse.
Partiets udenrigsordfører Henrik Dahl tog bladet fra munden tidligt i morges, da han til DR Nyheder kom med en meget hård kritik af Anders Samuelsen og ledelsen af partiet.
Blandt andet lød anklagen, at partiet var "fuldstændig gennemsyret af nepotisme".
Noget som ministerudnævnelserne af både Anders Samuelsens søster Mette Bock og Thyra Frank var et udtryk for, og det kostede vælgernes tillid, mener han.
Læs også:Partifælle i frontalangreb på Anders Samuelsen: 'Det har været fuldstændig gennemsyret af nepotisme'- Ja, navnlig Thyra.
Det er jo hul i hovedet at udnævne en person til minister, som altså ikke har én af de kvaliteter, der skal til for at klare sig på Christiansborg.
- Vælgerne er jo ikke dumme.
Det er jo til grin, at det skal være på den måde.
Altså kejser Nero udnævner sin hest til senator ikke, det er selvfølgelig lidt mere skørt, men det er jo sådan noget på linje med det, vi snakker om.
Henrik Dahl peger desuden på, at Alex Vanopslagh, der er partiets spidskandidat i Vestjylland - hvor det lykkedes at få et mandat - kunne være en god kandidat til ny leder.
Hør Henrik Dahls kritik af Liberal Alliances ledelse og Anders Samuelsen i videoen herover.
Klik på play.
Spidskanditat ønsker ny ledelseSteen Holm Iversen er Liberal Alliances spidskandidat i Sydjylland.
Henrik Dahl er selv fortsat i spil til en plads i folketinget.
Han stiller nemlig op i Sydjyllands storkreds, hvor partiet fik et enkelt mandat.
Pudsigt nok er han dog ikke selv spidskandidat, det er i stedet Steen Holm Iversen, der blev valgt som spidskandidat på en kritik af folketingsgruppens kurs og Liberal Alliances deltagelse i regeringssamarbejdet.
Jeg synes, det er ret åbenlyst, at den vælgerlussing, vi har fået, kræver forandring, og den råber også på en anden ledelse.
Steen Holm Iversen, Liberal Alliances spidskandidat i SydjyllandDengang var Henrik Dahl loyal over for partitoppen, hvilket kostede spidskandidaturet.
Steen Holm Iversen deler også Henrik Dahls konklusion.
- Jeg synes, det er ret åbenlyst, at den vælgerlussing, vi har fået, kræver forandring, og den råber også på en anden ledelse, forklarer han.
Hvem der skal tegne partiet fremover skal de fire medlemmer, der ender i Folketinget beslutte.
Steen Holm Iversen mener, at det har været svært at forklare, hvorfor partiet gik i regering, og hvad man fik ud af det.
- Det har jo bare gjort, at det har været op ad bakke.
Så vi skal finde en leder, der kan genskabe vores troværdighed.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Valg og folkeafstemninger|Jylland




https://www.dr.dk/nyheder/politik/folketingsvalg/de-skulle-vaere-gaaet-i-regering-tidligere-df-vaelgere-revser-partiet

Folketingsvalg'De skulle være gået i regering': Tidligere DF-vælgere revser partietFlere tidligere DF-vælgere fravalgte i går partiet, fordi det ikke gik i regering for fire år siden.
Flere tidligere DF-vælgere er skuffet over Dansk Folkepartis ageren i den seneste valgperiode.
Af Ulrik Bang-Mørch06.
juni 2019 kl.
11.
07Bemærk: artiklen er mere end 30 dage gammelLæs opHer dagen derpå er det en flok slukørede tidligere Dansk Folkeparti-vælgere, som DR har mødt på gaden i det syd- og sønderjyske.
Flere af dem er meget skuffede over, at DF ikke gik i regering for fire år siden, og blandt andet derfor stemte de ikke på partiet i går.
På landsplan er partiet på fire år gået fra 21,1 procent af stemmerne til blot 8,7 procent.
I Sydjyllands Storkreds, hvor partiet fik et flot valg for fire år siden med hele 28,4 procent af stemmerne, har man denne gang blot fået 12,5 procent af stemmerne.
Herunder kan du læse, hvorfor nogle af de tidligere DF-vælgere fravalgte partiet i går:1Jette Rosenkvist, i praktik:- Jeg stemte på Dansk Folkeparti sidst, da jeg syntes, deres politik var god.
Men jeg vil nok sige, at det skuffede mig virkelig meget, at de ikke gik i regering, da de var så store, som de var.
Derfor valgte jeg ikke at stemme på dem nu.
- Jeg har stemt på Kristendemokraterne.
Det er faktisk første gang, jeg gjorde det.
Jeg kunne godt lide den måde, som de fremlagde deres politik på, og at det er det enkelte menneske, som de kigger på.
2Jürgen Petersen, Bylderup Bov, 51 år, lastbilchauffør- Årsagen til, at jeg ikke stemte på stemte DF, er ret nem.
De skulle være gået i regering, og det gjorde de ikke.
De ville hellere bare sidde i kulissen.
Og det synes jeg ikke er okay.
Hvis man siger A, så må man også sige B, så de skulle være gået i regering.
Det hører med til spillet.
- Jeg synes, at DF har misset nogle ting i forhold til flygtninge og indvandrere.
Altså når man er i Danmark, så skal vi alle arbejde for Danmark.
Og der har DF ikke kommet nok frem, de har gemt sig for meget.
- Nu har jeg stemt på Venstre.
Det kører godt for Danmark nu, og det har Venstre været med til at få gjort.
3Karen Rogee, Aabenraa, 83 år, folkepensionist- Jeg synes, at de svigtede sidst ved ikke at gå i regering.
Jeg havde forventet, at de var gået i regering, for så havde de fået noget mere indflydelse.
- Jeg synes heller ikke, at de holdt, hvad de lovede.
De ville bremse østeuropæiske tyvebander og den organiserede kriminalitet, og det ville de kunne have gjort bedre, hvis de var gået i regering.
- I går stemte jeg blankt.
Jeg bryder mig ikke om Lars Løkke Rasmussen, og jeg kan ikke lide den socialdemokratiske politik.
4Michael Næs Christensen, Aabenraa, 45 år, murer- Jeg stemte ikke på Dansk Folkeparti denne gang, fordi udlændingepolitikken er blevet presset alt for meget frem.
Jeg synes, man skal holde det på et niveau, hvor man behandler udlændinge som mennesker.
De er blevet for hårde over for udlændinge.
Jeg synes, de skal behandles med respekt.
- Jeg synes, at DF for fire år siden var meget orienteret omkring det sociale og velfærd.
Det er de ikke nu.
- Nu stemte jeg på SF denne gang.
Og det er primært på grund af Jakob Mark, som er deres børne- og undervisningsordfører.
Jeg synes, han siger rigtig mange gode ting.
Og jeg synes, at vi skal tilgodese børnene nu.
FacebookTwitterKopier linkEmner:Lars Løkke Rasmussen (politiker)|Dansk Folkeparti|Venstre|Valg og folkeafstemninger|Aabenraa




https://www.dr.dk/nyheder/indland/vejrskifte-pa-vej-med-risiko-skybrud-og-torden

IndlandVejrskifte på vej med risiko for skybrud og tordenKoldfront trækker ind over landet og giver risiko for skybrud og torden i Jylland, på Fyn og Langeland.
(ARKIV) Der kan komme voldsomme regnskyld i dag.
06.
juni 2019 kl.
10.
08Bemærk: artiklen er mere end 30 dage gammelLæs opEfter en rekordvarm valgdag onsdag er der et vejrskifte på vej i løbet af torsdagen.
Det bliver med regn og risiko for skybrud, især i Jylland, på Fyn og Langeland.
- I forbindelse med bygerne kan der lokalt blive tale om ret kraftig nedbør.
Det er meget svært at sige, hvor meget der kommer.
- De fleste steder vil det nok være i omegnen 3 til 12 millimeter.
Men der er også risiko for lokale skybrud.
Det vil sige 15 millimeter eller mere på en halv time, siger vagtchef Martin Lindberg, Danmarks Meteorologiske Institut (DMI).
Varsel fra DMIDMI har torsdag morgen udsendt et varsel om skybrud, der gælder det meste af Jylland, Fyn samt Langeland.
Det vil muligvis senere blive udvidet til at omfatte dele af Sjælland.
Risiko for oversvømmede veje og kældreRegnvejret trækker ind over landet fra middagstid og begynder i det sydvestlige Jylland.
- Så breder det sig mod øst, og i eftermiddagstimerne vil det formentlig ligge tværs over landet med regn og tordenbyger mange stederSkybrud kan give risiko for oversvømmede veje og kældre, og torden kan medføre risiko for lynbrande og fejl på elektriske systemer.
Uvejret er ifølge vagtchefen udtryk for et vejrskifte, så vi for en stund siger farvel til lummervarmen.
- Det bliver ikke koldt, men køligere.
Omkring 15 til 20 grader, lokalt måske lidt over 20 grader.
Men det er også en del lavere end de seneste dage, siger Martin Lindberg.
Da der grundlovsdag var valg til Folketinget, blev den højeste temperatur målt til 28,5 graders varme.
Det gør valgdagen til den varmeste nogensinde i demokratiets 170 år lange historie.
/ritzau/FacebookTwitterKopier linkEmner:Vejret|Danmarks Meteorologiske Institut|Jylland|Fyn|Valg og folkeafstemninger




https://www.dr.dk/nyheder/politik/folketingsvalg/potentiel-la-kronprins-om-katastrofevalg-tror-dels-det-er-et

FolketingsvalgPotentiel LA-kronprins om katastrofevalg: 'Tror dels, det er et troværdighedsspørgsmål'Alex Vanopslagh er glad for komplimentet fra Henrik Dahl, der ser ham som ny leder af LA.
Hvis Alex Vanopslagh løber med Liberal Alliances ene vestjyske mandat, bliver det hans debut i Folketinget.
Tidligere har han markeret sig som formand for Liberal Alliances Ungdom.
Af Thomas Klose Jensen og Asta Pil Heltborg Nielsen06.
juni 2019 kl.
09.
48Bemærk: artiklen er mere end 30 dage gammelLæs opKatastrofevalget for Liberal Alliance har affødt en diskussion om partiets fremtid og ikke mindst ledelsen af det.
En diskussion, som udenrigsordfører Henrik Dahl åbnede, da han til DR Nyheder kritiserede ledelsen i skarpe vendinger og pegede på behovet for nye ansigter i ledelsen.
Nærmere bestemt kunne den tidligere formand for Liberal Alliances Ungdom, Alex Vanopslagh, være et oplagt bud på en ny leder, foreslår Henrik Dahl.
En opfordring, som Alex Vanopslagh selv ikke har de store kommentarer til.
Læs også:Partifælle i frontalangreb på Anders Samuelsen: 'Det har været fuldstændig gennemsyret af nepotisme'- Jeg er da glad for komplimentet fra Henrik Dahl, men klokken er syv om morgenen, og det er dagen derpå efter en svær aften, så lad os lige slå koldt vand i blodet og tage de her diskussioner internt i partiet, siger han.
Se mere af Henrik Dahls kritik af ledelsen i Liberal Alliance i artiklen her, eller i videoen herover.
Klik på play.
Har ikke taget stilling til fremtidenLiberal Alliance fik ved gårsdagens valg blot 2,3 procent af stemmerne og står nu til at få fire mandater i folketinget.
Et af de fire mandater faldt i Vestjylland, hvor Alex Vanopslagh er opstillet som spidskandidat.
Det er dog fintællingen af de personlige stemmer, der afgør, hvorvidt han løber med det mandat.
Hvorvidt Alex Vanopslagh vil bruge rygstødet fra Henrik Dahl til at gå efter posten som politisk leder for Liberal Alliance har han "på ingen måder overhovedet taget stilling til".
- Det er først ved at gå op for mig, at jeg er ved at blive valgt.
Vi har fået et meget, meget svært valg, og det vigtige lige nu er ikke, hvem der skal have hvilken post.
Det er, at vi får en god intern snak om, hvordan vi holder sammen, ser fremad og bringer partiet til nye højder.
Det er det vigtige for mig.
Han afviser også, at det forud for valget har været oppe og vende, at han skulle være i spil til posten.
- Nej, det har jo på ingen måde været aktuelt.
Der er jo ingen, der har kunnet forudse det her resultat.
Så inden vi begynder at udstikke retningerne for partiet fremadrettet i partiet, så synes jeg, at vi skal mødes, se hinanden i øjnene og se på, hvordan vi bedst får Liberal Alliance tilbage på sporet.
Fra systemkritik til systempartiVed sidste valg fik Liberal Alliance ellers hele 7,5 procent af stemmerne og dermed 13 mandater på tinge.
Siden gik partiet i regering, og det har øjensynligt ikke været noget, som vælgerne har belønnet.
Alex Vanopslagh peger da også selv på, at regeringens politik nok smittede lidt for meget af på partiet.
- Jeg tror dels, at det er et troværdighedsspørgsmål.
Men mest af alt, tror jeg, at det handler om, at det der gjorde os til et større parti førhen var, at vi var et systemkritisk parti, der ville bryde vanetænkningen og sætte borgeren før systemet, siger han.
- Vi havde nogle idealer og var systemkritiske, men er måske endt med at ligne et systemparti, der forvalter velfærden i stedet for at reformere den.
Det tror jeg, er det signal, at vores vælgere har sendt til os, ved at stemme andre steder denne gang.
Se de samlede resultater for Liberal Alliances valg her.
FacebookTwitterKopier linkEmner:Alex Vanopslagh (politiker)|Liberal Alliance|Valg og folkeafstemninger|Henrik Dahl (politiker)|Jylland




https://www.dr.dk/sporten/fodbold/neymar-paadrager-sig-ankelskade-og-er-ude-af-copa-america

FodboldNeymar pådrager sig ankelskade og er ude af Copa AmericaNeymar er ude af Brasiliens trup til Copa America med en ankelskade.
Det bekræfter fodboldforbundet.
Neymar, har pådraget sig en ankelskade.
06.
juni 2019 kl.
08.
58Bemærk: artiklen er mere end 30 dage gammelLæs opBrasiliens drømme om at hjemtage Copa America-trofæet for første gang siden 2007 har fået et hak i tuden.
Holdets største stjerne, Neymar, har pådraget sig en ankelskade, som holder ham ude af turneringen.
Det skriver Det Brasilianske Fodboldforbund på sin hjemmeside.
Læs også:Voldtægtsanklager stopper ikke Neymars deltagelse i Copa AmericaHan vred om på anklen i forbindelse med en tackling tidligt i testkampen mod Qatar natten mellem onsdag og torsdag dansk tid, og det har kostet et ødelagt ledbånd i foden.
Midt i stormvejr med voldtægtsanklager og undersøgelser om it-kriminalitet var den brasilianske stjernespiller ellers blevet skadefri og klar til Copa America for Brasilien.
Men den deltagelse bliver ikke til noget alligevel.
Neymar vred om på anklen i forbindelse med en tackling tidligt i testkampen mod Qatar.
- Håber, han kommer sig hurtigtAt dømme ud fra Neymars grimasse, hans manglende evne til at støtte ordentligt på foden og den gedigne ispose om benet havde angriberen store smerter, og undersøgelser efterfølgende bekræftede billederne.
Landstræner Tite var efter kampen stadig optimistisk omkring skadens omfang forud for undersøgelserne.
- Jeg så ham (Neymar, red.
) kun i pausen, og hans ankel var hævet, sagde Tite ifølge Reuters.
- Det burde ikke være en alvorlig skade.
Jeg håber, han kommer sig hurtigt.
Neymar er en speciel spiller.
Men Tite får altså ikke glæde af den specielle spiller.
Neymar nåede kun godt et kvarter på banen i kampen, som Brasilien vandt 2-0.
Neymars ankel så ikke helt godt ud efter kampen mod Qatar.
Skadesplaget sæsonDen 27-årige angrebsstjerne fra Paris Saint-Germain har haft en skadeplaget sæson og nåede kun fire kampe for klubben, siden han i slutningen af april vendte tilbage efter et brud i højre fod.
Der har været en del tumult omkring Neymar siden hans comeback for PSG.
Da holdet chokerende tabte pokalfinalen til Rennes, slog brasilianeren ud efter en fan, som provokerede ham.
Læs også:Brasiliansk politi undersøger fodboldstjernen Neymar for it-kriminalitetDet kostede tre spilledages karantæne.
En dom, som hans klub dog har appelleret.
Selv om appelsagen endnu kører, valgte Brasiliens landstræner Tite at fratage Neymar anførerbindet på landsholdet på grund af episoden.
Det kommer i stedet til at sidde på veteranen Dani Alves.
Copa America har i år ekstra stor betydning for Brasilien, som er vært for turneringen.
Samtidig har den stolte fodboldnation ikke vundet den kontinentale titel siden 2007.
Siden da har først Uruguay og siden Chile to gange snuppet Copa America-trofæet.
/ritzau/FacebookTwitterKopier linkEmner:Neymar (fodboldspiller)|Brasilien|Paris Saint-Germain|Fodbold|Chile




https://www.dr.dk/sporten/fodbold/fodboldkongen-holdt-hof-i-paris-men-var-der-overhovedet-noget-fejre

FodboldFodboldkongen holdt hof i Paris, men var der overhovedet noget at fejre?
Onsdag blev Gianni Infantino genvalgt med klapsalver i Paris.
DR Sporten var med på tribunerne.
© ScanpixAf Peter Kobbersmed i Paris06.
juni 2019 kl.
10.
05Læs opDer var noget nærmest overlegent ved Gianni Infantinos ageren på kæmpescenen i kongrescentret Paris expo Porte de Versailles i det 15.
arrondissement i den franske hovedstad, da han onsdag havde inviteret til fest for alverdens fodboldbosser.
Anledningen?
For mig er det en generalforsamling og en fodboldpolitisk forsamling, og som halvkølig nordeuropæer synes jeg godt, at han kunne have klaret paragrafferne på den halve tid.
Jepser Møller, Formand i DBUDen schweiziske jurist skulle genvælges til embedet som præsident for det internationale fodboldforbund Fifa, og derfor var der al mulig god grund til at vise sig fra sin bedste side.
Hele syv forskellige sprog nåede Gianni Infantino da også at diske op med som den største selvfølgelighed i løbet af sin officielle adressering til de respektive nationers udsendinge.
- Vi har vendt situationen.
På tre år er vi gået fra en giftig og nærmest kriminel organisation til en organisation, der udvikler fodbold, lød det med stor overbevisning fra den kronragede fodboldaristokrat.
Læs også:Officielt: Infantino fortsætter som Fifa-præsident til 2023Der er kommet ro påMen har Fifas ubetingede leder formået at vende supertankeren?
Ja, eller i hvert fald delvist, lød svaret fra DBU-formand Jesper Møller, som befandt sig midt i det mægtige kongrescenter omgivet af mørke habitter og pindemadder.
Der er ifølge den nordjyske fodboldboss kommet (mere) ro på bagsmækken i Fifa.
Økonomisk gennemsigtighed og reformvillighed var nøgleordene.
Blatter elskede også at føre sig frem.
Han elskede at tale og ikke mindst høre sig selv tale.
Den del har Infantino også.
Jan Jensen, Ekstra Bladet- Efter skandalerne for 3-4 år siden var der brug for, at en verdensorganisation som Fifa fik ro på.
Der skulle styr på økonomien og vedtages nogle reformer, og det har vi fået.
Nu er vi så nået der til, at Infantino for alvor skal eksekvere, vurderede Jesper Møller, der trods sin optimisme over genvalget alligevel øjnede lidt malurt i bægeret ved kongressens form.
Adskillige velproducerede videosekvenser.
Nøje tilrettelagt scenebelysning.
Og slutteligt efter genvalget blev officielt fik hele forsamlingen også fornøjelsen af nummeret ”Seven Nation Army” af bandet The White Stripes for fuld udblæsning.
- Jeg er nok ikke så stor tilhænger af, at det bliver til et show.
For mig er det en generalforsamling og en fodboldpolitisk forsamling, og som halvkølig nordeuropæer synes jeg godt, at han kunne have klaret paragrafferne på den halve tid, var Jesper Møllers dom.
Det var en tydeligt bevæget Gianni Infantino, som reagerede på sin forventelige genvælgelse i kongrescentret Paris Expo Porte de Versailles.
 Gianni Infantino afslørede fra scenen, at toptræneren José Mourinho (th) med en fortid i blandt andet Real Madrid og Manchester United var den første til at sende en lykønskning.
Her ses Mourinho sammen med Real Madrids præsident Florentino Perez kort efter kongressens afslutning.
1 / 2Det var en tydeligt bevæget Gianni Infantino, som reagerede på sin forventelige genvælgelse i kongrescentret Paris Expo Porte de Versailles.
1 / 2Gianni Infantino afslørede fra scenen, at toptræneren José Mourinho (th) med en fortid i blandt andet Real Madrid og Manchester United var den første til at sende en lykønskning.
Her ses Mourinho sammen med Real Madrids præsident Florentino Perez kort efter kongressens afslutning.
2 / 2At Gianni Infantino adskiller sig fra sin forgænger, den nu 83-årige Sepp Blatter, som i 2015 røg ud med et brag efter en lang række skandalesager, synes dog åbenbart for det utrænede øje.
Samme skole som BlatterMen ifølge Jan Jensen, der i en lang årrække har fulgt Fifa tæt for Ekstra Bladet og derfor også var i Paris, er nybruddene under den 49-årige Gianni Infantino til at overse.
- Sepp Blatter var til sidst en ældre herre, og nu har vi så fået en ny version.
De er begge fra Schweiz, og det virker til, at de er oplært i den samme skole.
- Blatter elskede også at føre sig frem.
Han elskede at tale og ikke mindst høre sig selv tale.
Den del har Infantino også.
Og han sælger sig jo også godt, konstaterede Jan Jensen efter den afrundende presseseance.
Ifølge Jan Jensen bliver der ganske vist hyppigt sat ord på de så radikale ændringer, når det gælder Fifas ændrede gennemsigtighed, og den fortælling blev da også gentaget et utal af gange onsdag formiddag i Paris.
- Det er en svækket præsident, som har holdt sin kongres, og det synes jeg også, at man kunne mærke på stemningen.
Jan Jensen, Ekstra BladetMen Jan Jensen var ikke overbevist.
Han savnede større indblik i de reelle arbejdsgange og anti-korruptionsforanstaltningerne internt i Fifa.
Stor indsats for kvindefodboldTrods sin umiddelbare skepsis imod at hylde Gianni Infantinos nye Fifa, kunne Jan Jensen alligevel finde enkelte succeshistorier at fremhæve.
- Han har ydet en indsats for kvindefodbolden.
Da Infantino tog over, var det som om, at kvindefodbold ikke eksisterede.
Det har tydeligvis ændret sig, men det skyldes selvfølgelig også, at Fifa kan se en kommerciel interesse.
- Kvindefodbold vil formentlig blive kæmpestort i løbet af de næste 10 år.
Der er et marked, og Infantino er mand for at kommercialisere fodbolden, lød det fra Jan Jensen.
At Gianni Infantino har formået at tjene penge til Fifa understregede han selv adskillige gange ved kongressen.
2,75 milliarder dollar svarende til godt 18 milliarder danske kroner har det internationale fodboldforbund stående på opsparingen.
Den tidligere Fifa-præsident Sepp Blatter under et berømt pressemøde i 2015, hvor en britisk komiker og aktivist kastede pengesedler efter præsidenten som et udtryk for de verserende korruptionssager.
 Afsløringerne af korruption og magtmisbrug førte i 2015 til en række ransagninger af Fifas kontorer.
Her i Miami, USA, hvor FBI bærer kasser ud.
1 / 2Den tidligere Fifa-præsident Sepp Blatter under et berømt pressemøde i 2015, hvor en britisk komiker og aktivist kastede pengesedler efter præsidenten som et udtryk for de verserende korruptionssager.
1 / 2Afsløringerne af korruption og magtmisbrug førte i 2015 til en række ransagninger af Fifas kontorer.
Her i Miami, USA, hvor FBI bærer kasser ud.
2 / 2Penge, som vil komme mange af de 211 stemmeberettigede Fifa-delegerede og deres forbund til gode.
Og spørgsmålet er, om netop Gianni Infantinos bugnende pengekasse er nok til, at han kan sidde roligt på Fifa-tronen.
- Det er en svækket præsident, som har holdt sin kongres, og det synes jeg også, at man kunne mærke på stemningen.
Det var ikke den fest, som da han blev valgt første gang for godt tre år siden.
Nu vil alle - og især europæerne - se, at hans løfter om gennemskuelighed og demokratisering materialisere sig, vurderede Jan Jensen.
Læs også:DBU-formand efter Infantinos genvalg: ‘Hvis ikke ham, hvem så?
’Netop løfter var Gianni Infantino leveringsdygtig ved onsdagens Fifa-topmøde.
Fortsat gennemsigtighedskur.
Nultolerance over for korruption.
Flere penge til udvikling.
Bedre vilkår for kvindefodbolden.
Mere fokus på Fifas hovedprodukt: fodbold.
Nu har han så fire år til at modbevise talemåden om, at hvis noget lyder lidt for godt til at være sandt, så er det formentlig også tilfældet.
FacebookTwitterKopier linkEmner:Ekstra Bladet|FIFA|Fodbold|Paris|Gianni Infantino (idrætsleder)




https://www.dr.dk/nyheder/politik/folketingsvalg/samuelsen-springer-fra-traditionsrig-partilederdebat

FolketingsvalgSamuelsen springer fra traditionsrig partilederdebatAnders Samuelsen vil ikke være at finde i panelet, når partilederne mødes i Publicistklubben.
Anders Samuelsen og Liberal Alliance mistede 9 mandater ved folketingsvalget.
Af Thomas Klose Jensen06.
juni 2019 kl.
09.
47 | opdateret 06.
juni 2019 kl.
10.
00Bemærk: artiklen er mere end 30 dage gammelLæs opNår partilederne klokken 12 mødes til debat i Publicistklubben bliver det uden Anders Samuelsen (LA).
Det bekræfter Anders-Peter Mathiasen, der er næstformand i Publicistklubben, til Ritzau.
- De venter på, at stemmerne bliver talt op, siger han.
Line Ernlund, pressechef i Liberal Alliance, bekræfter, at partiet ikke deltager i debatten.
Partiet afventer endelig optælling og valgets konklusion, skriver hun i en sms til Ritzau.
Partilederdebatten i Publicistklubben er en fast tradition dagen efter valget.
Her mødes alle partilederne for de partier, der er valgt til Folketinget, og diskuterer valgkampens resultat.
Se de samlede resultater for Liberal Alliances valg her.
Angrebet af Henrik DahlLiberal Alliances politiske leder er kommet under skarp intern beskydning efter det katastrofale valg og er blevet mødt med krav om, at han skal gå af.
Læs også:Partifælle i frontalangreb på Anders Samuelsen: 'Det har været fuldstændig gennemsyret af nepotisme'Partiets udenrigsordfører Henrik Dahl tog bladet fra munden tidligt i morges, da han til DR Nyheder kom med en meget hård kritik af Anders Samuelsen og ledelsen af partiet.
Blandt andet lød anklagen, at partiet var "fuldstændig gennemsyret af nepotisme".
Noget som ministerudnævnelserne af både Anders Samuelsens søster Mette Bock og Thyra Frank var et udtryk for, og det kostede vælgernes tillid, mener han.
- Ja, navnlig Thyra.
Det er jo hul i hovedet at udnævne en person til minister, som altså ikke har én af de kvaliteter, der skal til for at klare sig på Christiansborg.
- Vælgerne er jo ikke dumme.
Det er jo til grin, at det skal være på den måde.
Altså kejser Nero udnævner sin hest til senator ikke, det er selvfølgelig lidt mere skørt, men det er jo sådan noget på linje med det, vi snakker om.
Henrik Dahl peger desuden på, at Alex Vanopslagh, der er partiets spidskandidat i Vestjylland - hvor det lykkedes at få et mandat - kunne være en god kandidat til ny leder.
Se Anders Samuelsens reaktion på det dårlige valg i videoen foroven.
Klik på play.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Valg og folkeafstemninger|Jylland




https://www.dr.dk/nyheder/politik/folketingsvalg/kristendemokraterne-misser-folketinget-med-194-stemmer

FolketingsvalgKristendemokraterne misser Folketinget med 194 stemmerPartiet gik glip af kredsmandat.
En gylden chance, der glippede, vurderer analytiker.
Af Anton Lind06.
juni 2019 kl.
09.
35 | opdateret 06.
juni 2019 kl.
12.
20Bemærk: artiklen er mere end 30 dage gammelLæs opKristendemokraterne må her til morgen sidde med en ualmindelig ærgerlig følelse efter gårsdagens valg:Efter lidt af en gyser, hvor partiet balancerede lige omkring spærregrænsen, måtte man erkende, at det heller ikke denne gang blev til et comeback til Folketinget.
Og her til morgen viser resultaterne, at det nærmest var så tæt, som det overhovedet kan blive.
For mens Kristendemokraterne med sine 1.
7 procent af stemmerne på landsplan ikke var tæt på spærregrænsen, var man uhyre tæt på et kredsmandat i Vestjyllands Storkreds.
Her fik partiet 17.
012 stemmer, men måtte se sig slået af Radikale Venstre, der sikrede sig det sidste kredsmandat med 17.
206 stemmer.
- Det vil sige, at det er 191 stemmer, de mangler hos Kristendemokraterne i Vestjylland, så var de kommet i Folketinget med ikke bare et, men tre mandater, fordi kredsmandatet trækker tillægsmandater med sig, siger DR's politiske analytiker Jens Ringberg.
- Det er nærmest noget af det mest tragiske, jeg har oplevet.
De er så tæt på at få det her kredsmandat i Vestjyllands Storkreds, siger han.
En gylden mulighed, der glippedeDet vestjyske kredsmandat har hele tiden været Kristendemokraternes plan b, hvis ikke det lykkedes at komme over spærregrænsen.
Partiet har nemlig længe set muligheder for et stærkt valg med spidskandidaten Kristian Andersen.
Efter den første exit poll troede Stig Grenov og resten af Kristendemokraterne på, at det endelig ville lykkes at komme tilbage i Folketinget.
Exit pollen viste sig dog ikke at svare til det endelige resultat.
Men det glippede altså på målstregen.
- Det er maksimalt bittert for et parti, der sådan set har gjort det rigtig godt under mærkelige forhold, og så mangler de under 200 stemmer i deres højborg, siger Jens Ringberg.
Kristendemokraterne måtte undervejs indsætte unge Isabelle Arendt som fungerende formand, efter Stig Grenov måtte trække sig fra posten grundet stress.
Arendt formåede at samle en langt mere positiv energi omkring partiet end set længe, og derfor skulle det måske også have været i år, hvis de skulle tilbage til Folketinget, vurderer Jens Rinberg.
- Nu skal hun holde dampen på sit parti oppe de næste måske fire år, og så må vi se, om de kommer ind.
Men jeg vil nok sige, at det var en gylden chance, der glippede, siger han.
10 stemmer koster for LA-profilI takt med at de personlige stemmer bliver talt op i løbet af formiddagen, vil der højst sandsynligt også vise sig flere tætte afgørelser, hvor få stemmer afgør, hvem der kommer ind.
Men allerede nu ser det ud til, at Liberal Alliances Laura Lindahl mister sin plads i Folketinget efter en yderst tæt afgørelse.
Ifølger valgforsker Kasper Møller Hansen er det nemlig kun 10 stemmer, der holder hende fra endnu periode.
Laura Lindahl under valgfesten hos Liberal Alliance på Christiansborg, efter det blev til en regulær vælgerlussing til partiet.
Noget hun selvfølgelig selv er en anelse ærgerlig over.
- Det her er nok en af de ting, jeg altid vil huske tilbage på som lidt surt, skriver hun på Twiter, hvor hun dog viser overskud med en grinende smiley.
Tidligere fremgik det af denne artikel, at Radikale Venstre havde fået 17.
203 stemmer.
Tallet er dog blevet korrigeret til 17.
206.
Derfor er antallet af stemmer, som Kristendemokraterne manglede for at komme ind, rettet fra 191 til 194.
FacebookTwitterKopier linkEmner:Kristendemokraterne|Laura Lindahl (politiker)|Stig Grenov (politiker)|Valg og folkeafstemninger|Jylland




https://www.dr.dk/nyheder/politik/folketingsvalg/se-stoettepartiernes-krav-mette-frederiksen-skal-danne-regering-med

FolketingsvalgSe støttepartiernes krav: Mette Frederiksen skal danne regering med krævende partierSvære forhandlinger i vente for den socialdemokratiske formand.
Mette Frederiksen står med al sandsynlighed over for nogle meget besværlige regeringsforhandlinger.
Af Theis Lange Olsen og Jakob Skov Jakobsen (video)06.
juni 2019 kl.
09.
30Bemærk: artiklen er mere end 30 dage gammelLæs opDet kan godt være, at S-formand Mette Frederiksen nu får chancen for at danne en helt ny regering med sig selv i spidsen, men forhandlingerne tegner til at blive både langstrakte og besværlige.
Kravene til hende tårner sig op og kommer fra partier, der kan notere markant fremgang ved folketingsvalget.
De Radikale og SF går henholdsvis otte og syv mandater frem.
Herunder har vi samlet de konkrete krav, der er formuleret over en lang periode, og som bliver omdrejningspunkt for de regeringsforhandlinger, der snart sættes i gang:De Radikale og den ny udlændingepolitikMorten Østergaard omfavner landsformand for Radikal Ungdom Sigrid Friis Proschowsky, da han holder tale under valgfesten hos Radikale i Indre Slotsgård på Christiansborg.
Et af de helt centrale krav til Mette Frederiksen er, at hun skal gøre sig uafhængig af Dansk Folkepartis politik, som partileder Morten Østergaard (R) formulerede for snart længe siden.
Derudover vil De Radikale før en regeringsdannelse kræve, at Mette Frederiksen skriftligt forpligter sig til at øge integrationen af flygtninge i Danmark og tager et opgør med centrale dele af det såkaldte paradigmeskifte, som blev vedtaget med finansloven for 2019.
Målet med paradigmeskiftet er at forberede flygtninge på hjemsendelse frem for at integrere dem.
Så er der økonomien.
Her står De Radikale for en markant anderledes politik end de andre partier, der støtter Mette Frederiksen: De ønsker nemlig reformer for at øge arbejdsudbuddet og sikre et større råderum.
Morten Østergaard vil blandt andet sænke beløbsgrænsen for udenlandske medarbejdere fra lande uden for EU fra 417.
800 kroner til 325.
000 kroner og sætte pensionsalderen op for dem, der ikke er nedslidte.
Socialdemokratiet er inderligt imod begge krav.
- Det er tydeligt, at vælgerne har givet mandat til forandring.
Den situation, der har været i dansk politik de sidste to årtier, hvor Dansk Folkeparti har svunget taktstokken, er det et massivt opgør med.
Det, er jeg optaget af, afspejler sig i den politiske prioritering, sagde Morten Østergaard under partilederrunden natten til torsdag.
SF og minimumsnormeringerneSF får syv mandater ekstra med i Folketinget efter valget.
SF og partiformand Pia Olsen Dyhr har for længst formuleret to krav, og de er endda ultimative.
Det første af de to krav er indførelsen af minimumsnormeringer i daginstitutionerne, så der er mindst én voksen til tre børn i vuggestuer og mindst én voksen til seks børn i børnehaver.
Det andet krav er en afskaffelse af kontanthjælpsloftet.
Leverer Mette Frederiksen ikke på de to krav i et regeringsgrundlag, så har Pia Olsen Dyhr varslet, at SF ikke stemmer for S-formandens første finanslov.
SF kræver også, at Danmark igen tager 500 kvoteflygtninge om året, og at børnene på Udrejsecenter Sjælsmark skal have en bedre hverdag.
- Danskerne er rykket markant til venstre i dansk politik og giver så klart et flertal til de røde partier.
Det er et udtryk for, at de gerne vil i en grøn retning og have en ambitiøs klimapolitik.
- De unge forventer, at vi leverer og ikke bare snakker videre.
Det samme gælder i forhold til vores børn.
Forældre forventer, at der kommer minimumsnormeringer, og det kommer jeg til at arbejde ihærdigt for, sagde Pia Olsen Dyhr under partilederrunden.
Socialdemokratiet har under valgkampen sagt, at de er skeptiske over for minimumsnormeringer, men at partiet vil arbejde for, at der kommer flere hænder ud i daginstitutionerne.
Når det kommer til kontanthjælpsloftet har Socialdemokratiet varslet nedsættelse af en kommission, der skal vurdere behovet for at sætte ydelserne i vejret.
Enhedslisten og den økonomiske politikEnhedslisten går et enkelt mandat tilbage ved valget.
Hos Enhedslisten, der noterer en lille tilbagegang ved valget, har det igen og igen lydt, at de stiller klare og grundlæggende betingelser om "en mere human" udlændinge- og integrationspolitik, hvis de skal lægge stemmer til Mette Frederiksen som statsminister.
Pernille Skipper har ikke formuleret ultimative krav som Pia Olsen Dyhr, men står fast på, at det er hjerteblod, at der gøres noget for de børn, der bor på Udrejsecenter Sjælsmark, at Danmark igen tager kvoteflygtninge, og at integrationsydelsen skal afskaffes eller forhøjes.
Men det vigtigste krav fra Enhedslisten kan vise sig at være det, der handler om den økonomiske politik.
Mette Frederiksen må nemlig ikke bøje sig for De Radikales krav til stram økonomisk politik.
Hvis S-formanden gør det, så trækker Enhedslisten stikket.
- Vi har sagt, at hvis en regering skal basere sig på Enhedslistens mandater, så skal den trække Danmark i en ny retning, både når det kommer til velfærd, den grønne omstilling og selvfølgelig skal vi også have indflydelse på udlændingepolitikken.
Og jeg tror godt, at Mette Frederiksen ved, hvor vores største prioriterer er, lød det fra Pernille Skipper natten til torsdag.
Alternativet og de fælles kravUffe Elbæk under Alternativets valgfest i Cirkusbygningen i København.
I fællesskab har Enhedslisten, De Radikale og SF krævet, at en kommende S-regering forpligter sig til at gennemføre en bindende klimalov med et mål om at reducere udledningen af drivhusgasser med 70 procent i 2030.
Lige præcis det krav har Alternativet tilsluttet sig, selvom partiet ikke støtter Mette Frederiksen som statsminister.
- Selvom vi ikke har peget på Mette Frederiksen som statsminister, så skal vi da nok få en kop kaffe sammen og finde ud af, om vi kan lave noget samme.
Men vi ser os fremadrettet som den frie spiller.
For vi ønsker at gøre op med rød og blå blok.
Der skal være en grøn kile ind i det, sagde Uffe Elbæk natten til torsdag.
Mette Frederiksen lagde ikke skjul på, at hun er under pres fra flere sider, når regeringsforhandlingerne går i gang.
- Jeg tager ikke noget eller nogen for givet.
Selvfølgelig skal alle have indflydelse i det samarbejde, som vi gerne vil facillitere.
Det siger sig selv.
Jeg håber på et folketing, som kan finde ud af at samarbejde og forhåbentlig endnu mere end de sidste fire år.
- Der venter spændende dage og forhandlinger, men det ville være at spilde en historisk chance, hvis det nye flertal smider det på gulvet, for vi kan rykke nu på den grønne dagsorden og gøre noget for normeringerne i daginstitutionerne, sagde Mette Frederiksen under partilederrunden.
FacebookTwitterKopier linkEmner:Mette Frederiksen (politiker)|Morten Østergaard (politiker)|Radikale Venstre|Socialdemokraterne|Flygtninge og asylansøgere




https://www.dr.dk/nyheder/politik/folketingsvalg/stram-kurs-faar-ingen-plads-i-folketinget-men-millioner-i

FolketingsvalgStram Kurs får ingen plads i Folketinget - men millioner i partistøtteBåde Stram Kurs og Kristendemokraterne er berettiget til omkring to millioner kroner i årlig partistøtte indtil næste valg.
Rasmus Paludan og partiet Stram Kurs kom ikke i Folketinget - men med over 63.
500 stemmer er partiet berettiget til over to millioner kroner i årlig partistøtte.
Af Lars Lindevall06.
juni 2019 kl.
08.
45Bemærk: artiklen er mere end 30 dage gammelLæs opFlere end 3,5 millioner danskere har lagt vejen forbi stemmeboksen - eller sendt deres brevstemme - til folketingsvalget.
Samtlige stemmer er nu talt op, og som resultatet viser, var der tre partier, der ikke formåede at kravle over spærregrænsen og sikre sig en plads i Folketinget: Stram Kurs, Kristendemokraterne og Klaus Riskær Pedersen.
Partistøtte fra statenAlle partier og kandidater uden for partierne er berettiget til partistøtte, hvis de har været opstillet til et valg og har fået et minimum af stemmer ved valget.
Antallet af stemmer, som partiet skal modtage for at få støtte, afhænger af valgets type.
Partier, der har været opstillet til et folketingsvalg, og opnået mindst 1000 stemmer ved det seneste valg har ret til at modtage statsstøtte.
Denne partistøtte er på 33 kroner (2019) om året pr.
stemme.
Men selv om de ikke har fået nok stemmer til en plads i folketingssalen, giver staten et "plaster på såret" til de partier, der arbejder videre for den politiske sag.
Alle partier og kandidater uden for partierne, der har fået mindst 1.
000 stemmer ved valget, er berettigede til at få partistøtte fra staten.
I 2019 er partistøttesatsen 33 kroner per stemme.
Partistøtten gives i kalenderåret efter det kalenderår, hvor folketingsvalget blev afholdt, og til og med det kalenderår, hvor næste folketingsvalg afholdes.
Partiet Stram Kurs med Rasmus Paludan i spidsen nåede op på 1,8 procent af de i alt 3.
529.
882 stemmer.
Det betyder, at partiet har fået 63.
537 stemmer, og dermed er partiet berettiget til en årlig partistøtte på 2.
096.
721 kroner.
Set over en periode på fire år - såfremt der går så lang tid til næste folketingsvalg - er der således tale om et samlet beløb på 8.
386.
884 kroner.
Kristendemokraterne, der fik 1,7 procent af stemmerne og dermed heller ikke bliver repræsenteret på Christiansborg, er med sine 60.
007 stemmer berettiget til 1.
980.
231 kroner i årlig partistøtte eller 7.
920.
924 kroner over fire år.
Valgets store vinder - Socialdemokratiet - der fik 25,9 procent af stemmerne, står som det største parti i Folketinget til en årlig partistøtte på i alt 30.
169.
887 kroner eller 120.
679.
548 kroner over fire år.
Fortsætter som partiBåde Stram Kurs og Kristendemokraterne har meldt ud, at partierne fortsætter deres arbejde.
- Det ser jeg rigtig meget frem til, og vi var jo kun 0,2 procent fra at blive valgt, så det er jo meget godt, sagde Rasmus Paludan i går, efter valg-nederlaget var en realitet.
Om partistøtten slog han samtidig fast, at "det er jo ikke mine penge, men partiets penge".
Klaus Riskær Pedersen har slået fast, at hans parti ikke genopstiller ved et kommende valg - men at det skal fortsætte som en bevægelse med "karakter af en græsrodsbevægelse".
- Partiet vil i den kommende valgperiode søge sine politiske mål fremmet ad anden vej end gennem parlamentarisk deltagelse.
Partiet vil i det omfang, der kan opnås partistøtte, tilrettelægge aktiviteter, der kan fremme de mål, som cirka 30.
000 vælgere har udtrykt støtte til, skriver partiet i en pressemeddelelse.
Bevægelsen vil eksempelvis forsøge at få sine mærkesager igennem ved at benytte annoncer, netværk og sociale medier.
Selv om partiet ikke stiller op til et valg igen, er det stadig berettiget til støtte, fastslår juraprofessor Jørgen Albæk Jensen, der tidligere ledte et ekspertudvalg om partistøtte.
- Det fremgår af reglerne, at pengene skal bruges til politisk arbejde, og det er jo et vidt begreb.
Derfor er der ikke noget til hinder for, at partiet kan få partistøtte, selv om det ikke genopstiller, siger professor Jørgen Albæk Jensen fra Aarhus Universitet.
Med 0,8 procent af stemmerne til folketingsvalget kan Klaus Riskær Pedersens parti få en årlig partistøtte på 931.
887 kroner.
FacebookTwitterKopier linkEmner:Folketinget|Klaus Riskær Pedersen (erhvervsleder)|Stram Kurs (parti)|Valg og folkeafstemninger|Rasmus Paludan (advokat)




https://www.dr.dk/sporten/haandbold/kvindelandsholdet/danmarks-landstraener-sigter-efter-top-syv-til-haandbold-vm-det

KvindelandsholdetDanmarks landstræner sigter efter top syv til håndbold-VM: 'Det bliver benhårdt' Klavs Bruun Jørgensen glæder sig over, at Danmark er klar til VM i kvindehåndbold.
Landstræner Klavs Bruun Jørgensen er meget tilfreds med det, han har set fra sine spillere i de to kvalifikationskampe mod Schweiz.
Af Kasper Heide Lund06.
juni 2019 kl.
08.
00Bemærk: artiklen er mere end 30 dage gammelLæs opDet danske kvindelandshold havde på forhånd sagt, at VM-billetten ikke kunne komme i fare mod Schweiz, og det fik de ret i.
Alligevel var det en glad landstræner Klavs Brunn Jørgensen som nu sammen med sine spillere skal til håndbold-VM i Japan i slutningen af året.
Det står klart, efter Schweiz blev slået med 26-14 i returkampen på udebane i VM-kvalifikationen.
Det bliver en benhård kamp, og vi skal gøre, hvad vi kan for at komme ind i top syv, der som minimum sikre os en OL-kvalifikation.
Klavs Bruun Jørgensen- Det er selvfølgelig rart.
Før vi stillede op til de her kampe, var vi godt klart over, at Schweiz burde være en overkommelig modstander.
Det fik vi også sat en tyk streg under ved at være knivskarpe i de fleste situationer gennem to kampe, siger han til DR Sporten.
- Jeg glæder mig rigtig meget over, at selvom vi stort set var kvalificeret efter den første kamp (som Danmark vandt 35-22, red.
), så sløser vi ikke, men bliver ved med at spille og får så meget ud af kampen som overhovedet muligt.
Seks i stregNu kan landsholdet ånde lettet op og kigge frem mod deres sjette VM i træk, når der i november bliver taget hul på slutrunden i Japan.
- Det giver ro.
Så ved vi, at vores samling i oktober kan bruges til at forberede os til slutrunden i november og december.
Og så tager vi lidt tidligere til Japan, fordi der er forskel på klima og en relativt lang distance, så vi skal også klimatisere os til tiden, siger Klavs Bruun Jørgensen.
Danmark vil ikke ankomme til VM som en af favoritterne til at nappe guldet.
Det bliver også afspejlet i den målsætning, landstræneren for nuværende har for slutrunden.
- Det bliver en benhård kamp, og vi skal gøre, hvad vi kan for at komme ind i top syv, der som minimum sikre os en OL-kvalifikation, siger Klavs Bruun Jørgensen.
- Jeg vil gerne se den pulje, vi kommer i, og den pulje vi bliver krydset med.
Vi kan være heldige eller uheldige.
Vi ved godt, hvis vi krydser med en stærk pulje, så vil det altid være vanskeligt, fordi mange af de hold, som ligger inde for top 10, er meget tæt på hinanden.
Frankrig og Norge ligger nok en stykke over os andre.
VM i Japan starter den 30.
november i år.
FacebookTwitterKopier linkEmner:Klavs Bruun Jørgensen (håndboldtræner)|Japan|Schweiz|Håndbold|De Olympiske Lege




https://www.dr.dk/sporten/basketball/raptors-i-front-i-nba-finaleserie-foerer-2-1-over-de-forsvarende-mestre

BasketballRaptors i front i NBA-finaleserie: Fører 2-1 over de forsvarende mestreMed en sejr på 123-109 over Golden State Warriors er Raptors blot to sejre fra at kunne kalde sig mestre.
Raptors er nu blot to sejre fra at kunne kalde sig mestre.
06.
juni 2019 kl.
07.
40Bemærk: artiklen er mere end 30 dage gammelLæs opToronto Raptors bringer sig foran 2-1 i finaleserien i basketligaen NBA.
Med en sejr på udebane på 123-109 over de dobbelte forsvarende mestre, Golden State Warriors, er Raptors nu blot to sejre fra at kunne kalde sig mestre.
Læs også:NBA-finalerne igen helt lige: Warriors udligner mod TorontoWarriors' store stjerne Stephen Curry stod ellers for vilde 47 point hjemme på Oracle Arena i Oakland.
De forsvarende mestre manglede dog i den grad holdets anden store profil Kevin Durant, der fortsat er skadet, og guard Klay Thompson.
Stor skuffelse hos Golden State Warriors' helt store stjerne Stephen Curry.
Raptors var overlegenRaptors vandt samtlige fire perioder i kampen, hvor Kawhi Leonard lavede 30 point, og Kyle Lowry lavede 23 point.
Golden State Warriors var bagud med 14 point allerede i første periode og nåede aldrig tættere end syv point på Raptors i løbet af kampen.
Fjerde kamp spilles også i Oracle Arena natten til lørdag.
/ritzau/FacebookTwitterKopier linkEmner:Stephen Curry (basketballspiller)|Golden State Warriors|Oracle|Basketball|USA




https://www.dr.dk/nyheder/politik/folketingsvalg/partifaelle-i-frontalangreb-paa-anders-samuelsen-det-har-vaeret

FolketingsvalgPartifælle i frontalangreb på Anders Samuelsen: 'Det har været fuldstændig gennemsyret af nepotisme'Liberal Alliance har været til grin i tre år, fordi Thyra Frank har siddet på sin ministerpost, siger Henrik Dahl.
Af Thomas Klose Jensen06.
juni 2019 kl.
06.
40Bemærk: artiklen er mere end 30 dage gammelLæs opLiberal Alliances katastrofevalg, hvor partiet er gået fra 13 til 4 mandater, får nu folketingsmedlem Henrik Dahl til at rette et skarpt angreb mod formand Anders Samuelsen og hans ledelse af partiet:- Det har været fuldstændig gennemsyret af nepotisme, og det er jo en nepotisme, der kommer fra Anders, siger han.
- Det er jo i egentlig forstand nepotisme at udnævne familiemedlemmer til ministerposter for eksempel (kulturminister Mette Bock er Anders Samuelsens søster, red.
), men i lidt videre forstand er det jo også nepotisme at gøre Thyra Frank til minister for eksempel.
- Det er jo totalt vanvittigt, for hun har ikke én af de kvaliteter, der skal til for at være minister.
Og vi har gået og været til grin i tre år, fordi Thyra var minister, fordi det her nepotistiske princip bare skulle gennemføres.
Men tror du, at det her med ministerudnævnelserne af blandt andet hans søster og Thyra Frank har været det, som har været med til at få vælgerne til at opgive projektet ”Liberal Alliance”?
- Ja, navnlig Thyra.
Det er jo hul i hovedet at udnævne en person til minister, som altså ikke har én af de kvaliteter, der skal til for at klare sig på Christiansborg.
- Vælgerne er jo ikke dumme.
Det er jo til grin, at det skal være på den måde.
Altså kejser Nero udnævner sin hest til senator ikke, det er selvfølgelig lidt mere skørt, men det er jo sådan noget på linje med det, vi snakker om.
Se de samlede resultater for Liberal Alliances valg her.
Brug for ny ledelseLiberal Alliance fik blot 2,3 procent af stemmerne, og derfor er det på tide med en ny ledelse, mener Henrik Dahl.
- Det er da en ret bred afvisning af vores politiske linje, og så er det jo en kraftig afvisning af vores politiske ledelse.
Som det ser ud nu, er Anders (Samuelsen, red.
) ikke blevet genvalgt, og Christina Egelund er ikke blevet genvalgt.
Det tyder jo på, at vores politiske ledelse har gjort et eller andet meget forkert, siger han.
Se Anders Samuelsens reaktion på det dårlige valg i videoen foroven.
Klik på play.
Henrik Dahl selv står på vippen i forhold til at komme ind.
Han er nemlig stillet op i Sydjyllands Valgkreds, hvor Liberal Alliance står til at få ét mandat.
Derfor bliver de personlige stemmer afgørende for, om det bliver Henrik Dahl eller kredsens spidskandidat, Varde-byrådsmedlemmet Steen Holm Iversen, der løber med mandatet.
Ifølge Henrik Dahl er det ikke på tale, at han selv skal i spil til ledelsesposter.
Han fylder 60 år næste gang, og derfor giver det ikke mening, mener han.
Så hvem ser du for dig, kan sætte en ny kurs for partiet og få det tilbage på sporet?
- Altså Alex (Vanopslagh, red.
) var en utroligt god formand for Liberal Alliance Ungdom i sin tid, så jeg tror da sagtens, at han kan omskoles til at være en god leder af Liberal Alliance også.
'Jeg var mere eller mindre uenig i det hele'Vi får en seks-syv ministerier på nogle områder, som ikke interesserer vores vælgere, og så sidder vi der og er med til at regere landet inden for nogle områder, som rent ud sagt rager vores vælgere en høstblomst.
Det er jo ikke sådan man forvalter det mandat, vi fik i 2015.
Henrik Dahl, medlem af Liberal AllianceI dine øjne, hvad er det så, ledelsen har gjort forkert?
- Der er jo mange ting, der er gået galt.
Helt grundlæggende har regeringsdeltagelsen jo bare været en total katastrofe, som har ført til, at vi virkelig er gået tilbage i meningsmålingerne.
- Der er jo ikke nogen, som har kunnet se, at vi havde nogen fordel af at deltage i regeringen.
Og samtidig med, at vi ikke har haft nogen fordele af det, er vi blevet bundet på hænder og fødder i forhold til nogle af de ting, som vi var gode til før: At sige tingene lige ud af posen og komme med noget systemkritik.
Men var du uenig i, at man skulle gå i regering på det tidspunkt, man gjorde det?
- Altså, jeg var mere eller mindre uenig i det hele.
Det var jo en meget selvstændig beslutning, som kom oppefra, som blev taget af Anders og muligvis også Simon Emil, og som ikke havde været diskuteret i gruppen.
Pludselig bliver det bare serveret som en kendsgerning, som ingen har haft mulighed for at drøfte eller give sit besyv med, om det var en god idé.
Det lyder som om, at du har været skuffet over, at man valgte at gøre det her uden at inddrage hele gruppen inden?
- Skuffet er ikke det rigtige ord, men jeg har hele tiden syntes, at det var utroligt uklogt, for det var jo, rent ud sagt, ikke det værd.
Vi får en seks-syv ministerier på nogle områder, som ikke interesserer vores vælgere, og så sidder vi der og er med til at regere landet inden for nogle områder, som rent ud sagt rager vores vælgere en høstblomst.
Det er jo ikke sådan man forvalter det mandat, vi fik i 2015.
Simon Emil har ikke sagt fraAnders Samuelsen og Simon Emil Ammitzbøll-Bille ved valgfesten hos Liberal Alliance på Christiansborg.
Regeringsansvaret førte også til en intern splittelse i partiet og skabte reelt et a- og et b-hold, mener Henrik Dahl.
- Vores folketingsgruppe er på en eller anden måde brækket over i to, fordi der har jo været et slags a-hold, som ligesom var underlagt en type af regler og et b-hold, som var underlagt en anden type af regler.
Og jeg tror bare, at hele b-holdet er dødhamrende træt af den måde, som a-holdet har kørt partiet på de sidste tre år.
- Og set fra b-holdets synspunkt har det bare været sådan, at hvis man var på a-holdet, så havde det ikke nogen negative konsekvenser, hvis man var dårlig, og var man på b-holdet havde det ikke nogen positive konsekvenser, at man var god.
Og det er jo helt ulideligt at skulle sidde i en folketingsgruppe i så mange år og skulle gøre gode miner til slet spil.
- Og Simon Emil har jo ikke sagt fra over for det – han har jo været en del af den nepotisme, og derfor er alle os på b-holdet bare hamrende trætte af, at der er sådan en nepotistisk logik, som på en eller anden måde får lov til at styre hele partiet.
Jeg vil sige, at vores gamle ledelse har da gjort en kraftig indsats for at smadre partiet.
Og det er jo klart, at hvis det havde fortsat, så var partiet da blevet smadret.
Henrik Dahl, medlem af Liberal AllianceLedelse har næsten smadret partietDet er jo nogle voldsomme ord du bruger – er det muligt at rette op på det her parti, for det lyder virkelig som om, der er sket nogle ting, som har ødelagt sammenhængskraften?
- Det vil tiden jo vise.
Jeg vil sige, at vores gamle ledelse har da gjort en kraftig indsats for at smadre partiet.
Og det er jo klart, at hvis den havde fortsat, så var partiet da blevet smadret.
Anders sagde altid, at vi havde succes i regeringen, og jeg sagde altid til Anders: Jamen vi kan jo ikke tåle mere succes.
Og det er jo også lidt det, som er sagen nu, vi kan simpelthen ikke tåle mere succes – hvis vi får mere succes, som Anders definerer det, så dør vi.
Så vi må have en anden succes end Anders definition af succes.
Kolleger smidt under bussenHenrik Dahl er opstillet i Sydjyllands Valgkreds, hvor partiet står til ét mandat.
Han er dog ikke selv spidskandidat, men alt efter de personlige stemmer, kan han være i spil til at fortsætte på Christiansborg.
Hvis det sker bliver det dog i en mere ensom rolle.
Der skal nemlig vinkes farvel til i alt 9 kolleger i folketingsgruppen.
Hvem kommer du til at savne allermest på Christiansborg af dine partikolleger?
- Jamen mange.
Det er også derfor, at jeg rent ud sagt er vred over, at Anders (Samuelsen, red.
) og Simon Emil (Ammitzbøll-Bille, red.
) har ført en politik, der bare har smidt en hel masse af mine gode venner under bussen.
- Nu nævner jeg bare nogle eksempler ikke – Joachim (B.
Olsen, red.
), bare smidt under bussen efter at have gjort et fantastisk arbejde, Carsten Bach, bare smidt under bussen efter at have gjort et kæmpe arbejde, og i virkeligheden også et eller andet sted Merete (Riisager, red.
), bare smidt under bussen, fordi hun også holder op i ren og skær træthed og frustration over den dårlige måde, tingene er kørt på.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Valg og folkeafstemninger|Ledelse|Varde




https://www.dr.dk/nyheder/udland/som-20-arig-sprang-harry-ud-i-faldskaerm-ved-d-dag-verden-kraevede-unge-maend-var

UdlandSom 20-årig sprang Harry ud i faldskærm ved D-dag: 'Verden krævede, at unge mænd var villige til at dø'Veteran fra landgangen i 2.
verdenskrig sprang som 94-årig igen ud over Normandiet.
Harry Read var 20 år gammel, da han 6.
juni 1944 sprang ud i faldskærm over Normandiet.
Onsdag aften sprang den 95-årige brite igen.
)06.
juni 2019 kl.
06.
13Bemærk: artiklen er mere end 30 dage gammelLæs opDet er torsdag 75 år siden, at de allierede styrker gik i land i Normandiet og indledte felttoget mod Tyskland for at nedkæmpe nazisterne.
USA's præsident, Donald Trump, er der, og det er den afgående britiske premierminister, Theresa May, og den franske præsident, Emmanuel Macron, også.
Der plejer også at være veteraner til årsdagene for D-dagen, men der bliver færre og færre af dem.
To af dem, der stadig lever, er 94-årige John Hutton og 95-årige Harry Read.
Allerede onsdag aften var de med til at markere årsdagen, da de klædt i rødt sprang i faldskærm over den nordfranske himmel.
Veteran fra D-dag Harry Read udfører i en alder af 95 år et tandemspring over det samme område, som han for 75 år siden en tidlig morgen sprang ud som faldskærmssoldat som led i de allieredes invasion i Normandiet i Frankrig.
 Da Harry Read landede i Normandiet i 1944 sammen med omkring 280 andre faldskærmssoldater, var det med den mission at tage kontrollen med broer og veje og forbedrede landgangen, der fandt sted samme morgen.
 Mange faldskærmssoldater mistede livet ved D-dag, da de blev spredt, og mange blev opdaget af de tyske soldater.
I går gik landingen dog godt for Harry Read.
 D-dag gav de allierede styrker adgang til det besatte Europa og var med til at føre til afslutningen på 2.
verdenskrig.
 Et britisk Spitfire-fly passerer hen over himlen som led i fejringen af årsdagen for D-dag.
 En konvoj af flådefartøjer på vej fra England til Normandiet for at markere årsdagen for landgangen, der kostede mange livet.
 Tyske soldater tager del i en ceremoni på den tyske kirkegård i Normandiet.
Mange tyske soldater mistede livet i kampene.
 Tyske, amerikanske og franske soldater deltager i den fælles ceremoni på kirkegården i La Cambe i Frankrig.
1 / 8Veteran fra D-dag Harry Read udfører i en alder af 95 år et tandemspring over det samme område, som han for 75 år siden en tidlig morgen sprang ud som faldskærmssoldat som led i de allieredes invasion i Normandiet i Frankrig.
1 / 8Da Harry Read landede i Normandiet i 1944 sammen med omkring 280 andre faldskærmssoldater, var det med den mission at tage kontrollen med broer og veje og forbedrede landgangen, der fandt sted samme morgen.
2 / 8Mange faldskærmssoldater mistede livet ved D-dag, da de blev spredt, og mange blev opdaget af de tyske soldater.
I går gik landingen dog godt for Harry Read.
3 / 8D-dag gav de allierede styrker adgang til det besatte Europa og var med til at føre til afslutningen på 2.
verdenskrig.
4 / 8Et britisk Spitfire-fly passerer hen over himlen som led i fejringen af årsdagen for D-dag.
5 / 8En konvoj af flådefartøjer på vej fra England til Normandiet for at markere årsdagen for landgangen, der kostede mange livet.
6 / 8Tyske soldater tager del i en ceremoni på den tyske kirkegård i Normandiet.
Mange tyske soldater mistede livet i kampene.
7 / 8Tyske, amerikanske og franske soldater deltager i den fælles ceremoni på kirkegården i La Cambe i Frankrig.
8 / 8'Strengt nødvendigt'Read var blot 20 år gammel, og Hutton kun en teenager, da de tidligt om morgenen den 6.
juni 1944 sprang ud fra deres transportfly som del af det britiske luftvåbens sjette division.
- Det var en anden verden dengang.
Det var en verden, der krævede, at unge mænd som mig selv var villige til at dø for en civilisation, som var værd at leve i, siger Harry Read.
- Derfor var det strengt nødvendigt for unge mænd som mig at sætte livet på spil.
- I dag var mit liv dog ikke på spil, siger han om onsdagens tandemspring, som han beskriver som "helt igennem fornøjeligt".
Det var fortrinsvis amerikanske, britiske og canadiske soldater, der gik i land på D-dagen.
Vendte krigenDe blev mødt af miner og bombefælder på strandene.
Og fra betonbunkere på strandene åbnede tyskerne ild.
Omkring 3.
400 allierede soldater blev dræbt eller meldt savnet den 6.
juni.
Der er ingen sikre tal om de tyske tab.
Nogle kilder siger 4.
000, andre siger 9.
000 på D-dagen.
Operation Overlord, som den omfattende operation blev kaldt, var et afgørende vendepunkt i 2.
verdenskrig og bidrog til Nazitysklands nederlag i maj 1945.
- Landgangen i Normandiet for 75 år siden var et eksempel på historisk internationalt samarbejde, sagde den britiske premierminister, Theresa May, i en tale onsdag, hvor hun hyldede veteranerne, der "kæmpede for at sikre den frihed og fred, vi nu nyder".
/ritzau/ReutersFacebookTwitterKopier linkEmner:Donald Trump (politiker)|Emmanuel Macron (politiker)|Frankrig|Storbritannien|Anden verdenskrig




https://www.dr.dk/nyheder/politik/folketingsvalg/miss-danmark-finalist-bliver-groenlandsk-folketingsmedlem

FolketingsvalgMiss Danmark-finalist bliver grønlandsk folketingsmedlemAki-Matilda Høegh-Dam er valgt som den ene af to grønlandske mandater i Folketinget.
Den 22-årige politiker Aki-Matilda Høegh-Dam er valgt for partiet Siumut.
Af Anton Lind06.
juni 2019 kl.
08.
12Bemærk: artiklen er mere end 30 dage gammelLæs opDe grønlandske vælgere har været til stemmeurnerne i går for at sende to personer i Folketinget på de nordatlantiske mandater.
Og mens Aaja Chemnitz Larsen sikrede sig endnu en periode for venstrefløjspartiet Inuit Ataqatigiit, var det noget mere opsigtsvækkende, hvem der tog den enkelte plads, som socialdemokratiske Siumut sikrede sig.
Det blev nemlig den bare 22-årige Aki-Matilda Høegh-Dam, der snuppede pladsen fra Aleqa Hammond, som har haft den indtil nu.
Aki-Matilda Høegh-Dam afgiver sin stemme til Folketingsvalget, i Godthåbshallen i Nuuk.
Det nyvalgte medlem af Folketinget har en bachelor i statskundskab fra Københavns Universitet.
Aki-Matilda Høegh-Dam sikrede sig 3.
467 personlige stemmer.
Har arbejdet i FolketingetAki-Matilda Høegh-Dam har studeret statskundskab på Københavns Universitet og været studentermedhjælper i Folketinget.
Hun er gået til valg på, at Danmark skal tage mere ansvar for sine ansvarsområder i Grønland.
Hun støtter samtidig Socialdemokratiets formand, Mette Frederiksen, men vil også bakke op om den kandidat, der støtter ønsket om et selvstændigt Grønland, skriver Grønlands Radio, KNR.
Miss Danmark-finalistDen 22-årige politiker har tidligere været i rampelyset for sin deltagelse i konkurrencen Miss Danmark tilbage i 2015.
Her sikrede hun sig en sjetteplads.
Hun blev et varmt samtaleemne i Grønland under Miss Danmark-konkurrencen.
Det var ikke kun en dans på roser, fortalte hun dengang i et længere interview til Sermitsiaq.
AG.
- Der er blevet sagt en masse grimme ting.
Heriblandt at jeg udstiller mig selv på et dyreskue, og at jeg slet ikke er grønlænder, fordi jeg har lys hud og blå øjne, fortalte Aki-Matilda Høegh-Dam dengang til avisen.
Tilbagegang til store partierAaja Chemnitz Larsen fra Inuit Ataqatigiit blev dog det grønlandske valgs helt store stemmesluger med over 5.
200 personlige stemmer.
Alene i hovedstaden, Nuuk, fik hun 3.
056 stemmer, hvilket svarer til mere end hver fjerde stemme i byen.
Partiet måtte dog se en generel tilbagegang på 4,9 procentpoint og fik 33,5 procent af stemmerne.
Siumut gik også tilbage og fik 29,4 procent af stemmerne - en tilbagegang på 8,6 procentpoint, skriver KNR.
Den tidligere landsstyreformand Aleqa Hammond stillede op for Nunatta Qitornai, men partiet fik bare 7,8 procent af stemmerne.
Hammond blev valgt til Folketinget for Siumut med et rekordvalg i 2015, men blev løsgænger efter en skandalesag om misbrug af offentlige midler.
Siden meldte hun sig under fanerne hos Nunatta Qitornai.
Stemmeprocenten endte på 49,9.
FacebookTwitterKopier linkEmner:Aaja Chemnitz Larsen (politiker)|Aleqa Hammond (politiker)|Grønland|Socialdemokraterne|Valg og folkeafstemninger




https://www.dr.dk/nyheder/politik/folketingsvalg/loekke-gaar-til-dronningen-det-skal-du-holde-oeje-med-i-dag

FolketingsvalgLøkke går til dronningen: Det skal du holde øje med i dagDagen derpå byder på dronningebesøg og finoptælling af stemmerne.
Lars Løkke Rasmussen tropper op hos dronningen klokken 11 for at skyde dronningerunden i gang og melde sin regerings afgang.
Han har meddelt, at han vil pege på sig selv.
Af Peter Boier06.
juni 2019 kl.
06.
37Bemærk: artiklen er mere end 30 dage gammelLæs opNogle har nok festet til langt ude på natten, mens andre er gået i seng kort efter valgresultatet med en dårlig smag i munden.
Men uagtet, om det gik godt eller skidt for de respektive partier, er der en ny dag, der truer.
Og traditionen tro er der en række helt centrale begivenheder dagen efter et folketingsvalg, før regeringsdannelse og møder mellem partierne for alvor begynder, i jagten på afgøre ledelsen af landet de næste fire år.
1Klokken 11: DronningenDen siddende statsminister svinger traditionen tro forbi dronningen klokken 11 i dag for at melde sin regerings afgang og for at påbegynde en dronningerunde.
I en dronningerunde besøger alle partierne dronningen for at udlægge, hvordan de ser den politiske situation.
Det kan have to udfald:Hvis der med det samme er flertal for, at én bestemt person skal være statsminister, vil dronningen udnævne personen til statsminister, hvorefter der skal dannes regering.
Hvis ikke der i første omgang tegner sig et klart flertal, udpeger dronningen i stedet en såkaldt kongelig undersøger, som står i spidsen for forhandlinger om, hvem den næste statsminister skal være.
Herefter kan der gå dage, uger eller sågar måneder med at danne regering.
Ved sidste folketingsvalg tog det 10 dage, men til sammenligning brugte svenskerne over fire måneder sidst.
Lars Løkke Rasmussens regering bliver teknisk set siddende ved magten imens, indtil en ny er på plads.
Det kalder man et 'forretningsministerium'.
Læs politisk analytiker Jens Ringbergs vurdering af den kommende regeringsdannelse her:Læs også:Jens Ringberg: Mette Frederiksens vej til Statsministeriet går gennem Morten Østergaard2Klokken 12: Møde i PublicistklubbenPartilederne samlet til en særudgave af Mads & Monopolet før valget.
Har man appetit på mere politisk debat og snak her efter valget, er der godt nyt.
Traditionen tro afholder Publicistklubben nemlig en debat dagen efter valget, hvor alle partilederne for de partier, der er valgt til Folketinget, mødes og diskuterer valgkampens resultat.
Det er Martin Krasnik, der er ordstyrer, og det foregår i Industriens Hus i København, men du kan også se det på DR1 eller her på dr.
dk.
3Fintælling - hvem er inde, hvem er ude?
Det er et stort arbejde at fintælle alle 3.
567.
219 stemmer.
Sådan så det for eksempel ud ved fintællingen efter valget til Europa-Parlamentet i 2014.
I løbet af dagen bliver alle stemmerne fintalt, og så begynder de personlige stemmetal at dukke op.
Og som de ruller ind, begynder man at kunne sige med sikkerhed, hvem der har opnået valg til Folketinget, og hvem der ikke har.
Der er en lang række interessante personopgør at følge, og mange kendte og markante politikere er på vippen.
Eksempelvis kæmper Martin Henriksen og Peter Skaarup begge om ét mandat i Københavns Storkreds, som det personlige stemmetal til hver af dem kommer til at afgøre.
Og sådanne opgør er der overalt i landet i løbet af i dag.
Det store, forkromede billede af, hvem der er valgt, forventes at ligge klar i aften.
Du kan følge med i, hvem der kommer ind, her:Læs også:DR vurderer: Se, hvem der er inde og ude af FolketingetKilder: Folketinget, DRFacebookTwitterKopier linkEmner:Lars Løkke Rasmussen (politiker)|København|Folketinget|DR1|Valg og folkeafstemninger




https://www.dr.dk/nyheder/udland/75-aar-siden-d-dag-statsledere-og-kongelige-hylder-veteraner

Udland75 år siden D-dag: Statsledere og kongelige hylder veteraner En to dage lang markering retter al opmærksomhed mod de veteraner, der i 1944 skrev historie ved at gå i land i Normandiet.
Dronning Elizabeth, Donald Trump og Angela Merkel er samlet for at hylde veteraner, der for 75-år siden deltog ved D-dag.
Af Sofie Dyjak06.
juni 2019 kl.
11.
10 | opdateret 11.
juni 2019 kl.
11.
39Bemærk: artiklen er mere end 30 dage gammelLæs opStående bifald, stor ros og taler.
Sådan blev de veteraner, der for 75 år deltog i en historisk og risikabel landgang i Normandiet, i går hyldet.
Og markeringen af D-dag fortsætter i dag.
Det er nemlig præcis 75 år siden, at soldater primært fra USA, Storbritannien og Canada'd deltog i den risikable mission i det nordvestlige Frankrig.
Et led i en større operation, som havde til formål at befri Europa fra den tyske besættelse.
Læs også:Som 20-årig sprang Harry ud i faldskærm ved D-dag: 'Verden krævede, at unge mænd var villige til at dø'Den franske præsident Emmanuel Macron, den afgående britiske premierminister Theresa May og den amerikanske præsident Donald Trump er blandt andre til stede ved den to dage lange markering af D-dag.
Flere samlede sig i går i Normandiet for at hylde og mindes de veteraner, der for 75 år siden deltog i D-dag.
Men også kongelige er med til at takke veteranerne.
Den engelske dronning Elizabeth talte i går i den engelske kystby Portsmouth, hvor soldaterne drog afsted fra for 75 år siden:- Det er med ydmyghed og fornøjelse, at jeg på vegne af hele landet, faktisk hele den frie verden, siger tak til jer alle.
Cirka 300 veteraner lyttede med.
Største landgangsoperation i historienTheresa May har også allerede takket veteranerne, fordi de "kæmpede for at sikre den frihed og fred, vi nu nyder:- Landgangen i Normandiet for 75 år siden var et eksempel på historisk internationalt samarbejde, sagde May i går.
På selve D-dag deltog cirka 150.
000 soldater i invasionen i Normandiet til lands, til vands og i luften.
Invasionen betegnes som den allerstørste landgangsoperation i historien, skriver blandt andre D-Day Museum.
Større franske og polske styrker deltog i slaget efter selve landgangen.
Desuden deltog tropper fra blandt andre Grækenland, Holland, Norge og Danmark.
Hvad betyder D-dag?
Invasionen i Normandiet den 6.
juni 1944 er blevet synonym med den militære forkortelse D-dag.
D-dag er i virkeligheden et militært udtryk, som betegner den dag, en operation skal starte.
Forkortelserne ses første gang i en operationsbefaling i den amerikanske hær under Første Verdenskrig.
Betegnelsen bruges stadig ved militæroperationer, men er for de fleste forbundet med invasionen i 1944.
Kilde: Theddaystory.
comInvasionen var nøje planlagt og fungerede som et led i at genvinde kontrollen med det tysk-besatte Frankrig.
Den var en del af Operation Overlord, og bag planlægningen stod blandt andre den britiske premierminister Winston Churchill og general Dwight D.
Eisenhower, som var øverstkommanderende for de allierede styrker i Europa og senere blev USA's præsident.
Danmark deltager i højtidelighedDer er ingen præcis tal på, hvor mange der mistede livet ved selve landgangen, men meldinger lyder på et sted mellem 2.
500-5.
000 personer.
Over 100.
000 blev dræbt under hele invasionen i Normandiet.
Befrielsen af Paris i august 1944 betegnes af mange som afslutningen det slag, der startede med D-dag.
Repræsentanter fra USA, Frankrig, Holland, Norge, Polen og Danmark deltager i højtidelighederne i dag.
De finder primært sted i Normandiet og i Portsmouth.
Anden verdenskrig sluttede 11 måneder efter begyndelsen af Operation Overlord.
Krigen brød ud i 1939.
Rettelse: Det fremgik tidligere af artiklen, at Dwight D.
Eisenhower var USA's præsident i 1944, men dette er ikke korrekt.
Franklin D.
Roosevelt var præsident i 1944, mens Eisenhower var general og først blev præsident i januar 1953.
FacebookTwitterKopier linkEmner:Donald Trump (politiker)|Emmanuel Macron (politiker)|Frankrig|Storbritannien|Anden verdenskrig




https://www.dr.dk/nyheder/politik/folketingsvalg/video-vaelgerlussinger-og-choktilstand-saadan-reagerede-valgaftenens

FolketingsvalgVIDEO Vælgerlussinger og choktilstand: Sådan reagerede valgaftenens vindere og tabereLars Løkke Rasmussens regering må gå af, mens rød blok runder de magiske 90 mandater.
Matchbolden ligger hos Mette Frederiksen (S) efter aftenens valgresultat, hvorpå Lars Løkke Rasmussen (V) igen opfordrede til samarbejde over midten.
Af Kasper Duncan Gram, Victor Schrøder Friis og Emil Thorbjörnsson (Grafik)06.
juni 2019 kl.
06.
13Bemærk: artiklen er mere end 30 dage gammelLæs op- Har vi virkelig fået den største mandatfremgang i 35 år?
, lød det fra en tydelig lettet Søren Pape Poulsen fra Konservative, som fik dobbelt så mange stemmer i forhold til sidste valg.
- Nu er vi mange flere klimatosser!
, lød vurderingen fra Enhedslistens Pernille Skipper oven på rød bloks fremgang.
De andre partilederes reaktioner på valgresultatet strakte sig fra ekstase til våde øjne.
Og med flere partier tæt ved spærregrænsen, kunne blot et enkelt nyt parti kæmpe sig vej til en plads i Folketinget.
Se partiledernes reaktioner på valgresultaterne i videoen øverst i artiklen.
FacebookTwitterKopier linkEmner:Lars Løkke Rasmussen (politiker)|Pernille Skipper (politiker)|Valg og folkeafstemninger|Enhedslisten|Folketinget




https://www.dr.dk/nyheder/politik/folketingsvalg/dagen-derpaa-saadan-kan-de-13-partier-bruge-deres-resultat

FolketingsvalgDagen derpå: Sådan kan de 13 partier bruge deres resultatSocialdemokratiet går tilbage, men ser ud til at erobre Statsministeriet.
Lars Løkke Rasmussen, Pia Olsen Dyhr og Pernille Skipper efter partilederdebatten på Christiansborg.
Af Jens Ringberg og Nicolas S.
Nielsen06.
juni 2019 kl.
06.
04Bemærk: artiklen er mere end 30 dage gammelLæs opVælgerne har stemt.
Fire ugers valgkamp er slut.
Enten er festen stadig godt i gang i de enkelte partier, eller også er der gravøl, tid til selvransagelse og genopfindelse hos de partier, der er gået markant tilbage.
Lad os tage et kig på partierne ét for ét.
Socialdemokratiet 25,9 % (-0,4)Det positiveDer er gode muligheder for, at Mette Frederiksen snart kan supplere formandstitlen med titlen som statsminister med et rødt flertal bag sig.
Det negativePartiet går tilbage i forhold til valget i 2015.
Et styrket valgresultat kunne have gavnet hendes forhandlingsposition med partilederne fra de Radikale, Enhedslisten og SF: Morten Østergaard, Pernille Skipper og Pia Olsen Dyhr.
Især først- og sidstnævnte har fået gode valg, selvtillid og fremgang.
Det kommer de til at bruge mod hende i forhandlinger.
Venstre 23,4 % (+3,9)Det positiveVenstre går klart frem i forhold til sidste folketingsvalg og er fortsat det med afstand største parti i blå blok.
Det negativeStatsminister Lars Løkke Rasmussen må gå den tunge gang til dronningen i dag for at fortælle, at han ikke længere skal være statsminister efter en tumultarisk valgkamp, hvor V-formanden har forsøgt at nærme sig midten af dansk politik.
Dansk Folkeparti 8,7 % (-12,4)Det positiveDansk Folkeparti kan stadig nå at få indflydelse på det, som S-formand Mette Frederiksen har kaldt ”den brede udlændingepolitik”.
Det negativePartiet er mere end halveret i forhold til valgresultatet i 2015.
Partiet har fået en ”vælgerlussing”, som partiformanden selv kaldte det tidligt på aftenen.
To nye partier i form af Stram Kurs og Nye Borgerlige har presset partiet på dets nøglepolitik; udlændingeområdet.
Radikale 8,6 % (+4,0)Det positiveDe Radikale er en af valgets helt store vindere.
Morten Østergaard kan med 16 mandater, og dermed en fordobling, tanke selvtillid op, inden han sætter sig ved bordet med Mette Frederiksen for at forhandle prisen for at støtte hende som statsminister.
Det har som bekendt en pris, og de radikale mandater kan formentlig omsættes til en del radikal indflydelse og politik.
Det negativeValgets resultat gør, at Socialdemokratiet i en tilspidset situation kan true De Radikale med at finde opbakning til hendes statsministerdrømme hos de øvrige partier, hvor både Venstre og Dansk Folkeparti måske kunne have interesse.
Enhedslisten 6,9 % (-0,9)Det positiveLandets mest røde parti får et acceptabelt valg med en marginal tilbagegang.
Men partiet kan ende med at få markant indflydelse i en potentiel socialdemokratisk regering modsat i dag, hvor Enhedslisten er sat stort set uden for enhver indflydelse.
Det negativePå den brede udlændingepolitik får partiet formentlig kun begrænset indflydelse, ligesom Pernille Skippers økonomiske politik på de store linjer vil være uspiselig for De Radikales Morten Østergaard, der ser ud til at få en nøglerolle.
SF 7,7 % (+3,5)Det positiveSocialistisk Folkeparti går markant frem.
Det styrker formand Pia Olsen Dyhrs ambitioner om at få markant indflydelse på en rød regering.
Det negativePia Olsen Dyhrs parti ender ikke nødvendigvis med at få den nøglerolle som støtteparti til en socialdemokratisk regering, som hun ellers havde udset sig.
Større interesse vil samle sig om de radikale.
Konservative 6,6 % (+3,2)Det positivePartiformand Søren Pape Poulsen kan trygt blive siddende i sin stol.
Med en klar fremgang er de Konservative en af de helt store vindere i den såkaldte blå blok.
Vælgerne har øjensynligt belønnet en kurs, hvor partiet har stået fast på de enkelte emner og den samme politik gennem hele valgkampen.
Det negativeSøren Pape Poulsen skal nu igen til at lære, hvordan man er partiformand frem for minister, ligesom han skal være i opposition frem for regering.
Alternativet 3,0 % (-1,8)Det positiveAlternativets grønne dagsorden har vundet stort ved dette valg.
Det er et politikområde, hvor partiet ser ud til at få reel indflydelse under en socialdemokratisk regering.
Det negativeSelvom partiets grønne dagsorden nu har et klart flertal på Christiansborg, så har mange andre partier også kapret den.
Alternativet skrumper kraftigt ind.
Nye Borgerlige 2,4 %Det positiveSom det eneste af de nye partier kommer Pernille Vermund i Folketinget.
Ikke nok med det; hun får selskab af tre partikollegaer.
Det negativeNye Borgerlige ser ikke ud til at kunne få særligt stor indflydelse i den kommende valgperiode.
Igen på valgaftenen tog Lars Løkke Rasmussen kraftigt afstand fra Nye Borgerlige.
Liberal Alliance 2,3 % (-5,2)Det positiveRegeringspartiet har ligget og flirtet med spærregrænsen, men kommer altså lige netop i Folketinget.
Nu får det snart tidligere regeringsparti nogle år til at redefinere sig selv.
Det negativeLiberal Alliances valg er en regulær katastrofe for partileder Anders Samuelsen.
Ikke blot er partiet nu reduceret til det mindst mulige på Christiansborg og samtidig tingets mindste parti: Samuelsen selv og en stribe profiler er også røget ud af Folketinget.
Stram Kurs 1,8 %Det positiveEt resultat tæt på spærregrænsen giver optimisme og partistøttekroner, der kan bruges til at videreudvikle partiet.
Det negativeStram Kurs får ikke Folketinget som platform de næste fire år.
Kristendemokraterne 1,7 %Det positiveEt resultat tæt på spærregrænsen giver optimisme og partistøttekroner, der kan bruges til at videreudvikle partiet.
Det negativeKristendemokraterne kom lige netop ikke ind.
Det er en spand kold vand i ansigtet på partiets hårdtarbejdende græsrødder og den nye partiformand.
Partiet Klaus Riskær Pedersen 0,8 %Det positiveMeget positiv karma omkring Klaus Riskær Pedersen i valgkampen.
Det negativePartiet endte langt under spærregrænsen og bliver nu nedlagt.
FacebookTwitterKopier linkEmner:Anders Samuelsen (politiker)|Klaus Riskær Pedersen (erhvervsleder)|Socialdemokraterne|Venstre|Valg og folkeafstemninger




https://www.dr.dk/nyheder/udland/fiat-chrysler-dropper-fusion-med-renault-efter-krav-fra-staten

UdlandFiat Chrysler dropper fusion med Renault efter krav fra statenFusionen mellem Fiat Chrysler og franske Renault ville have skabt verdens tredjestørste bilproducent.
Fiat Chrysler og Renault bliver alligevel ikke fusioneret.
)06.
juni 2019 kl.
04.
58Bemærk: artiklen er mere end 30 dage gammelLæs opBilgiganten Fiat Chrysler trækker tilbuddet om at slå sig sammen med Renault tilbage.
Det italiensk-amerikanske bilfirmas tilbud på 35 milliarder dollar - 232 milliarder kroner - om en fusion ville have skabt verdens tredjestørste bilproducent efter Volkswagen og Toyota.
Fiat Chrysler skyder skylden på fransk politik.
- De rigtige politiske omstændigheder eksisterer ikke i Frankrig lige nu, for at en fusion som denne kan etableres, skriver bilfirmaet i en pressemeddelelse.
Ville ikke frede arbejdspladserDen franske stat ejer 15 procent af Renault.
Staten krævede, at fusionen ikke ville koste franske arbejdspladser, og at der skulle udbetales udbytte til franske aktionærer, herunder den franske stat.
Det ville Fiat Chrylser angiveligt ikke gå med til.
De to selskaber sælger begge over ti millioner biler om året.
/ritzau/FacebookTwitterKopier linkEmner:Fiat|Chrysler|Bilindustri|Biler|Frankrig




https://www.dr.dk/nyheder/politik/folketingsvalg/se-hvem-der-er-inde-og-ude-af-folketinget

FolketingsvalgSe, hvem der er inde og ude af FolketingetFlere profiler må forlade Folketinget efter valget.
Anders Samuelsen er hverken LA-leder eller folketingsmedlem længere.
Af Emma Toft, Theis Lange Olsen og Emil Søndergård Ingvorsen06.
juni 2019 kl.
05.
40 | opdateret 06.
juni 2019 kl.
21.
51Bemærk: artiklen er mere end 30 dage gammelLæs opVælgernes dom kan være benhård efter et folketingsvalg.
Enten er man ude, eller også er man inde.
Ved dette valg er det især Liberal Alliance og Dansk Folkeparti, der har måttet sige farvel til en stor del af deres folketingsgrupper.
Herunder følger en liste med dem, som er sikre på en plads i Folketinget, og dem der ryger ud.
Dansk Folkeparti mister 21 pladserDansk Folkepartis Peter Skaarup under folketingsvalget 2019.
I København mister udlændinge- og værdiordfører Martin Henriksen sin plads i Folketinget.
Partiet får kun ét mandat i København, og det går til gruppeformand Peter Skaarup.
Partiets formand, Kristian Thulesen Dahl, sikrer sig et genvalg på hjemmebanen, Sydjyllands Storkreds.
Det samme gør partiets tidligere leder og fungerende formand for Folketinget, Pia Kjærsgaard, som får partiets eneste mandat i Københavns Omegn.
Også udenrigsordfører Søren Espersen og Bent Bøgsted bliver valgt igen.
Morten Messerschmidt, Marie Krarup og Alex Ahrendtsen er ligeledes valgt ind.
Til gengæld er det et farvel til EU-ordfører Kenneth Kristensen Berth og energiordfører Mikkel Dencker.
Også trafikordfører Kim Christiansen må se, at han nu er fortid i Folketinget.
Dansk Folkeparti går fra fire til to mandater i Nordjylland, og det betyder, at både fiskeriordfører Ib Poulsen og medieordfører Morten Marinus mister deres pladser på Christiansborg.
Se alle herI videoen herover kan du se klip fra Kristian Thulesen Dahls to meget forskellige taler fra folketingsvalget i 2015 og i 2019.
Liberal Alliance mister 9 pladserChristina Egelund under LA's valgfest 5.
juni.
Afgående partileder Anders Samuelsen må se sig om efter noget andet at lave, da LA mister begge sine mandater i Nordsjællands Storkreds.
Det samme må finans- og integrationsordfører Joachim B.
Olsen, Laura Lindahl og Christina Egelund, fordi partiet ikke får nogen mandater i hverken Københavns Omegns Storkreds, på Sjælland eller i Nordjylland.
Til gengæld kommer Simon Emil Ammitzbøll-Bille ind på et mandat i København.
Også den potentielle kronprins og mulige nye LA-leder Alex Vanopslagh får et mandat, og det samme gør Henrik Dahl.
Ole Birk Olesen er også genvalgt.
Se alle herAlternativet mister 4 pladserUffe Elbæk under Alternativets valgfest i Cirkusbygningen i København.
Partileder Uffe Elbæk kommer ind i København, hvor partiet kun får et mandat.
Susanne Zimmer fra Nordjylland er sikker på at træde ind i Folketinget.
Dermed er gruppeformand Carolina Magdalene Maier ude.
Se alle herEnhedslisten mister 1 pladsPolitisk ordfører Pernille Skipper til valgfesten hos Enhedslisten på Vega i København.
I København er politisk ordfører Pernille Skipper samt Rosa Lund, Rune Lund og 70-årige Jette Gottlieb valgt - sidstnævnte som nyvalgt i denne omgang.
Hun var medlem af Folketinget mellem 1994 og 2001.
Pernille Skipper kan glæde sig over et kanonvalg i København med flere end 33.
000 personlige stemmer.
Se alle herNye Borgerlige får 4 pladserMette Thiesen, Pernille Vermund og Peter Seier Christensen under valgfesten hos Nye Borgerlige i DGI-byen i København under folketingsvalget 2019.
Her kommer partiformand Pernille Vermund ind i Sydjylland, hvor hun stillede op i konkurrence med blandt andet DF-formand Kristian Thulesen Dahl.
Også Mette Thiesen fra Nordsjællands Storkreds valgt ind, da partiet får et mandat i Nordsjælland.
Partiet får også et mandat på Sjælland, og det går til medstifter Peter Seier Christensen.
Også i Østjylland får Nye Borgerlige til at få et mandat, som går til spidskandidat Lars Boje Mathiesen.
Se dem alle herSocialdemokratiet vinder 1 ekstra pladsMette Frederiksen ved valgfesten hos Socialdemokratiet på Christiansborg.
Partiet går ét mandat frem.
Det betyder blandt andet valg til partiformand Mette Frederiksen, Henrik Sass Larsen, Dan Jørgensen, Mattias Tesfaye, Henrik Dam Kristensen, Nick Hækkerup, Mogens Jensen, Nicolai Wammen, Bjarne Laustsen, Morten Bødskov og en række andre allerede kendte profiler.
Se alle herVenstre vinder 9 ekstra pladserLars Løkke Rasmussen ved valgfesten hos Venstre på Christiansborg.
Venstre får valgets bedste resultat, hvis man ser på fremgangen i mandater.
43 venstrefolk skal finde sig til rette på Christiansborg efter valget.
Det er en fremgang på ni mandater.
Der er genvalg til partiformand Lars Løkke Rasmussen, Jakob Ellemann-Jensen, Bertel Haarder og en række andre af partiets kendte profiler.
Et af de nye V-ansigter i Folketinget bliver Marie Bjerre, valgt i Nordjylland.
I København får partiet tre mandater.
Tommy Ahlers stormer i Folketinget med flere end 26.
000 stemmer.
Også Martin Geertsen og Jan E.
Jørgensen er valgt.
Se alle herKonservative vinder 6 ekstra pladserSøren Pape Poulsen under valgfesten hos Konservative i Børssalen hos Dansk Erhverv i København.
Det bliver blandt andet til genvalg for partiformand Søren Pape Poulsen i Vestjyllands Storkreds, Naser Khader på Sjællands Storkreds, Mai Mercado på Fyn og Mette Abildgaard i Nordsjælland.
Se alle herSF vinder 7 ekstra pladserPia Olsen Dyhr under valgfesten hos SF.
SF får 14 pladser i Folketinget - en fremgang på syv mandater.
Partiformand Pia Olsen Dyhr bliver genvalgt i København.
Der er også valg til Jacob Mark, som får et flot personligt valg, og Karsten Hønge trods balladen om hans mandat til Europa-Parlamentet.
Se alle herRadikale vinder 8 ekstra pladserMorten Østergaard og Sofie Carsten Nielsen under valgfesten hos Radikale på Christiansborg.
Politisk leder Morten Østergaard, Martin Lidegaard, Ida Auken, Sofie Carsten Nielsen, Jens Rohde og Zenia Stampe bliver valgt.
Særligt Ida Auken kan glæde sig over et kanonvalg i Københavns Storkreds.
Der er også gode nyheder til partiets nestor, Marianne Jelved, som bliver valgt igen i Nordjylland.
Se alle herFacebookTwitterKopier linkEmner:Alex Ahrendtsen (politiker)|Alex Vanopslagh (politiker)|Europa-Parlamentet|Jylland|Valg og folkeafstemninger




https://www.dr.dk/nyheder/politik/folketingsvalg/vild-jubel-under-sejrstaler-baade-de-radikale-og-sf-blev-fordoblet

FolketingsvalgVild jubel under sejrstaler: Både De Radikale og SF blev fordoblet- I aften og måske i nat fester vi, lød det fra SF-formand Pia Olsen Dyhr i sejrstale.
Af Emil Søndergård Ingvorsen06.
juni 2019 kl.
03.
29Bemærk: artiklen er mere end 30 dage gammelLæs op- SF er det favnende folkeparti, der forener visioner med poliske resultater.
Det lange seje, træk med små daglige forbedringer.
Formand Pia Olsen Dyhr blev hyldet af ellevilde partikammerater, efter at det var blevet klart, at partiet får 14 mandater i det nye folketing.
Det er en fordobling sammenlignet med for fire år siden.
I sin sejrstale talte formanden om alle de ting, de vil kæmpe for de kommende år.
- Vi skal have minimumsnormeringer, en ambitiøs, bindende klimalov og et Danmark med færre fattige børn.
I har været med til at vise hele Danmark, at SF stadig går forrest i i klimakampen, sagde hun.
Men først er tid til at lade champagnen poppe:- I dag delte vi de sidste flyers ud.
I aften og måske i nat fester vi.
I morgen skal vi i gang med at samle Danmark om en ny rød-grøn retning, sagde hun.
Radikale: Bedre end vi havde drømt omHvis der er et parti, som får en endnu bedre valgfest end SF, så må det være hos Radikale Venstre og Morten Østergaard.
Partiet blev ligeledes fordoblet og gik fra otte til 16 mandater.
Kort inden, at det endelige resultat var på plads, holdt Morten Østergaard sin sejrstale.
Han kunne knap nok få armene ned og lod sig tiljuble af sine radikale støtter.
- Nu er vi ved et folketingsvalg, som ser ud til at falde bedre ud, end nogen af os turde have drømt om, sagde Morten Østergaard, mens det taktfast lød 'Morten, Morten' fra tilhørerne.
- Alle de dygtige folk, som har hjulpet på vejen, har sagt til mig: Husk nu at være ydmyg.
Men hvordan pokker skal man være ydmyg med sådan et resultat?
, sagde den radikale leder.
FacebookTwitterKopier linkEmner:Pia Olsen Dyhr (politiker)|Radikale Venstre|Socialistisk Folkeparti|Folketinget|Morten Østergaard (politiker)




https://www.dr.dk/nyheder/politik/folketingsvalg/konservative-blev-fordoblet-vil-ikke-sidde-i-hjoernet-med-korslagte

FolketingsvalgKonservative blev fordoblet: Vil ikke sidde i hjørnet med korslagte armePartilederne mødtes til en sidste debat i Folketinget, efter at alle stemmer var talt op.
Af Emil Søndergård Ingvorsen06.
juni 2019 kl.
02.
55Bemærk: artiklen er mere end 30 dage gammelLæs opKlokken 11 er VLAK-regeringen fortid.
Her vil Venstre nemlig gå til dronningen og fortælle, at regeringen går af.
Det betyder også, at De Konservative afslutter sine 2,5 år som medlem af trepartiregeringen.
Men det vil ikke få partiet, som ved valget er blevet fordoblet og er gået fra seks til 12 mandater, til at sidde med hænderne i skødet de næste fire år.
Det forsikrede partileder Søren Pape Poulsen under den afsluttende debat mellem de 13 partiledere, der var på valg.
- Ender det med sådan en regering, som der er lagt op til her, så vil vi da bruge vores mandater på at søge indflydelse, sagde han og fortsatte:- Jeg vil da ikke stå i et hjørne med korslagte arme og vente på, at der bliver valg igen og se, hvordan det går.
Hør også, hvad de resterende 12 partiledere havde på hjerte under den afsluttende debat i videoen øverst i artiklen.
FacebookTwitterKopier linkEmner:Søren Pape Poulsen (politiker)|Det Konservative Folkeparti|Folketinget|Venstre




https://www.dr.dk/nyheder/politik/folketingsvalg/valgdeltagelsen-dykker-andet-folketingsvalg-i-streg

FolketingsvalgValgdeltagelsen dykker for andet folketingsvalg i streg3.
567.
210 vælgere har stemt ved folketingsvalget.
Det er 1,3 procentpoint lavere end for fire år siden.
Vi skal fire folketingsvalg tilbage for at finde en ligeså lav valgdeltagelse til folketingsvalget.
06.
juni 2019 kl.
00.
42Bemærk: artiklen er mere end 30 dage gammelLæs opDen samlede valgdeltagelse til folketingsvalget ender på 84,5 procent.
Ved valget for fire år siden lå deltagelsen på 85,8 procent.
Det fremgår af tal fra KMD.
I konkrete tal har 3.
567.
210 vælgere stemt.
For fire år siden var det også en tilbagegang i forhold til folketingsvalget i 2011, hvor 87,7 vælgerne deltog.
Vi skal fire folketingsvalg tilbage for at finde en ligeså lav valgdeltagelse til folketingsvalget.
I 2005 var valgdeltagelsen ligeledes 84,5 procent.
En lavere valgdeltagelse fandtes ved valget i 1994, hvor 84,3 procent af de stemmeberettigede gik i stemmeboksen.
Rød blok vinderEfter at alle stemmerne er blevet talt op, står det klart, at magten vipper over til rød blok.
Dermed får Socialdemokratiets formand, Mette Frederiksen, muligheden for at danne regering.
Hun har sagt, at førsteprioriteten er at danne en ren S-regering.
Den nuværende statsminister, Lars Løkke Rasmussen, foreslår dog, at der bliver dannet en regering hen over midten.
Frem mod valget har der også været stor spænding om de nye elever i klassen, Stram Kurs, Nye Borgerlige og Klaus Riskær Pedersens parti.
Her er det kun Nye Borgerlige, der er blevet valgt ind i Folketinget.
Heller ikke Kristendemokraterne har fået nok stemmer.
/ritzau/FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Folketinget|Valg og folkeafstemninger




https://www.dr.dk/nyheder/politik/folketingsvalg/video-loekke-maa-til-dronningen-saadan-foregaar-en-dronningerunde

FolketingsvalgVIDEO Løkke må til dronningen: Sådan foregår en dronningerundeEn dronningerunde er det næste skridt, når der skal findes en ny regering.
Af Jakob Skov Jakobsen06.
juni 2019 kl.
04.
48Bemærk: artiklen er mere end 30 dage gammelLæs opLars Løkke Rasmussen (V) har erkendt blå bloks nederlag ved folketingsvalget og dermed, at regeringen med Venstre, Liberal Alliance og De Konservative har tabt regeringsmagten.
Derfor må han nu gå til dronningen.
- På baggrund af valgresultatet vil jeg indgive regeringens afskedsbegæring, og jeg vil foreslå dronningen at indkalde til en dronningerunde i morgen, sagde han til Venstres valgfest.
En dronningerunde er nemlig det næste skridt, når der skal findes en ny regering.
Læs også:Valgets ABCFor hvis en regering mister sit flertal efter et valg - eller hvis et parti, der støtter op om regeringen, kræver det - skal alle partilederne afsted til dronningen.
Her skal de efter tur fortælle, hvem de vil have til at lede forhandlingerne om at danne en ny regering.
Bliv klogere på, hvad en dronningerunde er, i videoen øverst.
FacebookTwitterKopier linkEmner:Lars Løkke Rasmussen (politiker)|Venstre|Det Konservative Folkeparti|Folketinget|Liberal Alliance




https://www.dr.dk/nyheder/politik/folketingsvalg/jens-ringberg-mette-frederiksens-vej-til-statsministeriet-gaar-gennem

Af DR's politiske analytikerJens RingbergFolketingsvalgJens Ringberg: Mette Frederiksens vej til Statsministeriet går gennem Morten ØstergaardSocialdemokratiet fik et lunkent valgresultat, mens støttepartierne går frem.
Det kan ende med langvarige forhandlinger, vurderer analytiker.
Mette Frederiksen og Socialdemokratiet skal nu til forhandlingsbordet med de røde partier.
Her vil hun blive mødt med krav fra blandt andet Radikale Venstre og politisk leder Morten Østergaard.
06.
juni 2019 kl.
04.
42Bemærk: artiklen er mere end 30 dage gammelLæs op- Vi gjorde det.
De ord faldt aldrig, da Socialdemokratiets formand, Mette Frederiksen, i aftes kunne konstatere, at hun har fået det rød-grønne flertal, der formentlig skal til for at kunne danne en regering.
Til klapsalver og bifald fra partifællerne.
- Mette, Mette, Mette, lød huj-råbene.
Men de nok så berømte ord, som tidligere statsminister Helle Thorning-Schmidt brugte i 2011, blev altså ikke gentaget, da hun kort efter midnat holdt en tale for partifællerne i Folketingets fællessal.
For Socialdemokratiet har ikke gjort det… endnu.
© drDR's politiske analytiker Jens RingbergJens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Læs mereMette Frederiksen har kurs mod Statsministeriet.
Vælgerne har gjort deres – de har sendt et klart signal til Christiansborg.
Socialdemokratiets formand skal stå i spidsen for arbejdet med at give landet en ny regering, byggende på et nyt flertal.
Spørgsmålet er, om der er fællesmængde nok til at Frederiksen kan danne en levedygtig regering.
Det er der sandsynligvis, men ikke nødvendigvis.
Jens Ringberg, politisk analytikerBump på vejen mod Prins Jørgens GårdMen der er en del bump forude, før Mette Frederiksen kan kalde sig selv statsminister.
For resultatet ER knudret.
To af tre mulige støttepartier har fordoblet deres styrkeposition siden sidste valg, samtidig med at Mette Frederiksens eget parti går en anelse tilbage, men dog samtidig vinder et mandat.
Ikke just den bedste forhandlingsposition for Mette Frederiksen, der dog kan lune sig ved, at Alternativet ikke ser ud til at blive tungen på vægtskålen.
Så er der én selvbevidst partileder mindre at bekymre sig om.
Nu handler det om Pernille Skipper, Pia Olsen Dyhr og frem for alt Morten Østergaard.
Og om en sommerferie, der ligger et godt stykke ude i fremtiden.
Kontante radikale kravDen radikale leders budskab på valgaftenen var lige så kontant, som den politiske linje han har fulgt i et helt år, siden det stod klart, at Mette Frederiksen ønsker en S-regering uden radikal deltagelse.
- Mette Frederiksen får chancen, sagde Morten Østergaard, da partilederne mødtes efter midnat.
Men hans tilføjelse var vigtigere:- Hvis hun vil med i min retning, får hun lov at blive statsminister.
Første trin mod en ny regering er en dronningrunde, hvor partierne udpeger en forhandlingsleder.
Se, hvad det går ud på:Dermed er tingene trukket skarpt op til første møde mellem Frederiksen og Østergaard, når først formaliteterne omkring Lars Løkke Rasmussens farvel og Mette Frederiksens udpegning til kongelig undersøger er på plads.
Pia Olsen Dyhr og Mette Frederiksen efter partilederdebatten på Christiansborg i København under Folketingsvalget 2019.
Løkke læner sig tilbagePå samme måde fik Pernille Skipper understreget,at Enhedslisten forventer, at den kommende S-statsminister rør ved de omstridte ydelser, eksempelvis integrationsydelsen.
Skipper sagde det godt nok ikke selv, men da Lars Løkke Rasmussen blandede sig i partilederrunden, kom kravet fra Enhedslisten til Frederiksen.
Lars Løkke Rasmussen havde en fin aften som partiformand, men en dårlig aften som statsminister.
Men han er ikke gået af.
Han ”læner sig tilbage og iagttager” og står klar i kulissen, hvis Mette Frederiksen fejler.
Det vil hun være bevidst om, når de svære forhandlinger går i gang.
Og de bliver ikke nødvendigvis ret meget lettere af, at Mette Frederiksen efter valgaftenen talte yderst pænt om sine støttepartier og beskrev en”historisk, fælles sejr for rød blok”For blokken er generelt uenig i Mette Frederiksens udlændingepolitik, og den er internt uenig om den økonomiske politik.
Det politiske danmarkskort ændrede sig dramatisk ved folketingsvalget sammenlignet med valget i 2015.
Hiv i billedet for at se forskellen.
Det politiske Danmarkskort 2019 og 2015 Jokeren Thulesen DahlEn joker i de forhandlinger kan være, at Socialdemokratiet kan kigge mod Dansk Folkeparti og partiformand Kristian Thulesen Dahl, hvis forhandlingerne med Morten Østergaard bliver for træge.
DF har i valgkampen peget på Lars Løkke Rasmussen som statsminister, men har åbenlyst gjort tilnærmelser til Socialdemokratiet i spørgsmålet om udlændingepolitik og velfærd.
Uanset hvad; rød blok med Mette Frederiksen i spidsen vandt en markant sejr ved onsdagens valg.
Folketinget er rødere end nogensinde.
Det bliver forhandlingerne ikke nemmere af.
Spørgsmålet er, om der er fællesmængde nok til, at Frederiksen kan danne en levedygtig regering.
Det er der sandsynligvis, men ikke nødvendigvis.
Anders Samuelsen (LA) blev ikke genvalgt til Folketinget.
På sidelinjen sidder de borgerlige partiledere tilbagelænede og vil følge dramaet med popcorn, som Søren Pape Poulsen formulerede det.
De konservative leder fik vælgernes belønning for indsatsen i VLAK-regeringen.
Liberal Alliance og Anders Samuelsen fik det modsatte.
Rød blok skal bygge regering.
DF og LA skal begge genopbygge et politisk parti.
Det er fire år siden, Mette Frederiksen overtog formandsposten i Socialdemokratiet.
Valget onsdag var det hidtil største skridt i hendes tid som formand.
Nu mangler hun lige det sidste.
Det kan godt blive besværligt.
FacebookTwitterKopier linkEmner:Anders Samuelsen (politiker)|Helle Thorning-Schmidt (politiker)|Socialdemokraterne|Folketinget|Valg og folkeafstemninger




https://www.dr.dk/nyheder/politik/folketingsvalg/mette-frederiksen-danmark-skal-have-en-ny-regering

FolketingsvalgMette Frederiksen: Danmark skal have en ny regeringSocialdemokratiets formand lod sig hylde til valgfest.
Af Emil Søndergård Ingvorsen06.
juni 2019 kl.
00.
18Bemærk: artiklen er mere end 30 dage gammelLæs op- Kære allesammen.
Kære socialdemokrater.
Allerførst, kære danskere, langt om længe blev det jeres tur.
I har valgt, at Danmark skal have et nyt flertal.
I har valgt at Danmark skal have en ny regering.
Sådan sagde Socialdemokratiets formand, Mette Frederiksen, under partiets valgfest, hvor hun blev mødt af et regulært jubelbrøl fra Socialdemokratiets medlemmer og politikere, da hun ankom til Fællessalen på Christiansborg.
Socialdemokratiet går frem med ét mandat sammenlignet med valget i 2015.
- Kære alle, jeg er ualmindelig stolt af den valgkamp, vi har ført.
Vi har talt om, hvad vi vil kæmpe for og har ikke fokuseret på de andres politik, siger Mette Frederiksen.
- Flertallet er skiftet, og det er derfor, vi har udsigt til en ny regering i Danmark.
I talen siger hun også, at hun har modtaget et opkald fra statsminister Lars Løkke Rasmussen (V), der meddelte hende, at regeringen går af.
- Jeg vil gerne sige til dig Lars, at du har tjent i mange år.
Jeg er stolt af dit engagement i LøkkeFonden.
Giv Lars Løkke Rasmussen en hånd, siger Mette Frederiksen til de mange tilhørere.
En ting er dog sikkert.
Mette Frederiksen vil ikke have Venstre-formanden med i sin regering.
- Vi vil danne en ren S-regering, hvor vi vil samarbejde med alle, der konstruktivt søger indflydelse, siger hun.
Lars Løkke ønsker at fortsætteMette Frederiksen kan se, at rød blok går massivt frem, men det skyldes først og fremmest Radikale Venstre og SF, som hver står til at blive fordoblet.
Det betyder, at rød blok overtager flertallet i Folketinget.
Hos Venstre fortalte statsminister Lars Løkke Rasmussen for kort tid siden, at regeringen vil gå af i morgen.
Lars Løkke Rasmussen vil nu anbefale, at der kommer en midterregering med ham som statsminister.
Det blev kort efter afvist af politisk ordfører for Socialdemokratiet Nicolai Wammen.
- Vi har været meget klare fra vores side om, at vi går efter at lave en ren socialdemokratisk regering, som kan samarbejde bredt, også med Lars Løkke og Venstre.
Vi holder fast i det, vi har sagt hele tiden, sagde han.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Radikale Venstre




https://www.dr.dk/nyheder/politik/folketingsvalg/se-det-endelige-valgresultat-her-er-valgets-vindere-og-tabere

FolketingsvalgSe det endelige valgresultat: Her er valgets vindere og tabereVælgerlussing til DF og Liberal Alliance.
Men Mette Frederiksen kan samle rødt flertal.
Af Emil Søndergård Ingvorsen06.
juni 2019 kl.
00.
11 | opdateret 06.
juni 2019 kl.
05.
56Bemærk: artiklen er mere end 30 dage gammelLæs opPå trods af at Venstre gik frem med næsten fire procentpoint i forhold til seneste valg, så må partiet se sig slået af pinden af rød blok.
Det viser det endelige valgresultat fra nattens stemmeoptælling.
Socialdemokratiet og de partier, der peger på Mette Frederiksen som statsminister, SF, Radikale Venstre og Enhedslisten, lander på tilsammen 91 mandater.
Det betyder, at de ikke er afhængige af Alternativets støtte for at danne en ny regering.
Partiet, der får fem pladser i Folketinget, har under valgkampen peget på deres egen formand, Uffe Elbæk, som landets næste statsminister.
Blå blok står derimod svækket tilbage efter vælgerlussing til både Liberal Alliance og Dansk Folkeparti.
Liberal Alliance går fra 13 mandater ved sidste valg til kun lige at kravle over spærregrænsen med fire mandater.
Det vil sige, at de har mistet flere end to ud af tre stemmer.
Det er blandt andet gået ud over formand Anders Samuelsen, som ryger ud af Folketinget.
Dansk Folkeparti får 16 pladser i Folketinget.
Hermed bliver de mere end halveret fra de 37 mandater, de fik i 2015.
DF fik 'vælgerlussing'Tidligt på valgaftenen erkendte DF-formand Kristian Thulesen Dahl da også, at partiet har fået tæsk af vælgerne.
- Der er ingen tvivl om, at dagens resultat bliver en gedigen tilbagegang for Dansk Folkeparti.
Vi har fået en vælgerlussing, sagde han til partiets valgfest.
SE FORSKELLEN:Danmarkskortet viser DF's 'vælgerlussing'I modsætning til DF og LA var der anderledes glæde hos De Konservative.
De bliver fordoblet og går fra seks til 12 mandater.
Hos Venstre, der går ni mandater frem, har man dog ikke mistet håbet om at danne en ny regering med Lars Løkke Rasmussen som statsminister.
Løkke vil gå til dronningenKort før midnat sagde Løkke Rasmussen, at Venstre vil gå til dronningen i dag og meddele, at regeringen går af.
Venstre vil i stedet anbefale en ny regering over midten, hvor Lars Løkke Rasmussen fortsætter som som statsminister.
Socialdemokratiet bliver Folketingets største parti, men det er ikke deres mandatfremgang, der for alvor har skubbet magtbalancen fra 'højre' til 'venstre'.
Partiet går ét mandat frem, mens Radikale Venstre kan juble med en fordobling fra otte til 16 mandater.
De Radikale og SF festedeHermed bliver Radikale Venstres vision om at være tungen på vægtskålen, når den næste statsminister skal udpeges, opfyldt.
- Når vi vil give Mette Frederiksen muligheden for at danne en ny regering, så er det ikke bare for at få en ny statsminister, så er det for at få en ny politisk retning i Danmark, sagde politisk leder Morten Østergaard i går til DR.
I SF blev der også drukket sejrschampagne.
De er ligeledes blevet fordoblet fra seneste valg og er gået fra syv til 14 mandater.
Det endelige resultat viser også, at hverken Kristendemokraterne, Stram Kurs eller Klaus Riskær Pedersen kravlede over spærregrænsen.
Nye Borgerlige, der var på valg for første gang, fik fire mandater og opnåede akkurat valg.
Læs også:Stram Kurs og Kristendemokraterne kommer ikke i FolketingetFacebookTwitterKopier linkEmner:Anders Samuelsen (politiker)|Klaus Riskær Pedersen (erhvervsleder)|Radikale Venstre|Folketinget|Valg og folkeafstemninger




https://www.dr.dk/nyheder/politik/folketingsvalg/se-forskellen-danmarkskortet-viser-dfs-vaelgerlussing

FolketingsvalgSe forskellen: Danmarkskortet viser DF's 'vælgerlussing'I ikke én eneste af landets 92 kredse er Dansk Folkeparti det største parti.
Partileder Kristian Thulesen Dahl har tabt 21 mandater efter et katastrofalt valg.
(© Scanpix)Af Emil Søndergård Ingvorsen06.
juni 2019 kl.
01.
20Bemærk: artiklen er mere end 30 dage gammelLæs opPå kortet herunder kan du trække og se forskellen på det politiske danmarkskort efter valget til Folketinget i 2015 og valget i 2019.
Kortet viser, hvilket parti der stod stærkest i de forskellige dele af Danmark ved dette valg og valget for fire år siden.
Det politiske Danmarkskort 2019 og 2015 18.
juni 2015 kunne DF's formand, Kristian Thulesen Dahl, lade sig hylde som folketingsvalgets helt store vinder.
Med 37 mandater og 21,1 procent af stemmerne blev partiet større end Venstre og det næststørste parti i Folketinget.
Vi spoler tiden knap fire år frem til dags dato, 5.
juni 2019.
Her måtte Kristian Thulesen Dahl erkende, at partiet har fået en 'vælgerlussing'.
Partiet går 21 mandater tilbage og får bare 8,7 procent af stemmerne.
- Der er ingen tvivl om, at dagens resultat bliver en gedigen tilbagegang for Dansk Folkeparti.
Vi har fået en vælgerlussing, sagde Kristian Thulesen Dahl til partiets valgfest, da de første prognoser løb ind.
For fire år siden var DF for eksempel klart størst i Sydjyllands Storkreds.
Denne gang må de lade sig tage til takke med en tredjeplads.
Venstre er nemlig mere end dobbelt så store, som deres samarbejdspartnere, i det vestjyske.
Ved valget for fire år siden, stod Dansk Folkeparti også som stærkeste parti i store dele af Sjælland.
Her er det nu Socialdemokratiet, som overtager det meste af det Sjælland, hvor DF stod stærkest for fire år siden.
I ikke én eneste af landets 92 kredse er Dansk Folkeparti det største parti.
FacebookTwitterKopier linkEmner:Kristian Thulesen Dahl (politiker)|Dansk Folkeparti|Folketinget|Valg og folkeafstemninger|Sjælland




https://www.dr.dk/nyheder/politik/folketingsvalg/anders-samuelsen-traekker-sig-som-leder-af-liberal-alliance-efter

FolketingsvalgAnders Samuelsen trækker sig som leder af Liberal Alliance efter katastrofevalgMeldingen kommer efter, at flere af partiets profiler har opfordret Samuelsen til at gå af.
Af Thomas Klose Jensen06.
juni 2019 kl.
12.
03 | opdateret 06.
juni 2019 kl.
12.
16Bemærk: artiklen er mere end 30 dage gammelLæs opDet katastrofale folketingsvalg for Liberal Alliance får nu politisk leder Anders Samuelsen til at tage konsekvensen og træde tilbage.
Det siger Samuelsen til Berlingske:- Det er mit ansvar, at vi er endt der, hvor vi er, og der er brug for, at partiet får en mulighed for en ny start.
Nu skal partiet videre, og det skal det uden mig, siger han og fortsætter:- Derfor vælger jeg at trække mig.
Det er mit ansvar, at vi er endt der, hvor vi er, og der er brug for, at partiet får en mulighed for en ny start.
Nu skal partiet videre, og det skal det uden mig.
Anders Samuelsen, nu tidligere politisk leder for Liberal AllianceHelt slut med politikAnders Samuelsen forklarer til avisen, at det nu er helt slut med politik.
- Det er øjeblik, jeg er meget afklaret med, og som jeg har forberedt mig på skulle komme.
Man ved altid, at når man når frem til en valgdag, kan det få nogle meget store konsekvenser, også personligt, siger han.
Hvem der skal overtage posten som politisk leder har Anders Samuelsen også et bud på.
Nemlig Simon Emil Ammitzbøll-Bille.
Det er dog ikke en beslutning, som han har tænkt sig at blande sig i.
Intern kritik efter valgresultatMeldingen kommer, efter at flere markante profiler offentligt er gået ud og har krævet hans afgang.
Tidligt i morges gik partifællen Henrik Dahl i et frontalangreb på Anders Samuelsen og anklagede ham for nepotisme, for at have skabt et a- og b-hold i folketingsgruppen og kritiserede beslutningen om at gå i regering.
- Helt grundlæggende har regeringsdeltagelsen jo bare været en total katastrofe, som har ført til, at vi virkelig er gået tilbage i meningsmålingerne, sagde han.
Henrik Dahl har også forklaret, at han heller ikke ser Simon Emil Ammitzbøll-Bille som Samuelsens arvtager.
Så hvem ser du for dig, der kan sætte en ny kurs for partiet og få det tilbage på sporet?
- Altså Alex (Vanopslagh, red.
) var en utroligt god formand for Liberal Alliance Ungdom i sin tid, så jeg tror da sagtens, at han kan omskoles til at være en god leder af Liberal Alliance også.
Også fungerede undervisningsminister Merete Riisager (LA), der ikke genopstillede, har opfordret Anders Samuelsen til at trække sig.
- Hvis partiet skal overleve - og det skal det - så skal man vælge sig en ny ledelse, som vil arbejde og også se langsigtet på det borgerligt-liberale projekt, forklarede hun.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Berlingske Media|Valg og folkeafstemninger




