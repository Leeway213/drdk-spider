https://www.dr.dk/sporten/tennis/murray-vinder-i-double-i-comeback-efter-operation

TennisMurray vinder i double i comeback efter operationAndy Murray vandt i herredouble, da den tidligere verdensetter i single gjorde comeback efter operation.
Andy Murray kunne torsdag ses i kamp i en tennisturnering, da briten efter en lang periode ude gjorde comeback i herredouble.
20.
juni 2019 kl.
22.
53Bemærk: artiklen er mere end 30 dage gammelLæs opDen tidligere verdensetter Andy Murray har været væk fra tennissporten siden januar efter en slem skade og operation, men torsdag var han på banen igen.
I sit comeback i en turnering stillede 32-årige Andy Murray op i herredouble i ATP-turneringen græs i Queen's Club i London.
Her spillede Murray sammen med spanske Feliciano López, og de to besejrede det topseedede par, der bestod af Juan Sebastián Cabal og Robert Farah.
Murray og Lopez vandt 7-6 (7/5), 6-3.
En glad britte- Det var fantastisk, og jeg nød det virkelig meget.
Jeg var lidt langsom i begyndelsen, men det blev bedre, som kampen skred frem.
- Jeg er meget heldig at være tilbage og spille tennis.
Jeg elsker at spille på denne bane, det er et fantastisk sted at spille.
- Jeg følte mig afslappet før kampen, men jeg følte mig en smule nervøs, da vi gik ind på banen.
Man ønsker nerver og sommerfugle i maven, og det havde jeg i dag, siger Andy Murray ifølge Reuters.
Briten spillede senest i januar, da han i anden runde røg ud i Australian Open med et nederlag i single til Roberto Bautista Agut.
Han gik glip af det meste af sæsonen i 2018 på rund af en hofteskade, og det lignede et farvel til karrieren med nederlaget i Australien.
Kort efter måtte Murray igennem en hofteoperation, og han har været tilbageholdende med at melde noget ud om sin tennisfremtid.
Selv om Murray spillede torsdag, så har han endnu ikke varslet et muligt comeback i single, hvilket også skal ses i lyset af, at ingen topspiller ifølge AFP tidligere er kommet tilbage i single efter en operation som Murrays.
/ritzau/FacebookTwitterKopier link




https://www.dr.dk/nyheder/indland/undgaa-kaos-i-koebenhavn-politikere-vedtager-loft-over-el-loebehjul

IndlandFor at undgå kaos i København: Politikere vedtager loft over el-løbehjul Men de nye regler når ikke at gælde i den kommende højsæson.
De nye motoriserede el-løbehjul i de københavnske gader har skabt heftig debat.
Nu skal antallet reguleres.
Af Theis Lange Olsen20.
juni 2019 kl.
20.
50Bemærk: artiklen er mere end 30 dage gammelLæs opEt omstridt loft over antallet af el-løbehjul i København er nu vedtaget af et flertal i Borgerrepræsentationen.
Det betyder, at der fremover maksimalt må være opstillet 200 el-løbehjul i de dele af byen, hvor der er mest rift om pladsen, såsom i Middelalderbyen, på de store handelsgader og ved de store stationer.
I resten af København er loftet 3.
000 el-løbehjul.
- Tager man til andre storbyer rundt om i verden, kan man hurtigt se konsekvensen af manglende retningslinjer for udlejning, udtaler stedfortrædende teknik- og miljøborgmester Karina Vestergård Madsen (EL).
- I København begynder vi også at se det, men nu forsøger vi at begrænse skaden med et nyt regelsæt.
Men det er stadig ikke en optimal løsning, og derfor håber jeg, at et nyt folketing kan skabe et bedre lovgrundlag for regulering af de her nye transportformer, lyder det.
El-løbehjul i udlandet Flere større byer har indset, at de er nødt til at regulere el-løbehjulene.
I Madrid og Barcelona har der været flere dødsulykker de seneste år, så begge byer har nu indkørt markant skrappere regler og barberet antallet af løbehjul kraftigt ned.
Også byer som San Francisco, Bruxelles og Los Angeles har strammet op på lovgivningen og kræver, at udlejningsfirmaer lever op til flere krav.
De nye regler træder først i kraft om et par måneder, og dermed vil højsæsonen for el-løbehjul hen over sommeren med masser af turister ikke blive påvirket.
Når reglerne træder i kraft, er der i første omgang tale om en et-årig forsørgsordning.
Virksomheder: For lavt loftDe elektriske løbehjul har på få måneder ændret den trafikale orden i de pulserende dele af København.
Det har skabt så store udfordringer, at kommunen har følt sig nødsaget til at gribe ind.
Tre udbydere af elektriske løbehjul i København, Lime, Tier og Voi, sendte for nylig et brev til Københavns Kommune sammen, fordi de frygter, at loftet er sat for lavt og i deres øjne vil få en række negative konsekvenser.
- Bliver forslaget endeligt vedtaget (som det blev i dag, red.
), vil københavnerne ikke længere kunne få let adgang til elektriske løbehjul i byen.
Det vil betyde, at brugen af de elektriske løbehjul vil falde, og prisen på tjenesterne sandsynligvis vil stige, skrev de tre firmaer til kommunen for nogle dage siden.
(Foto: Pernille Bækholm Sloth )Udlejerne er også bange for, at de nye regler grundlæggende går ind og piller ved den model, de kalder "free floating".
Her kan en bruger samle et løbehjul op, hvor vedkommende har brug for det, og stille det pænt, hvor de har brug for at stå af igen.
I Københavns Kommune har enhedschef i Teknik- og Miljøforvaltningen Mikkel Halbye Mindegaard tidligere medgivet, at brugere fremover kan risikere at skulle finde et andet sted at stille el-løbehjulet, end de havde planlagt.
Udlejerne skal nu søge kommunen om tilladelse til at opstille deres løbehjul og have et system indbygget, så de kan udlejes og afleveres i bestemte zoner, som er bestemt af kommunen.
I den liberale tænketank Cepos er specialkonsulent Jonas Herby kritisk over for de nye regler.
- Det er en voldsom forvridning af proportionerne, at dette bliver en stor sag.
At der alligevel er så megen debat om delekoncepterne må alene skyldes, at de er meget synlige i bybilledet.
- Delecykler og el-løbehjul står faktisk mindre i vejen end private cykler i og med, at selskaberne kan tracke dem med GPS, og de derfor ikke ender som efterladte cykler og løbehjul.
Desuden kan en privat cykel stå i dagevis på en dum måde – delecykler og løbehjul er i så megen rotation mellem kunderne, at det ofte kun vil være i kort tid, de eventuelt står og spærrer, siger han.
Københavns Kommune vurderede for nylig, at der er omkring 1.
700 udlejningsløbehjul rundt omkring i byens gader.
Firmaet Lime oplyser dog torsdag til DR Nyheder, at de alene har 2.
000 el-løbehjul, de kan stille op i København i øjeblikket.
Det har ikke været muligt at få oplyst antallet af løbehjul hos Tier og Voi.
Det er kun få uger siden, at en 27-årig mand på el-løbehjul mistede livet i den svenske by Helsingborg.
REGLER FOR EL-LØBEHJUL•El-løbehjul, der er tilladt i trafikken, må højst kunne køre 20 km/t med motorkraft alene.
•Der må ikke være noget sæde på løbehjulet.
•Løbehjulet skal være CE-mærket.
Det må højst veje 25 kilo, være maksimum to meter langt og 70 cm bredt.
•Løbehjulet skal være forsynet med en rød refleks bagpå, en hvid refleks foran og gule eller hvide reflekser på hver side.
Reflekserne skal være godkendte og opfylde samme krav som reflekser på cykler.
•Du skal køre med lys på hele døgnet.
Du skal have en hvid lygte foran og en rød lygte bagpå.
Lygterne skal sidde på løbehjulet og være tydeligt synligt på mindst 300 meters afstand.
•Du skal følge cykelreglerne, og du skal køre på cykelstien, hvor der er cykelsti.
•Du skal være fyldt 15 år.
•Du må ikke have passager med løbehjulet.
•Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn, der kører på elektrisk løbehjul, skal være sammen med en voksen.
•Promillegrænsen er 0,5, og der er nulgrænse for ulovlige stoffer.
•Kilde: Rådet for Sikker TrafikFacebookTwitterKopier linkEmner:Fritidsaktiviteter|København|Københavns Kommune|Erhverv|CEPOS




https://www.dr.dk/nyheder/kultur/hollywood-legende-kritiserer-ung-skuespiller-tage-noegenbilleder-du-burde-vide-bedre

KulturHollywood-legende kritiserer ung skuespiller for at tage nøgenbilleder: Du burde vide bedreHvis man ikke vil have nøgenbilleder af sig selv ud i offentligheden, skal man lade helt være med at tage dem, mener Whoopi Goldberg.
Whoopi Goldberg (tv.
) er ude med riven, efter Bella Thorne (th.
) har delt nøgenbilleder af sig selv, som en hacker havde truet hende med at offentliggøre.
(© Getty Images)Af Christian Mejdahl Buhl20.
juni 2019 kl.
20.
05Bemærk: artiklen er mere end 30 dage gammelLæs op- Hvis du er kendt – og så er jeg ligeglad med, hvor gammel du er - så tager du ikke nøgenbilleder.
Sådan lyder det fra den Oscar-vindende skuespiller Whoopi Goldberg, der langer ud efter den amerikanske skuespillerkollega Bella Thorne, som tidligere på ugen delte nøgenbilleder af sig selv i et opslag på sin Twitter-profil.
Bella Thorne delte sine nøgenbilleder selv, fordi en hacker angiveligt havde truet hende med at offentliggøre de selv samme billeder på nettet.
Læs også:Stjerneskuespiller deler egne nøgenbilleder efter trusler: Hacker har ikke magten over mig- I de sidste 24 timer er jeg blevet truet med mine egne nøgenbilleder.
Jeg føler væmmelse, jeg føler mig overvåget, jeg føler, at nogen har taget noget fra mig, som jeg kun ville have en særlig person til at se, skrev hun i opslaget.
Men ifølge Whoopi Goldberg kan man ikke forvente sympati, når man tager den slags billeder, og de efterfølgende havner i de forkerte hænder.
- Når du tager et billede, så ryger det op i skyen og er tilgængeligt for enhver hacker, der vil have fingrene i det.
Og hvis man ikke ved det i 2019, så er jeg ligeglad med, hvor gammel man er.
.
.
det gør man bare ikke, siger Hollywood-legenden i det daglige talkshow 'The View', hvor en række tv-personligheder diskuterer den aktuelle nyhedsstrøm med hvert deres input til debatten.
Ud over sin nuværende rolle som meningsdanner i 'The View' er Whoopi Goldberg også skuespiller.
Hun modtog i 1991 en Oscar for sin birolle-præstation i 'Ghost'.
Kønsforsker: 'Det flytter fokus fra de kriminelle'Men Whoopi Goldbergs argument holder altså ikke.
I hvert fald ikke, hvis man spørger Rikke Andreassen, der er kønsforsker ved Roskilde Universitet.
- Det, der sker i Whoopi Goldbergs argumentation, er klassisk victim blaming (bebrejdelse af offeret).
Det er en retorik, vi kender tilbage fra 30'erne, hvor man blandt andet sagde, at hvis jøderne ikke så jødiske ud med krøller og kalot, så ville man ikke diskriminere dem, siger hun og fortsætter:- Vi kender det også fra kvinder, der i mødet med politiet efter en voldtægt bliver spurgt, hvordan de var klædt, som en indirekte beskyldning om, at de selv er uden om det.
- Det er at give kvinder - og nogle gange mænd - skylden for de overgreb, der finder sted imod dem.
Så hvis jeg går i byen og drikker mig fuld og har lyst til at fyre den af på dansegulvet, fortjener jeg så også at blive voldtaget?
Bella Thorne, skuespillerRikke Andreassen mener, at det er problematisk, når Whoopi Goldberg begår victim blaming, fordi det underminerer den kriminelle handling, der er forsøgt begået mod Bella Thorne.
- Problemet er, at det, som Whoopi Goldberg siger, er med til at flytte fokus fra en overgrebskultur som et samfundsmæssigt problem over til det enkelte individ, som får ansvaret for problemerne, siger hun og sammenligner det med andre tilfælde, hvor man ikke kunne drømme om at skyde skylden på offeret:- I mange andre sammenhænge kigger man jo ikke på offeret.
Ved mobning i folkeskolen, ville man jo ikke sige, at ham eller hende, der bliver mobbet, selv er skyld i det.
Der vil man jo kigge på kulturen i skolen, siger Rikke Andreassen.
Bella Thorne (tv.
) har fået en masse opbakning for at dele sine nøgenbilleder i protest mod hackeren.
Blandt andre har hendes ven og kollega Zendaya (th.
) skrevet, at Bella Thorne er 'stærk, modig og smuk fra inderst til yderst'.
De to spillede sammen i deres fælles gennembrudsserie 'Shake It Up' på Disney Channel.
'Fortjener jeg så også at blive voldtaget?
'Selvom det er sandt, når Whoopi Goldberg siger, at der ikke vil være nøgenbilleder at hacke, hvis de aldrig er blevet taget til at starte med, så køber Bella Thorne ikke helt den argumentation fra Whoopi Goldberg, der ellers indtil nu har været hendes store idol.
Hvad gør du, hvis dine billeder bliver delt?
Dokumenter krænkelsenGem alt hvad du kan, der kan dokumentere krænkelsen.
Det er vigtigt i forhold til politianmeldelsen.
Stop ulykkenTag straks kontakt til operatørerne af hjemmesiden eller det sociale medie, hvor indholdet er delt.
Bed dem om at fjerne billederne.
Anmeld det til politietKontakt politiet for at anmelde sagen.
Det er vigtigt at anmelde, selvom politiet måske kan svare, at de ikke har ressourcer til at undersøge anmeldelsen.
En anmeldelse hjælper med at synliggøre denne type sager.
Kontakt en advokatEn advokat kan hjælpe dig med evt.
erstatningskrav, om der kan anlægges sag uden om politiet, og om der er tilstrækkelige beviser.
Husk, at det er ikke pinligt at ringe og fortælle om din sag.
Klag til politietHvis der ikke er sket noget tre måneder efter din anmeldelse, bør du klage til politiet.
Kilde: Digitalt Ansvar- Så hvis jeg går i byen og drikker mig fuld og har lyst til at fyre den af på dansegulvet, fortjener jeg så også at blive voldtaget?
, spørger Bella Thorne retorisk i en story på sin Instagram-profil som reaktion på Whoopi Goldbergs bemærkninger.
Kønsforsker Rikke Andreassen kan på papiret godt se, hvad Whoopi Goldberg mener, men synes, at det er en glidebane, hvis vi begynder at sige, at vi skal have restriktioner for vores lovlige færden i den virkelige verden såvel som online.
- Det, Whoopi Goldberg siger, er jo ikke løgn.
Der er en risiko.
Men det er på samme måde, som der jo altid er en risiko forbundet ved at gå ud i det offentlige rum, siger Rikke Andreassen og fortsætter:- Vi skulle hellere arbejde på, hvordan vi forbedrer kulturen i det offentlige rum og sørger for at straffe hackere og juridisk gå efter de her krænkelser, som er ulovlige - i stedet for at sige, at det er den individuelles ansvar.
Læs også:Har du opdaget hende?
Ukendt 21-årig dansker har hovedrolle i ny Netflix-filmFacebookTwitterKopier linkEmner:Whoopi Goldberg (skuespiller)|IT-kriminalitet|Voldtægt|Netflix|Folkeskolen (Danmark)




https://www.dr.dk/nyheder/indland/mette-fik-paatale-af-kommune-efter-facebook-opslag-ombudsmand-frikender-hende

IndlandMette fik påtale af kommune efter Facebook-opslag: Ombudsmand frikender hendeOffentligt ansattes ytringsfrihed er under pres, siger professor.
Mette Rahbek fik en skriftlig påtale af Odense Kommune efter at have skrevet et kritisk Facebook-opslag i kølvandet på en medarbejderdag.
Af Theis Lange Olsen20.
juni 2019 kl.
20.
31Bemærk: artiklen er mere end 30 dage gammelLæs opDet lå inden for rammerne af ytringsfriheden, da Mette Rahbek som praktikant i Odense Kommune i et Facebook-opslag kritiserede den tale, som en leder holdt på en medarbejderdag i beskæftigelsesforvaltningen.
Det konkluderer Folketingets Ombudsmand, der i en udtalelse lægger vægt på, at offentligt ansatte har vidtgående ytringsfrihed.
Læs også:Ombudsmand med hård kritik: Alvorligt at efterlade ansatte skræmt efter kritisk ytringMette Rahbekss opslag lød sådan her tilbage i 2017:- Hørt Til Odense Kommunes medarbejderdag: ’Ledigheden i Odense er den andenstørste i landet.
Det er en brændende platform, der kan sidestilles med børnedødeligheden i Afrika.
- WTF?
?
?
?
?
?
(…)Efterfølgende blev Mette Rahbek indkaldt til en tjenstlig samtale og fik en skriftlig påtale, fordi ledelsen mente, at hun var illoyal og i øvrigt havde gengivet talen forkert.
Men det burde ledelsen have afholdt sig fra, lyder det fra Folketingets Ombudsmand.
Mette Rahbek er "glad" og "lettet" over afgørelsen fra Ombudsmanden.
- Det er vigtigt, at Ombudsmanden har fokus på, at vi som offentligt ansatte har ytringspligt nærmest.
Vi godt må være lidt skarpe i vores retorik, siger Mette Rahbek, der i dag er ansat som pædagog i Nyborg Kommune.
FAKTA OM OFFENTLIGT ANSATTES YTRINGSFRIHEDDe overordnede regler og principper for offentligt ansattes ytringsfrihed fremgår af Justitsministeriets vejledning nr.
10062 af 28.
oktober 2016.
I vejledningen opsummeres rammerne for offentligt ansattes ytringsfrihed således (pkt.
3):Man skal gøre det klart, at man udtaler sig på egne vegne og ikke på myndighedens vegne.
Man må ikke bryde sin tavshedspligt.
Man må ikke udtale sig på en freds- eller æreskrænkende måde, f.
eks.
ved at fremsætte injurier.
Man må ikke udtrykke sig i en urimelig grov form eller fremsætte åbenbart urigtige oplysninger om væsentlige forhold inden for ens eget arbejdsområde.
- Det, der tænder mig, er uretfærdighed, eller når man ikke behandler mennesker med respekt.
Det her var uanstændigt og respektløst.
Derfor kom min frustration ud på Facebook, siger Mette Rahbek.
Tog ikke til genmæleI Ombudsmandens udtalelse fremgår det dog, at han ikke mener, at Mette Rahbeks Facebook-opslag er en korrekt gengivelse af direktørens tale.
Alligevel mener Ombudsmanden, at det falder inden for ytringsfrihedens rammer.
- Offentligt ansatte har en vidtgående ytringsfrihed.
Det betyder blandt andet, at de er berettigede til at bruge skarpe og polemiske vendinger og overdrevne udtryk, så længe de for eksempel ikke kommer med åbenbart urigtige oplysninger eller er urimeligt grove, udtaler Folketingets Ombudsmand, Jørgen Steen Sørensen.
Han påpeger i den forbindelse på, at Odense Kommune kunne tage til genmæle over for Facebook-opslaget ved at fortælle praktikanten direkte eller i en bredere kreds, hvad der var ment i talen.
Mette Rahbek har hele tiden undret sig over, at kommunen ikke gjorde netop det, når hun blev anklaget for at gengive talen forkert.
- Jeg har hele tiden sagt, at hvis Odense Kommune mener, at jeg har sagt noget forkert, hvorfor har de så ikke modbevist det?
Det har de aldrig gjort, siger hun.
Hvorfor skulle det her ud til hele verden og ikke bare holdes internt?
- Det er et rigtig godt spørgsmål.
Men som offentligt ansat er der bare ikke meget tillid tilbage mellem de tillidsvalgte og ledelsen.
Her kommer jeg lidt med et opråb, siger Mette Rahbek, der var folketingskandidat for Alternativet på Fyn ved det netop overståede folketingsvalg.
Professor: Ytringsfrihed under presIfølge juraprofessor Sten Schaumburg-Müller fra Syddansk Universitet er offentligt ansattes ret til at ytre sig offentligt i disse år under voksende pres.
- Det er en lille smule bekymrende, at der er så relativt mange sager, hvor Ombudsmanden kritiserer.
Der kan nogle steder være en kultur, hvor nogle synes, det er illoyalt, hvis man kritiserer og ikke går til ledelsen først, siger han.
Folketingets ombudsmand, Jørgen Steen Sørensen.
Juraprofessoren understreger, at offentligt ansatte langt fra kan sige hvad som helst og blot henvise til ytringsfriheden.
- Der er nogle krav til ytringer.
De må ikke være overdrevet grove eller ulovlige.
Og de må heller ikke være åbenlyst forkerte.
Her var noget, der måske ikke var fuldstændig rigtigt, men det kan altså ikke kræves, at det på den måde er fuldstændig præcist.
- Det er ikke illoyalt at udtale sig offentligt i en demokratisk debat, siger Sten Schaumburg-Müller.
Odense Kommune oplyser i en mail, at "afgørelsen tages til efterretning og vil blive drøftet videre internt".
FacebookTwitterKopier linkEmner:Folketingets Ombudsmand|Facebook|Ytringsfrihed|Sten Schaumburg-Müller (professor)|Fyn




https://www.dr.dk/nyheder/regionale/syd/ordblinde-mads-faar-ikke-hjaelp-nok-i-skolen-foraeldre-betaler-6900-kroner

Syd- og SønderjyllandOrdblinde Mads får ikke hjælp nok i skolen: Forældre betaler 6.
900 kroner for privat kursus300 ordblinde børn sendes hvert år på private kurser for at blive bedre til at stave og læse.
12-årige Mads Marius Weile Ohlsen er ordblind og har denne uge været på et særligt kursus for ordblinde børn.
Det er et privat kursus, som hans forældre har betalt 6.
900 kroner for.
Til gengæld kan Mads Marius allerede efter få dage stave svære ord, der var uoverskuelige for ham før.
 DR)Af Louise Mandrup (interview) og Niklas Møller Jørgensen20.
juni 2019 kl.
19.
36Bemærk: artiklen er mere end 30 dage gammelLæs opVokaler, konsonanter, stumme bogstaver og stavelser.
Det er ikke let at holde styr på bogstaver og sætninger, når man er ordblind.
Det kender Mads Marius Weile Ohlsen alt til.
Han går i 5.
klasse og er ordblind.
- Jeg føler mig meget stresset og er meget ked af det nogle gange.
Så for at hjælpe ham på vej har Mads Marius’ forældre taget ham ud af skolen for at deltage på et intensivt 30-timers privatkursus for ordblinde børn hos virksomheden Ordblindetræning.
Hvad er ordblindhed?
Ordblindhed ser ud til at skyldes en fejl i hjernens sprogcenter, der gør det svært for personen at omforme skrift til sprog og sprog til skrift.
Mellem hver tiende og hver femte dansker er ordblind.
Der er flere ordblinde drenge end piger.
Ordblindhed har intet at gøre med intelligens, men arv spiller ind.
Børn, der lærer at tale sent, har svært ved at rime og langsomt tager nye ord i brug synes at være i risiko for at udvikle ordblindhed.
Ordblinde bytter typisk om på b og dKilde: Sundhed.
dk- Jeg synes, det går fint nok, og jeg får lært meget.
Og det er meget sjovt.
Mads Marius’ mor Bodil Weile Ohlsen mener nemlig, at der mangler lærere, som er specialiserede i at undervise ordblinde børn på sønnens skole.
- De skal have det indlært på en anden måde og have lov til at bruge deres hjælpemidler.
Så kan de lige så meget som alle de andre, siger hun.
Kursus koster 6.
900 kronerHvert år hiver omkring 300 familier pungen op af lommen for at betale for privat undervisning til deres ordblinde børn.
Forældrene mener nemlig ikke, at deres børn får den hjælp, de har brug for i skolen.
Et kursus, som det Mads Marius er på, koster 6.
900 kroner.
En pris, hans forældre gerne betaler.
- Det er selvfølgelig mange penge, men vi synes også, at det er det værd, hvis det kan give ham flere muligheder, når han kommer ud af skolen.
Det vil vi gerne betale for, og vi betaler gerne en uge mere, siger Bodil Weile Ohlsen.
Formanden for Ordblindeforeningen synes, det er godt, at forældrene reagerer, så deres børn kan få det rigtige tilbud.
Men det burde ikke være deres opgave, siger Mogens Schmidt.
- Det er ikke godt nok, at forældre i dagens Danmark selv skal betale for at få deres barn undervist.
Det er altså folkeskolens opgave.
Det er derfor, vi betaler vores skat.
RV vil skabe overblik over problemetBørne- og undervisningsordførerne for både Venstre og de Radikale mener heller ikke, at det bør være nødvendigt med private kurser til børnene.
- Hvis barnet er konstateret ordblind, bør der følge værktøjer med, så barnet kan blive hjulpet i skolen til hverdag, siger Anni Mathiesen (V).
Virksomheden Ordblindetræning skønner, at 75 procent af børnene, der benytter sig af tilbuddet om specialundervisning, kommer fra folkeskolen, mens 25 procent kommer fra privat- og friskoler.
Jeg glæder mig hver eneste dag til at komme, fordi jeg synes, at det er så sjovt at være her.
Mads Marius Weile OhlsenMen ligegyldigt hvilken skole man går på, skal man kunne få hjælp til dansende og ustyrlige bogstaver uden selv at betale for det, siger Lotte Rod (R).
- Jeg vil gerne være med til at få en status på ordblindeområdet, så vi kan se, hvor stort et problem det er, siger hun.
Har gjort store fremskridt på få dageEfter få dage på det intensive kursus har 12-årige Mads Marius allerede gjort store fremskridt, fortæller hans mor.
- Da han kom hjem efter dag to, sad han og stavede lange ord, som før havde været fuldstændig uoverskuelige for ham.
De redskaber, han får på det intensive kursus, har gjort ord til en leg for ham.
- Jeg glæder mig hver eneste dag til at komme, fordi jeg synes, at det er så sjovt at være her, siger Mads Marius Weile Ohlsen.
Når kurset er slut, sender firmaet bag tilbuddet anbefalinger videre til børnenes normale undervisere.
På den måde klædes de også på til at hjælpe de ordblinde børn i skolen fremover.
FacebookTwitterKopier linkEmner:Lotte Rod (politiker)|Radikale Venstre|Sprog|Handicaps|Folkeskolen (Danmark)




https://www.dr.dk/sporten/cykling/tourdefrance/endnu-en-profil-misser-touren-dumoulin-er-ude

Tour de FranceEndnu en profil misser Touren: Dumoulin er udeTour de France blev torsdag endnu et favoritnavn fattigere, da Tom Dumoulin måtte melde fra til Touren.
Tom Dumoulin måtte torsdag indse, at han ikke kan nå at komme i optimal form til Tour de France i år.
20.
juni 2019 kl.
19.
28Bemærk: artiklen er mere end 30 dage gammelLæs opCykelstjernen Tom Dumoulin går glip af Tour de France efter en operation for nylig og behov for længere tid til at restituere.
Det bekræfter hans hold, Team Sunweb, torsdag i en pressemeddelelse.
Den 28-årige hollænder har været i kapløb med tiden for at blive klar til sommerens store etapeløb i Frankrig, efter at han søndag gennemgik en mindre operation i det ene knæ.
Tom Dumoulin var blandt favoritterne til Tour de France, hvor også Chris Froome (Team Ineos) tidligere har meldt afbud efter et slemt styrt inden enkeltstarten på 4.
etape i Criterium du Dauphine for nylig.
Læs også:Brækket lårben og albue: Froome misser Tour de France efter voldsomt styrtForsvarende Tour-vinder styrtede tirsdagTirsdag styrede og udgik Tour-vinderen fra sidste år, Geraint Thomas (Team Ineos), i Schweiz Rundt, men de første meldinger lød på, at han skulle blive klar til at køre løbet.
Geraint Thomas vandt sidste år Tour de France.
Her ses han med Chris Froome, der også går glip af årets tour efter et slemt styrt.
Hos Ineos, som er det tidligere Team Sky, har man også Egan Bernal blandt favoritterne.
Sunweb skriver på sin hjemmeside, at det har været umuligt for Dumoulin at komme i topform til Touren, som strækker sig over tre uger.
- Den seneste måned har været ekstremt vanskelig helt overordnet og med tilbageskridtet i forhold til knæet.
Efter, hvad der skete i Giro d'Italia, så ønskede jeg virkelig at give det hele en chance i Touren, men i denne uge indså jeg, at det ganske enkelt ikke er realistisk at nå mit niveau i tide.
- Jeg har forsøgt virkelig hårdt at nå det, men jeg er nødt til at lytte til min krop og frigive mig selv fra at jagte et urealistisk mål, siger Tom Dumoulin.
Dumoulin har knoklet for Tour-deltagelseStjernerytteren styrtede på 4.
etape i Giro d'Italia i maj og udgik på den efterfølgende etape.
Siden har han kæmpet for at blive klar til Tour de France, hvor han var udset som en af de store favoritter til sejren.
I sidste uge testede han benene i Critérium du Dauphiné, men han måtte udgå før de sidste bjergetaper, fordi knæet drillede.
Læs også:Styrt, brud og knæproblemer: Tour-konkurrenternes uheld placerer Fuglsang højt på favoritlistenDet endte så med et indgreb søndag, men Camiel Aldershof, der er holdlæge hos Sunweb, slog ved den lejlighed fast, at operationen primært var forebyggende.
Planen var også, at Dumoulin mandag skulle afsted til højdetræningslejr med holdet, men man har altså indset, at topformen er for langt væk.
Tom Dumoulin har en lang række af etapesejre i de tre store etapeløb, og han vandt Giro d'Italia i 2017.
I 2018 blev han både nummer to i Giroen og i Touren.
/ritzau/FacebookTwitterKopier linkEmner:Chris Froome (cykelrytter)|Cykelsport|Egan Bernal (cykelrytter)|Italien|Team Sunweb




https://www.dr.dk/nyheder/indland/skoler-forsoeger-holde-fravaeret-nede-boern-sakker-bagud-efter-lange-rejser

IndlandSkoler forsøger at holde fraværet nede: Børn sakker bagud efter lange rejserForældre skal prioritere børnenes skolegang, understreger Socialdemokratiet og Venstre.
Af Lisbeth Quass og Ditte Bannor-Kristensen20.
juni 2019 kl.
21.
01Bemærk: artiklen er mere end 30 dage gammelLæs opNår forældre tager deres børn med på lange rejser i skoletiden, kan det sætte børnene langt tilbage fagligt.
Især hvis de i forvejen er dårlige til dansk.
Det oplyser flere folkeskoleledere, som har oplevet, at elever har været bortrejst længe i dette skoleår.
Svarene fra skolelederne kommer fra en rundspørge, DR Nyheder har sendt til folkeskoler med mindst 50 procent elever af udenlandsk herkomst.
En af dem, der har besvaret rundspørgen, er skoleleder Karen Henriette Jessen fra Sødalskolen ved det socialt udsatte boligområde Gellerupparken i Brabrand.
- Vi vil altid hævde, at det er allerbedst, at eleverne er her på skolen, fordi det gør en forskel, at de følger deres undervisning, siger hun.
Sådan har vi gjort•DR Nyheder har sendt en rundspørge til 22 folkeskoler, hvor mindst halvdelen af børnene ifølge Undervisningsministeriet er af udenlandsk herkomst.
•19 skoleledere har besvaret rundspørgen.
På 10 af skolerne har elever været bortrejst i mindst fire sammenhængende uger i skoletiden dette skoleår.
•Flere skoleledere påpeger, at der også er etnisk danske familier, som prioriterer ferier højere end børnenes skolegang.
Et politisk flertal har vedtaget, at skolerne fremover skal indberette ulovligt fravær på over 15 procent til kommunen, som så skal standse udbetalingen af børneydelse til elevens forældre.
Der mangler nu en underskrift fra en kommende undervisningsminister, før reglen kan træde i kraft – og dermed ramme de familier, der rejser væk i skoletiden.
Mange af skolelederne oplyser i rundspørgen, at de i forvejen har indsatser for at få forældrene på andre tanker, når de præsenterer deres rejseplaner.
De går glip af personlig, social og faglig læring.
Ydermere kan det være meget ødelæggende for dem, som i forvejen har et dårligt sprog.
En skoleleder i rundspørgen om bortrejste eleverPå en skole bliver forældrene indkaldt til samtale før afrejsen og får besked på, at fraværet kan koste deres barn et ekstra år på samme klassetrin.
Andre skoler har udpeget en fraværsvejleder, som overvåger elevernes fremmøde.
Nogle steder bliver de sociale myndigheder eller Udbetaling Danmark underrettet, når en længere rejse giver anledning til bekymring.
Og så er der skoler, som har besluttet, at elever kan blive meldt helt ud af skolen ved længerevarende, ulovligt fravær.
11 af de 19 skoleledere i rundspørgen ønsker ikke, at den nye sanktion med automatisk træk af børneydelsen bliver indført.
Også gode ting ved rejserPå Sødalskolen mener skoleleder Karen Henriette Jessen, at eleverne som udgangspunkt skal passe deres skolegang.
Dog tror hun også, at børnene kan få noget ud af en rejse med deres familie, som de ikke kan få i skoletiden.
- Nogle skal for eksempel besøge familie, som de ikke har kontakt med eller måske aldrig har mødt, og det giver jo rigtig god mening, at man får knyttet det bånd, siger hun.
Der er tre former for fravær:1Ulovligt fravær: Eleven udebliver fra undervisning uden skolens tilladelse – for eksempel for at rejse med sin familie.
2Godkendt fravær: Skolen tillader fraværet efter at have afvejet elevens behov for at holde fri med det afbræk i undervisningen, fraværet vil medføre.
3Sygefravær: Eleven udebliver på grund af sygdom.
Socialdemokratiet ønsker ikke at stille op til interview om sagen, mens partiet ligger i regeringsforhandlinger.
Men i et interview under valgkampen opfordrede fungerende integrations- og udlændingeordfører Mattias Tesfaye (S) forældre til at lade hensynet til børnenes skolegang veje tungest.
- For elever, der i forvejen er lidt bagud i skolen, kan en lang udlandsrejse være årsagen til, at de bliver hægtet helt af.
Derfor vil vi kraftigt advare imod, at man tager børnene ud af skolen i lang tid, sagde han.
Fungerende udlændinge- og integrationsminister Inger Støjberg (V) mener, at forældre svigter deres børn, når de rejser væk med dem i skoletiden.
- Rigtig mange danske elever ville også have problemer, hvis de rejste væk fra skolen i fire uger og ikke fulgte med i undervisningen.
Og hvis eleverne i forvejen kæmper med sproget og med at følge med i skolen, så er det bare rigtig skidt, siger Inger Støjberg.
FacebookTwitterKopier linkEmner:Inger Støjberg (politiker)|Mattias Tesfaye (politiker)|Uddannelse|Venstre|Grundskole




https://www.dr.dk/nyheder/udland/georgiere-forsoger-storme-parlamentet-efter-russisk-tale

UdlandGeorgiere forsøger at storme parlamentet efter russisk taleDet har skabt uro i Georgien, at en russisk politiker torsdag talte fra formandssædet i landets parlament.
Der blev både viftet med georgiske flag og med EU-flag, da demonstranter torsdag aften samlede sig foran Georgiens parlament.
20.
juni 2019 kl.
22.
21 | opdateret 21.
juni 2019 kl.
06.
24Bemærk: artiklen er mere end 30 dage gammelLæs opTusindvis af demonstranter har torsdag forsøgt at storme parlamentet i det østeuropæiske land Georgiens hovedstad, Tbilisi.
De er vrede over, at en russisk politiker tidligere torsdag fik lov til at holde en tale - på russisk - fra formandssædet i landets parlament.
Demonstranterne råbte i kor kritiske sange rettet mod Ruslands præsident, Vladimir Putin.
De fleste blev holdt tilbage, men en lille gruppe slap igennem politiets afspærringer og forsøgte at komme ind i parlamentsbygningen.
Georgisk politi har forsøgt at opløse demonstrationerne med både vandkanoner og gummikugler.
Det skriver nyhedsbureauet AP kort efter midnat natten til fredag.
Tidligere har politiet affyret tåregas mod demonstranterne.
Op mod 70 mennesker - herunder 39 politibetjente - er blevet behandlet på hospitaler i hovedstaden.
Det udtaler en talsmand for premierminister Mamuka Bakhtadze.
Fakta om GeorgienGeorgien var tidligere en sovjetisk republik.
Landet erklærede sig i 1991 uafhængig af Sovjetunionen.
Der bor cirka 4,5 millioner mennesker i Georgien.
Hovedstaden er Tbilisi.
Salomé Zurabisjvili blev i 2018 valgt som landets første kvindelige præsident.
Den tidligere Sovjet-diktator Josef Stalin stammer fra Georgien.
Tale udløste protesterDen russiske politiker Sergej Gavrilov leder en russisk delegation, der er i Georgien som en del af et internationalt forum for ortodokse kristne.
Det var hans tale i parlamentet, der udløste torsdagens protester.
Før demonstranterne nåede frem til parlamentsbygningen, var de i titusindvis samlet i den centrale del af Tbilisi.
De forlanger, at parlamentsformand Irakli Kobakhidze går af.
Georgien er hovedsageligt provestligt, og det har ikke haft diplomatiske forbindelser til Rusland siden 2008.
Her tabte landet en kort og blodig krig mod russerne om de uafhængige regioner Abkhasien og Sydossetien.
Oppositionen i Georgien beskylder det regerende Georgiens Drøm for ikke at være tilstrækkeligt hårdt over for Rusland.
- Georgiens Drøm har bragt russiske besættere ind og har ladet dem sidde i formandens stol.
Det er et slag i ansigtet på Georgiens seneste historie, siger Elene Khosjtaria, der er parlamentsmedlem for oppositionen.
Georgiens opposition forlanger, at både parlamentsformanden, indenrigsministeren og landets sikkerhedschef trækker sig.
Her kan du se billeder fra aftenens demonstrationer: REUTERS/Irakli Gedenidze  REUTERS/Irakli Gedenidze  REUTERS/Irakli Gedenidze  REUTERS/Irakli Gedenidze 1 / 4REUTERS/Irakli Gedenidze 1 / 4REUTERS/Irakli Gedenidze 2 / 4REUTERS/Irakli Gedenidze 3 / 4REUTERS/Irakli Gedenidze 4 / 4/ritzau/ReutersOpdateret med video fra senere på natten.
FacebookTwitterKopier linkEmner:Vladimir Putin (politiker)|Georgien|Rusland|Tbilisi|Demonstrationer




https://www.dr.dk/nyheder/indland/ihsan-var-bortrejst-maaneder-i-skoletiden-dansk-roeg-i-glemmebogen

IndlandIhsan var bortrejst to måneder i skoletiden: Dansk røg i glemmebogenFremover kan en lang rejse eller ulovligt klatfravær koste børnechecken.
DR Nyheder har været i kontakt med 10 skoler, hvor elever har været bortrejst mindst fire uger i skoletiden.
Af Lisbeth Quass, Ditte Bannor-Kristensen og Bardur Thomsen20.
juni 2019 kl.
21.
01Bemærk: artiklen er mere end 30 dage gammelLæs opKort før jul rejste seksårige Ihsan Ullah til Pakistan med sin familie.
Med på rejsen havde han lektier til et par måneders fravær.
Men da han efter to en halv måned vendte tilbage til 0.
A på Tingbjerg Skole i København, havde han sproget fra sine forældres hjemland med sig i rygsækken i stedet for danske gloser.
- Jeg kunne mest snakke pakistansk, fortæller han.
- Det er, fordi jeg har snakket det altid.
Ihsan Ullah kom til Danmark, da han var et halvt år gammel.
Fremover kan familier som Ihsan Ullahs få inddraget børnechecken, hvis de rejser væk i længere tid i skoletiden.
Som led i strategien mod parallelsamfund var det en af de ting, den afgående regering fik vedtaget med stemmer fra Dansk Folkeparti og Socialdemokratiet.
Reglen mangler nu en underskrift fra en kommende undervisningsminister.
Når den er på plads, skal kommunerne automatisk sætte børneydelsen på pause, når folkeskoleelever har for meget ulovligt fravær.
Læs også:130 sager med problematiske udlandsophold: Her er de typiske destinationerDet er ikke kun på skolen ved det socialt udsatte boligområde i København, at elever gennem længere tid er gået glip af undervisningen.
DR Nyheder har været i kontakt med 19 skoler, hvor mindst halvdelen af eleverne er af udenlandsk herkomst.
På 10 af dem har elever dette skoleår været bortrejst i fire uger eller mere uden for ferieperioden.
Da et skoleår som udgangspunkt består af 40 uger med undervisning, vil fravær i de mængder betyde, at eleverne misser mindst en tiendedel af årets undervisning.
De lange rejser kan især få negative konsekvenser for børn, som i forvejen har svært ved at følge med sprogligt og fagligt, siger lektor Anders Højen fra Institut for Kommunikation og Kultur ved Aarhus Universitet, der forsker i tosprogede elevers sprog og læring:- Hvis man så at sige har rigtig god fart på cyklen, sker der ikke så meget, hvis man holder op med at træde i et lille stykke tid.
Man skal nok komme frem alligevel.
Men hvis man kun lige holder sig i gang og så holder op med at træde, varer det ikke længe, før man vælter.
Sådan har vi gjort•Lange rejser i skoletiden vil ifølge eksperter typisk få større konsekvenser for elever, der i forvejen halter bagefter sprogligt.
•For at få mere viden om den problemstilling har DR Nyheder sendt en rundspørge til de 22 folkeskoler i landet, hvor mindst halvdelen af eleverne ifølge tal fra Undervisningsministeriet er af udenlandsk herkomst.
•19 skoleledere har besvaret rundspørgen.
•Flere af skolelederne vurderer, at det ikke kun er i familier med udenlandsk herkomst, at ferier prioriteres højere end børnenes skolegang.
- Der bliver ikke talt danskPå Tingbjerg Skole er 85 procent af børnene ligesom Ihsan Ullah tosprogede.
Alene på hans årgang har fem ud af de i alt 70 børnehaveklasseelever været på lange rejser i undervisningstiden dette skoleår.
Rejserne kan mærkes, når eleverne er retur i klasselokalet, fortæller børnehaveklasseleder Sofia Kristiansen.
- Der bliver ikke talt dansk, når de er ude at rejse.
Måske lige med søskende, men ikke massivt.
De får heller ikke den samme undervisning, så det er rigtig ærgerligt, når de er væk alt for længe, siger hun.
Børne- og ungeydelsen per kvartal:•Barn 0 til to år: 4.
557 kroner•Barn tre til seks år: 3.
609 kroner•Barn syv til 14 år: 2.
838 kroner•Ung 15 til 17 år: 946 kroner (per måned)•I skoleåret 2017 til 2018 havde 5.
166 folkeskoleelever så meget ulovligt fravær, at børnechecken ville ryge.
•Kilde: Borger.
dk og UndervisningsministerietTingbjerg Skole giver altid forældrene klar besked om, at de burde blive hjemme og prioritere deres barns skolegang, siger skoleleder Marco Damgaard, der også er kommunalbestyrelsesmedlem for Socialdemokratiet.
Men han påpeger samtidig, at skolen ikke kan bestemme, om de må rejse eller ej:- Vi har for mange elever, som tager lange udlandsrejser midt i skoleåret.
Hvis de i forvejen halter efter fagligt eller sprogligt, så er fire eller fem uger væk fra skolen et stort problem.
Alligevel advarer Marco Damgaard og flere andre skoleledere om, at den nye sanktion ved højt fravær kan skade samarbejdet med familierne.
- Jeg tror ikke på, at man skal gøre nogen mere fattige.
Det er der aldrig kommet noget godt ud af, siger Marco Damgaard.
Forældre: Vil give dem forhold til PakistanIhsans forældre så rejsen som en mulighed for at give deres børn et forhold til deres bedsteforældre, onkler og tanter, fortæller faren, 38-årige Muhammad Iqbal, der arbejder som teamleder og pakkemedarbejder.
- Det var lærerigt og forfriskende for børnene at rejse, og så fik de og vi set vores slægtninge.
Vi ejer ejendomme og jord i Pakistan, og det ville vi også gerne vise børnene, siger han.
Familien havde sparet op til rejsen længe og ville ikke tage af sted i den danske skolesommerferie, da der kan være ekstreme hedebølger i Pakistan på det tidspunkt, hvilket ifølge Muhammad Iqbal ville være alt for hårdt for børnene.
Ihsan Ullah bor i det socialt udsatte boligområde Tingbjerg med sin storesøster, lillebror og sine forældre.
Hans mor er på barsel, faderen arbejder.
 Ihsan er blevet sprogtestet i skolen og er det, der kaldes "ikke sprogparat".
Derfor har skolen sat gang i et styrket samarbejde med forældrene.
 Med den intensive sprogindsats går det nu fremad med Ihsans sproglige udvikling.
1 / 3Ihsan Ullah bor i det socialt udsatte boligområde Tingbjerg med sin storesøster, lillebror og sine forældre.
Hans mor er på barsel, faderen arbejder.
1 / 3Ihsan er blevet sprogtestet i skolen og er det, der kaldes "ikke sprogparat".
Derfor har skolen sat gang i et styrket samarbejde med forældrene.
2 / 3Med den intensive sprogindsats går det nu fremad med Ihsans sproglige udvikling.
3 / 3En af farens brødre blev gift, mens de var i Pakistan, så rejsetidspunktet gjorde det også muligt for dem at deltage i hans bryllup.
- Folk rejser også til Tyskland, Norge, Spanien og andre steder.
Vi tog så til vores hjemland for at vise børnene det, siger Muhammad Iqbal.
Efter rejsen har han været til samtale på skolen, som oplyste, at fraværet har påvirket sønnens sprog negativt.
Muhammad Iqbal er dog fortrøstningsfuld, i forhold til at Ihsan og hans storesøster, som også var med på rejsen, hurtigt vil indhente det tabte i undervisningen.
- Det er rigtigt, at børnene står svagere i skolen.
- Men det er mere end fire år siden, vi var i Pakistan sidst, og vi savnede vores forældre, der heller ikke havde set vores yngste søn, siger han.
Hvad ved vi om lange rejser i skoletiden?
•Der findes ikke et samlet overblik over, hvor mange elever der rejser væk fra skolen gennem længere tid.
Men sidste år udgav Ankestyrelsen en undersøgelse af længerevarende udlandsophold, hvor der fokuseres på børn og unge med ikke-vestlig baggrund.
•25 af kommunerne i undersøgelsen havde oplevet, at længere udlandsophold havde haft negative konsekvenser for børn og unge.
•Langt de fleste af kommunerne pegede på, at rejserne især var gået ud over børnenes skolegang.
FacebookTwitterKopier linkEmner:Uddannelse|Pakistan|Folkeskolen (Danmark)|København|Grundskole




https://www.dr.dk/nyheder/udland/anklage-mord-paa-19-aarig-i-alaska-blev-bestilt-over-snapchat

UdlandAnklage: Mord på 19-årig i Alaska blev bestilt over SnapchatEn amerikansk teenager er anklaget for at have slået sin bedste veninde ihjel.
Denali Brehmer i retten i Anchorage i tirsdags.
Af Sarah Munk Jørgensen (video)20.
juni 2019 kl.
18.
31Bemærk: artiklen er mere end 30 dage gammelLæs opDen 2.
juni blev 19-årige Cynthia Hoffman skudt i hovedet og skubbet i en brusende flod i et naturområde i det sydlige Alaska.
Og ifølge anklagemyndigheden er det hendes bedste veninde, 18-årige Denali Brehmer, der står bag.
To venner indvilgede ifølge anklagemyndigheden i at hjælpe Brehmer med at lokke Cynthia med på en vandretur.
En tur, der var nøje planlagt at skulle ende med drabet på Cynthia Hoffman, siger M.
J.
Thim, der er talsmand for det lokale politi, til lokale medier i Anchorage, som er den største by i staten Alaska:- Det var planlagt.
Man gik målrettet efter offeret.
Drabet har i den grad rystet Alaskas befolkning og længere ud over grænsen, siger politichefen i Anchorage på et pressemøde.
Bestilt drabI denne uge blev Brehmer fremstillet i retten tiltalt for drabet.
Men hvad der gør sagen endnu mere opsigtvækkende er, at ifølge anklageren blev drabet på Cynthia Hoffman bestilt af en mand flere tusinde kilometer væk.
Ifølge anklagemyndigheden fik Brehmer tilbudt ni millioner dollar, svarende til knap 60 millioner danske kroner, af en mand bosiddende i delstaten Indiana i det nordøstlige USA.
Han havde ifølge anklageren skrevet til Brehmer på det sociale medie Snapchat, at hun skulle ”voldtage og dræbe en eller anden i Alaska” samt sende både billeder og video af forbrydelsen.
Hvad Brehmer ikke vidste var, at det var en falsk profil, hun kommunikerede med.
Falsk profil fristede BrehmerAnklagemyndigheden peger på, at Brehmer gennem en måned havde kontakt med en falsk profil på Snapchat.
Profilen på Snapchat hed Tyler og udgav sig for at være multimillionær.
Denali Brehmer havde aldrig mødt Tyler ansigt til ansigt – de kommunikerede udelukkende sammen over Snapchat.
Men profilen var falsk og blev i virkeligheden styret af 21-årige Darin Schilmiller.
Hvorfor Schilmiller bad om en voldtægt og et mord på en i Alaska, er der ikke kommet noget frem om.
Han er tidligere på måneden blevet anholdt for børnepornografi og distribuering heraf.
Kayden McIntosh, 16, i retten i Anchorage i tirsdags.
 Caleb Leyland, 19, i retten i Anchorage i tirsdags.
1 / 2Kayden McIntosh, 16, i retten i Anchorage i tirsdags.
1 / 2Caleb Leyland, 19, i retten i Anchorage i tirsdags.
2 / 2Lokkede venner med pengePolitiet fortæller, at Denali Brehmer tilbød flere af sine venner en stor andel af de knap 60 millioner kroner for at hjælpe hende med at udføre planen om at dræbe Cynthia Hoffman.
Fire indvilgede i det, og alle er nu tiltalt i drabssagen.
Min datter stolede på de her mennesker.
Min datter ønskede sig bare venner.
Timothy Hoffman, far til dræbteEn af vennerne, 16-årige Kayden McIntosh, er tiltalt for at affyre skuddet mod dræbte.
En anden, 19-årige Caleb Layland, er tiltalt for at stille et køretøj til rådighed, der skulle bruges til at fragte offeret fra byen Anchorage til gerningsstedet.
Det er ukendt, hvordan de to sidste hjalp til, da de er mindreårige.
Anklagemyndigheden beskriver også, hvordan den dræbte fik bundet sine hænder sammen med gaffatape, inden hun blev ramt af et skud i hovedet og skubbet ud over kanten.
Teenagere kan ende bag tremmerI alt er seks unge mennesker blevet tiltalt i forbindelse med Cynthia Hoffmans død.
Fire venner, Denali Brehmer og Darin Schilmiller.
De to mindreårige – henholdsvis en dreng og en pige - er der ingen oplysninger om.
Deres sager vil blive behandlet ved en ungdomsdomstol, hvilket gør detaljerne om deres medvirken, inklusive navne, fortrolige.
Brehmer og hendes venner står til 99 år i fængsel, hvis de bliver fundet skyldige i drabet.
Darin Schilmiller, der stod bag den falske profil, bliver formentlig udleveret til Alaska i midten af juli måned.
Timothy Hoffman (til højre), far til dræbte Cynthia Hoffman, fik støtte af Edie Grunwald (venstre), hvis søn blev dræbt i november 2016.
”Nu skal jeg begrave hende”Tilbage står nu den dræbtes far, Timothy Hoffman.
Han har til lokale medier beskrevet sin datter som havende indlæringsvanskeligheder, og det gjorde hende mentalt yngre end 19 år.
Samtidig beskriver faren, at hun inderligt ønskede sig venner, at blive accepteret.
samt at hun havde tillid til sine omgivelser.
Han fortæller også, hvordan Cynthia Hoffman så Brehmer som sin bedste veninde.
Denali Brehmer og Cynthia Hoffman havde kendt hinanden i mindst seks måneder – de fire andre involveret i drabet var forholdsvis nye venner.
Faren fortæller også til lokale medier, at han agter at møde op til alle retsmøder.
- Min datter stolede på de her mennesker.
Min datter ønskede sig bare venner, sagde han.
- Nu skal jeg begrave hende.
FacebookTwitterKopier linkEmner:Alaska|Anklagemyndigheden|Snapchat|Mord|Kriminalitet




https://www.dr.dk/nyheder/udland/eu-lande-dropper-saette-maal-om-klimaneutralitet-i-2050

UdlandEU-lande dropper at sætte mål om klimaneutralitet i 2050Tyskland og andre tidligere skeptikere bakkede op om målet om et klimaneutralt EU i 2050, men det var ikke nok.
Polen har ført an i modstanden mod at fastsætte år 2050 som mål.
Af Sean Coogan20.
juni 2019 kl.
19.
31 | opdateret 20.
juni 2019 kl.
23.
00Bemærk: artiklen er mere end 30 dage gammelLæs opEn lang række EU-lande havde i dag håbet, at de kunne blive enige om at sætte et mål for, at EU skal være klimaneutralt i 2050.
Det har dog ikke været muligt at få enstemmig opbakning til forslaget, beretter Reuters.
Polens premierminister bekræfter, at han har blokeret initiativet for at "beskytte de polske virksomheders og borgeres interesser".
Det er anden gang på tre måneder, at ambitionerne om klimamålet glipper i mødelokalet med de 28 stats- og regeringschefer.
Målet er i stedet blevet flyttet til en fodnote i konklusionerne fra mødet, fremgår det af dokumentet, som EU har udgivet sent her til aften.
Her fremgår det, at et stort flertal af EU-landene skal være klimaneutrale i 2050.
Polsk skepsisTidligere i dag fik kampen for at få EU til at sætte mål om klimaneutralitet ekstra vind i sejlene, da Tyskland fulgte et stort flertal af EU-lande, der ville lukke en aftale om at gøre EU klimaneutralt i 2050.
Tyskland har ellers længe været et af landene, der har slået bremserne i, når det kommer til klimamålet.
Det skete så sent som ved det seneste EU-topmøde i marts, hvor EU-landene ikke kunne blive enige.
Det var Europa-Kommissionen, der i november sidste år foreslog at gøre EU klimaneutral om 31 år.
Læs også:EL, SF og S enige om klimaaftale - Østergaard er ikke medDet betyder, at EU-landene skal optage lige så meget CO2, som de udleder.
Det er altså heller ikke tilfældet denne gang trods et betydeligt flertal blandt EU-landene om et klimamål.
Der skal nemlig enstemmig opbakning til for at få landet en aftale.
I det kritiske hjørne finder man blandt andet Polen, der er kritisk over for konkrete klimamål.
Og det er en holdning, der blev gentaget af den polske premierminister, Mateusz Morawiecki, da han i dag ankom til EU-topmødet i Bruxelles.
Polen har Europas mest snavsede luft og er blandt andet hjem for Europas største kulkraftværk.
Han sagde, at Polen ikke vil binde sig til aftaler, der går længere end Paris-aftalen fra 2015.
Efter nyheden om det glippede 2050-mål har den polske premierminister bekræftet, at han har blokeret for de mere vidtgående klimamål.
- Som vi ved, så er bekæmpelsen af klimaforandringer forbundet med meget store omkostninger og risici for landene, der er under en økonomisk omstilling.
Polen er et af de lande, der har brug for meget præcist formulerede kompensationspakker, siger han ifølge Politico.
Premierministeren vil vide, hvilken slags økonomisk kompensation landet vil få for at omstille sin økonomi.
Polen er storforbruger af kul og er derfor hjem til 19 af Europas 20 mest forurenede byer.
Mens EU-lederne kommer under stigende pres for at støtte kampen for at gøre EU klimaneutral inden 2050, så er der modstand fra skeptiske centraleuropæiske lande som netop Polen.
Ifølge Politico havde EU i et udkast til konklusioner fra EU-topmødet tidligere i dag forsøgt at imødekomme lande som Polen.
Læs også:Grøn bølge skyller ind over EuropaHerunder ved at notere, at man skulle undersøge, hvad der skulle til for at opnå målet i 2050, uden at det skadede konkurrenceevnen og kostede jobs.
Greenpeace har for kort tid siden været ude med deres vurdering af udviklingen.
Et klimaneutralt EU er "forvist til en fodnote", lyder kritikken for organisationen, der ikke lægger skjul på sin skuffelse.
Ville have aftale inden klimatopmødeIdéen om et sætte et 2050-mål i forhold til at være klimaneutral blev som bekendt fremlagt af EU-Kommissionen sidste år.
Den franske præsident, Emmanuel Macron, tog i maj teten og samlede otte lande - heriblandt Danmark - der ville tage målet til sig så tidligt som muligt, inden det store FN-klimatopmøde i september, rapporterer Politico.
Ritzau påpeger, at det har været helt afgørende for miljø- og klimaorganisationer, at EU-landenes stats- og regeringschefer gav hinanden håndslag på 2050, da Europa dermed ville kunne lægge pres på resten af verden på klimatopmødet i september.
Der er flere veje til klimaneutralitet.
Det kan blandt andet opnås ved at begrænse udledningen af CO2 samtidig med, at man fjerner CO2 fra atmosfæren.
Det kan eksempelvis gøres ved at plante træer, men også gennem teknologiske løsninger, hvor drivhusgasser bliver optaget og lagret.
Sidst EU-Kommissionen udsendte et langsigtet klimamål, var i 2011.
Dengang lød målet, at udledningen skulle være reduceret med 80 procent midtvejs i dette århundrede.
FacebookTwitterKopier linkEmner:Angela Merkel (politiker)|Emmanuel Macron (politiker)|EU|EU-forhold|Polen




https://www.dr.dk/sporten/atletik/hoejdespringer-slaar-28-aar-gammel-dansk-rekord-med-en-centimeter

AtletikHøjdespringer slår 28 år gammel dansk rekord med én centimeterMed et spring på 2.
28 meter slog Janick Klausen den rekord, Michael Mikkelsen satte i 1991.
Janick Klausen satte dansk rekord ved et stævne i Essen i Tyskland.
Af Kasper Heide Lund20.
juni 2019 kl.
17.
37Bemærk: artiklen er mere end 30 dage gammelLæs opNår en rekord har stået i 28 år, så kan det efterhånden virke som en umulighed at slå den.
Derfor vil den 20.
juni 2019 formentlig være en dato, som den danske højdespringer Janick Klausen vil huske resten af sit liv.
Ved et stævne i den tyske by Essen satte den 26-årige aarhusianer nemlig dansk rekord med et spring på 2.
28 meters højde.
Med springet slog han den 28 år gamle rekord på 2.
27 meter, som Michael Mikkelsen sprang i 1991.
Se denne video, som Janick Klausens træner Thomas Cortebeck optog af springet:- Jeg har altid vidst, at der var til op imod 2.
28 meter og højere i mig, hvilket også har været grunden til at jeg blev ved, siger Klausen til Dansk Atletik.
Janick Klausen var en glad mand efter sit rekordspring i Essen.
Tilbage i 2011 tangerede Janick Klausen 17 år gammel den danske rekord ved EM i Paris med et spring på 2.
27 meter.
Læs også:Klausen i finalen med rekordtangeringTæt på at klare VM-kravKravet for et komme til VM i Doha i oktober i år er 2.
30 meter.
Det var højdespringeren fra Aarhus 1900 tæt på at klare på sit andet forsøg ved stævnet i Essen.
Selvom han ikke klarede det, så var rekordspringet på 2.
28 meter nok til at vinde for Janick Klausen i Tyskland.
FacebookTwitterKopier linkEmner:Tyskland|Aarhus 1900|Doha|Paris




https://www.dr.dk/nyheder/indland/derfor-er-70-procent-et-vildt-klimamaal

IndlandDerfor er 70 procent et vildt klimamålDet vil kræve store ændringer af samfundet at leve op til venstrefløjens ambition, vurderer tænketank.
Flere vindmølleparker som denne ved Gøttrup er slet ikke nok, hvis man skal nå målet om at reducere Danmarks udledninger af klimagasser med 70 procent.
Af Nis Kielgast og Oliver Batchelor20.
juni 2019 kl.
18.
59Bemærk: artiklen er mere end 30 dage gammelLæs opVi skal udlede 70 procent mindre CO2 og andre klimagasser i 2030, end vi gjorde i 1990.
Vi skal bevæge os anderledes, køre i elektriske biler, bruge delebiler, spise mere plantebaseret og muligvis indstille os på at have vores boliger opvarmet på en mere intelligent måde.
Jarl Krausing, Tænketanken ConcitoDet lyder måske som et simpelt mål, venstrefløjspartierne i går blev enige om i regeringsforhandlingerne.
Det er det ikke.
Siden 1990 har Danmark været blandt de mest ambitiøse lande, når det handlede om klimadagsordenen.
Energisektoren har været igennem en enorm omstilling, og især vindmøller og energiforbedringer har bragt vores udledning ned.
Det har betydet, at Danmarks årlige udledning af klimagasser er faldet med 23,5 megaton de sidste 27 år.
Med det mål, som den kongelige undersøger Mette Frederiksen og resten af venstrefløjen meldte ud i går, skal der skæres yderligere 28,4 megaton de næste 13 år.
Tempoet i den grønne omstilling skal altså mere end fordobles, hvis det skal lykkes.
- En reduktion på 70 procent er en kæmpestor udfordring, som vi ikke i dag kender alle svarene på, og det behøver vi ikke at gøre, da det på nuværende tidspunkt er en politisk målsætning.
Men det er vigtigt, at regeringen, hvis aftalen lander, træffer beslutning om hurtigst muligt at komme i gang, siger Jarl Krausing, international chef i tænketanken Concito.
Hvis målet skal nås, er det ikke nok at blive ved med at opføre nye vindmølleparker.
Det kræver meget mere omfattende ændringer af samfundet og virksomhedernes produktion.
Hvad er klimagasser?
Normalt tales der meget om CO2, men når vores klimabelastning skal udregnes, bruger man målestokken CO2-ækvivalenter.
Der er nemlig mange andre gasser end CO2, som bidrager til klimaforandringer.
Eksempelvis metan, som blandt andet kommer fra landbruget.
Men man har brug for et samlet tal for klimabelastningen.
Derfor omregner man de andre gasarters effekt til den effekt, en mængde CO2 ville have.
Eksempler:1 ton metan = 25 ton CO21 ton lattergas = 298 ton CO2- Vi mangler stadig nye initiativer på de tre b’er: Bønder, biler og boliger.
Når der tales om en klimalov, er det derfor vigtigt, at der sættes bindende delmål for alle sektorer.
Hvis det alt sammen bliver til noget, der binder, så er vi tilbage i førerfeltet, siger Jarl Krausing.
Vi skal leve anderledesConcito forudser også, at klimaomstillingen vil være noget, som den almindelige dansker vil kunne mærke i sin hverdag.
- Det kræver nye teknologier og nye adfærdsmønstre hos borgerne.
Vi skal bevæge os anderledes, køre i elektriske biler, bruge delebiler, spise mere plantebaseret og muligvis indstille os på at have vores boliger opvarmet på en mere intelligent måde, siger Jarl Krausing.
Også erhvervslivet vil blive påvirket.
Danske virksomheder, som i dag udleder mange klimagasser, vil være nødt til at ændre deres produktion.
Derfor er det ifølge Concito vigtigt, at der sættes langsigtede mål.
- Den her beslutning er noget, som markedet har behov for, fordi virksomheder og investorer, der laver nye investeringer skal vide, at det er relevante teknologier, de investerer i, og om de bliver straffet for at investere i fossile brændstoffer.
Nedenfor kan du se, hvor mange klimagasser en række af de største danske virksomheder udledte sidste år.
EU laver årligt en opgørelse af udledninger fra de virksomheder, der har fået tildelt CO2-kvoter.
Det er her, tallene stammer fra.
DR har udeladt flyselskaber, da kvoterne kun dækker dele af deres udledninger:KraftvarmeværkerNordjyllandsværket: 1.
222.
200 tonEsbjergværket:1.
066.
679 tonAmagerværket: 1.
038.
454 tonAsnæsværket: 878.
395 tonStudstrupværket: 823.
549 tonOlie og gasbranchenStatoil Raffinaderiet: 481.
115 tonShell Raffinaderiet Fredericia: 439.
407 tonTyra feltet: 430.
740 tonDan feltet: 316.
295 tonGorm feltet: 245.
790 tonAndre virksomhederAalborg Portland: 2.
190.
706 tonSaint-Gobain Weber: 100.
079 tonNakskov Sukkerfabrik: 82.
648 tonNLMK DanSteel: 79.
972 tonRockwool: 75.
351 tonFacebookTwitterKopier linkEmner:Saint-Gobain Weber|Saint-Gobain|Erhverv|Olie- og gasselskaber|Fredericia




https://www.dr.dk/musik/festival/6-vanvittige-begivenheder-der-har-givet-heavy-metal-et-ry-den-faktisk-ikke-fortjener

COPENHELL 2019Se temaFestival6 vanvittige begivenheder, der har givet heavy metal et ry, den faktisk ikke fortjenerFordommene om heavy metal er blevet langt færre de seneste årtier, siger ekspert.
Af Jakob Bach Svith20.
juni 2019 kl.
18.
30Bemærk: artiklen er mere end 30 dage gammelLæs opAdvarsel: Der er beskrivelser af ret voldsomme begivenheder i den følgende tekst, som måske kan virke ubehageligt for nogle.
Heavy metal laves af nogle farlige typer, som alle sammen tilbeder djævlen og spiser cornflakes med blod på om morgenen.
Der har bestemt ikke været mangel på fordomme gennem store dele af metal-genrens 50 år lange historie.
Men selvom langt de fleste af dem slet ikke holder stik, er det måske ikke så underligt, at mange mennesker gennem tiden har fået en lidt skæv opfattelse af, hvad det hele egentlig går ud på.
Gennem tiden har en række spektakulære enkeltsager i metal-miljøet, som du kan læse om herunder, nemlig ofte fået stor opmærksomhed.
Men fordommene har aldrig stemt overens med virkeligheden, mener Steffen Jungersen, der er stor metal-fan og rockredaktør på BT gennem mere end 25 år.
- I gamle dage var der mange, der ikke kunne lide det.
Dengang var det os mod verden.
Men det dårlige ry har aldrig passet, hverken dengang eller i dag.
Ifølge Steffen Jungersen er fordommene i dag dog heldigvis langt færre, for nu er der heavy metal-fans gennem tre generationer - og det betyder, at langt flere har et forhold til genren.
- I dag tror jeg, de fleste har fundet ud af, at folk i metal-miljøet faktisk er ret fredelige.
Der er jo advokater og bankdirektører, der er fans nu.
- Jeg tør næsten ikke sige det, men det er jo familieunderholdning, meget af det.
Familieunderholdning kan man dog absolut ikke kalde begivenhederne herunder, som alle gennem tiden har været med til at påvirke genrens ry.
1Ozzy Osbourne bider hovedet af en flagermus under koncertDen 20.
januar 1982 er 17-årige Mark Neal til koncert med Ozzy Osbourne i Des Moines, Iowa.
Med i lommen har han en flagermus, som hans lillebror havde fanget et par uger forinden.
Den var afgået ved døden i brødrenes varetægt, men skulle vise sig at blive den måske mest omtalte flagermus i verdenshistorien.
Osbourne har året inden bidt hovedet af to duer under et møde hos et pladeselskab, så Mark Neal ved udmærket godt, hvad han vil opnå, da han smider den døde flagermus op på scenen.
Det går, som Mark håber: Den engelske heavy metal-sanger samler flagermusen op og bider hovedet af den.
Den legendariske episode er siden blevet nærmest synonym med Ozzy Osbourne, og sangeren er blevet spurgt ind til episoden så mange gange, at han i 2001 udtalte, at "når jeg er død, graver de mig op og spørger mig om det igen".
Steffen Jungersen er en af dem, der har interviewet Ozzy Osbourne om hændelsen og fortæller, at publikum i den periode ofte kastede ting op til Osbourne, når han spillede.
- Folk begynder at smide alt muligt ragelse op på scenen for at se, hvad der ville ske, fortæller Steffen Jungersen.
Han tilføjer, at Osbourne var overbevist om, at flagermusen var lavet af plastik.
Det var den ikke, og efter koncerten blev han hastet på hospitalet.
- Jeg kan ikke huske, hvor mange stivkrampevaccinationer han underholdte med, at han havde fået i røven efter den tur der, men det var ret mange.
- Jeg kan ikke huske, hvor mange stivkrampevaccinationer han underholdte med, at han havde fået i røven efter den tur der, men det var ret mange.
Steffen Jungersen, tild.
rockredaktør på BTI dag er der lidt mindre rock'n'roll over Ozzy Osbourne, der tidligere havde et alkohol- og stofmisbrug gennem fire årtier.
I januar i år fejrede han 37-året for flagermusebiddet ved at udgive en plysset flagermusedukke med aftageligt hoved.
2Norsk black metal-gruppe brænder kirker afDen 23.
august 1992 brænder Holmenkollen kapel i udkanten af Oslo ned til grunden.
Og det er ikke den eneste kirkelige bygning, der i løbet af 1992 bliver udsat for ildspåsættelse.
I alt bliver der sat ild til seks historiske kirker i Norge.
Det viser sig, at de skyldige skal findes i det norske black metal-miljø.
Miljøet er centreret omkring Øystein Aarseth, der går under navnet 'Euronymous'.
Han er guitarist i black metal-bandet Mayhem og har en pladebutik, der hedder 'Helvete', hvor metalhovederne hænger ud.
En af personerne i kredsen er Varg Vikernes, der udgiver plader på Euronymous' pladeselskab.
I januar 1993 står Varg Vikernes anonymt frem i en artikel, hvor han under pseudonymet 'Count Grishnackh' fortæller, at han og hans venner står bag kirkeafbrændingerne - og et mord i Lillehammer.
Han fortæller også, at de tilbeder djævlen og har tænkt sig at fortsætte kirkeafbrændingerne.
Vikernes har senere fortalt, at meningen med interviewet var at skræmme folk, skabe opmærksomhed omkring black metal og få kunder i Euronymous' pladebutik.
Han har også fortalt, at det med djævletilbedelsen var opdigtet.
Vikernes har senere fortalt, at meningen med interviewet var at skræmme folkForbindelsen mellem heavy metal og satanisme går helt tilbage til genrens begyndelse, som ifølge Steffen Jungersen er, da Black Sabbath udgiver deres selvbetitlede debutalbum i 1970.
Inde i albummets cover havde deres pladeselskab uden bandets viden lavet et layout med et omvendt kors, og det fik mange til at tro, at de var satanister.
Men i dette og mange andre tilfælde har det med djævletilbedelse altså ikke haft noget på sig, fortæller han.
- Hvis man læser Black Sabbaths tekster, især fra dengang, så er det jo faktisk rendyrket kristendom, så det er jo det rene vrøvl.
3Norsk band bruger billede af forsangers lig på albumcoverSvenske Per Yngve Ohlin flytter i 1988 fra Sverige til Norge for at være forsanger i black metal-bandet Mayhem.
Den 19-årige sanger har en særlig fascination: døden.
Han er fascineret i en sådan grad, at han går under kunstnernavnet 'Dead'.
På scenen fører Dead for alvor sin dødsfascination ud i livet.
Før koncerter begraver han sit tøj og lader det ligge under jorden, indtil det begynder at rådne.
Så graver han det op og tager det på, så han kan få den helt rigtige lugt af død.
Før koncerter begraver han sit tøj og lader det ligge under jorden, indtil det begynder at rådne.
Når han ikke er på scenen, er Dead noget af en sær snegl, der helst holder sig for sig selv.
Han har længe fantaseret om at begå selvmord, og i 1991 gør han alvor af det.
Han tager livet af sig selv i det hus, hvor han bor med to band-medlemmer.
Euronymous, der er guitarist i Mayhem, kommer hjem og finder Deads lig.
I stedet for at ringe til politiet, tager Euronymous straks ind til en butik i nærheden og køber et engangskamera, så han kan fotografere liget.
Det makabre billede bliver senere brugt som albumcover på et af Mayhems koncertalbum.
Euronymous lader det dog ikke blive ved det.
Han samler fragmenter af Deads kranie og laver en halskæde ud af dem.
Men heavy metal og den type opførsel har ingen sammenhæng, mener Steffen Jungersen:- Det har ikke en kæft med musik at gøre.
Det er nogle unge knægte, der har været fuldstændig afsporet.
4Belgisk-hollandsk band laver album kun med skrig fra patienter på psykiatrisk hospitalBag det besynderlige navn 'Stalaggh' gemmer sig en samling belgiske og hollandske black metal-musikere, der i 2007 har planer om at lave et album med den mest ulidelige støj nogensinde.
De drømmer om at genskabe lydbilledet fra de tyske koncentrationslejre under Anden verdenskrig.
Et af bandets medlemmer arbejder på et psykiatrisk hospital i Holland, og det er sådan, idéen om at optage patienternes skrig opstår.
Bandet ville have, at de smertefulde skrig skulle være så ægte som muligt.
Som et ekstra krydderi foregår optagelserne i kapellet på et gammelt kloster, der ikke længere er i brug.
Her er akustikken og atmosfæren perfekt.
De fortæller klosterets ejer, at de skal udføre en slags skrigeterapi med patienterne for at få lov til at optage i kapellet.
Det er ikke kun bandets udgivelser, der er uhyggelige - det er deres navn også.
Stalaggh referer til det tyske navn for koncentrationslejr - stalag.
De sidste to bogstaver i bandets navn - gh - står for 'global holocaust'.
I et interview i 2011 udtalte bandet, at de ikke kan lide at blive kaldt kunstnere, fordi kunst er kreativt, hvorimod de er destruktive.
5Marilyn Manson tager morddømt kultleders efternavnHeavy metal-sangeren Brian Hugh Warner, bedre kendt som Marilyn Manson, har gennem hele sin karriere været genstand for nervøse amerikanske teenage-forældres fordømmelse.
Ved første øjekast kan det da også virke sindssygt at tage navn efter en af verdenshistoriens mest berygtede forbrydere, den morddømte kultleder Charles Manson.
Første del af navnet refererer i øvrigt til et andet 60'er-ikon: Marilyn Monroe.
Men faktisk er der mere tanke bag navnet Marilyn Manson, end man umiddelbart skulle tro.
Andre heavy metal-bands med vanvittige navneAnal CuntDying FetusAlabama ThunderpussyNunSlaughterAdolf SatanBarbed Wire CondomGoatwhoreDet er ifølge Manson selv en kommentar på, hvordan berømtheder skabes i USA.
Han vil udstille det absurde i, at både Marilyn Monroe og Charles Manson har været på forsiden af Life Magazine og på den måde er blevet sidestillet.
Marilyn Manson er langtfra den eneste i heavy metal-miljøet med et vildt navn.
Faktisk er heavy metal-bands generelt kendt for at have nogle vanvittige bandnavne, og det er der en grund til, siger Steffen Jungersen.
- Navnet skal passe til stilen.
Når man hedder sådan noget som 'Cannibal Corpse' eller 'Morbid Angel', så er det jo ikke fordi, man står og synger om røde roser med akustiske guitarer.
- Det nytter heller ikke noget at hedde 'Kaj og de glade geder', hvis man spiller heavy metal.
6Judas Priest bliver beskyldt for at opfordre til selvmordI december 1985 sidder vennerne Raymond Belknap på 18 år og James Vance på 20 og hører Judas Priest-albummet 'Stained Class' i Nevada i USA.
De sidste seks timer har de drukket tæt og røget pot.
Det er dog ikke så hyggeligt, som det lyder, for de to venner har planer om at slå sig selv ihjel.
Det lykkes for Belknap, der skyder sig selv i hovedet med et haglgevær.
Det samme gør Vance - men overlever med nød og næppe.
Han bliver vansiret og får alvorlige skader og dør tre år senere.
I 1990 lægger Vances forældre sag an mod Judas Priest, fordi de mener, at der i sangen 'Better By You, Better Than Me' kan findes skjulte meddelelser om at tage livet af sig selv, hvis man spiller den baglæns eller i et højere tempo.
.
.
.
de mener, at der i sangen 'Better By You, Better Than Me' kan findes skjulte meddelelser om at tage livet af sig selvI USA, hvor retssager er hverdagskost, må Judas Priest møde op i retten ad flere omgange for at forsvare sig.
Her bliver sangen spillet bagfra, fordi man angiveligt skulle kunne høre ordene 'do it' gentaget nogle gange.
- Det sjove ved den sang er, at det slet ikke er Judas Priest, der har skrevet den.
Det er et gammelt engelsk bluesband, der hedder Spooky Tooth, forklarer Steffen Jungersen.
Det ender med, at Judas Priests sanger må sidde i retten og synge nogle af bandets sange acapella.
Bandet blev til sidst pure frifundet, men det var ifølge Steffen Jungersen en stor sag, der tog lang tid.
Han har ikke meget til overs for den.
- Den sag er åndssvag på så mange planer.
Kilder: Des Moines Register, Instagram, burzum.
org, metalinjection.
net, vice.
com, interview med Stalaggh (Wayback Machine), Interview med Marilyn Manson om hans navn, rollingstone.
com.
FacebookTwitterKopier linkEmner:Ozzy Osbourne (musiker)|Pop og rock|USA|Norge|Dyr




https://www.dr.dk/nyheder/politik/oestergaard-efter-gaarsdagens-drama-piben-har-faaet-en-anden-lyd

PolitikØstergaard efter gårsdagens drama: 'Piben har fået en anden lyd'Radikale Venstre var anderledes positive i dag efter forhandlinger med Mette Frederiksen.
Af Emil Søndergård Ingvorsen20.
juni 2019 kl.
17.
27Bemærk: artiklen er mere end 30 dage gammelLæs opDet var langt fra en tilfreds Morten Østergaard (RV) som i aftes holdt et pressemøde, efter at partiet blev væk fra samlede regeringsforhandlinger med de andre partier i rød blok.
- Man løber ikke om hjørner med os.
Når vi har sagt, at vi ikke offentliggør delaftaler, så gør vi det ikke, sagde Morten Østergaard, efter at de tre andre forhandlingspartnere havde givet håndslag på en række ting på klimaområdet.
I dag var partiet dog igen til stede ved Landstingssalen for at forhandle med Mette Frederiksen (S), og efter halvanden times forhandlinger var det en anderledes positiv politisk leder, der udtalte sig til pressen.
- Det var en noget anderledes og konstruktiv drøftelse, vi havde i dag.
Jeg synes, piben havde fået en anden lyd, siger Morten Østergaard.
Læs også:Uffe Tang om kaos i regeringsforhandlinger: 'De Radikale er blevet offer i et sindrigt spil'Omtaler aftale som luftkastellerDagens forhandling omhandlede særligt minimumsnormeringer og økonomi.
Og netop økonomien er et sted, som lige nu adskiller parterne.
- Vi havde en længere drøftelse i dag om nogle af de ting, som strandede i går.
Det er velkendt, at der er uenigheder på økonomi og udlændinge.
Jeg oplevede, at der var en anden konstruktiv tone i dag.
Så må vi se, om det holder de kommende dage, siger Morten Østergaard.
Det var netop manglende enighed om økonomien, der betød, at Radikale Venstre ikke mødte op til de samlede forhandlinger i aftes, hvor Socialdemokratiet, SF og Enhedslisten blev enige om et reduktionsmål på 70 procent på drivhusgasser fra 1990 til 2030.
Partierne har dog ikke lavet en plan for, hvordan målet skal nås økonomisk, og derfor fastholder Morten Østergaard, at det var den rigtige løsning ikke at møde op.
- Det er at vise luftkasteller, hvis man ikke har økonomien på plads.
Har man ikke det, så er det - ja, løse planer, siger Morten Østergaard.
FacebookTwitterKopier linkEmner:Mette Frederiksen (politiker)|Morten Østergaard (politiker)|Socialdemokraterne|Radikale Venstre|Økonomi




https://www.dr.dk/nyheder/regionale/sjaelland/erik-vil-ikke-have-sine-boern-i-ghettoskole-kommune-vil-laegge-skoler

SjællandErik vil ikke have sine børn i 'ghettoskole': Kommune vil lægge to skoler sammen for at undgå ghettolisteSkolesammenlægning kan forhindre parallelsamfund, mener udvalgsformand.
Forælder Erik Leth betegner Østre Skole som sit 'grønne åndehul' for familien.
Men nu skal skolen måske lægges sammen med områdets ghettoskole og sælges.
Af Lis Vibeke Læsøe Olsen og Julie Würtz20.
juni 2019 kl.
17.
02Bemærk: artiklen er mere end 30 dage gammelLæs opTo skoler skal lægges sammen til én.
Sådan lyder planen i Guldborgssund Kommune, der i aften afgør på et byrådsmøde, om skolerne Østre Skole og Lindeskovskolen skal slås sammen til én stor skole i Nykøbing Falster.
Planen om skolesammenlægningen kommer i kølvandet af den kommunalplan, der skal få Lindholmkvarteret i Nykøbing Falster væk fra regeringens ghettoliste.
GhettolistenBoligområderne bliver vurderet ud fra fem kriterier.
Hvis tre er opfyldt, er området på ghettolisten.
Tilknytning til arbejdsmarked eller uddannelse.
Andel indvandrere eller efterkommere fra ikke-vestlige lande.
Kriminalitet.
Uddannelsesniveau.
Gennemsnitlig indkomst.
Kilde: Transport-, Bygnings- og BoligministerietMen planen om at sammenlægge de to skoler fra henholdsvis et bykvarter og et ghettokvarter møder voldsom modstand hos forældrene fra den bynære Østre Skole.
- Politikerne har besluttet, at det er et ghettoområde; og se vores børn flytte derud, det kan vi bare ikke se.
Vi kender alle historier fra Lindeskovskolen, og det har vi bare ikke lyst til at byde vores børn, lyder det fra talsmanden for forældrene, Erik Leth.
Han har selv tvillinger, der går i 3.
klasse på Østre Skole, og han undrer sig over, at man vil ophæve ghettostemplet i Lindholmkvarteret ved at nedlægge en velfungerende skole.
Lindeskovskolen har 170 elever, hvoraf 80 procent er tosprogede.
Hvis planen vedtages, skal 490 elever fra Østre Skole rykke til skolen i ghettoområdet.
Vil undgå parellelsamfundFormanden for Børn, Familie og Uddannelsesudvalget i Guldborgsund Kommune, socialdemokraten Simon Hansen, mener, at politikerne bliver nødt til at træffe denne beslutning for at der ikke skabes parallelsamfund i kommunen.
- At sige, at eleverne på Østre Skole skal bøde for det, stigmatisere de andre børn på Lindeskovskolen – og det er simpelthen ikke rimeligt, siger Simon Hansen.
Men det er Erik Leth ikke enig i.
- Når det kommer til, at det er vores børn, der skal agere i forhold til at løse et eller andet integrationsproblem, som kommunen selv har skabt - der stopper mit samfundssind, lyder det fra talsmanden.
Den helt store udfordring er, at de tosprogede elever på Lindeskovskolen ikke møder nogle danske børn i deres hverdag.
Simon Hansen (S), formand, Børn, Familie og UddannelsesudvalgetMen den udmelding er at se ned på de børn, der til daglig går på Lindeskovskolen, der kun ligger 1,4 kilometer væk fra Østre Skole, mener Simon Hansen.
- Eleverne trives ikke dårligere på Lindeskovskolen, end de gør på andre skoler.
Men den helt store udfordringer, er, at de tosprogede elever på Lindeskovskolen ikke møder nogle danske børn i deres hverdag.
Derfor mener han, at sammenlægningen af skolerne kan give børnene bedre muligheder for at blive integreret.
Erik Leth mener dog, at en skolesammenlægning ikke er den rette vej at gå for at skabe en bedre integration for tosprogede i kommunen.
- Det kan man i den perfekte verden, men det er bare ikke det, vi føler.
Der græder vi indvendigt.
For hvis der lå en velfungerende skole ved siden af Vollsmose; skal man løse det ved at flytte den gode skole til Vollsmose?
Læs også:Kommune går mod strømmen: Samler tosprogede på én skoleSkole skal laves om til nye boligerHvis de to skoler bliver lagt sammen, er det planen, at matriklen, hvor Østre Skole ligger i dag, skal sælges og laves om til byboliger.
- Vi kan kanalisere det område til nogle boliger, som ligger tæt på bymidten.
Det efterspørges der, lyder det fra Simon Hansen.
Udover skolesammenlægningen skal der også ske andre initiativer i Lindholmkvarteret, der skal være med til at fjerne området fra regeringens ghettoliste.
Her er kommunen i gang med at samarbejde med boligselskaberne, der går ud på, at nogle af boligblokkene skal rives ned.
- Der skal laves nogle andre former for boliger, så vi kan få en anden befolkningsgruppe ud i det område, siger udvalgsformanden.
Derudover mener han, at Lindeskovskolen er den bedste løsning, hvis de to skoler skal lægges sammen.
- Den mest langsigtede løsning er, at det bliver på Lindeskovskolen.
Det er en skole i et plan med nogle større udearealer, som gør, at vi tror, at vi kan udvikle den bedste folkeskole, hvor Lindeskovskolen ligger i dag, siger Simon Hansen.
I byrådet i Guldborgsund Kommune er der lige nu flertal for, at de to skoler skal lægges sammen.
Flere forældre til eleverne på Østre Skole har tænkt sig at demonstrere i aften til byrådsmødet, hvor politikerne skal træffe en beslutning om skolerne.
FacebookTwitterKopier linkEmner:Guldborgsund Kommune|Socialdemokraterne|Bolig|Nykøbing Falster|Simon Hansen (politiker)




https://www.dr.dk/nyheder/udland/usa-efter-dronenedskydning-et-uprovokeret-angreb-fra-iran

UdlandUSA efter dronenedskydning: Et "uprovokeret" angreb fra IranNedskydningen vil ikke nødvendigvis føre til en optrapning af konflikten, vurderer ekspert.
Det amerikanske forsvarsministerium, Pentagon, har bekræftet, at den ubemandede RQ-4 Global Hawk-drone er blevet skudt ned.
(Foto: TRISTAN D.
VIGLIANCO © Scanpix)Af Louise Brodthagen Jensen20.
juni 2019 kl.
16.
59Bemærk: artiklen er mere end 30 dage gammelLæs opDen amerikanske forsvarskommando (CENTCOM) tager nu bladet fra munden og kalder det et "uprovokeret angreb", efter Irans Revolutionsgarde har skudt en drone ned over, hvad iranerne hævder er iransk luftrum natten til torsdag.
I en udtalelse bekræfter USA's forsvarsministerium, at en ubemandet overvågningsdrone af typen RQ-4 Global Hawk er skudt ned af et iransk missil, men understreger, at der er tale om, at dronen befandt sig i internationalt luftrum over Hormuz-strædet.
- Iranske meldinger om, at luftfartøjet befandt sig over Iran, er falske.
Der er her tale om et uprovokeret angreb på en amerikansk overvågningsoperatør i internationalt luftrum, lyder det ifølge nyhedsbureauet AP.
Spændingerne mellem USA og Iran er taget til de seneste uger, efter USA har trukket sig fra atomaftalen fra 2015 og genindført hårde økonomiske sanktioner mod Iran.
Og den seneste uge har beskyldningerne fløjet frem og tilbage, efter to eksplosioner på to tankskibe i Oman-bugten nær Hormuz-strædet.
Hvorfor er Hormuz-strædet så vigtigt?
Strædet ligger mellem Oman og Iran og er forbindelsen mellem flere af landene ved Golfen; Irak, Kuwait, Saudi-Arabien, Bahrain, Qatar og Forenede Arabiske Emirater.
Det er den eneste adgang med eksporteret råolie fra den Persiske Golf, og en tredjedel af verdens olie, der bliver transporteret via skibe, går gennem her.
Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
Den amerikanske udenrigsminister, Mike Pompeo, har efterfølgende præsenteret, hvad han hævder er billedmateriale, der dokumenterer, at Irans Revolutionsgarde står bag, mens iranerne omvendt nægter nogen form for involvering.
Læs også:OVERBLIK Derfor strides USA og Iran efter angreb på tankskibe i Oman-bugtenIkke grund nok til at optrappe konfliktenAlligevel er der ikke grund til at tro, at nedskydningen af en ubemandet drone vil optrappe konflikten mellem landene yderligere, mener lekor ved Forsvarsakademiet Peter Viggo Jakobsen.
- Det er et stykke metal, der er skudt ned, og det gør, at amerikanerne ikke er så pressede, som de ellers ville være, siger han og påpeger, at situationen ville have været anderledes, havde der været tale om et bemandet fartøj.
- Angriber de mål i Iran eksempelvis ved at sende tomahawk-missiler ind, vil iranerne sandsynligvis gå efter amerikanske skibe, og de er meget sårbare over for iranske missiler, siger han.
Brigadegeneral Hossein Salami understregede torsdag, at Iran ikke er interesseret i en krig med et andet land.
Brigadegeneralen i Irans Revolutionsgarde, Hossein Salami, gjorde tidligere i dag klart, at man ikke tolererer nogen form for indtrængen i landets luftrum.
- Det er her, vi trækker grænsen.
Enhver fjendlig indtrængen på vores områder kommer ikke ud igen.
Nedskydningen af den amerikanske drone sender et utvetydigt og klart signal om, at vi beslutsomt vil forsvare Irans grænser og hurtigt reagere på enhver agressiv handling, siger han ifølge det iranske nyhedsbureau Tasnim.
Spørgsmålet om, helt præcist hvor dronen er blevet skudt ned fra, er vanskelig at få opklaret, og derfor vil det foreløbig være påstand mod påstand, for det er i begge parters interesse at få placeret ansvaret hos den anden.
- Har den været i iransk luftrum, er Iran jo i sin gode ret til at hævde sin suverænitet og forsvare sit territorium.
Er det internationalt farvand, er det omvendt Iran, som har begået noget ulovligt, siger Peter Viggo Jakobsen.
I begyndelsen af ugen meddelte USA, at man udover de 1.
500 tropper, Donald Trump i sidste måned fortalte bliver udsendt, påtænker at udsende yderligere 1.
000 tropper til Mellemøsten.
Derudover har USA styrket tilstedeværelsen ved også at sende krigsskibe og bombefly til området.
FacebookTwitterKopier linkEmner:Donald Trump (politiker)|Iran|Mike Pompeo (politiker)|USA|Militær




https://www.dr.dk/nyheder/regionale/midtvest/kaershovedgaard-beboere-maa-ikke-laengere-have-mad-paa-vaerelserne-det-er

Midt- og VestjyllandKærshovedgård-beboere må ikke længere have mad på værelserne: 'Det er umenneskeligt' Udrejsecenteret strammer reglerne i kølvandet på diskussioner fra Sjælsmark.
Daniel Christensen synes ikke, det er i orden, at han ikke længere må spise på sit værelse på Kærshovedgård.
Af Jesper Ibfelt og Asta Pil Heltborg20.
juni 2019 kl.
16.
07Bemærk: artiklen er mere end 30 dage gammelLæs opSiden i mandags har det været slut med at tage mad med på værelset for beboerne på Udrejsecenter Kærshovedgård.
Det ærgrer blandt andre den afviste asylansøger Daniel Christensen, der hed Ali Adnan Kadhim, inden han blev døbt.
- De har ret til at bestemme over min sag, men ikke hvor og hvornår jeg skal spise.
Jeg skal spise, når jeg er sulten.
Reglerne er umenneskelige, siger han.
Situationen er lidt en anden end på Sjælsmark, fordi vi ikke har familier her på stedet.
Niels Johan Geil, institutionschef KærshovedgårdDaniel Christensen mener, at reglerne kun er til for at presse beboerne til at rejse tilbage til deres hjemland.
Men det vil ikke få ham til at pakke sine sager sammen og tage tilbage til Irak, siger han.
Ifølge kontrakten mellem Udlændingestyrelsen og Kriminalforsorgen, der driver udrejsecentrene, skal beboerne spise i kantinerne.
Men den regel er ikke hidtil blevet håndhævet på Kærshovedgård tæt ved Bording.
En ikke ubetydelig andel af beboerne har alligevel fået lov til at tage engangsbestik og mad med på værelset, fortæller institutionschef Niels Johan Geil.
- Det er skredet lidt over tid, men nu går vi ind og strammer op, og sørger for at al mad bliver i kantinen, siger han.
Stor diskussion om egen mad på værelserneOpstramningen kommer i kølvandet på højlydte diskussioner, om hvorvidt familierne på Udrejsecenter Sjælsmark selv skal have lov at lave mad.
På Udrejsecenter Sjælsmark står den også udelukkende på kantinemad for beboerne, men flere partier - både fra rød og blå blok - har tidligere luftet mulighederne for, at beboerne kan få lov selv at lave mad på værelserne.
Debatten blussede op i valgkampen, hvor Venstre blev udfordret af sine regeringspartnere fra De Konservative og Liberal Alliance.
Her luftede de to partier nemlig muligheden for, at afviste udvisningsdømte og afviste asylansøgere på Sjælsmark skal have lov til selv at lave mad i stedet for udelukkende at få udleveret mad i en kantine.
Forslaget fik også Socialdemokratiet til at melde klarere ud om eventuelle forbedringer for børnene på Sjælsmark.
Men de to udrejsecentre kan ikke sammenlignes på det punkt, mener institutionschefen på Udrejsecenter Kærshovedgård.
- Situationen er lidt en anden end på Sjælsmark, fordi vi ikke har familier her på stedet.
Vi har ikke børn, der måske kan have svært ved at spise i det offentlige rum, fortæller institutionschef Niels Johan Geil.
Kan skabe konflikterAlligevel mener Daniel Christensen, at reglen kan skabe konflikter for udrejsecentrets beboere.
Vi har beboere, der har problemer med andre, så når de kommer til kantinen, kan de komme op at slås.
Daniel Christensen, beboer på Kærshovedgård- Vi har beboere, der har problemer med andre, så når de kommer til kantinen, kan de komme op at slås.
Så der kan blive meget store problemer med de nye regler, fortæller han.
Ledelsen på Kærshovedgård har taget højde for, at opstramningen kan medføre flere konflikter, og de har derfor indkaldt mere personale til kantinen.
Det viste sig allerede at være nødvendigt i mandags til frokost, kort tid efter de nye regler blev meldt ud.
- Pludselig kom en mand ind i kantinen og råbte.
Han spurgte, hvorfor vi ikke måtte spise på værelserne, fortæller Daniel Christensen og uddyber:- Der var tre eller fire vagter, og en af dem trykkede på en knap, så politiet kom.
De tog manden med udenfor for at snakke med ham.
I fremtiden kommer der nok også til at ske noget lignende.
Udrejsecenter Kærshovedgård rummer i omegnen af 250 beboere.
Beboerne er afviste asylansøgere, udlændinge udvist ved dom eller personer på tålt ophold.
FacebookTwitterKopier linkEmner:Flygtninge og asylansøgere|Det Konservative Folkeparti|Udlændingestyrelsen|Udlændingepolitik|Irak




https://www.dr.dk/nyheder/udland/laes-svarene-vestager-og-loekke-i-spil-det-vil-have-kaempestor-betydning-danmark






https://www.dr.dk/musik/kritikken-vaelter-ned-over-taylor-swift-efter-ny-musikvideo-det-er-haabloest-og-ulaekkert

MusikKritikken vælter ned over Taylor Swift efter ny musikvideo: Det er håbløst og ulækkertTaylor Swift får massiv kritik for ny LGBT-video.
Men man burde faktisk støtte hende, mener radiovært.
Det kontroversielle nummer 'You Need to Calm Down' er anden singleforløber til Taylor Swifts kommende album, 'Lover', der udkommer den 23.
august.
Af Silas Bay Nielsen20.
juni 2019 kl.
17.
01Bemærk: artiklen er mere end 30 dage gammelLæs op- Ulækkert, kalkulerende og fuld af klicheer.
Meningen med Taylor Swifts seneste single 'You Need to Calm Down' og den tilhørende musikvideo var egentlig at hylde LGBT+-miljøet og fejre de mange pride-arrangementer, der afholdes i løbet af juni, rundt i verden.
I sangen kaster den Grammy-vindende sanger og sangskriver ellers modstandere af LGBT-rettigheder direkte tilbage til stenalderen og slutter endda sangen af med en opfordring til at støtte kampen for flere rettigheder.
Lyt til 'You Need to Calm Down', mens du læser videre, her:Taylor Swift - You Need to Calm DownMen i stedet for at få ros for sin støtte, så er Taylor Swift blevet mødt med massiv vrede hos mange.
Det amerikanske kulturmedie Vox kritiserer hende for at være den profitdrivende musikstjerne, der benytter sig af pridens budskab for selv at tjene penge.
Cosmopolitan skriver, at musikvideoen er plastret til med stereotyper af både homoseksuelle mænd klædt fra top til tå i babyblåt tøj og klichéfyldte, glitrende dragqueens.
Men også fremstillingen af de overall-påklædte modstandere af LGBT-rettigheder bliver kritiseret for at være for stereotyp.
LGBT+LGBT+ er et internationalt begreb, der dækker over lesbiske, bøsser (gay), biseksuelle og transpersoner.
Plusset tilføjes efter bogstaverne for at inkludere flere grupper.
Kilde: LGBT DanmarkVirker ynkeligtMediet Slate mener, at man sidder tilbage med en følelse af håbløshed, når man har set videoen, og at det virker ynkeligt, når Taylor Swift kommer med en LGBT-støttesang i 2019, hvor det efterhånden er blevet så ukontroversielt at være ikke-heteroseksuel.
Og ifølge Esquire misser Taylor Swift pointen ved at kalde sig en LGBT-allieret og kalder videoen for kalkulerende og ulækker.
Det sker, fordi hun i sangteksten både synger om sin egen personlige kamp mod stalkere og internettrolde og LGBT-folkets sociale kamp for accept.
- Det tolkes som om, at den tunge vej for homorettigheder kan sidestilles med ansigtsløse Twitter-profiler.
Men det er svært at se fra et pastelfarvet tårn, hvor politiske temaer nøje bliver valgt for kun at støtte op om Swifts personlige brand, skriver Esquire blandt andet.
Taylor Swift får kritik for nummeret 'You Need to Calm Down'.
(© Scanpix/Universal)En hvid hetero-piges fortællingMoussa Mchangama, der er kulturformidler og skribent på Heartbeats, hvor han blandt andet skriver om LGBT-forhold, kan godt forstå, at videoen bliver kritiseret.
Han mener, at videoen rammer forkert, fordi den måde, hun repræsenterer LGBT-miljøet på, kun vises gennem kendte LGBT-personer som RuPaul og Ellen DeGeneres og nærmest kun kobler diskrimination til sociale medier, som Taylor Swift selv har oplevet.
Men også måden, videoen portrætterer LGBT-modstanderne, er problematisk, mener han.
Jeg synes, man skal give hende en chance i stedet for at slå hende oven i hovedet.
Sandie Westh, radiovært på P7 Mix- Jeg synes, hun fejler i videoen.
Hun viser blandt andet LGBT-modstanderne som de her dumme, superreligiøse trailerpark-typer, og dermed skyder hun skylden på de lavest uddannede.
Men det er magthaverne, der ikke ændrer lovgivningen, så LGBT-miljøet får lige rettigheder.
Kritikken burde rettes mod politikere i jakkesæt, siger han.
Et andet af kritikpunkterne af Taylor Swift har været, at hun ikke selv er en LGBT-person, hvilket Moussa Mchangama også synes er en af svaghederne.
- Det er en klassisk fortælling, hvor det bliver en privilegeret, hvid hetero-piges formidling af LGBT-mennesker – og ikke vores egen fortælling.
Hvis hun rent faktisk ville understøtte miljøet, skulle hun overlade sin platform til dem, det handler om: nemlig dem, der oplever allermest diskrimination.
Katy Perry er også med i musikvideoen, hvor hun og Taylor Swift slutter fred, efter de har været i konflikt i flere år.
(© Scanpix/Universal)Desuden undrer han sig over, at Taylor Swift i slutningen af videoen står sammen med Katy Perry, der står bag hittet 'I Kissed A Girl'.
- Det forplumrer fokus på sagen og er problematisk i en queer-sammenhæng, fordi Katy Perry synger om at kysse en pige for så at smutte videre bagefter.
Vi er ikke prøvekaniner, du bare kan kramme en dag og så smutte videre, når det passer dig, siger han.
Radiovært: Giv hende en chanceMen ikke alle synes, at Taylor Swift fortjener den behandling, hun har fået.
Sandie Westh, der er vært på P7 Mix, er en af dem, der peger på sangerens lidt uskyldige fortid.
Tidligere har Taylor Swift fået kritik for at holde sig langt væk fra politiske udtalelser.
Men i forbindelse med det amerikanske midtvejsvalg sidste år bekendte hun kulør og pegede på en demokrat, selvom hun i sin tidlige karriere som countrysanger i høj grad havde republikanske vælgere som fans.
Taylor Swifts video bliver blandt andet kritiseret for at vise klichéfyldte LGBT-personer.
(© Scanpix/Universal)- I stedet for at se hende som en modstander så ser jeg hende som en allieret.
Hun har en stor fanskare der, hvor countrymusik er stort – og det er den eksempelvis i bibelbæltet.
Derfor kan hun være nøglen ind til bibelbæltet og dermed forbedre LGBT-rettigheder, siger Sandie Westh.
Også kritikken om såkaldt 'pinkwashing', hvor Swift kun bruger LGBT-miljøet for at skabe profit til sig selv, synes P7-værten er lidt for voldsom.
- Selvfølgelig er pinkwashing dumt, men Taylor Swift begyndte først sidste år med at udtale sig politisk.
Jeg synes, man skal give hende en chance i stedet for at slå hende oveni hovedet som det første, siger Sandie Westh.
Videoen har dog også fået ros.
Den lesbiske tv-vært Ellen DeGeneres, der sammen med eksempelvis RuPaul fra 'RuPaul's Drag Race' medvirker i musikvideoen, skriver i et tweet, at hun er stolt af Taylor Swift, og at hun er stolt af at være med i den.
Taylor Swift selv har endnu ikke kommenteret kritikken af videoen.
Læs også:22-årige Emilie kæmpede med at acceptere sin seksualitet: 'Jeg ville helst være usynlig'FacebookTwitterKopier linkEmner:Ellen DeGeneres (skuespiller)|Taylor Swift (musiker)|Seksualitet|Twitter|USA




https://www.dr.dk/nyheder/udland/jeremy-hunt-og-boris-johnson-skal-dyste-om-premierminister-posten

BrexitSe temaUdlandJeremy Hunt og Boris Johnson skal dyste om premierminister-postenDet Konservative Parti har valgt de to, der kan afløse Theresa May.
160.
000 briter skal finde vinderen.
Enten Boris Johnson eller Jeremy Hunt bliver Storbritanniens næste premierminister.
Af Sean Coogan20.
juni 2019 kl.
19.
10Bemærk: artiklen er mere end 30 dage gammelLæs opFor kort tid siden gennemførte parlamentsmedlemmerne i Storbritanniens Konservative Parti deres femte og sidste valgrunde.
Her blev det afgjort, at udenrigsminister Jeremy Hunt og Boris Johnson er de to kandidater, der skal ud i en direkte duel om, hvem der skal afløse Theresa May som konservativ partileder og dermed premierminister i Storbritannien.
Resultat af femte valgrundeBoris Johnson 160 stemmerJeremy Hunt 77 stemmerMichael Gove 75 stemmer (elimineret)Boris Johnson vandt igen stort, mens den vigtige andenplads blev yderst tæt.
Med 77 stemmer til Jeremy Hunt mod Michael Goves' 75 blev det en ren gyser.
I løbet af den seneste tid er feltet på 10 kandidater blevet barberet ned til to, som nu skal til urafstemning blandt de menige medlemmer af Det Konservative Parti.
Dermed skal partiets omkring 160.
000 medlemmer bestemme, hvem der skal være premierminister for de 65 millioner briter.
Storbritanniens næste premierminister- Den 7.
juni trådte premierminister Theresa May formelt tilbage som leder af Det Konservative Parti i Storbritannien.
Hun bliver dog siddende som premierminister, indtil hendes afløser er fundet.
- 10 kandidater var fra start med i kampen om at blive partileder og premierminister.
- Kandidaterne er løbende blevet sorteret fra ved hemmelige afstemninger blandt Det Konservative Partis parlamentsmedlemmer.
Nu er der to tilbage: Jeremy Hunt og Boris Johnson.
- Selv om vinderen af duellen bliver premierminister for 65 millioner briter, så er det kun de omkring 160.
000 medlemmer af Det Konservative Parti, der vælger Theresa Mays afløser, fordi partiet har regeringsmagten.
- Medlemmerne kan stemme frem til den 22.
juli.
Vinderen forventes at blive kåret dagen efter og træde til som premierminister den 24.
juli.
Den tidligere udenrigsminister og London-borgmester Boris Johnson har braget afsted og indtil videre vist sig lige så svær at stoppe som et godstog i ekspresfart.
Nu er spørgsmålet, om han kan gøre det samme, når det er de menige partimedlemmer, der skal bestemme.
Lagt op til dramaFormandsvalgets fjerde valgrunde blev gennemført tidligere i dag, og her røg indenrigsminister Sajid Javid ud.
Udenrigsminister Jeremy Hunt fik 61 stemmer, mens miljøminister Michael Gove fik 59.
Læs også:Storbritannien skal have ny premierminister: Her er fire topkandidaterDermed var der lagt op til et kæmpe drama i aften, når de 34 parlamentsmedlemmer, der havde peget på Sajid Javid, skulle sætte deres kryds et nyt sted.
Det blev altså Hunt, der trak det længste strå.
Han fik 17 stemmer mere end tidligere i dag, mens Gove måtte nøjes med en fremgang på 14.
Læs også:Kim Bildsøe: Kun en kæmpebrøler kan slå Boris Johnson ud af premierminister-kursBoris Johnson har længe været favoritten til at efterfølge May blandt bookmakere og politiske iagttagere.
Men det ser ikke ud til at skræmme Hunt.
Jeremy Hunt stemte i sin tid for, at Storbritannien skulle blive i EU, men har siden talt for, at han kan gennemføre brexit.
Udenrigsministeren har meldt sig klar til at forlade EU uden en skilsmisseaftale, men kun som sidste udvej.
En ny forhandling med EU er vejen frem, mener han, selv om EU flere gange blankt har afvist det.
Johnson i cruise-controlBoris Johnson tog en yderst komfortabel føring ved de interne afstemninger blandt de konservative kollegaer allerede efter første afstemning, hvor meget tydede på, at han ville blive den ene af de to finalister ved formandsvalget.
Så komfortabel var føringen åbenbart, at Johnson undlod at dukke op ved en duel mellem kandidaterne søndag aften.
Læs også:Kampen om at efterfølge May: Kandidater mødes i tv-debat – men favoritten gider ikkeEt træk, der vakte kritik i både pressen og fra rivaler.
- Hvis hans hold ikke engang lader ham debattere med fem ret venlige kollegaer, hvordan skal han så håndtere det med 27 EU-lande?
, lød det fra Jeremy Hunt, mens avisen Daily Mirror kaldte favoritten til at blive Storbritanniens næste premierminister for en kylling.
Tirsdag deltog han dog i en debat med de andre kandidater på BBC, hvor DR’s korrespondent i Storbritannien, Kim Bildsøe, vurderede, at favoritten mest af alt fokuserede på ikke at begå fejl.
- Han fremstod ikke specielt overbevisende, men jeg tror også, at det er langt vigtigere for ham ikke at lave de store fejl.
På den måde kan han nemlig bevare favoritpositionen, lød Kim Bildsøes vurdering.
Den slags bliver der nok ikke plads til i den kommende tid, hvor de to kandidater til at blive premierminister sparker gang i en form for valgkamp med blandt andet tv-dueller.
De to duellanter skal kæmpe om de menige konservative partimedlemmers gunst, inden de omkring 160.
000 medlemmer brevstemmer om Storbritanniens næste premierminister.
Herunder kan du få et overblik over hele processenFacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




https://www.dr.dk/sporten/atletik/atletikkens-dopingjaegere-faar-110000-datafiler-fra-rusland

AtletikAtletikkens dopingjægere får 110.
000 datafiler fra RuslandWada indsamlede i januar en stor mængde datafiler i Moskva.
Nu er de klar til at blive undersøgt.
Omkring 110.
000 datafiler fra et laboratorium i Moskva skal testes for brud på dopingreglerne.
20.
juni 2019 kl.
14.
51Bemærk: artiklen er mere end 30 dage gammelLæs opOmkring 110.
000 datafiler fra et laboratorium i Moskva skal testes for brud på dopingreglerne.
I denne uge har Det Internationale Antidopingagentur (Wada) udleveret det store antal datafiler til Det Internationale Atletikforbunds (IAAF) overvågningsenhed, den såkaldte Athletics Integrity Unit.
Det skriver flere nyhedsbureauer, blandt andre AFP og AP.
Den store mængde materiale blev indsamlet i januar af Wada, efter at Rusland i flere måneder havde forsøgt at hindre Wada-delegationen i at få adgang til laboratoriet.
Læs også:Russisk whistleblower giver nye oplysninger om dopingsnydDe mange datafiler relaterer sig til dopingprøver, der er indsamlet fra 2012 til 2015.
De seneste måneder har Wada brugt på at stykke de store datamængder sammen.
Det førte til, at Wada tirsdag kunne udlevere en datapakke på mere end 500 gigabyte til IAAF's overvågningsenhed.
Russisk atletik har på grund af dopingproblemer været ude i kulden hos IAAF siden 2015.
Her afslørede den såkaldte McLaren-rapport fra Wada omfattende doping i Rusland.
Det fik IAAF til at udelukke Rusland fra al international atletik, og det er Rusland stadig, mens russiske atleter, som ikke havde noget med dopingsagen at gøre, har kunnet dyste under neutralt flag.
/ritzau/FacebookTwitterKopier linkEmner:WADA|International Association af Athletics Federation|Rusland|Doping|Atletik




https://www.dr.dk/nyheder/udland/udmagret-isbjoern-soeger-mad-i-landsby-er-hundredvis-af-kilometer-fra-hjemmet

UdlandUdmagret isbjørn søger mad i landsby: Er hundredvis af kilometer fra hjemmetDet er ikke første gang, en russisk isbjørn vandrer sydpå i jagten efter føde.
Isbjørnen blev søndag spottet i den russiske by Norilsk.
Af Anne Øllgaard20.
juni 2019 kl.
14.
47Bemærk: artiklen er mere end 30 dage gammelLæs opEn isbjørn på gaden i industribyen Norilsk i det nordlige Sibirien er et sjældent syn.
Faktisk er det fyrre år siden, en isbjørn sidst har forvildet sig så langt sydpå, indtil for ganske nyligt.
Søndag fik flere af byens borgere sig nemlig lidt af et chok, da en sultende isbjørn strejfede rundt i byens gader, skriver The Guardian.
Billeder viser blandt andet, hvordan bjørnen søger efter noget at spise i en kæmpe bunke skrald.
Ifølge en lokal dyrelivsekspert, Oleg Krashevsky, sulten, udmattet og udmagret.
- Den vandrer rundt i byen og leder efter mad næsten uden at lægge mærke til mennesker og biler, siger han til CNN.
Han tilføjer, at det også er muligt, at isbjørnen simpelthen er faret vild.
Se billederne af isbjørnens færden omkring i Norilsk:  (Foto: Stringer .
© Scanpix)      1 / 81 / 8(Foto: Stringer .
© Scanpix)2 / 83 / 84 / 85 / 86 / 87 / 88 / 8Kan skyldes temperaturstigningerIsbjørnen hører normalt til ved Karahavet, der er en del af det arktiske hav, knap 500 kilometer fra Norilsk, og ses derfor ikke normalt på så sydlige breddegrader.
Men stigende temperaturer har fået bjørne til at vandre længere og længere væk fra deres naturlige habitat i søgen efter føde.
Tidligere i år måtte et område langt oppe i det nordlige Rusland erklære nødtilstand, efter en flok sultne isbjørne invaderede private boliger i en lille landsby i deres jagt på mad.
Læs også:Isbjørne invaderer russisk ø og angriber menneskerDirektør for World Wildlife Fund's russiske kontor, Dmitry Gorshko, udtaler til The New York Times, at temperaturerne i netop den Arktiske region stiger dobbelt så hurtigt som gennemsnitstemperaturen i resten af verden.
- Det er ikke normalt at se isbjørne så langt sydpå.
Men usædvanlige situationer opstår, når de mangler føde og is, lyder det fra Dmitry Gorshko.
Et hold specialister er nu kaldt til Norilsk for at tilse isbjørnen og medicinere den om nødvendigt.
Derefter skal de vurdere, hvad der nu skal ske med isbjørnen.
FacebookTwitterKopier linkEmner:Rusland|Dyr|Arktis|CNN|New York Times




https://www.dr.dk/nyheder/udland/loekke-afviser-topjob-spekulationer-plan-er-faa-vestager-gjort-til-eu-formand

Kamp om EU-topposterSe temaUdlandLøkke afviser topjob-spekulationer: Plan A er at få Vestager gjort til EU-formandEU's stats- og regeringschefer skal i dag forsøge at få fordelt flere af EU's topposter.
Den danske statsminister, Lars Løkke Rasmussen (V), mener slet ikke, at det kan komme på tale, at han skulle få en EU-toppost.
Af Per Bang Thomsen - Bruxelles20.
juni 2019 kl.
15.
55Bemærk: artiklen er mere end 30 dage gammelLæs opDet er ingen hemmelighed, at den radikale Margrethe Vestager går efter EU-topposten som formand for Europa-Kommissionen.
Men i de seneste dage er et andet dansk politikernavn begyndt at dukke op på rygtebørsen i Bruxelles: Lars Løkke Rasmussen (V).
Der bliver spekuleret i, om Danmarks fungerende statsminister kunne komme i spil til en anden af EU’s topposter, nemlig formand for Det Europæiske RådHvad er EU-Kommissionens rolle?
EU-Kommissionen er EU's politisk uafhængige udøvende organ.
Kommissionen består af 28 medlemmer, herunder formanden og næstformændene, og den sidder fem år ad gangen.
Den kan foreslå ny lovgivning, den styrer EU’s politikker og fordeler EU-finansieringen, den håndhæver EU-retten og den repræsenterer EU internationalt i flere forskellige henseender.
Hvis et land eller en virksomhed ikke overholder EU-lovgivningen, kan Kommissionen komme med henstillinger, trække dem i retten og i sidste ende få EU-Domstolen til at idømme et land eller en virksomhed bøder.
Men det ”kommer slet ikke på tale”, understregede statsministeren, da han her til eftermiddag ankom til EU-topmødet i Bruxelles.
Her skal EU’s 28 stats- og regeringschefer efter planen fordele en række af unionens topposter.
- Vi går efter at få gjort Margrethe Vestager til formand for Europa-Kommissionen.
Det starter der, og det er den vigtigste post.
Når vi får landet den til hende, tror jeg hverken, at de liberale (den partifamilie, som både Venstre og Det Radikale Venstre er med i, red.
) eller Danmark står til at få flere poster, sagde Lars Løkke Rasmussen.
- Man kommer aldrig i mål med sin Plan A (at få gjort Margrethe Vestager til kommissionsformand, red.
), hvis man begynder at tænke i Plan B, C, D, E, F, G og alle mulige andre, tilføjede han.
Læs også:Vestager, Merkel eller Barnier?
Sådan kan EU's toppost-kabale gå opSkal bryde med mandemonopoletDer er fem EU-topposter, der skal genbesættes i år.
Udover formandsposterne for henholdsvis Europa-Kommissionen og Det Europæiske Råd skal der også findes en ny formand for Europa-Parlamentet, en ny udenrigschef og en ny chef for Den Europæiske Centralbank.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Og det er en kompleks kabale, der skal gå op, understregede Lars Løkke Rasmussen.
Der skal nemlig tages højde for aspekter som geografi, køn og politisk tilhørsforhold.
- Det er den opgave, vi skal i gang med.
Der er ikke så mange poster at få balancerne til at balancere på, sagde han.
Ikke mindst kønsspørgsmålet har fyldt meget denne gang.
Der har aldrig været en kvindelig formand for hverken Europa-Kommissionen eller Det Europæiske Råd.
Og den nuværende formand for Det Europæiske Råd, Donald Tusk, har udtalt, at man går efter at få placeret mindst to kvinder på posterne.
- Jeg føler, der er et oprigtigt ønske om at bryde mandemonopolet, sagde Lars Løkke Rasmussen.
Her kan du se, hvorfor kommissionsformandsposten er så central i EU.
Merkel: Ikke sikkert, vi bliver enige i dagTopmødet er netop gået i gang, og planen er som bekendt at få sat navn på blandt andet den næste kommissionsformand.
Det er stats- og regeringscheferne, der skal indstille en kandidat til formandsposten.
Herefter skal europaparlamentarikerne godkende den pågældende politiker.
Et af de store stridspunkter er dog, om stats- og regeringscheferne skal følge den såkaldte spitzenkandidat-proces, som en række af de europæiske partifamilier har indført.
Partierne stiller hver især med en spidskandidat til formandsposten.
Og de vil have, at den kommende kommissionsformand bliver valgt herfra.
Men den proces har mødt kritik fra flere af stats- og regeringscheferne, herunder den franske præsident, Emmanuel Macron, der ikke vil lade sig binde af den.
- Jeg vil støtte de stærkeste kandidater, sagde han, da ankom til topmødet.
Den tyske kansler, kristendemokraten Angela Merkel, bakker omvendt op om processen - og sin egen partifamilies spidskandidat, Manfred Weber.
Men hun er helt bevidst om, at der langt fra er enighed om processen i Det Europæiske Råd, hvor EU’s stats- og regeringschefer sidder.
Men der er brug for, at både Det Europæiske Råd og Europa-Parlamentet bliver respekteret i processen, understregede hun.
- Jeg kan ikke acceptere, at Det Europæiske Råd foreslår en kandidat, der til syvende og sidst ikke kan støttes af Europa-Parlamentet, sagde hun inden topmødet og tilføjede, at det slet ikke sikkert, at posterne bliver fordelt i aften.
- Jeg ser det dog ikke som en problematisk ting.
Vores mål bør være at finde en løsning inden Europa-Parlamentets første samling (den 2.
juli, red.
), sagde den tyske kansler.
Inden topmødet gik i gang, meddelte de to andre store grupper i Europa-Parlamentet - socialdemokraterne og de liberale - at de ikke kan bakke op om Manfred Weber som spidskandidat.
Det kan spænde ben for hans videre topjobdrømme.
Donald Tusk er heller ikke sikker på, at de når til enighed i aften.
- I går var jeg forsigtig optimist.
I dag er jeg mere forsigtig end optimist, tweetede han for kort tid siden.
Det var ledsaget af et billede, hvor han sidder sammen med netop Angela Merkel og Emmanuel Macron.
Læs også:Ritt og Mariann var helt tæt på EU's topjob: Seks ting, der gør en kommissionsformand godFacebookTwitterKopier linkEmner:Angela Merkel (politiker)|Donald Tusk (politiker)|EU|Frankrig|EU-forhold




https://www.dr.dk/nyheder/indland/skal-du-paa-roskilde-saa-kan-du-saette-taenderne-i-havets-svar-paa-draebersneglen

MadSkal du på Roskilde?
Så kan du sætte tænderne i havets svar på dræbersneglenSultne festivalgæster kan sætte tænderne i sortmundet kutling på Roskilde Festival.
Den sortmundede kutling skal serveres i en sandwich med blandt andet brændenældepesto.
Det er et forsøg på at bruge nogle dyr og planter, der ellers bliver set som problematiske.
Af Jesper Borup og Anna Elisabeth Østergaard Hjortdal20.
juni 2019 kl.
15.
30Bemærk: artiklen er mere end 30 dage gammelLæs opNår tusindvis af danskere til sommer pakker rygsækken og drager på Roskilde Festival, rimer de gastronomiske oplevelser for mange på makrel i tomat og telt-lun dåsetun.
Men i år kan gæsterne også sætte tænderne i sortmundet kutling, som er på menuen i en af festivalens madboder.
Sortmundet kutling er en invasiv art på linje med dræbersnegle og bjørneklo.
Den sortmundede kutlingFisken er en invasiv art.
Den hører ikke hjemme i Danmark, men er med stor sandsynlighed kommet hertil fra Sortehavet og Det Kaspiske Hav med ballastvand fra tankskibe for omkring ti år siden.
Fisken gyder op til otte gange om året, og der er tegn på, at den udkonkurrerer andre fisk.
Den spiser for eksempel rejernes æg og er rigtig god til at konkurrere om føde.
Lige nu findes den især langs den bornholmske, fynske og sjællandske kyst.
Fisken spreder sig i gennemsnit 30 kilometer om året og har kurs mod Jylland.
Kilde: Miljøstyrelsen og DTU AquaBoden skal hedde Kutling og ukrudt, og fisken serveres i en sandwich med brændenældepesto.
Tanken er at bruge de dyr og planter, mennesker kæmper med, siger Birte Pawlik, der står bag boden.
Hun kommer fra Guldborg på Lolland, hvor de lokale fiskere er meget plagede af kutlingen, som går i deres ruser og spiser rejerne.
- Det er et samfundsmæssigt problem, men også et lokalt produkt, som fiskes omkring Guldborgsund.
Jeg synes, at vi skal lære at bruge de omgivelser, vi har, til noget fornuftigt i stedet for at se dem som et problem, siger hun til Public Service på P1.
Birte Pawlik fik ideen til at sælge fisken på Roskilde Festival, da hun selv var frivillig i en anden madbod for et par år siden.
- Jeg købte nogle fiskefrikadeller i en bod og tænkte: 'Ej, det dér, det kan jeg gøre bedre', siger hun.
Man kan ikke stå og klappe hver enkelt på hovedet og blive ven med den.
Det er bare af med knoppen.
Birthe Pawlik forventer, at der skal bruges omkring to tons sortmundede kutlinger til festivalen.
Hver fisk er omkring ti centimeter lang, så der skal skæres en del fisk.
Kan udfordre festivalgæsterIfølge chef for partnerskaber på Roskilde Festival Lars Orlamundt har boden fået en plads på festivalen, fordi den kan udfordre festivalgæsterne og måske få dem til at ændre adfærd og sætte et bæredygtigt aftryk på verden.
- Både kutlingen og ukrudtet er nogle ting, vi har, men ikke bruger.
Det er interessant i et større perspektiv at udnytte ressourcer i naturen og måske spare nogle andre ressourcer, siger han.
Roskilde Festival bliver i år afholdt fra den 29.
juni til den 7.
juli.
Læs også:Fra invasiv plage til lun fiskefrikadelle: Sortmundet kutling skal på spisebordetFacebookTwitterKopier linkEmner:Roskilde Festival|Roskilde|Fisk|Musikfestivaler|DR P1




https://www.dr.dk/nyheder/regionale/bornholm/toej-te-dyrefoder-og-oel-hamp-kan-bruges-til-saa-meget-mere-end-joints

BornholmTøj, te, dyrefoder og øl: Hamp kan bruges til så meget mere end jointsFlere får tilladelse til at dyrke industrihamp, som er svær at blive høj på.
Signe Anker og Emmanuel Bellio Copa har dyrket hamp siden 2017 på Bornholm, hvor de bruger planterne til at producere te, sæbe og olie.
 DR Bornholm)Af Morten Søgård Volff20.
juni 2019 kl.
12.
10Bemærk: artiklen er mere end 30 dage gammelLæs opDen mest garvede hashryger vil nok blive slemt skuffet, hvis han eller hun tog forbi virksomheden Bornholmerhampens marker ud for Østermarie på Bornholm.
For selvom de 30 centimeter høje planter ligner de karakteristiske cannabisplanter, der med deres spidse, takkede blade ofte forbindes med røde øjne, udtrykket ”fråderen” og grineflip, så er der kun 0,2 procent af stoffet THC, som gør cannabisrygerne skæve, i planterne.
Denne type hamp er nemlig ikke beregnet til at ende sine dage i en joint, i en bong eller i medicinskabet, men derimod i eksempelvis foder til dyr, tøj til mennesker og olie til madlavningen.
Sidste år fik 38 producenter en tilladelse til at gro denne type hamp, og det er flere end de 24, som ansøgte i 2015, viser tal fra Lægemiddelstyrelsen, som giver tilladelserne.
Da producenterne skal ansøge én gang om året, er der også gengangere blandt tallene, men der er tale om en stigning, lyder vurderingen fra styrelsen.
Og den stigende interesse for planten hænger sammen med et større fokus på klimaet, lyder det fra interesseorganisationen Landbrug og Fødevarer:- Hamp spiller med på mange af de dagsordener, der er i forhold til miljø og klima i øjeblikket, siger Troels Toft, der er sektordirektør i Landbrug og Fødevares videnscenter Seges.
Man skal have godkendelse til at dyrke industrihamp.
Det sker hos Lægemiddelstyrelsen, hvor der tages stilling til, hvilke sorter producenten har tænkt sig at så, hvor stort et markareal, der skal dyrkes, og til hvilket formål hampen skal dyrkes.
Derudover undersøges planterne løbende af myndighederne, som holder øje med, om planterne nu har et THC-indhold under 0,2 procent.
 DR Bornholm)Troels Toft nævner blandt andet hampplantens evne til at optage kuldioxid eller CO2, mens den vokser.
Planten kan blive op til fire meter høj, og det betyder, at planten skal bruge en hel del CO2, når den går fra en lille grøn plante til en fuldvoksen plante.
Hamp spiller med på mange af de dagsordener, der er i forhold til miljø og klima i øjeblikket.
Troels Toft, sektordirektør, SegesDesuden kan planten være med til at erstatte mere klimatunge materialer som eksempelvis tøj og isoleringsmateriale:- Hvis man nu laver isoleringsmateriale med hampfibre frem for sten, bliver det knap så klimatungt at producere netop isolering, siger Troels Toft.
Den industrielle hampIndustrihamp er i familie med cannabisplanten, men til forskel fra de andre planter i cannabisslægten har industrihampen et THC-indhold lavere end 0,2 procent.
Det betyder, at det næsten er umuligt at blive skæv på denne type hamp.
Hampen kan dog bruges til meget andet end blot fyld i en joint.
Eksempelvis bruges plantens frø til fuglefoder og madlavningsolie, og de takkede, spidse blade kan bruges i te.
Derudover kan plantens fibre også bruges til at lave tøj og reb.
Hamp er noget, man kan stå inde forTilbage på hampmarken ved Østermarie står medejer af Bornholmerhampen Signe Anker midt på sin mark med hamp op til anklerne.
Når der skal høstes til september, vil planterne formentlig være højere end hende selv og partner Emmanuel Bellio Copa.
De såede de første frø tilbage i 2017, og det har været plantens mange egenskaber, som fik iværksætterne til at så frøene ned i den bornholmske grund.
- Det er en spændende plante, som både er god ved klimaet og miljøet.
Dertil får man en masse sunde og klimavenlige produkter, som vi kan stå inde for, siger Signe Anker.
Bornholmerhampens hampplanter er omkring 30 centimer høje i øjeblikket, men når de skal høstes til september, kan de være adskillige meter høje.
Planterne skal bruges til en biodynamisk hampte.
 DR Bornholm)Siden begyndelsen har der også været en større interesse blandt kunder og butikker, som aftager Bornholmerhampens olier, salve, sæbe og te, som er lavet af lokalt dyrkede hampplanter.
- Jeg tror, at hele den medicinske del har været med til at afmystificere planten, så selvom det ikke er den type plante, vi arbejder med, så har folk måske vænnet sig mere til den, siger hun.
Industrihamp har været lovligt at dyrke i Danmark siden 1998.
FacebookTwitterKopier linkEmner:Bornholm|SEGES|Lægemiddelstyrelsen|Brug af euforiserende stoffer|Planter




https://www.dr.dk/nyheder/indland/minister-naaede-ikke-skrive-under-ny-straf-skolefravaer-i-limbo

IndlandMinister nåede ikke at skrive under: Ny straf for skolefravær i limboUndervisningsministeriet ved ikke, om tidsplanen for at indføre ny sanktion vil holde.
Afgående undervisningsminister Merete Riisager (LA) nåede ikke at bekendtgøre, hvornår den nye regel træder i kraft.
Af Lisbeth Quass20.
juni 2019 kl.
14.
28Bemærk: artiklen er mere end 30 dage gammelLæs opEn omstridt økonomisk straf ved højt skolefravær skulle efter planen træde i kraft 1.
juli som led i den afgående regerings strategi mod parallelsamfund.
Nu viser det sig, at der mangler en vigtig underskrift, før kommuner og skoler skal begynde at efterleve den nye regel.
Afgående undervisningsminister Merete Riisager (LA) nåede ikke at underskrive bekendtgørelsen om fraværsstraffen, før magten tippede i rød bloks favør, oplyser Undervisningsministeriet i dag til DR Nyheder.
Derfor er det nu uvist, om tidsplanen vil holde.
Det kræver nemlig, at der hurtigt udpeges en ny undervisningsminister, som officielt kan sætte den nye lov i kraft.
Den nye sanktion•Skoler pålægges at underrette kommunen, når en elev i løbet af et kvartal har mere end 15 procent ulovligt fravær.
•Herefter skal kommunen automatisk tilbageholde børne- og ungeydelsen til elevens forældre i et kvartal.
•Lovændringen blev vedtaget i forbindelse med den afgående regerings strategi mod parallelsamfund.
•Det er nu uvist, hvornår reglen træder i kraft.
Ministrenes beføjelser bliver kraftigt indskrænket, når de ikke længere har et flertal i ryggen, forklarer professor i valgjura ved Aarhus Universitet Jørgen Albæk Jensen.
- Alt med politiske under- og overtoner går i stå, når ministre overgår til at være såkaldt fungerende ministre, som det er tilfældet her, siger han.
- Det er helt normal praksis, at en fungerende minister så at sige bare passer butikken, til der kommer en ny minister, når de ikke længere har mandat bag sig.
Det må fungerende ministre•Fungerende ministre kan i deres embede kun foretage sig, hvad der er til embedsforretningernes uforstyrrede førelse.
•Kilde: Grundlovens § 15, stk.
2Afventer ny ministerLovforslaget om den automatiske inddragelse af børneydelsen ved højt fravær blev endeligt vedtaget i marts med stemmer fra Venstre, Dansk Folkeparti, Liberal Alliance, De Konservative og Socialdemokratiet.
I maj oplyste Undervisningsministeriet, at fraværssanktionen ville blive indført som planmæssigt.
- Reglerne vedrørende bortfald af børnecheck ved mere end 15 procents fravær træder i kraft 1.
juli 2019, skrev ministeriet i en mail til DR Nyheder.
Men det har altså vist sig, at det ikke nødvendigvis kommer til at holde stik.
Røde partier imod straffenSF, De Radikale, Enhedslisten og Alternativet stemte imod den automatiske fraværsstraf og har på forhånd meldt ud, at de ønsker at komme af med den igen ved en planlagt evaluering om to år.
Ifølge Jørgen Albæk Jensen har den manglende underskrift åbnet en kattelem for de fire partier, hvis de vil forsøge at spænde ben for straffen inden.
Det kræver, at den kommende undervisningsminister venter med at sætte loven i kraft.
- Hvis man skal af med den igen, skal der fremsættes et nyt lovforslag, som der skal være en ny afstemning om og et nyt politisk flertal for, siger professoren.
- Og så kan man nok ikke bebrejde den nye minister, hvis vedkommende ikke sætter den gamle lov i kraft, før det er afklaret, om der kommer en ny lov i stedet.
Socialdemokratiet har ikke ønsket at udtale sig om fraværsstraffen under de igangværende regeringsforhandlinger, som partiet står i spidsen for.
Under valgkampen sagde partiets fungerende integrations- og udlændingeordfører, Mattias Tesfaye (S), at partiet ville afvente resultatet af evalueringen om to år.
Det er fortsat partiets linje, har Socialdemokratiets presseafdeling siden oplyst.
Regeringsforhandlingerne har foreløbig varet i to uger, og det er ikke muligt at sige, hvornår der kommer en ny regering, eller hvornår en ny undervisningsminister i givet fald derefter vil nå til at underskrive bekendtgørelsen.
FacebookTwitterKopier linkEmner:Liberal Alliance|Mattias Tesfaye (politiker)|Merete Riisager (politiker)|Ministeriet for Børn og undervisning|Retsvæsen




https://www.dr.dk/musik/faldt-ud-fra-et-vindue-musik-pioner-doed-dage-foer-nyt-album

MusikFaldt ud fra et vindue: Musik-pioner død to dage før nyt albumPhilippe Cerboneschi fra pionerbandet Cassius er død, efter han faldt ud fra et vindue.
Philippe Cerboneschi fra Cassius har samarbejdet med blandt andre.
Pharrell Williams og var med til at skabe den særlige franske lyd inden for house i slut-90'erne.
(© Getty Images)Af Silas Bay Nielsen20.
juni 2019 kl.
12.
19Bemærk: artiklen er mere end 30 dage gammelLæs opEt af Frankrigs store navne inden for elektronisk musik, duoen Cassius, har mistet et bandmedlem.
Den 50-årige Philippe Cerboneschi, som også går under navnet Zdar, døde onsdag aften i en faldulykke.
Det skriver AFP.
Ifølge det franske nyhedsbureau fortæller duoens agent, at Cerboneschi ved et uheld faldt ud fra et vindue i en høj etageejendom i Paris, hvilket kostede ham livet.
Kendte musikere som Mark Ronson, Calvin Harris og forsangeren i Franz Ferdinand, Alex Kapranos, udtrykker deres sorg på Twitter og kalder blandt andet Cerboneschi 'en sand legende', der efterlader sig en 'helt utrolig musikalsk arv'.
Cassius var da også en af pionererne inden for fransk house-musik i slutningen af 90'erne og begyndelsen af 00'erne.
Det fortæller musikekspert og vært på P7 Mix, Nicolai Molbech.
- Sammen med blandt andre Daft Punk og Phoenix var Cassius den her lille parisiske enhed, der i 90'erne lavede deres helt egen musikgenre, som flere kaldte 'french touch'.
Det var helt crazy, at den lille gruppe af musikere, der i forvejen kendte hinanden, kunne kæmpe med de store amerikanske og engelske navne, som havde været der i årtier.
Lyt til et Cassius' største hits, 'Cassius 99', her:Cassius - Cassius 99 (Remix Radio Edit)Nicolai Molbech forklarer, at Cassius var et af de bands, der trykkede på knapperne på en helt ny måde.
Han peger på Daft Punk-nummeret 'Around the World' som et af de eksempler, de fleste vil kunne genkende den lyd på, som Cassius var med til at skabe.
Samtidig var den nu afdøde Zdar den, andre bands hyrede ind, hvis kreativiteten var ved at gå i stå.
- Zdar var en musiker, som man fik ind, hvis man skulle bestige et bjerg.
Han var med til at redde Phoenix og var med til at skabe et af deres største hits.
Men i stedet for at tage helikopteren til toppen, besteg han bjerget gående.
Man kan høre, at han gik hele vejen for sit håndværk, siger Nicolai Molbech.
Philippe Cerboneschi (th.
) og Hubert Blanc-Francard, der sammen dannede Cassius.
(© Scanpix)Arbejdede sammen med store navnePhilippe Cerboneschi dannede sammen med Hubert Blanc-Francard bandet Cassius i 1996 og har samarbejdet med store navne som Pharrell Williams, Cat Power, OneRepublic, Franz Ferdinand og den franske rapper MC Solaar.
Inden Philippe Cerboneschi dannede Cassius, arbejdede han også som lydtekniker for legenden Serge Gainsbourg, der bedst er kendt for sin duet med Jane Birkin, 'Je t'aime … moi non plus' - en sang, der er kåret som en af verdens mest sexede sange.
Cassius har for blot to dage siden lagt et nyt nummer på Youtube.
Nummeret stammer fra det kommende album 'Dreems', der skulle udkomme nu på fredag, den 21.
juni.
Lyt til Cassius' nyeste single, Don't Let Me Be', her:Cassius - Don't Let Me BeFacebookTwitterKopier linkEmner:Calvin Harris (musiker)|Serge Gainsbourg (musiker)|Paris|Pop og rock|Twitter




https://www.dr.dk/nyheder/politik/live-tv-regeringsforhandlingerne-fortsaetter-efter-drama-i-gaar






https://www.dr.dk/nyheder/politik/mette-frederiksen-efter-ostergaard-kritik-ingen-aftaler-er-brudt

PolitikMette Frederiksen efter Østergaard-kritik: Ingen aftaler er brudtTilliden til Mette Frederiksen er svækket, siger De Radikales leder, men alt går efter planen, mener hun.
Socialdemokratiets formand, Mette Frederiksen, tager kritik fra De Radikale med ro.
20.
juni 2019 kl.
11.
54Bemærk: artiklen er mere end 30 dage gammelLæs opIngen aftaler er brudt, og Socialdemokratiet forhandler videre efter planen.
Sådan siger Socialdemokratiets formand, Mette Frederiksen, som dermed afviser kritikken fra De Radikales leder, Morten Østergaard, efter gårsdagens drama omkring klimadelen i regeringsforhandlingerne.
- Der er ikke nogen, der er gået ud med en delaftale.
Vi har en fælles forståelse nu om, hvad vi gerne vil på klima.
Der er ikke nogen partier, der har en speciel rolle eller en speciel placering i de forhandlinger, vi har nu.
Mette Frederiksen (S), kongelig undersøger- Vi forhandler fuldstændig efter planen, og det gør vi også i dag, siger Mette Frederiksen.
Østergaard: Tilliden svækketDe Radikale udeblev onsdag aften fra et forhandlingsmøde, hvor Socialdemokratiet, SF og Enhedslisten blev enige om, at Danmark skal reducere udledningen af drivhusgasser med 70 procent i 2030.
Morten Østergaard sagde efterfølgende, at Mette Frederiksen har brudt en forståelse med De Radikale ved at offentliggøre en delaftale om klima.
- Man løber ikke om hjørnerne med os, sagde Østergaard blandt andet, og han tilføjede, at tilliden til Mette Frederiksen var svækket.
Læs også:Morten Østergaard om kaos ved forhandlinger: 'Man løber ikke om hjørner med os'Mette Frederiksen forsøger i disse dage at sikre sig et flertal til en ren S-regering.
Det kræver støtte fra De Radikale, Enhedslisten og SF.
- Der er ikke nogen partier, der har en speciel rolle eller en speciel placering i de forhandlinger, vi har nu.
- Det er fire partier, der tilsammen har fået et meget stærkt mandat fra danskerne til at søge, at der dannes en regering, og at det nye flertal tager opgaven på sig og begynder at omsætte ord til handling.
- Det, synes jeg, at vi blandt andet viser på klimaområdet, siger Mette Frederiksen.
Økonomien skal drøftesI dag fortsætter forhandlingerne, som har stået på i to uger.
Økonomi og normeringer på børneområdet er på dagsordenen, oplyser Mette Frederiksen.
De Radikale har understreget vigtigheden i at få økonomien på plads, inden der kan lukkes aftaler.
Blandt andet derfor droppede partiet onsdagens sene klimaforhandling.
Mette Frederiksen er enig i, at økonomien skal være på plads.
- Der er først en forståelse partierne imellem, når den forståelse er klar.
Selvfølgelig er det en forudsætning for alt det, vi taler om, at vi kommer til at føre en ansvarlig økonomisk politik.
- Det har vi også alle forudsætninger for at gøre, siger Mette Frederiksen.
De Radikale har torsdag formiddag holdt gruppemøde.
Østergaard ønskede efterfølgende ikke at kommentere på noget.
- Vi venter, siger han.
Østergaard skal dog ind til forhandlinger med Mette Frederiksen klokken 15.
/ritzau/FacebookTwitterKopier linkEmner:Mette Frederiksen (politiker)|Radikale Venstre|Socialdemokraterne|Økonomi|Morten Østergaard (politiker)




https://www.dr.dk/nyheder/regionale/trekanten/byraadsmedlem-smidt-ud-af-venstre-naegtede-stemme-tvunget-haandtryk

TrekantområdetByrådsmedlem smidt ud af Venstre: Nægtede at stemme for tvunget håndtrykByrådsmedlem i Billund Kommune Lars Hansen er blevet ekskluderet af Venstre.
Lars Hansen er ekskluderet med øjeblikkelig virkning og fortsætter nu som løsgænger i byrådet i Billund Kommune.
Arkivfoto: Privatfoto / Niels Ahlmann Olesen/Ritzau Scanpix Af Jesper Bak og Rasmus Dyrberg Hansen20.
juni 2019 kl.
11.
37Bemærk: artiklen er mere end 30 dage gammelLæs opDet har nu kostet Lars Hansen medlemskabet i Venstre, at han stemte imod tvunget håndtryk i forbindelse med grundlovsceremonier i Billund Kommune.
Lars Hansen, der er medlem af byrådet i Billund Kommune, har tidligere kaldt det symbolpolitik af værste skuffe, og nu har partiets kommuneforening i Billund ekskluderet ham med øjeblikkelig virkning.
Blandt begrundelserne er, at han stemte imod, da byrådet skulle vedtage tvunget håndtryk i forbindelse med grundlovsceremonier, der er et krav for at blive dansk statsborger.
Det får ham nu til at rette en kritik mod sine tidligere partifæller.
- Jeg troede, at DF var det mest topstyrede parti, vi har i Danmark, men jeg må sgu bøje mig og sige undskyld til de DF’ere, jeg har drillet på min vej.
For jeg er lige kommet ud af et parti, der i den grad også er topstyret, siger Lars Hansen.
Jeg fik e-mailen her til morgen om, at min eksklusion er eksekveret med øjeblikkelig virkning.
Jeg synes stadig, at der var plads til mig i Venstre.
Lars Hansen, tidligere medlem af VenstreHan ærgrer sig over at være blevet smidt ud, og han er ikke enig i beslutningen.
- Først og fremmest skal jeg lige lande, og det skal lige bundfælde sig.
Jeg fik e-mailen her til morgen om, at min eksklusion er eksekveret med øjeblikkelig virkning.
Jeg synes stadig, at der var plads til mig i Venstre, siger Lars Hansen.
Lokalformand: 'Ikke en enkelt sag'Efter sin nej-stemme til reglen om tvunget håndtryk skrev Lars Hansen sammen med en borgerliste i kommunen et læserbrev, hvor han udtrykte sin utilfredshed med forslaget.
Det er blandt andet det læserbrev, der nu har fået ham smidt ud af partiet.
Det fortæller Ivar Nørlund, der er formand for Venstres kommuneforening i Billund.
Det er medlemmerne heri, der har besluttet at smide Lars Hansen ud af partiet.
- Det her er ikke en enkelt sag, det er mange sager gennem årene.
Det er selvfølgelig håndtrykssagen, folk kan huske.
Men det er følgerne i den sag med læserbreve med andre partier uden at kontakte baglandet.
Det var bare det, der fik bægeret til at flyde over, siger Ivar Nørlund.
Jeg har aldrig prøvet at ekskludere nogen før, og jeg har været med siden 1995.
Det er ikke noget, man bare lige gør.
Ivar Nørlund, lokalformand, VenstreHan understreger, at det er en ærgerlig og ekstraordinær situation for alle involverede.
- Det er absolut ikke en rar sag at skulle igennem, men vi har konstateret stigende samarbejdsproblemer med Lars, og vi har prøvet at få det gjort bedre, men det har ikke fungeret, siger Ivar Nørlund.
- Jeg har aldrig prøvet at ekskludere nogen før, og jeg har været med siden 1995.
Det er ikke noget, man bare lige gør.
Det er bestemt ikke nogen behagelig situation at sætte både Lars og Venstre i, men vi var ude, hvor der ikke var andre muligheder.
Det er yderst beklageligt, og vi er rigtig ærgerlige, siger han.
Blev opfordret til selv at gåLars Hansen var i første omgang blevet opfordret til selv at forlade partiet, men det valgte han ikke at gøre, og derfor blev han ekskluderet.
Han fortæller, at han har fået tre begrundelser for sin eksklusion.
At han stemte, som han gjorde i håndtrykssagen, at han skrev et læserbrev om sagen uden baglandets vilje, og så at han ’havde en hård retorik i Venstre-gruppen i byrådet’.
- Det trækker jeg lidt på smilebåndet af.
Jeg synes, vi havde en god dialog i Venstres byrådsgruppe, siger Lars Hansen.
Lars Hansen fortsætter nu som løsgænger i byrådet og har ingen umiddelbare planer om at finde et nyt parti.
Han har heller ingen planer om at modarbejde sine tidligere partifæller i byrådet.
- Jeg stemmer ikke i forhold til at bære nag, men i forhold til hvad jeg mener er bedst i forhold til borgerne i Billund Kommune.
Men jeg er ikke en del af Venstre længere, så jeg kan jo forhandle frit med alle, siger han.
FacebookTwitterKopier linkEmner:Venstre|Billund Kommune|Lokalpolitik|Billund




https://www.dr.dk/nyheder/detektor/detektor-forudsigelser-om-den-store-udskiftning-er-noget-vaerre-vroevl

DetektorDetektor: Forudsigelser om Den store Udskiftning er 'noget værre vrøvl'Udtrykket 'Den store Udskiftning' vinder indpas i den danske debat.
Men etniske danskere er ikke i mindretal omkring 2040.
Pia Kjærsgaard (th.
) og Rasmus Paludan (tv.
) er to af de politikere, der har brugt udtrykket 'udskiftning' som et billede på, hvad de mener, der kommer til at ske henad vejen, efterhånden som antallet af muslimer - efter deres vurdering -  vil stige.
Her til en af valgdebatterne under valgkampen 2019.
Af Sofie Frøkjær og Jakob Stobbe20.
juni 2019 kl.
11.
58Bemærk: artiklen er mere end 30 dage gammelLæs opDen etnisk danske befolkning er ved at blive erstattet af muslimske indvandrere og deres efterkommere.
Sådan har det igen og igen lydt fra Stram Kurs-lederen Rasmus Paludan i hans populære videoer på Youtube.
Under valget satte han endda årstal på, hvornår etniske danskere vil nærme sig et mindretal i Danmark: omkring 2040.
Det gjorde Rasmus Paludan for eksempel i en partilederrunde på DR1, hvor han advarede mod det, han kalder "Den store Udskiftning".
Og det begreb er han ikke den eneste, der benytter sig af.
Påstanden om et muslimsk flertal i Danmark omkring 2040 er dog "noget værre vrøvl", siger demografieksperter til Detektor.
Rasmus Paludan fastholder sit udsagn.
– Jeg sagde, at vi danskere "nærmer" os at være en minoritet i 2040.
Det er et faktum!
For det nærmer vi os hver eneste dag.
Både i 2040 og i 2019, lyder det fra Rasmus Paludan, som svarer på kritikken sidst i artiklen.
Hvad er 'Den store Udskiftning'?
Rasmus Paludan er som nævnt ikke den eneste, der taler om en stor udskiftning af den danske befolkning.
Også Folketingets afgående formand, Pia Kjærsgaard (DF), har i et tweet brugt udtrykket som reaktion på historien om, at muslimske trossamfund anbefalede folk at stemme rødt til folketingsvalget.
'Den store Udskiftning'Detektor har talt med Lene Kühle, som er professor i religionsvidenskab på Institut for Kultur og Samfund ved Aarhus Universitet.
Hun peger blandt andet på en bog, Le Grand Remplacement (Den store udskiftning), som den franske forfatter og højrefløjsideolog Renaud Camus udgav i 2012.
– Bogen Le Grand Remplacement handler om, hvordan det europæiske folk i løbet af nogle generationer vil komme i mindretal, når andelen af muslimske indvandrere og deres efterkommere vokser og vokser for til sidst at udgøre majoriteten af den europæiske befolkning, siger Lene Kühle.
Ideen om en udskiftning bygger videre på teorier af den egyptiske forfatter Bat Ye’or, der har skrevet om det i sin bog Eurabia fra 2005.
Den beskriver en konspirationsteori om, at europæiske og arabiske ledere i kølvandet på oliekrisen i 1970'erne indgik en hemmelig alliance.
Den skulle sikre Europa olie for til gengæld at danne fælles front med de arabiske lande mod USA og Israel samt acceptere en øget muslimsk indvandring til Europa.
Endelig er 'Den store Udskiftning' kendt som titlen på det manifest, som Brenton Tarrant udsendte, kort inden han skød og dræbte 51 muslimer i to moskéer i den newzealandske by Christchurch den 15.
marts i år.
Tarrant sendte direkte på Facebook, men nægter sig i dag skyldig.
Hun taler om en "udskiftning af det danske folk" og undlader at sætte konkret årstal på.
Næsten samme formulering bruger Dansk Folkeparties gruppeformand Peter Skaarup i et interview med Den Korte Avis, hvor han advarer mod en "udskiftning af den danske befolkning med folk fra Mellemøsten".
Peter Skaarup (DF) siger til Detektor, at han bruger udtrykket "udskiftning", fordi der i dag er forholdvis flere udlændinge i Danmark, end da han gik i gymnasiet.
– Det er klart, at når det fører med sig, at der også kommer mange, der skal have statsborgerskab, så kan man godt tale om, at man stille og roligt er ved at udskifte den danske befolkning, siger han til Detektor.
Debattør og historiker Morten Uhrskov Jensen har også skrevet om "den store udskiftning af det danske folk" i en blog på Jyllands-Posten.
Han blev opmærksom på udtrykket, da han læste en artikel i Weekendavisen sidste år om den franske forfatter Renaud Camus.
– For mig handler det ikke om muslimer.
Jeg taler om ikke-vestlige indvandrere, hvis andel vokser i forhold til danskere.
Man kan altid diskutere, om udtrykket er præcist nok, men jeg mener, at udviklingen går i den forkerte retning, siger Morten Uhrskov til Detektor.
Også den indvandrerkritiske ungdomsbevægelse Generation Identitær, som ønsker at begrænse antallet af ikke-vestlige indvandrere, kalder den store udskiftning "en realitet".
Ifølge Lene Kühle, som er professor i religionsvidenskab på Institut for Kultur og Samfund ved Aarhus Universitet, kan der være flere inspirationskilder til udtrykket (se faktaboks).
Særligt førnævnte Renaud Camus' bog fra 2012 med titlen Le Grand Remplacement ("Den store udskiftning") har dog været med til at popularisere begrebet.
– Bogen Le Grand Remplacement handler om, hvordan det europæiske folk i løbet af nogle generationer vil komme i mindretal på grund af masseindvandring.
Camus hævder, at andelen af muslimske indvandrere og deres efterkommere vil vokse og vokse for til sidst at udgøre majoriteten af den europæiske befolkning, siger Lene Kühle.
Ifølge Lene Kühle er det "relativt nyt", at begrebet i dag bliver brugt i den hjemlige debat.
Udbredelsen af vendingen betyder, at udsigten til et muslimsk flertal fremstår "som et mere realistisk scenarie", vurderer hun.
– Hvis man tror, at der er ved at ske en stor udskiftning, så er det lige meget, hvad tallene viser.
Så vil man hævde, at tallene er misvisende, og at de ikke repræsenterer den virkelighed, man selv oplever, siger professor Lene Kühle.
Dermed er vi tilbage ved Stram Kurs-leder Rasmus Paludan, der som nævnt mener, at den store udskiftning er lige om hjørnet.
Oplysningen optræder eksempelvis i flere af Stram Kurs' YouTube-videoer, hvor Rasmus Paludan hævder, at "inden for ganske få årtier er danskerne minoritet i Danmark".
Og i en af DR's partilederrunder under valget udråbte han år 2040 til det tidspunkt, hvor et muslimsk flertal vil være tæt på.
– Når Lars Løkke taler om 2040, som om det er et tidspunkt, hvor vi kan genoverveje pensionsalderen, så har han slet ikke forstået, hvad der sker omkring ham.
For på det tidspunkt, hvis den her udvikling fortsætter, så nærmer danskerne sig at være en minoritet i deres eget land, sagde Rasmus Paludan og henviste til, at "muslimer i Danmark, som ikke hører hjemme her, gifter sig meget tidligt og får rigtig mange børn".
Kræver 200.
000 flere muslimer hvert årLad os først se på, hvad der egentlig skal til for, at Rasmus Paludans forudsigelse bliver til virkelighed.
Hvor mange muslimer bor i Danmark i dag?
Der findes ikke præcise opgørelser over antallet af muslimer i Danmark i dag.
Lektor ved Københavns Universitet Brian Arly Jacobsen anslår dog, at der bor ca.
320.
000 muslimer i Danmark.
Tallet bygger på en gennemgang af alle etniske kategorier hos Danmarks Statistik sammenholdt med oplysninger om, hvor mange muslimer, der statistisk set bor i de lande.
Som vi tidligere har skrevet om her, findes der ingen officielle tal på, hvor mange muslimer der bor i Danmark i dag.
Det bedste bud ligger dog omkring 320.
000, hvis man spørger Brian Arly Jacobsen, som er religionsforsker på Københavns Universitet.
Han har i flere år lavet beregninger på de tilgængelige data.
Detektor har derfor bedt Brian Arly Jacobsen regne på, hvor stor en stigning i antallet af muslimer, der skal til, de kommende år, hvis der er i 2040 skal være flere muslimer i Danmark end etniske danskere.
Ifølge Danmarks Statistiks seneste befolkningsfremskrivning vil der i 2040 være cirka 5.
115.
000 borgere i Danmark med dansk oprindelse, og derudover godt 1,1 million indvandrere og efterkommere fra både vestlige og ikke-vestlige lande i Danmark.
Som grafen viser, kræver det en stigning i antallet af muslimer af hidtil usete dimensioner:Scenariet ovenfor bekriver ifølge Brian Arly Jacobsen en udvikling, som ikke er set før i Danmarks eller Europas historie: Hvert eneste år frem mod 2040 skal der komme mere end 200.
000 flere muslimer i Danmark.
– Vi taler om meget dramatiske forandringer, og jeg kan ikke se, hvordan det realistisk set skulle kunne ske.
Indenfor forskningen har man ikke tidligere set den type af demografisk udvikling i Europa, siger han.
Henrik Toft Jensen, der er lektor emeritus og demografiforsker ved Roskilde Universitet, mener heller ikke, at det på nogen måde er realistisk, at Rasmus Paludans forudsigelse bliver til virkelighed.
– Det kan kort og godt ikke lade sig gøre, at der inden for ganske få årtier vil være flere muslimer i Danmark end etniske danskere.
Selv hvis alle danske kvinder faldt om og døde i morgen, så der ikke blev født flere etnisk danske børn, ville det stadig ikke være nok, siger han.
Brian Arly Jacobsen forklarer, at det vil kræve en række dramatiske og urealistiske demografiske ændringer, før sådan en udvikling ville finde sted.
Det gælder blandt andet fødselsraten, som ifølge Danmarks Statistik er højere for ikke-vestlige indvandrere, men "er faldet kraftigt i løbet af de seneste 20 år" (s.
25).
– For det første skulle muslimer føde mange flere børn, end de gør i dag.
Og det er der ikke noget, der tyder på.
Vi kan jo se, at fødselsraten er nedadgående for de grupper, hvor der er mange muslimer iblandt.
Fødselsraten skulle altså pludselig vende til noget dramatisk andet, end det vi ser i dag, og det er urealistisk, siger han.
Hvordan udvikler antallet af muslimer sig i fremtiden?
Den samlede udvikling i antallet af muslimer i Danmark er resultatet af flere demografiske ændringer:Antallet af muslimer vokser gennem indvandring, fødsler og rekruttering af nye troende.
Omvendt falder antallet af muslimer gennem dødsfald, udvandring og frafald fra Islam.
Alle faktorer er vanskelige at forudsige, fordi vi mangler præcis viden om gruppens demografiske kendetegn.
Udover fødselsraten, der skal stige voldsomt blandt muslimer, så skal også dødsraten ændre sig markant.
– Men det er der heller ikke noget, der tyder på.
Forskningen viser, at de befolkningsgrupper, hvor der er mange muslimer iblandt, faktisk lever kortere end etniske danskere, forklarer Brian Arly Jacobsen, der heller ikke mener, at udviklingen kan ske gennem øget indvandring fra muslimske lande.
– Der er jo ikke politisk flertal i hverken Danmark eller i Europa for at åbne op for indvandring fra Mellemøsten eller Nordafrika, hvor muslimer er højt repræsenteret, siger han.
Forskerne kan ikke se tegn, der tyder på, at Rasmus Paludan har ret i, at der inden for ganske få årtier vil være flere muslimer i Danmark end etniske danskere, og Henrik Toft Jensen mener derfor, at der er tale om "noget værre vrøvl".
En lille fordobling mere realistiskDet leder os frem til: Hvis et muslimsk flertal i 2040 er urealistisk, hvor peger udviklingen så hen?
Detektor har bedt Brian Arly Jacobsen lave et skøn over den forventede udvikling i antallet af muslimer frem mod 2040.
Det har han gjort ved at kigge på den gennemsnitlige stigning de seneste år.
Følger udviklingen tendensen fra de seneste fem år, hvor der er kommet relativt mange flere muslimer til Danmark (blandt andet på grundt af krigen i Syrien), vil der være omkring 613.
000 muslimer, hvilket svarer til cirka ti procent af den danske befolkning i 2040.
Samme år vil der, ifølge Danmarks Statistiks befolkningsfremskrivning, være godt 1,1 milioner indvandrere og efterkommere i alt fra både vestlige og ikke-vestlige lande i Danmark.
Følger udviklingen istedet de seneste 30 års tendens, så ender antallet af muslimer tættere på 530.
000 i 2040.
I grafikken herunder er antallet af muslimer fremskrevet med den gennemsnitlige stigning i de seneste to, fem, ti og 30 år.
Fremskrivningerne er naturligvis behæftet med en vis usikkerhed, men alle fire scenarier ligger meget langt fra Rasmus Paludans udsagn om, at der om få årtier vil være et flertal af muslimer i Danmark.
Hvad siger Rasmus Paludan til kritikken?
Rasmus Paludan har ikke ønsket at stille op til et interview med Detektor.
Han har i stedet sendt en skriftlig kommentar, hvor han starter med at lange ud efter Danmarks Radio.
– DR, og i særdeleshed Detektor, er kendt som en danskhadende løgneproducent, der lyver over for de danskere, der tvinges til at finansiere statspropagandaen over licensen, skriver han og henviser først til et andet faktatjek, Detektor lavede under valgkampen.
– Blandt andet har Detektor bildt seerne ind, at jeg har afbrændt koranen, hvilket jeg aldrig har gjort.
Nu lyver Detektor igen og påstår, at jeg i den indledende partilederrunde har sagt, at danskerne er "tæt på" at være en minoritet i 2040.
Det er løgn!
Jeg sagde, at vi danskere "nærmer" os at være en minoritet i 2040.
Det er et faktum!
For det nærmer vi os hver eneste dag.
Både i 2040 og i 2019.
Jeg har ikke sagt, at muslimer udgør et flertal i 2040, skriver han videre og afslutter sin mail med at kalde estimatet for muslimer "urealistisk lavt".
– Der eksisterer ingen opgørelse over antallet af muslimer i Danmark, skriver Rasmus Paludan.
– Alle estimater er gæt.
Hvis antallet af muslimer i Danmark rent faktisk er så urealistisk lavt som 320.
000, så er problemet desto større og langt mere alvorligt end hidtil antaget, idet man så kun kan frygte, hvordan situationen ser ud, når der en dag er en halv eller en hel million muslimer i landet.
Den dag kommer meget snart, hvis vi ikke standser udviklingen og påbegynder massive hjemsendelser.
FacebookTwitterKopier linkEmner:Befolkning|Lars Løkke Rasmussen (politiker)|Morten Uhrskov Jensen (politiker)|Youtube|Mellemøsten




https://www.dr.dk/nyheder/penge/total-skruer-ned-tyra-feltet-200-mister-jobbet

PengeTotal skruer ned for Tyra-feltet: 200 mister jobbetEn nedgang i produktionen fra Tyra-felterne i Nordsøen får Total til at fyre 200 medarbejdere.
(arkivfoto) Produktionen fra Tyra-felterne i Nordsøen er mindsket, og derfor afskediger oliefirmaet Total.
20.
juni 2019 kl.
12.
42Bemærk: artiklen er mere end 30 dage gammelLæs opOlie- og gasselskabet Total afskediger 200 ansatte, oplyser selskabet i en pressemeddelelse.
Fyringsrunden kommer til at ramme Totals base i Esbjerg.
I alt har afdelingen i Esbjerg 1500 ansatte i dag.
Selskabet oplyser, at man vil prøve at finde andre job i Total-koncernen til de 200 medarbejdere, der bliver afskediget.
Afskedigelserne er en del af en omstrukturering af selskabet.
- Beslutningen om at transformere organisationen skal ses i lyset af en midlertidig nedgang på 40 procent af Totals danske Nordsø-produktion grundet den kæmpemæssige ombygning af Tyra-platformene, skriver Total i meddelelsen.
Færre medarbejdere fremoverI 2019 lukker produktionen fra Tyra-feltet.
Genopbygningen af felterne er færdig i 2022.
Ud over de 200, der mister sit arbejde for Total, vil omstruktureringen også påvirke en række eksterne konsulenter, der også mister opgaver.
Ifølge JydskeVestkysten er medarbejderne blevet orienteret på et stormøde torsdag.
Total oplyser til avisen, at det er ikke er planen, at stillingerne bliver oprettet igen, når Tyra-feltet er i fuld drift igen.
- Når Tyra igen er tilbage i drift, kommer vi ikke til at have brug for det samme antal medarbejdere som i dag på grund af de innovative løsninger og teknologi, som er den del af det nye topmoderne Tyra, oplyser Patrick Gilly til JydskeVestkysten.
Har købt andre firmaerTotal er den største operatør inden for gas og olie i Danmark.
Det franske selskab har de seneste år både købt Mærsk Oil og overtaget operatørskabet af Dansk Undergrunds Consortium (DUC).
DUC står for 85 procent af olieproduktionen og 97 procent af gasproduktionen i Danmark.
De omkring 360 ansatte på Totals base i København bliver ikke berørt af omstruktureringen.
/ritzau/FacebookTwitterKopier linkEmner:Dansk Undergrunds Consortium|Total|Olie- og gasselskaber|Arbejdsmarked|Esbjerg




https://www.dr.dk/nyheder/udland/kandidater-tilbage-i-kampen-om-udfordre-boris-johnson

BrexitSe temaUdlandTo kandidater tilbage i kampen om at udfordre Boris JohnsonDet bliver Jeremy Hunt eller Michael Gove, der skal dyste mod den tidligere udenrigsminister.
Boris Johnson forlader sit hjem i London.
Medlemmerne af det konservative parti stemmer i dag om, hvem der skal i finalen sammen med Johnson om posten som Storbritanniens næste premierminister.
Af Jakob Busk Olsen20.
juni 2019 kl.
14.
35Bemærk: artiklen er mere end 30 dage gammelLæs opNu ved medlemmerne af Storbritanniens konservative parti snart, hvem de kan vælge imellem, når de skal stemme om en ny leder for partiet - og dermed landets nye premierminister.
Den ene navn på stemmesedlen bliver med meget stor sandsynlighed Boris Johnson.
Den tidligere udenrigsminister har netop for fjerde gang klart vundet en afstemning blandt de konservative medlemmer af underhuset i det britiske parlament.
Resultatet af fjerde valgrunde:1Boris Johnson: 157 stemmer2Michael Gove: 61 stemmer3Jeremy Hunt: 59 stemmer4Sajid Javid: 34 stemmerJohnson fik 157 af stemmerne foran Michael Gove og Jeremy Hunt på henholdsvis anden- og tredjepladsen.
Sajid Javid fik færrest stemmer i fjerde valgrunde og er dermed ude af kampen om lederposten.
Samtlige 313 medlemmer stemte og kun to stemmer blev kendt ugyldige.
Om få timer stemmer de konservative parlamentarikere så igen for endeligt at afgøre, hvem de sidste to kandidater skal være, og et endeligt resultat forventes senere i aften.
Det afgøres af de cirka 160.
000 medlemmer af De Konservative, der kan stemme via brev.
Gentagelse af drama?
Storbritanniens afsked med EU - brexit - har været det dominerende emne i valgkampen om lederposten hos De Konservative.
Den femte og afgørende afstemning blandt parlamentarikerne vil gøre klart, om finalen skal stå mellem to politikere, som oprindeligt kæmpede for brexit: Boris Johnson og Michael Gove - eller om Johnson skal op imod en kollega, som i sin tid stemte for at blive i EU: Jeremy Hunt.
Mange konservative frygter en gentagelse af det melodrama, der udspillede sig mellem Boris Johnson og Michael Gove efter brexit-afstemningen i 2016, skriver BBC.
Her troede Boris Johnson, at han havde Michael Goves opbakning til at blive premierminister efter David Cameron, men Gove besluttede sig i stedet for selv at gå efter posten.
Ansvarlig for brexitDet hårde job som premierminister i Storbritannien - og dermed ansvarlig for brexit - blev ledigt, da Theresa May 7.
juni endelig smed håndklædet i ringen og gik af som politisk leder for De Konservative.
May blev fældet efter flere forsøg på at få sin skilsmisseaftale med EU vedtaget i det britiske underhus.
Hun fortsætter på posten som premierminister, indtil der er udpeget en efterfølger.
Herunder kan du se, hvordan hele processen har været.
FacebookTwitterKopier linkEmner:Boris Johnson (politiker)|David Cameron (politiker)|Det Konservative Folkeparti|Storbritannien|EU-forhold




https://www.dr.dk/nyheder/politik/blaa-profiler-roser-postbuddet-fra-vorbasse-han-er-haederlig-rar-og-saglig

PolitikBlå profiler roser postbuddet fra Vorbasse: Han er hæderlig, rar og sagligS-veteranen Henrik Dam Kristensen hilses velkommen som Folketingets næste formand.
S-formand Mette Frederiksen har bekræftet, at hun har fået opbakning fra alle Folketingets partier til, at Henrik Dam Kristensen i morgen kan vælges som Folketingets næste formand efter DF'eren Pia Kjærsgaard.
Af Rikke Gjøl Mansø og Rasmus Lindegård Hansen20.
juni 2019 kl.
13.
43Bemærk: artiklen er mere end 30 dage gammelLæs opBehagelig, rar, omgængelig, ordentlig, hæderlig, sympatisk, respekteret, pragmatisk, saglig, faglig og samlende.
Sådan lyder et udpluk af de ord, som en række borgerlige folketingsmedlemmer sætter på socialdemokraten Henrik Dam Kristensen, der i morgen officielt bliver valgt som Folktingets næste formand.
- Han er virkelig en god og ordentlig mand, som jeg tror bliver meget samlende.
Jeg har kun positive ord at sige om ham, så jeg tror, det bliver rigtig godt med ham som formand, siger De Konservatives partiformand og fungerende justitsminister Søren Pape Poulsen.
© ScanpixBlå bog: Henrik Dam KristensenFødt 31.
januar 1957 i Vorbasse.
Gift med Bente Dam Kristensen, som han har en søn og en datter med.
Medlem af Folketinget for Socialdemokratiet fra 1990-2004 og igen fra 2007.
Medlem af Europa-Parlamentet fra 2004-2006.
Gruppeformand for Socialdemokratiets folketingsgruppe fra 2013-2014 og gruppesekretær fra 2018.
Medlem af Folketingets Præsidium fra 2016.
Præsident for Nordisk Råd i 2011 og igen i 2016.
Har været både beskæftigelsesminister, transportminister, socialminister, fødevareminister og landbrugs- og fiskeriminister.
Har arbejdet som landpostbud i Vorbasse og for Dansk Flygtningehjælp og skoleleder i Grindsted.
Han bakkes helt op af fungerende innovationsminister, Venstres Sophie Løhde, der kun kan give sine "varmeste anbefalinger" til den 62-årige socialdemokrat.
- Henrik er et helt igennem behageligt og ikke mindst ordentligt menneske, og derfor er jeg heller ikke i tvivl om, at han vil være særdeles velegnet til at være formand for hele Folketinget.
Han er en meget respekteret mand og ordentlig, saglig og faglig.
Folketingets formand står i spidsen for Folketingets arbejde, er Folketingets ansigt udadtil og tager imod officielle gæster fra ind- og udland.
Formanden vælges af et flertal i Folketinget.
Selvom Socialdemokratiets formand og kongelig undersøger, Mette Frederiksen, har bekræftet, at hun har fået opbakning fra alle Folketingets partier til at gøre Henrik Dam Kristensen til formand, ønsker han ikke selv at udtale sig, før den officielle afstemning har fundet sted i Folketingssalen i morgen.
Læs også:Henrik Dam Kristensen bliver Folketingets næste formandDF: Han er omgængelig og rigtig rarHenrik Dam Kristensen har knap tre årtiers erfaring på tinge.
Den 62-årige socialdemokrat har haft et hav af ministerposter, været gruppeformand for Socialdemokratiet og har siden 2016 været medlem af den øverste ledelse på Christiansborg, Folketingets Præsidium, som han nu skal stå i spidsen for.
Han afløser DF-stifteren Pia Kjærsgaard som folketingsformand - og hun fortsætter i stedet som næstformand i præsidiet.
Også i Dansk Folkeparti er der rosende ord til Pia Kjærsgaards afløser på formandsposten.
- Jeg tror, han kan blive en glimrende formand for Folketinget.
Han er rigtig omgængelig og en rigtig rar fyr.
Og det er jo gode egenskaber at have, når man skal være formand, siger DF-formand Kristian Thulesen Dahl.
© ScanpixFolketingsformænd gennem tidernePia Kjærsgaard (DF) 2015-2019Mogens Lykketoft (S) 2011 - 2015Thor Pedersen (V) 2007 - 2011Christian Mejdahl (V) 2003 - 2007Ivar Hansen (V) 1998 - 2003Erling Olsen (S) 1994 - 1998Henning Rasmussen (S) 1993 - 1994H.
P.
Clausen (K) 1989 - 1993Erik Ninn-Hansen (K) 10.
januar 1989 - 3.
oktober 1989Svend Jakobsen (S) 1981 - 1989K.
B.
Andersen (S) 1978 - 1981Karl Skytte (R) 1968 - 1978Julius Bomholt (S) 1964 - 1968Gustav Pedersen (S) 1950 - 1964Julius Bomholt (S) 1945 - 1950Hans Rasmussen (S) 1933 - 1945Næstformand Søren Espersen tilføjer, at han er sikker på, at Henrik Dam Kristensen vil blive en god formand:- Jeg kender ham rigtig godt gennem Forsvarsudvalget og foskellige forhandlinger.
Han er en utroligt sympatisk mand, som vil gøre det rigtig godt.
- Henrik Dam er en meget pragmatisk og konsensus-præget, og det tror jeg bliver udmærket, siger Søren Espersen.
V-profil har forgæves forsøgt at hidse Dam opFungerende skatteminister Karsten Lauritzen (V) kender også Henrik Dam Kristensen som en fortaler for det brede samarbejde i Folketinget.
- Jeg har prøvet som ordfører at kalde Henrik i samråd, da han var transportminister, og jeg prøvede alt, hvad jeg kunne, på at hidse ham op, men han var meget afværgende – og han fik faktisk løst det problem, jeg rejste.
- Og det er jo det værste, når ministeren tager de problemer, man rejser i oppositionen, til sig og gør noget ved dem.
For så kan man ikke andet end at være tilfreds, siger Karsten Lauritzen med et stort smil.
Foruden en ny formand skal Folketinget i morgen også vælge fire næstformænd, der sammen med formanden udgør Folketingets Præsidium.
Næstformændene kommer fra Folketingets fire største partier, som ikke har formandsposten.
Det er Venstre, Dansk Folkeparti, De Radikale og SF.
FacebookTwitterKopier linkEmner:Folketinget|Henrik Dam Kristensen (politiker)|Karsten Lauritzen (politiker)|Venstre|Vorbasse




https://www.dr.dk/nyheder/udland/fire-menneskesmuglere-far-livstid-drab-pa-migranter

UdlandFire menneskesmuglere får livstid for drab på migranterFire mænd dømt for drab, hvor ofre blev fundet i frysebil på en motorvej i Østrig i 2015.
(Arkivfoto) En retsmediciner ved den lastbil, hvor over 50 migranter i august 2015 blev fundet døde.
Nu har fire bagmænd fået deres dom.
20.
juni 2019 kl.
11.
20Bemærk: artiklen er mere end 30 dage gammelLæs opFire menneskesmuglere er blevet idømt livsvarigt fængsel ved en domstol i Ungarn for drab på 71 migranter i 2015.
Migranterne blev fundet døde i en frysebil på en motorvej i Østrig.
- De 71 ofre døde på grund af for lidt plads, hvor de ikke kunne røre sig.
Der var mangel på luft, fastslog anklagemyndigheden under retssagen mod de fire mænd.
Mændene efterlod 71 migranter i lastrummet på en lille kølebil uden ventilation ved en motorvej i Østrig under flygtningekrisen i EU i 2015.
I den endelige dom i sagen sagde dommer Erik Mezolaki, at tre af mændene ikke har nogen mulighed for at søge benådning, mens den fjerde minimum skal afsone 30 års fængsel.
Blev kvaltEn afghansk leder af netværket og tre bulgarske medsammensvorne blev fundet skyldige i uagtsomt manddrab, fordi de nægtede at stoppe bilen og åbne dørene for at lukke luft ind til de indespærrede migranter, som skreg og bankede løs på dørene, da de mærkede, de blev kvalt.
Læs også:Menneskesmuglere får 25 års fængsel: Lod 71 migranter blive kvalt i lastbilMyndighederne i Østrig vurderede, at lastbilens køle- og luftsystem ikke virkede.
De mange i lastbilen havde derfor kun ilt nok til én eller halvanden time.
Østrig bad Ungarn overtage sagen, fordi det viste sig, at de 59 mænd, otte kvinder og fire børn øjensynligt døde, mens de endnu var i Ungarn, før de krydsede grænsen til Østrig.
De tiltalte i sagen var også anklaget for menneskesmugling.
Netværk tjente millionerDet østrigske politis fund af de mange døde migranter sendte chokbølger gennem Europa.
Landene åbnede i første omgang deres grænser for en strøm af mennesker på flugt fra krig og fattigdom, hovedsageligt fra Mellemøsten.
Episoden var den værste af sin art på ruterne over Balkan, som blev brugt af hundredtusinder af flygtninge og migranter på flugt fra krig og fattigdom i Mellemøsten, Afrika og Asien.
De tiltalte indgik ifølge anklagerne i et netværk af folk, der tjente millioner af kroner på at smugle migranter og flygtninge over grænser.
Det skete, da mange tusinde mennesker fra Mellemøsten og Afrika i 2015 strømmede op gennem Balkan for at søge asyl og ophold i Nordeuropa.
/ritzau/ReutersFacebookTwitterKopier linkEmner:Østrig|Flygtninge og asylansøgere|Mellemøsten|Anklagemyndigheden|EU




https://www.dr.dk/nyheder/indland/speedbaadsulykke-koster-yngre-maend-livet

IndlandSpeedbådsulykke koster to yngre mænd livetPolitiet efterforsker fortsat de nærmere omstændigheder ved kæntringen, der betragtes som en ulykke.
Da Hovedstadens Beredskab ankom til ulykkesstedet, havde en 24-årig mand reddet sig i land ved egen kraft.
Af Mads Korsager Nielsen20.
juni 2019 kl.
11.
01 | opdateret 20.
juni 2019 kl.
13.
21Bemærk: artiklen er mere end 30 dage gammelLæs opDet var en speedbåd, der sent onsdag aften kæntrede i hårdt vejr, så to personer efterfølgende druknede.
Det skriver Hovedstadens Beredskab i sin døgnrapport og Københavns Vestegns Politi bekræfter oplysningen.
- Den mindre speedbåd var sejlet ud fra Vallensbæk Havn til åbent vand.
Da man så vil sejle tilbage, så er det blevet rigtig dårligt vejr, siger vicepolitiinspektør Søren Enemark.
Sent natten til torsdag blev speedbåden forsøgt bjærget i land af Falck og Hovedstadens Beredskab, efter redningsoperationen var forbi.
På det tidspunkt var to personer - en 31-årig mand samt en ‘yngre mand’ - blevet erklæret for omkomne.
Det meddeler Københavns Vestegns Politi.
- Ifølge de foreløbige vidneudsagn havde båden først fået motorstop og var siden begyndt at tage vand ind.
Det var lykkes en 24-årig mand at svømme i land ved egen hjælp og kort efter blev en 33-årig mand ved bevidsthed reddet op af vandet, skriver politiet i en pressemeddelelse.
Kæntrede tæt på landIfølge Hovedstadens Beredskab fandt havariet sted cirka 150-200 meter fra kysten ud for Avedøre Holme.
Da redningspersonalet ankom, var den 24-årige kommet i land og tog imod redningskøretøjerne.
Fra kajen på Avedøre Holme kunne redningspersonalet skimte den forliste speedbåd i vandet.
Efter at have sat en redningsbåd i vandet, fandt redderne en 33-årig mand ved bevidsthed, der blev reddet i land.
Efter yderligere et stykke tid fandt redningspersonalet to bevidstløse personer i vandet, der senere blev erklæret for døde.
- Den ene blev erklæret død på stranden og den anden blev erklæret død på hospitalet.
Den ene er en 31-årig mand og den anden er en yngre mand, hvor politiet endnu mangler endelig identifikation, skriver Københavns Vestegns Politi.
- Vi har en god ide om hvem han er.
Vi har jo nogle overlevende ude fra båden, der selvfølgelig kan fortælle noget om ham.
Når vi siger han ikke er identificeret, så er det fordi han ikke er endeligt identificeret og det vil sige, at vi ikke hundrede procent har fastlagt hans identitet endnu, siger vicepolitiinspektør Søren Enemark.
På ulykkestidspunktet var onsdagens gode sommervejr væk og det blæste, regnede, lynede og tordnede på ulykkesstedet.
- Det er et meget tragisk forløb, der formentlig er et sammenfald af tre uheldige omstændigheder.
Dels meget dårligt vejr, en båd der får motorstop samt en båd, der tager vand ind, siger vicepolitiinspektør Søren Enemark fra Københavns Vestegns Politi.
Artikel opdateret med video-interview med Københavns Beredskab samt citater fra vicepolitiinspektør Søren Enemark, Københavns Vestegns Politi.
FacebookTwitterKopier linkEmner:Københavns Vestegns Politi|Hovedstadens Beredskab|Politi|Sjælland|Ulykker




https://www.dr.dk/nyheder/udland/iran-haevder-have-skudt-amerikansk-drone-ned

UdlandIran hævder at have skudt amerikansk drone ned Hændelsen kommer efter en uge, hvor spændingerne er taget til mellem USA og Iran.
Det er en såkaldt RQ-4 Global Hawk, som iranerne hævder at have skudt ned over, hvad de hævder er iransk luftrum.
Af Louise Brodthagen Jensen20.
juni 2019 kl.
09.
24Bemærk: artiklen er mere end 30 dage gammelLæs opStyrker fra Irans Revolutionsgarde melder, at de har skudt en amerikansk drone ned over iransk luftrum.
Det amerikanske militær bekræfter, at der er skudt en drone ned, men hævder, at det er foregået i internationalt luftrum.
- En amerikansk-produceret Global Hawk overvågningsdrone er fjernet.
Den blev skudt ned efter at være fløjet ind i iransk luftrum nær det sydlige Kouhmobarak-distrikt, citerer Press TV revolutionsgarden for at sige.
I første omgang er det dog blevet afvist af en talsmand for det amerikanske militærs centralkommando:- Der har ikke været amerikanske luftfartøjer i det iranske luftrum i dag, lød det fra den amerikanske flådekaptajn Bill Urban.
Ifølge nyhedsbureauerne AP og Reuters bekræfter amerikansk militær, at en amerikansk drone på vej ind i internationalt luftrum over Hormuz-strædet er blevet skud nedt af et iransk missil.
Så sent som i går advarede lederen af det iranske sikkerhedsråd, Ali Shamkhani, mod ethvert forsøg på at trænge ind i landets luftrum.
- Lige meget hvem der forsøger at skride ind over grænsen, har vi altid - og vil vi altid - være klar med en meget hård reaktion mod dem, der forsøger at trænge ind, sagde Shamkhani ifølge det iranske nyhedsbureau Tasnim.
Øgede spændinger mellem USA og IranDet sker nogenlunde samtidig med, at den amerikanske præsident er blevet orienteret om et missilangreb i Saudi-Arabien, angiveligt udført af de yeminitiske Houthi-oprørere - der er støttet af Iran.
Spændingerne mellem Iran og USA er taget til, efter at amerikanerne trak sig fra atomaftalen med Iran fra 2015 og efterfølgende genindførte nogle af de strengeste økonomiske sanktioner i landets historie.
Sanktionerne har ramt både den finansielle og industrielle sektor i landet, og præsident Donald Trump har gjort det klart, at målet er at bringe Irans olieeksport i bund.
USA har anklaget Iran for at stå bag angrebet på to tankskibe i Oman-bugten for en uge siden og har i flere omgange præsenteret, hvad amerikanerne hævder, er billeddokumentation for anklagerne.
Det skete i kølvandet på en række andre angreb i maj.
Kortet her viser, hvor angrebene 13.
juni og 12.
maj fandt sted:Iranerne har nægtet al involvering i hændelsen og har blandt andet reageret ved at true med delvist at trække sig fra atomaftalen og overskride målene for, hvor meget beriget uran landet må ligge inde med.
FacebookTwitterKopier linkEmner:Donald Trump (politiker)|Iran|USA|Flytrafik|Militær




https://www.dr.dk/nyheder/politik/henrik-dam-kristensen-bliver-folketingets-naeste-formand

PolitikHenrik Dam Kristensen bliver Folketingets næste formandDen garvede socialdemokrat bliver i morgen valgt til Folketingets formand.
S-veteranen Henrik Dam Kristensen afløser i morgen DF'eren Pia Kjærsgaard på den ærefulde post som Folketingets formand.
Af Rikke Gjøl Mansø20.
juni 2019 kl.
10.
13 | opdateret 20.
juni 2019 kl.
10.
35Bemærk: artiklen er mere end 30 dage gammelLæs opNår Folketinget i morgen skal vælge den næste formand, bliver det S-veteranen Henrik Dam Kristensen.
Det bekræfter Socialdemokratiets formand og kongelig undersøger Mette Frederiksen:- Det håber jeg.
Jeg fik i går opbakning fra alle Folketingets partier.
Det ser ud til, at Henrik Dam kan blive valgt som formand, og det er jeg rigtig glad for, siger hun.
Den 62-årige socialdemokrat har knap tre årtiers erfaring på tinge.
Han har haft et hav af ministerposter, været gruppeformand for Socialdemokratiets folketingsgruppe og har siden 2016 været medlem af den øverste ledelse på Christiansborg, Folketingets Præsidium.
© ScanpixBlå bog: Henrik Dam KristensenFødt 31.
januar 1957 i Vorbasse.
Gift med Bente Dam Kristensen, som han har en søn og en datter med.
Medlem af Folketinget for Socialdemokratiet fra 1990-2004 og igen fra 2007.
Medlem af Europa-Parlamentet fra 2004-2006.
Gruppeformand for Socialdemokratiets folketingsgruppe fra 2013-2014 og gruppesekretær fra 2018.
Medlem af Folketingets Præsidium fra 2016.
Præsident for Nordisk Råd i 2011 og igen i 2016.
Har været både beskæftigelsesminister, transportminister, socialminister, fødevareminister og landbrugs- og fiskeriminister.
Har arbejdet som landpostbud i Vorbasse og for Dansk Flygtningehjælp og skoleleder i Grindsted.
Før den politiske karriere tog fart, var Henrik Dam Kristensen i en årrække landpostbud i hjembyen Vorbasse i det midtjyske.
Dermed overtager det gamle landpostbud landets næstfineste post fra den gamle hjemmehjælper, Dansk Folkepartis stifter og mangeårige formand, Pia Kjærsgaard.
Posten som Folketingets formand anses for at være kongerigets næsthøjeste embede i rangordenen lige efter majestæten.
Formanden står i spidsen for Folketingets arbejde, er Folketingets ansigt udadtil og tager imod officielle gæster fra ind- og udland.
Mette Frederiksen: 'Han er rolig, besindig og klog'Henrik Dam Kristensen har blandt andet været beskæftigelsesminister, transportminister, socialminister, fødevareminister og landbrugs- og fiskeriminister og blev første gang valgt ind i Folketinget i 1990.
Han er rolig, besindig og klog.
Han vil være utroligt god, tror jeg, til at tage hensyn til både store og små partier, regering og opposition.
Mette Frederiksen, Socialdemokratiets formand- Han har tung erfaring efter mange år på Christiansborg, og han har både prøvet at sidde i opposition og regering, siger Mette Frederiksen om sin partifælle og fortsætter:- Han er rolig, besindig og klog.
Han vil være utroligt god, tror jeg, til at tage hensyn til både store og små partier, regering og opposition.
- Han er jo sådan en meget folkestyremand.
Så det tror jeg bliver rigtig godt for Folketinget.
En anden end den, vi siger farvel til?
- Det er to forskellige personer, det siger sig selv.
Men jeg stiller ham ikke op i modsætning til en anden.
Han er sig selv.
Og han bærer jo både en personlighed og en rigtig tung erfaring, som jeg tror kommer til at gavne det danske folkestyre, siger Mette Frederiksen.
Artiklen fortsætter under videoen.
Pia Kjærsgaard blev i 2015 som den første kvinde valgt til den ærefulde post.
Som afgående formand er hun i dag "lidt vemodig", men hun har samtidig stor tiltro til, at Henrik Dam Kristensen vil kunne løfte ansvaret.
- Det kommer ikke spor bag på mig, for det har ligget i kortene.
Jeg ønsker ham alt mulig held og lykke, og han ved jo lidt om, hvad posten indebærer, fordi han jo har siddet som første næstformand, så jeg tror absolut, at han vil være egnet, siger Pia Kjærsgaard.
© ScanpixFolketingsformænd gennem tidernePia Kjærsgaard (DF) 2015-2019Mogens Lykketoft (S) 2011 - 2015Thor Pedersen (V) 2007 - 2011Christian Mejdahl (V) 2003 - 2007Ivar Hansen (V) 1998 - 2003Erling Olsen (S) 1994 - 1998Henning Rasmussen (S) 1993 - 1994H.
P.
Clausen (K) 1989 - 1993Erik Ninn-Hansen (K) 10.
januar 1989 - 3.
oktober 1989Svend Jakobsen (S) 1981 - 1989K.
B.
Andersen (S) 1978 - 1981Karl Skytte (R) 1968 - 1978Julius Bomholt (S) 1964 - 1968Gustav Pedersen (S) 1950 - 1964Julius Bomholt (S) 1945 - 1950Hans Rasmussen (S) 1933 - 1945Folketingets Præsidium vælges i morgenForuden en ny formand skal Folketinget i morgen også vælge fire næstformænd, der sammen med formanden udgør Folketingets Præsidium.
Præsidie-medlemmerne hjælper på skift formanden med at lede møderne i Folketingssalen og kaldes populært Folketingets øverste ledelse.
De fire næstformænd kommer fra Folketingets fire største partier, som ikke har formandsposten.
I den seneste valgperiode var Henrik Dam Kristensen 1.
næstformand, Venstres Kristian Pihl Lorentzen var 2.
næstformand, Enhedslistens Christian Juhl 3.
næstformand og Liberal Alliances Leif Mikkelsen var 4.
næstformand.
Valgresultatet betyder, at både Enhedslisten og Liberal Alliance træder ud af præsidiet.
Ind kommer i stedet SF og De Radikale.
Venstres Kristian Pihl Lorentzen har meddelt, at han ikke ønsker at fortsætte i præsidiet.
Til gengæld fortsætter Pia Kjærsgaard, dog som næstformand og ikke formand.
SF har valgt Trine Torp.
De Radikale har endnu ikke meldt noget ud.
FacebookTwitterKopier linkEmner:Folketinget|Henrik Dam Kristensen (politiker)|Mette Frederiksen (politiker)|Socialdemokraterne|Jylland




https://www.dr.dk/nyheder/udland/vestager-merkel-eller-barnier-saadan-kan-eus-toppost-kabale-gaa-op

Kamp om EU-topposterSe temaUdlandVestager, Merkel eller Barnier?
Sådan kan EU's toppost-kabale gå opEU’s stats- og regeringschefer skal blandt andet forsøge at finde en ny kommissionsformand i aften.
Og det kan blive danske Margrethe Vestager.
Kampen om EU's fem topposter er i fuld gang.
)Af Per Bang Thomsen20.
juni 2019 kl.
10.
00Bemærk: artiklen er mere end 30 dage gammelLæs opDet burde egentlig ikke være så svært at lægge en kabale med blot fem kort.
Men når det kommer til fordelingen af EU’s topposter, er det langt fra enkelt.
Fem af unionens vigtigste poster skal genbesættes i år, og lige nu bliver der forhandlet på kryds og tværs af både landegrænser og partifamilier for at få kabalen til at gå op.
Der er nemlig mange hensyn, der skal tages stilling til.
Og der er mange interesser på spil.
Torsdag skal EU’s 28 stats- og regeringschefer mødes til topmøde i Bruxelles.
Her er målet, at de skal få sat navn og ansigt på flere af de mest magtfulde poster i EU-systemet, heriblandt formanden for Europa-Kommissionen.
Men hvorfor er EU’s magtkabale så kompleks?
Få overblikket her:Hvilke poster er i spil?
I dag hedder kommissionsformanden Jean-Claude Juncker, formanden for Det Europæiske Råd Donald Tusk, udenrigschefen Federica Mogherini, parlamentsformanden Antonio Tajani og centralbankschefen Mario Draghi.
De træder alle tilbage i løbet af i år.
Der er fem EU- topposter, som skal have nye ansigter på i år.
Det drejer sig om:Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Det første kort, der gerne skal lægges, er formanden for Europa-Kommission.
Det er en af de mest indflydelsesrige og prestigefyldte poster i EU-systemet, og derfor er der kamp om den.
Det er samtidig en post, som både stats- og regeringscheferne samt europaparlamentarikerne skal blive enige om, så derfor er den politiske armlægning endnu mere intens her.
Målet er, at de kan blive enige om en ny kommissionsformand på topmødet.
Ellers kan det komme til at forsinke resten af processen.
Hele kabalen hænger nemlig sammen, og man kan ikke lægge et kort uden samtidig at tage hensyn til de fire andre.
Derudover er planen, at der også skal findes en ny formand for Det Europæiske Råd samt en ny europæisk udenrigschef i aften.
Læs også:OVERBLIK Her er de fem EU-topposter, der er i spilHvordan bliver den næste kommissionsformand udvalgt?
Rollefordelingen er egentlig ret enkel:Det er EU’s 28 stats- og regeringschefer, der indstiller en kandidat til kommissionsformandsposten.
Herefter skal europaparlamentarikerne så godkende – eller forkaste, hvis det kommer så vidt – den nye formand.
Stats- og regeringscheferne har dog ikke helt frie tøjler, når de sidder ved forhandlingsbordet.
Ifølge Lissabon-traktaten skal udvælgelsen nemlig ske ”under hensyntagen” til resultatet af det seneste europaparlamentsvalg, der fandt sted i slutningen af maj.
Det er en noget elastisk formulering, og der er langt fra enighed om, hvordan den skal fortolkes.
Alle stats- og regeringschefer mener, at det er deres ret at byde ind med kandidater.
De vil ikke være bundet af andre aftaler eller processer, når de forhandler i de sene og afgørende nattetimer.
Der er dog uenighed om, hvor meget de skal tage hensyn til EP-valgresultatet, og hvor meget det partipolitiske tilhørsforhold skal betyde, når posten skal fordeles.
Sådan ser det ud, når stats- og regeringscheferne mødes i EU til topmøde.
Det er her, de skal finde opbakning til en kandidat.
Det er der mange af de europæiske partifamilier og europaparlamentarikere, som har en anden holdning til.
De mener, at kommissionsformandsposten er et spørgsmål om partipolitisk tilhørsforhold, og at valgresultatet har stor betydning for valget.
Og de vil gerne have styr på, hvem der kommer i spil til posten.
Derfor mener de, at de skal have lov til at stille med hver sin kandidat, som stats- og regeringscheferne kan vælge ud fra.
Ellers vil de ikke godkende den nye kommissionsformand, når han eller hun skal til afstemning i Europa-Parlamentet.
Derfor har de valgt at indføre den såkaldte spitzenkandidat-proces, og i den seneste tid har en håndfuld europæiske kandidater, heriblandt den konservative Manfred Weber, den socialdemokratiske Frans Timmermans og den liberale Margrethe Vestager (R) kæmpet om posten.
Her fortæller Margrethe Vestager (R), hvorfor hun går efter posten.
Det er dog en omstridt proces, og mange stats- og regeringschefer føler, at de europæiske partier har hijacket udvælgelsesproceduren.
- Det er at vende traktaten på hovedet, hvis parlamentet både skal nominere og godkende kandidaterne, lød det i sidste måned fra fungerende statsminister, Lars Løkke Rasmussen (V), under EU-topmødet.
Og ved topmødet sagde Donald Tusk, der er formand for Det Europæiske Råd, at der ”ikke er nogen automatik, når det kommer til udvælgelsen” af den næste kommissionsformand.
- Men der er heller ikke nogen, der kan ekskluderes.
Man bliver ikke diskvalificeret af at have været en spidskandidat.
Det kan tværtimod øge deres chancer.
Hvad skal der tages højde for?
Danske Margrethe Vestager (R), franske Michel Barnier, tyske Angela Merkel, tyske Manfred Weber og hollandske Frans Timmermans er fem af de navne, der oftest bliver nævnt i snakken om den næste kommissionsformand.
Der er mange aspekter, der skal tages højde for, når magten skal fordeles i EU.
Både formelle og uformelle, forudsete og uforudsete.
Ifølge Donald Tusk, der står i spidsen for at finde opbakning til en ny kommissionsformand, er det vigtigt, at ”unionens mangfoldighed” bliver afspejlet i valget af nye formænd.
- Det handler både om geografi, landestørrelse, køn og politisk tilhørsforhold, lød det i sidste måned fra formanden for Det Europæiske Råd.
Donald Tusk tilføjede, at han gerne så, at der kommer ”mindst to kvinder” på de fem poster.
Den pointe har den franske præsident, Emmanuel Macron, gentaget flere gange.
EU har nemlig en kønsudfordring.
I dag er blot én af de fem poster, EU’s udenrigschef, beklædt af en kvinde.
Og ser man alene på de 12 kommissionsformænd, der har været siden den første kommission i 1958, har de alle været netop mænd.
12 mænd har indtil videre stået i spidsen for Europa-Kommissionen.
)12 mænd har indtil videre stået i spidsen for Europa-Kommissionen.
)Danmarks fungerende statsminister, Lars Løkke Rasmussen (V), har også peget på, at det er vigtigt med kønsbalance på topposterne.
- Men der er også andre balancer, der er vigtige, heriblandt geografi og politisk tilhørsforhold, tilføjede han efter topmødet i sidste måned.
Der har eksempelvis aldrig været en kommissionsformand fra et nordisk land.
Og efter det seneste valg til Europa-Parlamentet, hvor Lars Løkke Rasmussens liberale partifamilie gik frem, mens de kristenkonservative og socialdemokraterne gik tilbage og mistede deres historiske flertal, har magtbalancen ændret sig i EU.
De liberale mener ikke, at de kristenkonservative, som i dag sidder på formandsposterne i både Europa-Kommissionen og Det Europæiske Råd, har førsteret på topposterne, blot fordi de er den største partifamilie i Europa-Parlamentet.
De har derfor sat næsen op efter en af de absolutte topposter, nu hvor de har fået mere tyngde i Europa-Parlamentet, vil de i den grad gerne have fingre i kommissionsformandsposten.
Derudover er der spørgsmålet om politisk pondus.
Skal det være en stærk kommissionsformand med regeringserfaring, der kan sætte sig igennem over for stats- og regeringscheferne, eller skal det være en svagere en, som lettere kan manøvreres rundt med?
De seneste tre kommissionsformænd, herunder den nuværende, Jean-Claude Juncker, har alle været premierministre.
Og den franske præsident, Emmanuel Macron, har slået på trommen for ”en stærk leder” på posten.
- Vi taler altså om Europa-Kommissionen, der er den største udøvende magt i EU.
Så man skal vide, hvad det vil sige at lede det – og have kompetencen til at gøre det, har han udtalt.
Læs også:Ritt og Mariann var helt tæt på EU's topjob: Seks ting, der gør en kommissionsformand godHvem er i spil?
Det er uvist, hvem der reelt er i spil, og der er tidligere blevet trukket overraskende kaniner op af hatten i de sene timer ved forhandlingsbordet.
Men fem navne går igen, når snakken falder på den nye kommissionsformand:Manfred Weber, Frans Timmermans, Margrethe Vestager, Michel Barnier og Angela Merkel.
De tre første kommer fra den omstridte spitzenkandidat-proces, og de har alle tre sagt åbent, at de går efter posten.
Manfred Weber har kun siddet i Europa-Parlamentet, og han er blevet kritiseret for ikke at have nok politisk tyngde til at kunne blive den næste kommissionsformand.
Frans Timmermans er i dag første næstformand i Europa-Kommissionen, men han har gjort sig upopulær i især Østeuropa, efter at han har indledt sager mod Polen, Ungarn og Rumænien for ikke at leve op til EU’s grundlæggende demokratiske spilleregler.
Så er der Margrethe Vestager, der er Danmarks konkurrencekommissær i Europa-Kommissionen.
Hun har i de seneste fem år gjort sig populær i EU, og hun er en af de mest synlige kommissærerBåde den fungerende og den formentlig kommende statsminister, Mette Frederiksen (S), har sagt, at de bakker op om Margrethe Vestager, hvis hun kan blive kommissionsformand.
Her kan du høre, hvorfor den fungerende statsminister mener, at Vestager er det bedste bud på en kommissær.
Franske Michel Barnier har i de seneste år været EU’s chefforhandler på brexit-området, og det har han fået stor ros for.
Da DR’s EU-korrespondent, Ole Ryborg, spurgte ind til Michel Barniers toppost-drømme tidligere på året, var han dog ikke meget for at kommentere rygterne.
- Jeg fokuserer på brexit, brexit, brexit og intet andet, sagde han.
Se hele videoen øverst i artiklen.
Dertil er der Tysklands kristenkonservative kansler, Angela Merkel, der også bliver nævnt.
Senest i sidste uge, hvor den franske præsident sagde, at han ville bakke op om hende, hvis hun ville have posten.
Angela Merkel har dog flere gange selv afvist, at hun går efter den.
Hun har derimod meddelt, at hun forlader politik, når hun træder tilbage som kansler i 2021.
Derudover er der alle boblerne, og her er bliver både Lars Løkke Rasmussen og hans forgænger, Helle Thorning-Schmidt (S) også nævnt som mulige bud på nye formænd.
Planen er som bekendt, at kommissionsformanden skal findes under EU-topmødet.
Ellers bliver der spekuleret i, om det bliver nødvendigt med et ekstra topmøde.
Men formanden for Det Europæiske Råd, Donald Tusk, er fortsat forhåbningsfuld:- Jeg håber, vi kan blive enige torsdag, tweetede han i går.
FacebookTwitterKopier linkEmner:Helle Thorning-Schmidt (politiker)|Jean-Claude Juncker (politiker)|Frankrig|EU-forhold|Storbritannien




https://www.dr.dk/sporten/fodbold/messis-argentina-har-kniven-struben-efter-ny-skuffelse-i-copa-america

FodboldMessis Argentina har kniven for struben efter ny skuffelse i Copa AmericaMed et 1-1-resultat mod Paraguay har Argentina ryggen mod muren inden sidste gruppekamp i Copa America.
Lionel Messi måtte skuffende forlade banen med sine holdkammerater efter endnu en halvskidt kamp.
20.
juni 2019 kl.
09.
19Bemærk: artiklen er mere end 30 dage gammelLæs opArgentina skuffer igen i Copa America efter 1-1 mod Paraguay.
Med det uafgjorte resultat natten til torsdag har Argentina ryggen mod muren inden sidste gruppekamp mod Qatar.
Argentina tabte 0-2 til Colombia i første kamp i gruppen, og derfor skulle Argentina ud og jagte en sejr mod Paraguay natten til torsdag.
Det gik dog ikke som planlagt for Lionel Messi, Sergio Agüero og de andre argentinske stjerner, da Richard Suarez bragte Paraguay foran 1-0 efter 37 minutter på et indlæg fra Miguel Almirón.
Argentina kom tilbage i anden halvleg, efter at dommeren måtte bruge videodommersystemet VAR til at tildele Argentina et straffespark.
Det tog Messi sig sikkert af med scoringen til 1-1.
Vindere af Copa America2016 - Chile over Argentina2015 - Chile over Argentina2011 - Uruguay over Paraguay2007 - Brasilien over Argentina2004 - Brasilien over Argentina2001 - Colombia over Mexico1999 - Brasilien over UruguayDet gav de argentinske tilskuere og spillere tro på tingene, men blot seks minutter efter måtte de holde vejret, da Paraguay fik tildelt et straffespark efter en tackling fra Nicolás Otamendi.
Heldigvis for Messi og Argentina reddede målmanden, Franco Armani, bolden, og Argentina slap med skrækken.
Argentina formåede ikke at bringe sig i front i kampen, der derfor endte 1-1.
Resultatet betyder, at Paraguay har to point i gruppe B, mens Argentina og Qatar har et point efter to kampe i gruppen.
Qatar ligger foran Argentina med en bedre målforskel på et mål.
Colombia er inden sidste gruppekamp mod Paraguay sikker på at ende som gruppevindere efter sin sejr på 1-0 over Qatar tidligere på natten.
Planmæssig start for favoritterDe to bedste hold går videre fra de tre grupper i Copa America.
Derudover går de to bedste treere fra de tre grupper også videre.
Argentina skal slå Qatar i sidste runde og samtidig håbe på, at Paraguay ikke vinder over Colombia for at blive toer i gruppen og være sikker på avancement.
TOPSHOT - Brazil's Gabriel Jesus (L) gestures on the ground near Venezuela's Mikel Villanueva during their Copa America football tournament group match at the Fonte Nova Arena in Salvador, Brazil, on June 18, 2019.
(Photo by Juan MABROMATA / AFP) Blandt de andre favoritter i turneringen er det hele startet en smule mere planmæssigt for værterne Brasilien.
De startede med at vinde åbningskampen mod Bolivia, men fik så kun 0-0 mod Venezuela i den anden kamp.
En plads i kvartfinalen burde dog være mere eller mindre sikker inden den sidste kamp i gruppen mod Peru, der ligeledes har fire point efter to kampe.
Også de forsvarende mestre, Chile, startede solidt med en 4-0-sejr over Japan.
Knald-eller-fald-kampene spilles fra den 27.
juni.
/ritzau/FacebookTwitterKopier linkEmner:Argentina|Lionel Messi (fodboldspiller)|Paraguay|Sergio Agüero (fodboldspiller)|Fodbold




https://www.dr.dk/nyheder/indland/roed-bloks-partier-laegger-pres-paa-s-nej-til-automatisk-traek-i-boernechecken

IndlandRød bloks partier lægger pres på S: Nej til automatisk træk i børnecheckenS var med til at indføre den nye sanktion, som resten af rød blok vil af med.
SF, De Radikale og Enhedslisten vil have Socialdemokratiet til at droppe økonomisk straf af forældre ved børns skolefravær.
Af Lisbeth Quass og Ditte Bannor-Kristensen20.
juni 2019 kl.
09.
30 | opdateret 20.
juni 2019 kl.
12.
26Bemærk: artiklen er mere end 30 dage gammelLæs opForældre skal ikke automatisk trækkes i børnechecken, når deres børn har meget ulovligt fravær fra skolen.
Sådan lyder beskeden fra Enhedslisten, De Radikale og SF, der vil overtale Socialdemokratiet til at lægge den økonomiske straf i graven.
- Det vil vi arbejde på, fordi vi gerne vil have en skole og et forældresamarbejde, der ikke bygger på straf, siger fungerende folkeskoleordfører for De Radikale Marianne Jelved (R).
Fraværssanktionen blev vedtaget som led i den afgående regerings strategi mod parallelsamfund.
Enhedslisten, De Radikale, SF og Alternativet stemte imod sanktionen, mens Socialdemokratiet stemte for sammen med regeringen og Dansk Folkeparti.
Efter valget er magtbalancen på Christiansborg imidlertid tippet i rød bloks favør.
Den nye fraværsstraf•Skoler skal fremover underrette kommunen, når en elev i løbet af et kvartal har mere end 15 procent ulovligt fravær.
•Herefter skal kommunen automatisk tilbageholde børne- og ungeydelsen til elevens forældre i et kvartal.
•Skoleledere advarer om, at sanktionen vil skade samarbejdet mellem skole og forældre.
Skal sanktionen sløjfes, kræver det, at de fire partier får Socialdemokratiets mandater med.
Det vil SF arbejde på frem mod en planlagt evaluering af sanktionen om to år.
- Vi vil forsøge at overtale Socialdemokratiet til at lytte til de sociale organisationer og skolelederne, der siger, at denne lov, som automatisk trækker i forvejen udsatte forældre i ydelsen, skal skrottes, siger fungerende børne- og undervisningsordfører Jacob Mark (SF).
Han mener, at der kan være enkelte tilfælde, hvor det er nødvendigt at inddrage børnechecken, hvis forældre ikke vil samarbejde med skole og kommuner om deres børns skolegang.
- Men det skal socialrådgivere afgøre, det skal ikke komme som en automatisk reaktion fra Christiansborg.
Den nye regel blev vedtaget som led i strategien mod parallelsamfund, og den gælder for alle folkeskoler.
De seneste tal om fravær i folkeskolen er fra skoleåret 2017 til 2018.
Her havde 5.
166 elever mere end 15 procent ulovligt fravær, hvilket fremover vil koste børnechecken.
Enhedslistens fungerende børne- og undervisningsordfører Jakob Sølvhøj kalder fraværsstraffen decideret "uklog" og ødelæggende for forældrenes motivation.
Hans parti vil også presse på for at komme af med den igen.
- Det vil vi helt ubetinget.
Den skal rulles tilbage så hurtigt som overhovedet muligt, siger Jakob Sølvhøj.
Der er tre former for fravær:1Ulovligt fravær: Eleven udebliver fra undervisning uden skolens tilladelse; for eksempel for at rejse med sin familie.
2Godkendt fravær: Skolen tillader fraværet efter at have afvejet elevens behov for at holde fri med det afbræk i undervisningen, fraværet vil medføre.
3Sygefravær: Eleven udebliver på grund af sygdom.
S: Vi regner med, at det virkerUnder valgkampen talte DR Nyheder med Socialdemokratiets integrations- og udlændingeordfører, Mattias Tesfaye (S), om partiets holdning til sanktionen:- Det handler om at sætte børnene først, og hvis der er meget ulovligt fravær, skal det ikke have lov til at bygge sig op, uden nogen griber ind.
Vi ved fra andre steder i lovgivningen, at det kan det virke, hvis man kan true forældrene med økonomiske konsekvenser, sagde han.
Lovændringen skal evalueres om to år, og først her vil Socialdemokratiet ifølge Mattias Tesfaye tage stilling til, om sanktionen har haft den ønskede effekt og skal videreføres.
- Vi sætter det kun i værk, fordi vi regner med, at det virker.
Det er fortsat partiets linje, oplyser Socialdemokratiets presseafdeling.
Så mange mandater har Socialdemokratiet, Enhedslisten, De Radikale, SF og Alternativet efter folketingsvalget:Opdatering: Tidligere fremgik det af artiklen, at reglen træder i kraft 1.
juli, hvilket Undervisningsministeriet havde oplyst til DR Nyheder.
Siden har det vist sig, at der mangler en underskrift fra en kommende undervisningsminister.
Ministeriet kan derfor alligevel ikke oplyse, om den tidsplan holder.
FacebookTwitterKopier linkEmner:Jakob Sølvhøj (politiker)|Marianne Jelved (politiker)|Radikale Venstre|Socialdemokraterne|Uddannelse




https://www.dr.dk/nyheder/udland/himalayas-gletsjere-smelter-langt-hurtigere-end-hidtil-antaget

UdlandHimalayas gletsjere smelter langt hurtigere end hidtil antagetForskere slår alarm efter at have analyseret 45 års satellitbilleder af 650 gletsjere i Himalaya.
(Arkivfoto) Thamserku-bjerget i Himalaya.
Bjergkædens gletsjere er smeltet markant, viser satellitbilleder.
20.
juni 2019 kl.
07.
40 | opdateret 20.
juni 2019 kl.
09.
21Bemærk: artiklen er mere end 30 dage gammelLæs opBilleder taget af spionsatellitter fra koldkrigstiden har leveret mere og andet end fotografisk overvågning af fjendtlige militærbaser.
En gruppe forskere fra blandt andet Columbia University har via analyser af et massivt billedmateriale konkluderet, at gletsjerne i Himalayabjergene smelter næsten dobbelt så hurtigt som hidtil antaget.
Deres fund er netop publiceret i det naturvidenskabelige tidsskrift Science Advances.
Det skriver nyhedsbureauet AP.
'Skræmmende'Den asiatiske bjergkæde, der blandt andet inkluderer verdens højeste bjerg, Mount Everest, har mistet, hvad der svarer til én procent af sin samlede ismasse hvert år siden årtusindskiftet.
- Mængden af is, der er blevet tabt, er skræmmende.
Men hvad der er mere skræmmende er fordoblingen i smeltehastigheden, siger Josh Maurier, professor i glaciologi ved Columbia University, der har ledt forskningsprojektet.
Læs også:Mount Everests smeltende gletsjere bringer døde klatrere fremHar mistet 28 procentIfølge forskerne har Himalaya i dag bare 72 procent af den ismængde, bjergkæden havde i 1975.
Fra 1975 til 2000 mistede gletsjerne hvert år 3,9 milliarder ton is.
Men siden 2.
000 har det årlige tab været på 7,5 milliarder ton.
Der er omkring 650 gletsjere i Himalayabjergene.
Området bliver ofte af forskere omtalt som planetens "tredje pol" på grund af den enorme mængde is, der findes der.
Selvom isen i bjergene smelter langt hurtigere, vil det ikke bidrage til forhøjede vandstande globalt, konkluderer forskerne.
Forsker: Konturerne af en katastrofeDet kan dog få uoverskuelige konsekvenser for de millioner af mennesker, der bor i regionen omkring Himalaya.
- Der tegner sig konturerne af en katastrofe, fastslår Jorg Schaefer, der forsker i klima og geokemi på Columbia.
I flere år har forskellige forskerhold undersøgt årsagerne til den høje smelterate, herunder forurening og forandringer i vejrmønstre.
- Og det står helt klart, at det er globale temperaturstigninger, der ligger til grund, og ikke meget andet, siger Jorg Schaefer.
/ritzau/Rettelse: I 7.
afsnit er det rettet, at der er tale om milliarder ton og ikke bare ton.
FacebookTwitterKopier linkEmner:Videnskab|Columbia University|Miljø og natur|Mount Everest




https://www.dr.dk/sporten/fodbold/superliga/superliga-nedrykker-henter-moelby-til-traenersaedet

SuperligaSuperliga-nedrykker henter Mølby til trænersædetVendsyssel satser på 50-årige Johnny Mølby efter nedrykningen fra Superligaen til 1.
division.
ARKIV Johnny Mølby skal forsøge at føre Vendsyssel tilbage i Superligaen.
20.
juni 2019 kl.
08.
45Bemærk: artiklen er mere end 30 dage gammelLæs opJohnny Mølby er udpeget som manden, der skal føre Vendsyssel tilbage til Superligaen.
Torsdag har nedrykkerklubben givet 50-årige Mølby ansvaret.
Det oplyser Vendsyssel på sin hjemmeside.
Mølby var indtil for nylig ansat som assistenttræner i belgiske Gent under Jess Thorup.
Læs også:Esbjerg skal til Hviderusland eller Malta i Europa League-kvalifikationDen nyansatte Vendsyssel-træner har solid erfaring fra dansk fodbold, hvor han har været cheftræner i AC Horsens, Viborg og Kolding.
Han har desuden været assistent i Esbjerg og AGF.
Vendsyssel rykkede efter en enkelt sæson ud af Superligaen efter et samlet playoffnederlag til Lyngby.
/ritzau/FacebookTwitterKopier linkEmner:Jylland|Fodbold|AC Horsens|AGF|Johnny Mølby (fodboldtræner)




https://www.dr.dk/nyheder/indland/36-arig-skoleansat-sigtet-filme-82-piger-i-omklaedningsrummet

Indland36-årig skoleansat sigtet for at filme 82 piger i omklædningsrummet82 nuværende eller tidligere skoleelever - alle piger - har ifølge politiet været udsat for krænkelse.
(Arkivfoto) Karensmindeskolen i Støvring, hvor en 36-årig mand er sigtet for blufærdighedskrænkelse ved at have filmet skoleelever med et skjult kamera.
20.
juni 2019 kl.
10.
15 | opdateret 20.
juni 2019 kl.
10.
50Bemærk: artiklen er mere end 30 dage gammelLæs opEn 36-årig mand, der tidligere var ansat som lærer på Karensmindeskolen i Støvring i Nordjylland, er blevet sigtet for at have blufærdighedskrænket en række af skolens elever.
Han er også sigtet for at have optaget eleverne uden deres viden.
Det oplyser Nordjyllands Politi.
Politiet har efterforsket sagen i fire måneder.
I alt er den 36-årige mand sigtet for 27 forhold af blufærdighedskrænkelse og 28 ulovlige optagelser.
De mange film er blevet optaget i et omklædningsrum på skolen fra skoleåret 2013/2014 og frem til anholdelsen af manden 22.
februar i år.
Fandt mistænkelig rygsækPolitiet kom på sporet af mandens ulovlige optagelser, da skolen 4.
februar anmeldte, at der var blevet fundet en rygsæk i omklædningsrummet.
I tasken var der overvågningsudstyr.
- Det er en af pigerne, som er ved at klæde om, der bliver opmærksom på, at der sidder et lille kamera i tasken.
Det bliver indleveret til inspektøren, som anmelder det til politiet, siger den ansvarlige for efterforskningen, vicepolitiinspektør Frank Olsen.
- Kameraet sidder i en kuglepen.
Tasken har hængt forskellige steder i rummet, så der er optaget fra forskellige vinkler.
Den har også været pillet ned for så at blive sat op igen, siger Frank Olsen.
Pigerne er blevet filmet, mens de klæder om inden og efter idrætstimer.
Nogle af dem er optaget nøgne, mens andre har haft lidt tøj på.
Støtteberedskab sat i værkFrank Olsen understreger, at der i forbindelse med den omfattende efterforskning ikke er fundet nogen tegn på, at optagelserne skulle være delt.
Manden er heller ikke sigtet for at have forgrebet sig på pigerne.
Politiet har identificeret 82 forurettede elever, som alle er piger.
Der er tale om både nuværende og tidligere elever.
Både de og deres forældre vil senest blive underrettet om sagen enten via brev eller over telefonen fredag.
I kølvandet på sagen har skolen sammen med politiet og kommunen sat et støtteberedskab op.
Der er også forberedt et møde på skolen for forældre og deres døtre på 7.
-9.
-årgang.
- Vores fokus er på at tage hånd om og hjælpe de berørte elever og deres forældre bedst muligt gennem situationen, siger Vibeke Lei Stoustrup, der er direktør i Rebild Kommune.
Den 36-årige er også sigtet for børneporno.
Det sker oftest automatisk, når der er tale om mulige ofre under 18 år.
Manden er blevet afhørt i sagen, men politiet ønsker ikke at oplyse, hvordan han stiller sig til sigtelsen.
/ritzau/FacebookTwitterKopier linkEmner:Politi|Uddannelse|Jylland|Støvring|Nordjyllands Politi




https://www.dr.dk/nyheder/udland/kinas-praesident-xi-besoeger-kim-i-nordkorea-faa-atomforhandlinger-i-gang-igen

Topmøde mellem Trump og KimSe temaUdlandKinas præsident Xi besøger Kim i Nordkorea for at få atomforhandlinger i gang igenKinas præsident skal afstemme politik, før han mødes med præsident Trump i næste uge.
Kim Jong-un og Xi Jinping giver hinanden hånden under et møde i Kina i maj 2018.
Af Jakob Busk Olsen20.
juni 2019 kl.
08.
13Bemærk: artiklen er mere end 30 dage gammelLæs opFor første gang i 14 år er en kinesisk præsident kommet på officielt besøg i Nordkorea.
Xi Jinping landede her til morgen i Nordkoreas hovedstad Pyongyang, hvor han ifølge kinesiske og nordkoreanske medier skal tilbringe to dage.
Besøget kommer på et tidspunkt, hvor diktatoren Kim Jong-uns indsats for at bryde sit lands internationale isolation er gået i stå, efter forhandlingerne med USA om Nordkoreas atomvåbenprogram er strandet.
Xi Jinping og Kim Jong-un ventes at skulle diskutere, hvordan atomforhandlingerne kan komme i gang igen, før den kinesiske præsident skal møde USA's præsident, Donald Trump, i Japan i næste uge, skriver AP.
Det statskontrollerede kinesiske nyhedsbureau Xinhua skriver i en kommentar om Xis besøg, at Kina kan spille en unik og konstruktiv rolle for at bryde mistilliden mellem Nordkorea og USA.
Det kinesiske flag er hejst i dag i Nordkoreas hovedstad Pyongyang.
Fornuftige forventningerAmerikanerne kræver, at Nordkorea helt skal opgive sit atomvåbenprogram, før sanktionerne mod landet kan blive hævet.
Nordkoreanerne forsøger i stedet at opnå en trinvis aftale, hvor landet bliver belønnet, hver gang det opgiver dele af atomprogrammet.
Kommentaren fra Xinhua antyder, at Kina støtter Nordkoreas tilgang.
Begge parter "er nødt til at have fornuftige forventninger og afstå fra at komme med ensidige og urealistiske krav," skriver nyhedsbureauet.
Det er femte gang, at Xi Jinping og Kim Jong-un mødes.
Den diplomatiske aktivitet mellem de to allierede er øget betragteligt, mens Xi har forsøgt at gøre sin indflydelse gældende i forhandlingerne mellem Nordkorea og USA.
Xi Jinping og Kim Jong-un mødtes senest i januar i år:Xi og Trump mødesKim Jong-un mødte USA's præsident Donald Trump til et historisk topmøde i Singapore for et år siden.
Et efterfølgende topmøde mellem de to ledere i Hanoi i Vietnam i februar i år sluttede dog brat uden en aftale.
Siden er tonen mellem parterne igen blevet hårdere, og i sidste måned prøveaffyrede Nordkorea missiler for første gang siden 2017.
Læs også:Støtte, statsmandsrolle og en finger med i spillet: Derfor mødes Kina og Nordkoreas ledere for fjerde gang på et årXi Jinping har aftalt et møde med Donald Trump i næste uge, hvor de begge er til G20-topmøde i Japan.
På mødet ventes Xi og Trump både at skulle diskutere handelskrigen mellem USA og Kina samt de strandede atomvåbenforhandlinger med Nordkorea.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Kina|Militærudstyr




https://www.dr.dk/nyheder/udland/kina-tidligere-interpol-chef-erklaerer-sig-skyldig

UdlandKina: Tidligere Interpol-chef erklærer sig skyldigTidligere interpolchef erklærer sig skyldig i anklager om korruption ved retsmøde i det østlige Kina.
(Arkivfoto) Foto fra 2017, hvor Meng Hongwei, dengang præsident for Interpol, taler ved en Interpol-konference i Singapore.
20.
juni 2019 kl.
08.
47Bemærk: artiklen er mere end 30 dage gammelLæs opKina har indledt en retssag mod den tidligere Interpol-chef Meng Hongwei, som ved det første retsmøde i sagen mod ham erklærede sig skyldig i at have modtaget 2,1 million dollar (omkring 14 millioner kroner) i bestikkelsespenge.
Det rapporterer statslige kinesiske medier.
Meng Hongwei, som var Kinas viceminister for sikkerhed, inden han blev leder af Interpol, viste "anger" i retssalen ved en domstol i det østlige Kina, skriver kommunistpartiets talerør, Folkets Dagblad.
Dommen til den tidligere Interpol-chef vil blive afsagt på et senere tidspunkt, hedder det.
Ramt af anti-korruptionskampagneMeng Hongwei blev i marts smidt ud af kommunistpartiet.
Han er blandt en voksende gruppe af partimedlemmer, som er blevet ramt af en anti-korruptionskampagne iværksat af præsident Xi Jinping.
Kritikere siger, at Xi Jinpings kampagne mod korruption er den måde, hvorpå han skaffer sig af med politiske modstandere og kritikere.
Læs også:Kina: Interpol-chef undersøges for brud på lovenMeng Hongwei forsvandt sidste år under mystiske omstændigheder.
Han vendte ikke tilbage til Interpols hovedkvarter i Frankrig efter en rejse til Kina.
Hans kone meldte ham savnet.
Hustru meldte ham savnetSenere kom det frem, at Meng var tilbageholdt i sit hjemland.
Interpol meddelte herefter, at han var trådt tilbage som leder af den internationale politimyndighed.
Meng Hongwei blev valgt som chef for Interpol for over to og et halvt år siden.
Hans kone, Grace Meng, afviser, at hendes mand skulle have modtaget bestikkelse.
Hun fik i maj politisk asyl i Frankrig, efter at hun havde sagt, at hun var bange for, at hun og hendes to børn ville blive bortført fra landet.
Den sidste kontakt hun har haft med sin mand skulle være den 25.
september.
Her modtog hun en kort besked, hvor han fortalte, at han var i fare.
Den blev efterfulgt af en besked med en emoji, der forestiller en kniv.
/ritzau/ReutersFacebookTwitterKopier linkEmner:Kina|Xi Jinping (politiker)|Frankrig|Korruption|Retsvæsen




https://www.dr.dk/nyheder/regionale/oestjylland/aarhus-kortlaegger-antallet-af-paedagoger-paa-gulvet-der-mangler-isaer

ØstjyllandAarhus kortlægger antallet af pædagoger på gulvet: Der mangler især hænder midt på dagen i institutionerneEn undersøgelse blandt 30 institutioner viser, at det vil kræve 690 fuldtidsstillinger at nå minimumsnormeringer.
Ifølge undersøgelsen skal de 30 udvalgte institutioner alene tilføres 60 ekstra fuldtidsstillinger eller cirka 24 millioner kroner om året, hvis man skal nå en minimumsnormering på tre børn per voksen i vuggestuer og seks børn per voksen i børnehaver.
(arkivfoto).
Af Lise Thorsøe-Jacobsen og Sarah Friis Elkjær20.
juni 2019 kl.
08.
05 | opdateret 20.
juni 2019 kl.
15.
49Bemærk: artiklen er mere end 30 dage gammelLæs opRettelse: Det har i en tidligere version af artiklen fremgået, at Aarhus Kommune læner sig op ad de minimumsnormeringer, som pædagogernes forbund BUPL anbefaler.
Det er dog ikke tilfældet, da BUPL udregner normeringerne på en anden måde, end kommunen har gjort.
"Tre" er desuden rettet til "seks børn per voksen i børnehaver" i billedteksten.
DR beklager fejlen.
Der er for få pædagoger i de aarhusianske daginstitutioner, hvis Aarhus Kommune skulle have en voksen per tre børn i vuggestuer og en voksen per seks børn i børnehaver.
Kommunen har regnet sig frem til, at en sådan minimumsnormering vil kræve 690 fuldtidsstillinger og koste 270 millioner kroner mere om året.
Det viser en undersøgelse, som kommunen har lavet i samarbejde med Århus Forældreorganisation.
Her er den reelle tid, som de voksne bruger sammen med børnene i tredive institutioner, blevet målt gennem en hel uge.
Sådan er undersøgelsen lavetI ti vuggestuer, ti børnehaver og ti integrerede institutioner er der blevet indsamlet data fra den app, forældrene trykker deres barn ind og ud af hver morgen og eftermiddag.
Samtidig er antal voksne med børnekontakt blevet registreret hver halve time i en hel uge i slutningen af maj.
Kilde: Aarhus KommuneAnne Ernst Grøndal har været med til at sætte undersøgelsen i gang sammen med kommunen.
Hun er formand for Århus Forældreorganisation.
- Uanset om man taler tal eller grafer, så viser undersøgelsen, at grundnormeringen ikke er god nok, siger hun.
Færrest børn per voksen midt på dagenUndersøgelsen i Aarhus viser, at den gennemsnitlige normering for hele ugen er 3,74 børn per voksen i vuggestuer og 7,34 børn per voksen i børnehaver.
Samtidig viser undersøgelsen, at der er relativt store variationer hen over dagen, og at normeringen varierer relativt meget mellem institutionerne.
Antallet af voksne med børnekontakt er blevet målt hver halve time gennem en hel uge.
Det er især midt på dagen, at der mangler voksne, mens der er hænder nok i ydertimerne.
- Skelettet, der skal bære møder, sygdom og uddannelser, er for skrøbeligt, siger Anne Ernst Grøndal.
Vil have minimumsnormeringerRådmanden for Børn og Unge i Aarhus Kommune, Thomas Medom fra SF, siger, at han allerede har indstillet et forslag til kommunens budgetforhandlinger til efteråret på baggrund af undersøgelsen.
Minimumsnormeringer - det vil partierne på ChristiansborgSF og Enhedslisten vil have minimumsnormeringer i alle daginstitutioner.
En voksen for hver tre børn i vuggestuer og en voksen per seks børn i børnehaver.
SF vil have kravet indfriet, hvis de skal stemme for den første finanslov.
Radikale Venstre vil også have minimumsnormeringer.
De vil dog lade det være op til de enkelte kommuner, om der skal være nogle institutioner, som skal have højere normeringer end andre.
Socialdemokratiet har gjort det helt klart, at de også vil have et normeringsløft.
Det skal dog forhandles på plads med kommunerne i den kommende kommuneaftale.
- Vi mener, at det er nødvendigt at lave minimumsnormeringer.
Kan vi så finde 270 millioner kroner i et budget, som måske går i nul?
Det kan vi selvfølgelig ikke, men vi kan komme et stykke ad vejen, og så skal vi have yderligere hjælp fra Christiansborg, mener han.
Læs også:Mette Frederiksen om voksne per barn: 'Der er sparet og sparet.
Nu skal den onde spiral brydes'Thomas Medom sætter sin lid til, at en ny regering vil sætte penge af til minimumsnormeringer.
Anne Ernst Grøndal, formand for Aarhus Forældreorganisation, vil også se handling.
- Vi forventer en dialog omkring alle de her faktorer, der spiller ind på en genoprettelse af området, og vi forventer, at politikerne tager børneområdet seriøst.
Det skal prioriteres i de kommende budgetforhandlinger, siger hun.
FacebookTwitterKopier linkEmner:Thomas Medom (politiker)|Aarhus|Aarhus Kommune|Børne- og Ungdomspædagogernes Landsforbund|Børnepasning




https://www.dr.dk/nyheder/politik/folketingsvalg/laes-svarene-tidligere-folketingsformand-om-babyer-i-salen






https://www.dr.dk/nyheder/vejret/uvejr-over-danmark-hagl-paa-stoerrelse-med-golfbolde

VejretUvejr over Danmark: Hagl på størrelse med golfboldeDet seneste døgn har budt på alt fra strålende sommervejr til uvejr med skybrud, hagl, torden og lyn.
Lidt uden for Ringkøbing kunne man se hagl så store som golfkugler.
(Privat foto: Jess Hoffenzits Petersen) Af Anne Øllgaard20.
juni 2019 kl.
07.
34Bemærk: artiklen er mere end 30 dage gammelLæs opVejret over Danmark har det seneste døgn været en omskiftelig størrelse.
Mens den østlige del af landet i går eftermiddag kunne nyde de sommervarmetemperaturer langt oppe i 20'erne, trak et uvejr op over Vestjylland.
© ScanpixTip osEt ødelagt drivhus og en hullet bil?
Har du billeder eller video fra det voldsomme haglvejr, så skriv til os på 1212@dr.
dk.
- Det uvejr gik især ud over Thyborøn, hvor der var skybrud med 32 millimeter regn på godt en time, fortæller vagtchef ved Danmarks Meteorologiske Institut (DMI) Henning Gisselø.
Kæmpe-hagl over VestjyllandJess Hoffenzits Petersen fik sig noget af en forskrækkelse, da han på vej fra Ringkøbing mod Videbæk blev fanget i uvejret sidst på eftermiddagen.
Der var huller i tage og drivhuse.
Jess Hoffenzits PetersenHimlen åbnede sig, og ned faldt hagl på størrelse med golfkugler, fortæller han til DR Nyheder.
- Det var værst ved Ølstrup.
Der var huller i tage og drivhuse.
Marker var ødelagte, da planterne blev slået ned af hagl, og mudder drev rundt.
De store hagl efterlod synlige spor på Jess Hoffenzits Petersens bil.
(Privat-foto: Jess Hoffenzits Petersen) Hele landet ramtKort tid efter var det østjyderne og fynboerne, der stod for tur, da endnu en byge trak op over Østjylland og Fyn fra syd.
Det blev dog kun til en 18-19 millimeter over en time eller to, lyder meldingen fra DMI, og dermed slap man her for et skybrud, der er kendetegnet som mindst 15 millimeter regn målt på en halv time.
Læs også:10 myter om lyn: Hvad du for guds skyld (ikke) skal gøre, når det buldrer og bragerHeller ikke sjællænderne slap for regn og torden.
Midt på aftenen trak endnu et uvejr op fra syd mod den østlige del af Fyn, Storebælt og Vestsjælland, og i Kalundborg blev der målt skybrud med 35 millimeter på en times tid, lyder det fra vagtchef i DMI, Henning Gisselø.
- Og så kom der endeligt endnu en stime senere på aftenen, der trak op fra syd over Lolland-Falster, det østlige Sjælland og København med knap så meget regn - til gengæld med masser af torden.
DMIs kort over lyn målt over Danmark d.
19.
juni.
Maks 1.
000 lynSelvom det måske kunne synes voldsomt, hvis man kiggede mod den østsjællandske himlen i de sene aftentimer, så var vejret i aftes slet ikke på niveau med det, vi så lørdag, hvor DMI målte op mod 6.
000 lyn.
- Der er maksimum målt et tusinde lyn, hvis vi tæller det sammen for hele landet - fra i går eftermiddags i Vestjylland til det var stille igen i nat på Sjælland, lyder det fra Henning Gisselø.
DMI melder i dag om lidt mere roligt vejr.
Mens vestjyderne står over for en en kølig dag med maks-temperaturer på 15 grader og spredte byger, kan sjællænderne se frem til lidt lunere temperaturer, der sniger sig op på et par og tyve.
FacebookTwitterKopier linkEmner:Danmarks Meteorologiske Institut|Vejret|Sjælland|Jylland|Kriminalitet




https://www.dr.dk/nyheder/udland/20-personer-er-savnet-efter-fund-af-bad-med-migranter

Udland20 personer er savnet efter fund af båd med migranter49 personer var om bord på en båd med migranter, der drog ud fra Marokkos kyst tirsdag.
20 personer er savnet.
Mange migranter forsøger hvert år at krydse Middelhavet fra Afrika til Europa.
(Arkivfoto).
20.
juni 2019 kl.
05.
48Bemærk: artiklen er mere end 30 dage gammelLæs opMindst 20 personer er savnet, efter at et passagerskib fandt en båd med migranter ud for Spanien.
Båden blev fundet onsdag eftermiddag drivende rundt i Middelhavet, og 27 personer blev reddet fra båden, skriver nyhedsbureauet Reuters.
Seks af dem er blevet fløjet til et hospital i byen Almeria i Spanien.
Spanske redningstjenester er natten til torsdag dansk tid i gang med at lede efter de minimum 20 resterende personer.
49 ombordBåden med migranter har været meldt savnet siden tirsdag, efter at den drog ud fra Marokkos nordøstlige kyst med 49 personer om bord.
Ifølge en talsperson fra Spaniens kystvagt var to kvinder og en pige blandt de reddede, skriver nyhedsbureauet AFP.
Redningstjenesterne fandt ingen personer i vandet omkring båden, tilføjer talspersonen.
Faldet af bådmigranter faldetIfølge Helana Maleno fra den humanitære organisationen Walking Borders er de savnede personer druknet.
Det skriver Maleno på Twitter.
- I dag druknede 22 personer.
De var om bord på en båd, som vi alarmerede om tirsdag.
De druknede, fordi ingen tog sig af dem, skriver hun.
Antallet af ankomster via havet fra Mellemøsten eller Afrika er faldet fra over en million i 2015 til lidt over 140.
000 i 2018, viser nye tal fra FN.
Færre end 23.
000 migranter har nået Europa til havs i år.
Flere menneskerettighedsgrupper har på det seneste kritiseret EU for at overtræde internationale love med sit tiltagende restriktive syn på immigration og bedt EU om at højne antallet af søredninger.
/ritzau/FacebookTwitterKopier linkEmner:EU|Spanien|Flygtninge og asylansøgere|Marokko|Ulykker




https://www.dr.dk/nyheder/indland/nu-falder-hammeren-tusindvis-kan-miste-boernechecken-ved-lange-rejser-og-pjaek

IndlandNu falder hammeren: Tusindvis kan miste børnechecken ved lange rejser og pjækFolkeskolerne skal fremover indberette højt fravær.
Det vil skade forældresamarbejdet, lyder kritikken.
DR Nyheder har været i kontakt med 11 skoleledere, der er imod den nye fraværsstraf.
Af Lisbeth Quass og Ditte Bannor-Kristensen20.
juni 2019 kl.
05.
59 | opdateret 20.
juni 2019 kl.
12.
27Bemærk: artiklen er mere end 30 dage gammelLæs opEn lang rejse i skoletiden eller store mængder ulovligt klatfravær udløser fremover en økonomisk straf til forældrene.
Som led i den afgående regerings strategi mod parallelsamfund får folkeskolerne pligt til at underrette kommunen, når en elev har for meget ulovligt fravær.
Herefter skal kommunen automatisk sløjfe næste kvartals børneydelse til familien.
Det sætter skolerne i en klemt situation, siger formand for Skolelederforeningen Claus Hjortdal.
- Vores opgave er at samarbejde med forældrene, og det er ikke godt for samarbejdet, at skolerne skal være med til at give en straf, siger han.
Her går fraværsgrænsen•Kommunen skal fremover underrettes, når en elev i løbet af et kvartal har mere end 15 procent ulovligt fravær.
•Ulovligt fravær er, når eleven for eksempel udebliver fra undervisning uden gyldig grund eller er bortrejst længe i undervisningstiden uden skolens tilladelse.
•Målet er at nedbringe ulovligt skolefravær med cirka 10 procent årligt.
Skoleledere imod økonomisk strafDR Nyheder har været i kontakt med skoleledere fra 19 folkeskoler, hvor mindst halvdelen af eleverne er af udenlandsk herkomst.
11 af de 19 skoleledere er imod at straffe fravær med økonomisk pisk.
- Jeg kan ikke se, hvordan det skulle gavne et lille barn, at mor og far bliver trukket i deres børnecheck, fordi de har haft for meget elevfravær, siger Rani Bødstrup Hørlyck, der er skoleleder på Søndervangskolen i Viby ved Aarhus.
- Det vil være det lille barn, der bliver taber i det her.
Vil ikke påtvinges myndighedskasketDe seneste tal om fravær i folkeskolen er fra skoleåret 2017 til 2018.
Her havde 5.
166 elever mere end 15 procent ulovligt fravær, hvilket fremover vil koste børnechecken.
Ikke desto mindre ventes sanktionen at blive en underskudsforretning for staten på et tocifret millionbeløb om året, da der kommer ekstraudgifter til kommunal sagsbehandling, sociale foranstaltninger og ekstraopgaver til skolelederne med underretninger.
På Sødalskolen ved det socialt udsatte boligområde Gellerupparken i Aarhus er skoleleder Karen Henriette Jessen også imod den nye sanktion.
- Det giver et mere ulige samarbejde, når vi har et kort, der hedder, at vi faktisk kan have indflydelse på deres økonomiske vilkår, siger hun.
Havde allerede værktøjetSkolerne har også tidligere kunnet underrette kommunen om elever med alarmerende fravær, når alle andre indsatser er mislykkedes.
Herefter har kommunen kunnet lave et såkaldt forældrepålæg, som er et krav til forældrene om at få deres børn i skole.
Hvis forældrene ikke har indfriet kravet, har kommunen efter en konkret vurdering kunnet sætte udbetalingen af børnefamilieydelser på pause.
Den nye sanktion blev indført, da kommunerne ifølge den afgående regering ikke brugte forældrepålæggene konsekvent nok.
Fraværsstraffen udspringer af parallelsamfunds-strategien, men gælder alle landets folkeskoler, uanset om de ligger i et velhaverkvarter eller et socialt udsat boligområde.
Se klip fra marts sidste år, hvor Lars Løkke Rasmussen (V) præsenterede sanktionen ved et pressemøde:Skolelederformand Claus Hjortdal mener ikke, det er vejen frem automatisk at trække i den offentlige støtte til familierne.
- Politikerne skyder forbi målet og forsøger at lave en nem løsning med noget symbolpolitik, siger han.
Fungerende integrations- og udlændingeminister Inger Støjberg (V) er uenig i kritikken.
- For jeg tror grundlæggende, at en af de ting, man har respekt for som forælder, det er, hvis man bliver ramt på pengepungen, siger hun.
Børne- og ungeydelse per kvartal•Barn 0 til to år: 4.
557 kroner•Barn tre til seks år: 3.
609 kroner•Barn syv til 14 år: 2.
838 kroner•Ung 15 til 17 år: 946 kroner (per måned)•Kilde: Borger.
dkOpdatering: Tidligere fremgik det af artiklen, at reglen træder i kraft 1.
juli, hvilket Undervisningsministeriet havde oplyst til DR Nyheder.
Siden har det vist sig, at der mangler en underskrift fra en kommende undervisningsminister.
Ministeriet kan derfor alligevel ikke oplyse, om den tidsplan holder.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Uddannelse|Aarhus




https://www.dr.dk/nyheder/indland/redningsaktion-i-gang-bad-med-fire-personer-er-kaentret

IndlandRedningsaktion i gang: Båd med fire personer er kæntretVanddykkere og overfladereddere deltager i redningsaktion i Køge Bugt, hvor en peron stadig er i vandet.
En person fra den kæntrede båd fik reddet sig i land og slog alarm.
20.
juni 2019 kl.
00.
47Bemærk: artiklen er mere end 30 dage gammelLæs opEn båd med fire personer er kæntret ud for Avedøre Holme i Køge Bugt, hvor en redningsaktion er i gang.
Det skriver Hovedstadens Beredskab på Twitter.
Hovedstadens Beredskab, Forsvarets redningstjeneste, vanddykkere og overfladereddere deltager i redningsaktionen.
Til TV2 oplyser vagthavende ved Hovedstadens Beredskab, at en person selv kom op og slog alarm.
Derudover har de reddet yderligere to personer op ad vandet.
En person formodes sent onsdag aften fortsat at være i vandet.
 1 / 21 / 22 / 2/ritzau/FacebookTwitterKopier linkEmner:Hovedstadens Beredskab|Twitter|Redningsvirksomhed|Sjælland|Ulykker




https://www.dr.dk/nyheder/indland/bevidstlose-personer-bjaerget-efter-redningsaktion-i-koge-bugt

IndlandTo bevidstløse personer bjærget efter redningsaktion i Køge BugtVanddykkere og overfladereddere deltog i en redningsaktion i Køge Bugt, hvor fire personer faldt i vandet.
20.
juni 2019 kl.
02.
08Bemærk: artiklen er mere end 30 dage gammelLæs opEn båd med fire personer kæntrede onsdag aften ud for Avedøre Holme i Køge Bugt.
Over midnat var alle fire personer reddet op af vandet - to ved bevidsthed og to bevidstløse.
Det skriver Hovedstadens Beredskab på Twitter.
Hovedstadens Beredskab, Forsvarets redningstjeneste, vanddykkere og overfladereddere deltog i redningsaktionen.
En person havde selv reddet sig i land, før beredskabet ankom.
Til TV2 oplyser vagthavende ved Hovedstadens Beredskab, at det var denne person, der slog alarm.
Redningsarbejderne fik først en person reddet op af vandet, og lidt før midnat oplyser Hovedstadens Beredskab, at alle kæntrede er på land igen.
- Den fjerde person er nu blevet fundet og reddet op af vandet, skriver beredskabet på Twitter.
- Personen er overdraget til akutberedskabet på stedet.
Vi passer på dig.
Redningsaktionen er dermed afsluttet, skriver Forsvaret på Twitter.
/ritzau/FacebookTwitterKopier linkEmner:Hovedstadens Beredskab|Twitter|Sjælland|Redningsvirksomhed|Ulykker




https://www.dr.dk/nyheder/politik/folketingsvalg/2-uger-efter-valget-her-er-knasterne-faa-en-ny-regering

Folketingsvalg2 uger efter valget: Her er knasterne for at få en ny regeringPartierne i rød blok har mødt den første sten på vejen.
Og flere knaster venter i de kommende forhandlinger.
Mette Frederiksen kort før dagens forhandlinger på Christiansborg.
Af Emil Søndergård Ingvorsen20.
juni 2019 kl.
07.
00Bemærk: artiklen er mere end 30 dage gammelLæs opEfter 12 dage med brede smil, positive toner og velkendte politiske holdninger eksploderede forhandlingerne om en ny regering ledet af Socialdemokraterne onsdag aften.
De Radikale nægtede at være med til et møde, der skulle lede frem til en aftale på klimaområdet.
Så det var en amputeret rød blok med Socialdemokraterne, SF og Enhedslisten, der fortalte om en enighed om at reducere udledningen af klimagasser med 70 procent i 2030 set i forhold til 1990.
Imens fortalte en skuffet Morten Østergaard, at partiet ikke vil være med til delaftaler, hvilket han også har sagt til Mette Frederiksen.
- Man løber ikke om hjørner med os.
Når vi har sagt, at vi ikke offentliggør delaftaler, så gør vi det ikke, begrundede han konflikten.
Men balladen om klimaaftalen kan meget vel blot været den første sten i skoen på vejen mod en ny regering.
Herunder følger en gennemgang af tre store temaer, der venter i forhandlingerne, og hvordan partierne står over for hinanden.
Skal børnene ud af Sjælsmark og Lindholm droppes?
Et billede fra årets Folkemøde på Bornholm.
Der skal komme en ny retning på udlændingeområdet, og der skal gøres op med det såkaldte paradigmeskifte, som blev stemt igennem tidligere i år, hvis Mette Frederiksen skal være landets næste statsminister.
Det er kravet fra Radikale Venstres politiske leder, Morten Østergaard.
Lindholm har ikke kloakering og er blevet et symbol på, at man løser alting.
Men det gør man ikke.
Pia Olsen Dyhr, SFUdlændinge har flere gange været på forhandlingsbordet, har de forskellige partier fortalt.
Blandt andet har fremtiden for det omstridte udrejsecenter i Sjælsmark været diskuteret uden, at der er kommet en afklaring.
- Der er en knast med børnene på Sjælsmark.
Vi vil ikke have, at de skal bo på en nedlagt kaserne ved siden af et militært øvelsesterræn.
Det er ikke et sted for børn, og de bliver nedbrudt der, lød det fra Enhedslistens politiske ordfører, Pernille Skipper, efter gårsdagens forhandlinger.
Radikale Venstre og Enhedslisten er med på idéen, men Socialdemokratiet har indtil videre kun lovet, at forholdene skal forbedres.
Det har også været diskuteret, om der skal etableres et udrejsecenter for udvisningsdømte kriminelle på øen Lindholm.
Centeret, der koster mere end trekvart milliard, har mødt heftig kritik fra rød blok.
- Lindholm har ikke kloakering og er blevet et symbol på, at man løser alting.
Men det gør man ikke, sagde Pia Olsen Dyhr fra SF under nogle af de indledende forhandlinger.
Det bakkes hun op om af Radikale Venstre og Enhedslisten.
Socialdemokratiet valgte dog at stemme 'gult' - hverken for eller imod - da Lindholm var til afstemning i Folketinget.
Desuden diskuteres der også, om Danmark igen skal tage i mod kvoteflygtninge.
Socialdemokratiet har sagt, at Danmark kan tage i mod de allersvageste allerede nu - det omhandler cirka 30 personer om året.
Enhedslisten vil have tallet op på 1.
000, mens Radikale Venstre og SF ønsker, at vi skal modtage 500 kvoteflygtninge igen.
Økonomien skaber sværdslag mellem støtterDe fire partiledere i godt humør få dage før folketingsvalget.
Hvordan skal velfærdssamfundet indrettes de kommende år, og hvordan sikres det, at der er nok hænder på arbejdsmarkedet?
Det er de store brede spørgsmål, som bliver diskuteret på det økonomiske område.
Den såkaldte beløbsgrænse, der er det beløb, man skal kunne tjene årligt, hvis man som ikke EU-borger skal arbejde i Danmark, har været oppe at vende.
Jeg tror også, at De Radikale ved, at når tusindvis af vælgere har stemt på en ny retning, så ønsker de ikke at få Lars Løkke Rasmussen som statsminister igen.
Pernille Skipper, EnhedslistenGrænsen hedder lige nu 417.
800 kroner, men hvis det står til Radikale Venstre, skal den sænkes med næsten 100.
000 kroner om året for at tiltrække mere kvalificeret udenlandsk arbejdskraft uden for EU.
Det krav har ikke just vakt opbakning fra forhandlingspartnerne, da man frygter, at det vil ramme danske arbejdstagere.
Blandt andet SF siger pænt nej tak:- At hente folk fra tredjelande vil ikke hjælpe Danmark ret meget.
Jeg mener, at Finansministeriet vurderer, at det vil give 120 millioner kroner, hvilket ikke er meget, sagde Pia Olsen Dyhr for en uge siden.
Der er dog også en mere fundemental uenighed om økonomien, der lurer under forhandlingerne.
Enhedslisten er nemlig gået til forhandlingerne med et 'ufravigeligt' krav om, at den kommende regering ikke fører en borgerlig økonomisk politik.
- Jeg tror også, at De Radikale ved, at når tusindvis af vælgere har stemt på en ny retning, så ønsker de ikke at få Lars Løkke Rasmussen som statsminister igen, sagde politisk ordfører Pernille Skipper for en uge siden.
Kommer der minimumsnormeringer?
Minimumsnormeringer var et af de helt store temaer under valgkampen.
Arkivfoto Minimumsnormeringer i børnehaver og vuggestuer var et af de helt store temaer under den netop overståede valgkamp, og det er også blevet bragt med ind i forhandlingslokalet.
SF er faktisk gået så langt som at sige, at de ikke vil stemme for den kommende finanslov, hvis de ikke får en plan om minimumsnormeringer igennem.
Hvis det bliver en realitet, så vil det reelt betyde, at regeringen må gå af.
Også Enhedslisten bakker klart op om lovfæstede nomeringer, mens Radikale Venstre vil indføre minimumsnormeringer i kommunerne og ikke i den enkelte daginstitution.
Vi har sagt, at vi skal afskaffe kontanthjælpsloftet, og jeg kan høre, at for Radikale Venstre og Enhedslisten er det vigtigt, at man taler om en tilskudsordning, og derfor har vi svært ved at få enderne til at mødes.
Pia Olsen Dyhr, SFSocialdemokratiet har dog tilsyneladende ikke vendt tommelfingeren opad.
De har indtil videre lovet, at der skal tilføres flere penge til dagsinsitutionsområdet i kommunerne.
- Vi går til valg på at ansætte flere pædagoger.
Og når vi ikke bare lige siger ja til minimumsnormeringer, er det fordi, vi har flere opgaver i det her samfund, sagde Mette Frederiksen under en debat med Lars Løkke Rasmussen i Haderslev under valgkampen.
En afskaffelse af kontanthjælpsloftet er blevet bragt med til bordet fra SF.
I lighed med de andre partier har de mål om at nedbringe antallet af fattige børn i Danmark.
Vejen dertil er der til gengæld ikke enighed om, lod SF's Pia Olsen Dyhr pressen vide efter dagens forhandlinger.
- Vi har sagt, at vi skal afskaffe kontanthjælpsloftet, og jeg kan høre, at for Radikale Venstre og Enhedslisten er det vigtigt, at man taler om en tilskudsordning, og derfor har vi svært ved at få enderne til at mødes, sagde hun.
Og endeligt er der det store spørgsmål om klima.
Her er der enighed om en bindende klimalov, der vil reducere udledningen af klimagasser med 70 procent i 2030 målt i forhold til 1990, hvor udledningen var markant højere, end den er i dsag.
Socialdemokraterne, SF og Enhedslisten fortalte onsdag aften, at de var enige om en redduktion på 70 procent.
Men De Radikale nægter at lave delaftaler i løbet i løbet af forhandlingerne.
- Vi vil ikke indgå aftaler på enkelte områder, før vi er sikre på, at vi har en regering, der også kan føre det ud i livet, sagde Morten Østergaard ved et pressemøde i går aftes.
Derfor er det endnu for tidligt at sige, om reduktionen på 70 procent bliver til virkelighed.
FacebookTwitterKopier linkEmner:Lars Løkke Rasmussen (politiker)|Pernille Skipper (politiker)|Socialdemokraterne|Valg og folkeafstemninger|Haderslev




https://www.dr.dk/nyheder/udland/trump-vil-modes-med-putin-til-topmode-i-japan

UdlandTrump vil mødes med Putin til topmøde i JapanUSA's præsident mener, at han vil komme overens med Ruslands præsident under G20-topmøde i næste uge.
Her ses USA's præsident, Donald Trump, og Ruslands præsident, Vladimir Putin, da de mødtes 16.
juli 2018 i Helsinki.
20.
juni 2019 kl.
05.
44Bemærk: artiklen er mere end 30 dage gammelLæs opUSA's præsident, Donald Trump, vil holde et møde med Ruslands præsident, Vladimir Putin, ved næste uges G20-topmøde i Japan.
Det siger Trump i et interview med Fox News.
Trump bekræftede tidligere på ugen, at han også vil mødes med Kinas præsident, Xi Jinping, ved topmødet.
- Jeg ønsker at komme overens med Rusland, og det tror jeg, at vi vil.
Jeg ønsker at komme overens med Kina, og det tror jeg, at vi vil, siger Trump til Fox News ifølge nyhedsbureauet Reuters.
- Jeg møder faktisk dem begge i næste uge i Japan til G20.
Mildere tonerUSA og Rusland har de seneste år haft et betændt forhold.
Blandt andet på grund af russisk indblanding i det amerikanske præsidentvalg, sværdslag over Ukraine samt situationen i det krigshærgede Syrien.
Men efter et topmøde mellem Putin og USA's udenrigsminister, Mike Pompeo, i sidste uge er tonen blevet mildere.
Putin gjorde det klart, at han kan mærke, at Trump oprigtigt ønsker at rette op på forholdet.
Pompeo fremhævede efter mødet, at et samarbejde mellem USA og Rusland er gået virkelig godt i nogle sammenhænge - det gælder krisen om Nordkorea, situationen i Afghanistan og bekæmpelsen af terrorisme.
Skal drøfte handelskonfliktUSA har ligeledes et betændt forhold til Kina, som blandt andet er kommet til udtryk gennem den igangværende handelskonflikt.
Tirsdag lød det fra Trump, at han på G20-mødet vil have et "udvidet" møde med Kinas præsident om handel.
Inden da vil forhandlere fra begge lande drøfte den igangværende handelskonflikt.
G20-topmødet bliver afholdt 28.
og 29.
juni i den japanske by Osaka.
Kinas præsident lægger inden G20-mødet vejen forbi Nordkorea, hvor han er ankommet tidligt torsdag morgen dansk tid.
Her skal Xi Jinping torsdag og fredag mødes med Nordkoreas leder, Kim Jong-un.
Det er første gang i 14 år, at en kinesisk præsident besøger Nordkorea.
Kim Jong-un har til gengæld besøgt Kina fire gange det seneste år i håbet om at få lempet sanktioner mod Nordkorea.
/ritzau/FacebookTwitterKopier linkEmner:Donald Trump (politiker)|G20|Kim Jong-un (politiker)|Kina|Nordkorea




https://www.dr.dk/nyheder/indland/personer-er-omkommet-i-drukneulykke-i-koge-bugt

IndlandTo personer er omkommet i drukneulykke i Køge BugtTo personer er omkommet, efter en båd onsdag aften kæntrede i Køge Bugt, oplyser Københavns Vestegns Politi.
En båd med fire personer kæntrede onsdag aften i Køge Bugt.
To af dem er omkommet.
20.
juni 2019 kl.
03.
06Bemærk: artiklen er mere end 30 dage gammelLæs opEn båd med fire personer kæntrede onsdag aften ud for Avedøre Holme i Køge Bugt.
To personer har mistet livet som følge af kæntringsulykken, mens de to øvrige selv formåede at svømme i land.
Det oplyser Lars Jørgensen, der er vagtchef ved Københavns Vestegns Politi, klokken 02.
20 torsdag.
- I forbindelse med kæntringsulykken er to ved egen hjælp svømmet til bredden, mens de to andre formentligt har mistet orienteringen på vandet, siger han.
- Båden var gået ned, hvilket vil have gjort de fleste ubehageligt til mode, men man skal tænke vejret ind her.
Det var forfærdeligt vejr med lyn, torden og regn, hvilket har gjort det endnu værre.
Han oplyser desuden, at de fire personer ikke havde redningsveste på.
Erklæret død på havnenOmkring klokken et natten til torsdag oplyste Hovedstadens Beredskab på Twitter, at alle fire personer var bragt på land.
Den ene person blev erklæret død på havnen, mens den anden blev erklæret død på hospitalet, oplyser politiet.
De to øvrige har været til undersøgelse på hospitalet og har det efter omstændighederne godt, fortæller vagtchefen.
Hovedstadens Beredskab, Forsvarets redningstjeneste, vanddykkere og overfladereddere deltog i redningsaktionen.
Politiet har natten til torsdag endnu ikke orienteret de pårørende til den ene af de to omkomne.
Derfor er den nærmere identifikation af de to endnu ikke offentliggjort.
Alle de fire om bord var voksne, oplyser vagtchefen dog.
/ritzau/FacebookTwitterKopier linkEmner:Københavns Vestegns Politi|Sjælland|Ulykker|Hovedstadens Beredskab|Kriminalitet




