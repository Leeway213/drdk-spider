https://www.dr.dk/nyheder/udland/video-tv-hold-beskudt-af-syriske-og-russiske-styrker

UdlandVIDEO Tv-hold beskudt af syriske og russiske styrker Et hold fra det britiske medie Sky News måtte flygte fra det syriske regimes kugler.
Af Sally Frydenlund Larsen og Jakob Skov Jakobsen (video)23.
maj 2019 kl.
23.
56Bemærk: artiklen er mere end 30 dage gammelLæs opJournalister verden over lever af og til livet farligt, når de rapporterer fra krigszoner.
Det måtte et britisk tv-hold sande, da de pludselig var målet for kugleregn i den syriske by Idlib.
Det skriver Sky News.
Tv-holdet, som ifølge Sky News tydeligt var klædt i presse-veste, var sammen med to politiske aktivister, da de pludselig opdagede en af regeringens militærdroner over dem.
Kort efter ramte et skud en bil, de stod tæt på.
Russiske patroner- Vi trak os tilbage og løb efter dækning gennem de ødelagte og smadrede bygninger rundt om os, skriver journalisten Alex Crawford.
Mens de flygtede, blev holdet beskudt fra en russisk kampvogn.
Hele holdet slap fra stedet med mindre skader.
Der har ellers været nogenlunde roligt i Idlib siden september, hvor Rusland indgik en aftale med nabolandet Tyrkiet om at holde inde med angreb, men de seneste uger er kampene i området brudt ud igen.
Skoler, markeder og flygtningelejre i området har alle været mål for en bølge af nye luftangreb udført af russiske kampfly og det syriske regime med præsident Bashar al-Assad i spidsen.
Ifølge FN har angrebene drevet over 140.
000 på flugt fra området siden februar.
FacebookTwitterKopier linkEmner:Bashar al-Assad (politiker)|Syrien|Sky News|Rusland|Militærudstyr




https://www.dr.dk/nyheder/indland/everest-rasmus-ven-nu-har-han-endelig-set-bjerget-rigtigt-i-oejnene

IndlandEverest-Rasmus' ven: Nu har han endelig set bjerget rigtigt i øjneneRasmus Kragh besteg natten til torsdag Mount Everest uden medbragt ilt.
Af Sally Frydenlund Larsen23.
maj 2019 kl.
23.
20Bemærk: artiklen er mere end 30 dage gammelLæs opDet var en udmattet Rasmus Kragh, der natten til torsdag nåede toppen af Mount Everest.
Det er en imponerende bedrift i sig selv, men Rasmus Kragh har som den første dansker nogenside gjort det uden hjælp fra ilt på flaske.
- Det var satanedeme hårdt.
Fy for helvede.
Sådan sagde Rasmus Kragh tidligere i dag, da han talte med sit hold, der venter på ham længere nede, skriver Ritzau.
Læs også:Dansker besteg Mount Everest uden ilt på flaske: 'Så ekstremt, at ikke alle overlever'Det er en stolt og glad Rasmus Kragh, der er på vej ned ad Mount Everest.
En af dem, der glæder sig til at tage imod den trætte rekordindehaver, er hans ven Rasmus Folino.
- Det her er en kæmpe-lettelse for Rasmus.
Jeg snakkede med ham over radio for kort tid siden og jeg tror ikke, det er gået op for ham endnu, siger Rasmus Folino, som regner med at hans ven og navnebror når deres lejr i morgen tidlig dansk tid.
Se bjerget i øjneneRasmus Kragh har to gange før forsøgt at bestige verdens højeste bjerg, men har begge gange måttet give op undervejs.
Nu er han én af blot 212, der har besteget bjerget uden medbragt ilt.
Og det er en enorm bedrift, lyder det fra Rasmus Folino.
Mennesket på Mount EverestI alt har flere end 9.
000 besteget bjerget.
212 har gjort det uden ilt på flaske.
Rasmus Kragh var den 19.
dansker på toppen - men den første uden iltflasker.
Everest er 8.
848 meter højt.
Det ligger i bjergkæden Himalaya på grænsen mellem Kina og Nepal.
- Rasmus har den holdning, at det er den måde, hvor man for alvor ser bjerget i øjnene på, man viser den fulde respekt.
- På den måde er det noget specielt - især for os, der går lidt op i det her - at man har udvist bjerget den fulde respekt ved at gøre det uden ilt.
Og bjergbestigeren sætter ifølge Ritzau stor pris på den støtte og opmærksomhed, han har fået fra vennen og resten af danskerne:- Det var en kæmpestor oplevelse.
Jeg kunne ikke se det, men jeg vidste fra sidste år, at der sad masser af mennesker og fulgte med og støttede mig.
Det er jeg dybt taknemmelig for.
Selv om Rasmus Kragh nu har nået sit livs mål, så er hans ven Rasmus Folino sikker på, at han ikke er færdig med at drage på eventyr.
- Jeg tror lige, at han skal hjem og sunde sig lidt og finde ud af, hvad det er han faktisk har opnået, men han skal nok finde på alverdens ting og sager, er jeg helt overbevist om.
FacebookTwitterKopier linkEmner:Mount Everest




https://www.dr.dk/nyheder/politik/folketingsvalg/ja-eller-nej-med-anders-samuelsen-skal-det-koste-penge-gaa-til-laegen

FolketingsvalgJa eller nej med Anders Samuelsen: Skal det koste penge at gå til lægen?
Kåre Quist udfordrer Liberal Alliances formand med en række hurtige spørgsmål.
Af René Just Poulsen23.
maj 2019 kl.
23.
58Bemærk: artiklen er mere end 30 dage gammelLæs opEr klimaforandringer den største udfordring de kommende år?
Skal det koste penge at gå til lægen?
Opdagede du Joachim B.
Olsens valgannonce på en porno-hjemmeside på en helt almindelig fridag?
Liberal Alliances formand, Anders Samuelsen, var i den varme stol hos Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Anders Samuelsen (politiker)|Joachim B.
Olsen (politiker)|Liberal Alliance




https://www.dr.dk/sporten/oevrig/anne-marie-rindom-paa-vej-mod-em-guld-foerer-suveraent-foer-afgoerende-sejladser

Øvrig sportAnne-Marie Rindom på vej mod EM-guld: Fører suverænt før afgørende sejladserPilen peger på, at Anne-Marie Rindom kan sejle en EM-titel hjem senere på ugen for første gang i karrieren.
ARKIVFOTO Anne-Marie Rindom er på vej mod EM-guldet i Portugal.
Af Frederik Palle23.
maj 2019 kl.
23.
14Bemærk: artiklen er mere end 30 dage gammelLæs opMan behøver ikke at kigge langt i historiebøgerne for at konkludere, at alt kan ske i sejlads på meget kort tid.
Men med det sagt har Anne-Marie Rindom ved EM i Portugal i disciplinen Laser Radial sejlet sig i en meget favorable position for EM-guldet.
Med fire sejladser tilbage fører hun nemlig samlet med intet mindre end 30 point ned til hollænderen Mari Bouwmeester på andenpladsen.
Hollænderen er ellers både forsvarende OL- og EM-guldvinder, men hun har nu et langt stykke op til Rindom.
Anne-Marie Rindoms største resultater- VM-guld i 2015- VM-bronze i 2016 og 2018- OL-bronze i 2016Det blev grundlagt fra mandag til onsdag, hvor den danske sejler sluttede i top tre i alle seks indledende sejladser, og hun stoppede ikke der.
I torsdagens to første konkurrencer i finaleserien sluttede hun som nummer et og tre.
Det betyder, at hun før de sidste sejladser faktisk kan tillade sig at have en enkelt dårlig runde, da man må slette sit dårligste resultat.
Anne-Marie Rindom har tidligere vundet VM-guld tilbage i 2015, og hun har også taget OL-bronze i 2016, men det vil være første gang, at hun vinder EM-guld, hvis det lykkes.
FacebookTwitterKopier link




https://www.dr.dk/nyheder/udland/usa-rejser-17-nye-sigtelser-mod-julian-assange

UdlandUSA rejser 17 nye sigtelser mod Julian AssangeJustitsministeriet i USA anklager WikiLeaks-stifter for at samarbejde med whistleblower.
WikiLeaks-stifter Julian Assange bliver af det amerikanske justitsministerium anklaget for at samarbejde med whistleblower Chelsea Manning.
23.
maj 2019 kl.
22.
41Bemærk: artiklen er mere end 30 dage gammelLæs opDet amerikanske justitsministerium rejser 17 nye sigtelser mod WikiLeaks-stifter Julian Assange.
Ifølge ministeriet har Assange ulovligt offentliggjort navne på fortrolige kilder, og han skal hve konspireret med og assisteret den tidligere amerikanske efterretningsofficer og whistleblower Chelsea Manning i at skaffe fortrolig information.
Ifølge anklagerne har Julian Assange "risikeret alvorlig skade" mod USA ved at offentliggøre tusinder af hemmelige og fortrolige dokumenter, herunder navne på fortrolige kilder for de amerikanske styrker.
Anklagerne mener, at Assange instruerede Manning i en af de største sager i USA's historie om offentliggørelse af fortrolig information.
Læs også:Sverige genåbner voldtægtssager mod Julian AssangeDe nye sigtelser kommer en måneds tid efter, at justitsministeriet offentliggjorde en lidt mindre sag mod Assange.
I den er han af USA anklaget for gennem WikiLeaks at offentliggøre store mængder fortrolige amerikanske dokumenter.
Tidligere i maj kom det frem, at Sverige har besluttet sig for at genoptage en voldtægtssag mod Julian Assange.
Sverige ønsker 47-årige Assange udleveret fra Storbritannien, og også USA vil have Assange udleveret.
Men han har bekendtgjort, at han vil modsætte sig dette ønske.
Assange blev 11.
april anholdt på Ecuadors ambassade af britisk politi.
På det tidspunkt havde han opholdt sig på ambassaden i næsten syv år.
/ritzau/FacebookTwitterKopier linkEmner:USA|Wikileaks|Justitsministeriet|Storbritannien|Julian Assange (erhvervsleder)




https://www.dr.dk/nyheder/indland/luk-vinduerne-og-tag-vasketoejet-ind-se-85-meter-hoej-kraftvaerksblok-blive-spraengt

IndlandLuk vinduerne og tag vasketøjet ind: Se 85 meter høj kraftværksblok blive sprængt i luftenDet var tyske eksperter, der stod for sprængningen med dynamit.
Af Sally Frydenlund Larsen og Robin Patrick Stampe Seierby (VIDEO)23.
maj 2019 kl.
22.
25Bemærk: artiklen er mere end 30 dage gammelLæs opHold jer inden døre, luk vinduerne, og tag vasketøjet ind.
Sådan lød opfordringerne fra Aabenraa Kommune til byens borgere, inden en af byens karakteristiske bygninger skulle sprænges i luften tidligere i dag.
Klokken 11 i formiddags trykkede tyske sprængstofeksperter på knappen og jævnede en stor del af det nedlagte kraftværk, Enstedsværket, med jorden.
Værket blev bygget i 1958 og blev lukket ned i 2012.
Næste gang er det værkets 184 meter høje skorsten, der står for skud, fortæller Klaus Peter Riggelsen, der er administrerende direktør for det lokale Rimeco Aktieselskab, som står for nedrivningen.
- Nu får vi i første omgang skabt plads til skorstenen, og når det er gjort, beslutter vi, hvordan vi helt præcist gør.
Det bliver nok hen over sommerferien, siger han til Jydske Vestkysten.
Se hvordan det så ud, da værkets 85 meter høje kedelbygning styrtede sammen i toppen af artiklen.
FacebookTwitterKopier linkEmner:Aabenraa Kommune|JydskeVestkysten




https://www.dr.dk/nyheder/indland/eneste-ansoeger-til-ny-fm4-kanal-vi-kommer-til-eksperimentere-aaben-mikrofon

MedieforhandlingerSe temaIndlandEneste ansøger til ny FM4-kanal: 'Vi kommer til at eksperimentere for åben mikrofon'Der er kun godkendt en ansøgning til en ny FM4-kanal, der skal afløse Radio24syv.
Anne-Marie Dohm er direktør i selskabet, der står bag den eneste ansøgning til FM4-kanalen, der er blevet godkendt.
Af Anton Lind23.
maj 2019 kl.
23.
13Bemærk: artiklen er mere end 30 dage gammelLæs opDet er et bredt funderet samarbejde af lokale medier, der står bag det varmeste bud til at overtage Radio24syvs frekvens.
Og hos dem er ambitionen at lave en radiostation med aktualitet, nyheder og kultur, som afspejler hele Danmark.
Det fortæller Anne-Marie Dohm, der er direktør i selskabet FM4 A/S, som står bag ansøgningen.
- Vi vil lyde af hele Danmark.
Det betyder, at såfremt vi er så heldige at få sendetilladelsen, vil vi have kilder fra hele landet.
Eksperter, debattører, værter og journalister, der har deres udspring fra hele landet, siger hun.
Kun en ansøger er godkendtSlots- og Kulturstyrelsen oplyser, at man kun har godkendt en af to ansøgninger om at drive FM4-kanalen videre efter Radio24syv.
Og det er altså FM4 A/S, der er et konsortium bestående af Jysk Fynske Medier, Sjællandske Medier, Herning Folkeblad, Radio ABC Holding, Skive Folkeblad, Flensborg Avis, Lolland-Falsters Folketidende, Nordjyske Medier og Bornholms Tidende.
- Det giver sig selv, at med den kultur, vi er født ud af, vil vi være til stede i hele landet.
Vi vil sikre, at vores kilder har let adgang til at komme i et landsdækkende medie, uden at de skal transportere sig langt eller råbe meget højt for at gøre opmærksom på, hvad der ligger dem på sinde, siger Anne-Marie Dohm.
I forbindelse med ansøgningen har FM4 A/S udarbejdet en rimelig fast defineret profil, og man har derfor allerede en klar idé om, hvordan en potentiel radiostation skal se ud.
Det bliver fysisk med et hovedkontor i Aarhus, mens der også skal være en redaktion i København.
Og selvom en lang række medier står bag, skal de lokale mediehuse ikke levere indhold.
- Men vi vil selvfølgelig bære traditionen fra medierne med ind i radioen og medtage det blik, som man har på tingene, hvis man står med problematikkerne tæt inde på livet, siger Anne-Marie Dohm.
Værter med stærke værdier og holdningerHun vil helst ikke sammenligne den nye radiokanals profil med andre medier, men bliver den til virkelighed, skal lytterne forvente værter med en profil, der er inspireret af de samme idéer, som blev udtænkt i 2011, da man lavede det første udbud til FM4.
Det betyder blandt andet, at der ikke kun kommer journalister bag mikrofonerne.
- Vi vil gerne have nogle værter, som står på meget stærke værdier og holdninger, som lytterne skal lære at kende, siger Anne-Marie Dohm.
Og her vil ambitionen om at lyde som hele Danmark også skinne igennem.
- Så hvis man har en god dialekt eller sin egen måde at tale, så vil vi ikke nødvendigvis aflære folk den måde at være vært på.
Man skal være, som man er, siger Anne-Marie Dohm.
Vil eksperimentere for åben mikrofonHun fortæller, at man også har en ambition om at være provokerende, men ikke bare for provokationens skyld.
Det skal også ske ved at prøve nye, anderledes former, værter og formater af.
- Hvor vi ikke nødvendigvis skal træne værterne i et lukket rum i mange måneder, inden vi slipper dem løs i æteren.
- Vi kommer til at eksperimentere for åben mikrofon, og ind i mellem vil det opleves, som om vi ryger ud over kanten, og det vil ikke gøre noget som helst, siger Anne-Marie Dohm.
Radio24syvs sendetilladelse udløber 31.
oktober, hvorefter det nye konsortium kan overtage sendefladen.
Sendetilladelsen løber otte år og får et årligt statstilskud på cirka 90 millioner kroner.
Udbuddet om den nye sendetilladelse har været stærkt kritiseret grundet kravet om, at vinderen af udbuddet skal have over 70 procent af sine ansatte 110 kilometer væk fra København.
FacebookTwitterKopier linkEmner:Radio24syv|Slots- og Kulturstyrelsen|København|Bornholms Tidende|Aarhus




https://www.dr.dk/sporten/golf/lunken-dansk-start-i-himmerland-fem-spillere-i-toppen-af-turneringen

GolfLunken dansk start i Himmerland: Fem spillere i toppen af turneringenTre englændere, en italiener og en spanier topper Made in Denmark.
De bedste danskere er delt nummer 30.
Thorbjørn Olesenslår på 6 hul under 1.
runde af golfturneringen Made in Denmark, på Himmerland Golf Klub torsdag den 23.
maj 2019.
23.
maj 2019 kl.
20.
10Bemærk: artiklen er mere end 30 dage gammelLæs opDanskerne halser efter i European Tour-turneringen Made in Denmark efter første runde.
Således skal man helt ned på en delt 30.
-plads for at finde danske golfspillere.
Mathias Gladbjerg og Nicolai Højgaard er de to bedste af turneringens 16 danskere efter første runde med en score i to slag under par.
De har dermed tre slag op til de fem spillere, der fører turneringen i fem slag under par.
Den førende kvintet består af englænderne Paul Waring, Matthew Southgate og Tom Murray samt spanieren Alejandro Canizares og italieneren Edoardo Molinari.
Læs også:Vinden i Himmerland driller det danske golfhåbDernæst er en gruppe på seks spillere et enkelt slag efter.
Her finder man Matt Wallace, der med en 25.
-plads på verdensranglisten er turneringens bedst rangerede spiller.
18 spillere er to slag fra at overtage føringen.
Undervejs på første runde brillerede danske Martin Simonsen ved at lave en hole-in-one.
Han gik runden i par, hvilket også gjorde sig gældende for blandt andre profilerne Lucas Bjerregaard og Thorbjørn Olesen.
Made in Denmark afholdes på Himmerland Golf & Spa Resort.
/ritzau/FacebookTwitterKopier link




https://www.dr.dk/sporten/fodbold/rosenborg-boss-bekraefter-bendtner-er-vaek-til-sommer

FodboldRosenborg-boss bekræfter: Bendtner er væk til sommerNicklas Bendtner forlader Rosenborg til sommer.
Det siger Rosenborg-boss Stig Inge Bjørnebye.
Nicklas Bendtner er på jagt efter en ny klub, melder Rosenborg ud officielt.
23.
maj 2019 kl.
21.
28Bemærk: artiklen er mere end 30 dage gammelLæs opDen danske fodboldspiller Nicklas Bendtner skal på klubjagt.
Til sommer er han færdig i den norske klub Rosenborg, hvor han i snart en måned har været udeladt fra holdets kampe.
Det bekræfter Rosenborgs sportslige leder, Stig Inge Bjørnebye, over for den norske avis Dagbladet.
- Nicklas forlader os til sommer, siger Bjørnebye.
Danskerens kontrakt med Rosenborg løber egentlig til udgangen af 2019, men det bliver altså til en skilsmisse halvandet år før tid.
Stig Inge Bjørnebye afviser, at der er bonusforhold i danskerens kontrakt, der gør, at Rosenborg ikke ønsker at benytte Bendtner i kampene.
Nicklas Bendtners blå bog* Navn: Nicklas Bendtner.
* Alder: 16.
januar 1988 (31 år).
* Position: Angriber.
* Klub: Rosenborg - kontrakt til 31.
december 2019.
* Klubber gennem karrieren: KB/FCK (frem til 2004), Arsenal (2004-14), Birmingham (lejet ud fra Arsenal i sæsonen 2006/07), Sunderland (lejet ud fra Arsenal i sæsonen 2011/12), Juventus (lejet ud fra Arsenal i sæsonen 2012/13), Wolfsburg (2014-2016), Nottingham Forest (2016-2017), Rosenborg (2017-nu).
* Debut for A-landsholdet 16.
august 2006 mod Polen (Danmark vandt 2-0, og Bendtner scorede til 1-0).
* Kampe for A-landsholdet: 81.
* Mål for A-landsholdet: 30.
Udvalgte balladesager:* I november 2018 blev Nicklas Bendtner idømt 50 dages fængsel for vold mod en taxachauffør.
Han afsonede dommen med fodlænke i sin lejlighed i København i starten af 2019.
* Bendtner fik i 2013 frakendt retten til at køre bil i tre år samt en bøde på 842.
000 kroner, fordi han med en alkoholpromille på 1,75 kørte mod ensretningen på Gammel Strand i København.
* Bendtner fik i 2012 en bøde på 735.
000 kroner og en spilledags karantæne, efter at han i EM-kampen mod Portugal viste sine underbukser og dermed reklamerede for bookmakeren Paddy Power.
Firmaet betalte bøden, men Bendtner fik karantæne i VM-kvalifikationskampen mod Tjekkiet.
Kampen endte 0-0.
Kilder: Dansk Boldspil-Union (DBU), transfermarkt.
com og Ritzau.
/ritzau/På mange måder er Bendtners ophold i Rosenborg gået efter planen, siger Bjørnebye.
- Siden Nicklas kom til Rosenborg, var der en fælles forståelse mellem klubben og Nicklas.
Intentionen var at hente ham til Rosenborg, for at han skulle blive topscorer og komme tilbage på det danske landshold og være med til VM.
- Det var meget tæt på at ske, men han fik en forstrækning før VM-udtagelsen.
- Den anden del af vores intention var, at han skulle komme i videre.
I hvert transfervindue har der været stor interesse for Nicklas.
Han kunne være blevet solgt i det første transfervindue i 2018, men han ønskede at blive.
Det samme ønskede vi.
Læs også:OVERBLIK Vi har gjort det før: Genoplev landsholdets vildeste comebacks- Men han forlader os til sommer, og det er en del af projektet og intentionen.
Det står vi ved, siger Rosenborg-bossen.
Nicklas Bendtner blev overraskende præsenteret som ny Rosenborg-spiller 6.
marts 2017.
I sin første sæson opnåede han stor succes og blev topscorer i klubben.
Siden blev målene færre, og fem kampe inde i 2019-sæsonen blev Bendtner sat af holdet.
Tidligere torsdag skrev lokalavisen Adresseavisen, at holdkammeraterne i Rosenborg ikke var begejstrede for danskeren, hvilket blandt andet skyldtes hans arbejdsindsats - eller mangel på samme.
Bendtner mener ikke, at de "anonymt plantede rygter" dækker over den fulde sandhed, skriver han i en mail til Adresseavisen.
/ritzau/FacebookTwitterKopier linkEmner:Nicklas Bendtner (fodboldspiller)




https://www.dr.dk/nyheder/detektor/detektor-graensekontrollen-har-kostet-mindst-en-milliard

DetektorDetektor: Grænsekontrollen har kostet mindst en milliardNye oplysninger afslører, at udgifterne er fire gange højere end antaget.
Af Nikolaj Arve og Anders Machmüller23.
maj 2019 kl.
20.
21 | opdateret 24.
maj 2019 kl.
06.
49Bemærk: artiklen er mere end 30 dage gammelLæs op275 millioner kroner.
Så meget har grænsekontrollen kostet, siden den blev indført ved de danske grænser i januar 2016.
I hvert fald hvis man skal tro blandt andre TV 2 og DR.
Og det er ikke kun medierne, der har nævnt tallet.
Også Kristian Thulesen Dahl (DF) har brugt beløbet – dog en anelse rundet op – da han mødte Morten Østergaard (R) til debat i Tønder på valgkampens tredje dag.
– Så står Morten [Østergaard] og taler om, at det er sørme da dyrt med 280 millioner kroner i den tid, vi har haft grænsekontrollen.
Selvfølgelig er det ikke det.
Det er alle pengene værd, sagde Thulesen Dahl.
Men i virkeligheden løber udgifterne til grænsekontrollen op i mere end en milliard kroner – altså fire gange så meget.
Det viser nye tal, som Detektor er kommet i besiddelse af.
Et mangelfuldt regnestykkeLad os starte med at skrue tiden tilbage til september 2017.
Dengang kunne justitsminister Søren Pape Poulsen (C) i et svar til Folketinget fortælle, at grænsekontrollen allerede på det tidspunkt havde kostet 275 millioner kroner.
– De direkte udgifter til grænsekontrol for perioden 4.
januar 2016 til og med august 2017 udgør omkring 275 millioner kroner, lød det dengang i svaret, som var indhentet fra Rigspolitiet.
Men godt halvandet år senere fik DR så et nyt svar fra Rigspolitiet.
Og heri blev udgifterne stadig opgjort til i alt 275 millioner kroner – men nu for tre års grænsekontrol.
– 275 millioner kroner har politiet brugt fra 4/1 2016 til 31/12 2018, lyder det i artiklen.
Hvordan hænger det mon sammen?
Forklaringen er egentlig ret simpel: I det nye svar ser Rigspolitiet nemlig bort fra de udgifter, som Hjemmeværnet og Forsvaret har haft til grænsebevogtning.
Og de har i dag overtaget en stor del af opgaverne fra politiet.
Derudover regner Rigspolitiet kun drift og overarbejdsbetaling med og ikke selve lønudgifterne til de betjente, der står ved grænsen.
Alt i alt betyder det, at den reelle udgift er væsentligt større end 275 millioner kroner.
Politiets udgifter nærmer sig en milliardFor politiets vedkommende løber de samlede udgifter i perioden 2016-2018 op i 889 millioner kroner – altså tre gange mere end de 275 millioner kroner, som politiet hidtil har oplyst.
Det viser en ny opgørelse, som Rigspolitiet har sendt til Detektor.
I den nye opgørelse har Rigspolitiet også medregnet et skøn over den ordinære løn, som grænsebetjentene har fået udbetalt, mens de har stået ved grænsen.
Og det beløb skal altså lægges oven i de 275 millioner kroner, som politiet har brugt på "driftsudgifter samt udgifter til særlige ydelser og merarbejde".
De nye tal afslører, at politiet i 2016 brugte i alt 418 millioner kroner, i 2017 ca.
305 millioner kroner og i 2018 ca.
166 millioner kroner.
Rigspolitiet understreger dog i svaret til Detektor, at grænsekontrollen ikke har medført "direkte meromkostninger" til løn, fordi ressourcerne er "frigjort ved omprioritering af ressourcer fra politiets øvrige opgaver og ressourcer tilført til den styrkede indsats i grænseområderne i politiets flerårsaftale fra 2016-2019".
Hjemmeværn og Forsvar: 200 millionerOven i politiets udgifter kommer de penge, som Forsvaret og Hjemmeværnet har brugt på grænsekontrollen.
Og de er blevet større og større.
I Søren Pape Poulsens svar til Folketinget fra september 2017 kan man læse, at Hjemmeværnet i 2016 havde lønudgifter for 30 millioner kroner til grænsekontrol.
Året efter voksede Hjemmeværnets merudgifter til 60,8 millioner kroner, og i 2018 landede de på 73,7 millioner kroner, oplyser Forsvarsministeriet i en mail til Detektor.
Hjemmeværnet har altså samlet set brugt mere end 160 millioner kroner på grænsekontrol de seneste tre år.
Dertil kommer Forsvaret, som for alvor begyndte at aflaste politiet i slutningen af 2017, hvor merudgifterne lød på 2,8 millioner kroner.
Et beløb, der i 2018 voksede til 22,4 millioner kroner, skriver Forsvarsministeriet til Detektor.
Endelig har Forsvaret udbetalt et ekstra tillæg i perioden 2016-2018, som udgør ca.
12,4 millioner kroner.
Det vil altså sige, at Forsvaret har brugt mindst 37 millioner kroner, så Hjemmeværnets og Forsvarets samlede merudgifter ender på mindst 200 millioner kroner.
Men det tal inkluderer heller ikke de ordinære lønudgifter, hvorfor den reelle udgift må antages at være endnu højere.
Alt i alt ender vi alligevel – selv uden disse udgifter – på et beløb på den anden side af en milliard kroner for de seneste tre års grænsekontrol.
Detektor har spurgt Forsvarsministeriet, om det også er muligt at lave et skøn over de ordinære lønudgifter til grænsekontrol for Forsvaret og Hjemmeværnet.
Artiklen opdateres med de nyeste tal.
I en tidligere udgave af artiklen var politiets udgifter i 2017 et enkelt sted ved en fejl opgjort til 360 mio.
kroner.
Det rigtige tal er 305 mio.
Den samlede udgift for alle tre år er dog den samme – 889 mio.
kroner.
FacebookTwitterKopier linkEmner:Hjemmeværnet (Danmark)|Morten Østergaard (politiker)|Økonomi|Radikale Venstre|Tønder




https://www.dr.dk/nyheder/politik/folketingsvalg/valgkampen-dag-17-kristian-jensen-stod-paa-haender-fattige-boern

FolketingsvalgValgkampen dag 17: Kristian Jensen stod på hænder for fattige børnMed under to uger til valget fortsatte valgkampen i dag derudad.
Se sammenklippet af dagens højdepunkter her.
Af Sally Frydenlund Larsen og René Just Poulsen23.
maj 2019 kl.
21.
00Bemærk: artiklen er mere end 30 dage gammelLæs opDe fattigste i Danmark skal også kunne gå til fodbold eller spejder.
Det mener Venstre, som i dag lancerede et forslag om at give fritidspas til 20.
000 børn, unge og voksne i lavindkomstgrupper.
Fritidspasset skal få bugt med det, som partiets næstformand Kristian Jensen kaldte "social fattigdom", mens han stod på hænder.
Fritidspasset er ikke et nyt tiltag.
Flere kommuner tilbyder allerede at hjælpe børn og unge fra lavindkomstfamilier økonomisk, så de kan gå til fritidsaktiviteter.
En hjælpende håndOgså Socialdemokratiet vil give nogle af samfundets svageste en hjælpende hånd.
Derfor fremsatte partiet i dag 11 punkter, som skal styrke psykiatrien.
Forslagene skal forbedre psykiatrien over 10 år, og partiet er villig til at afsætte op mod en halv milliard ekstra om året.
Den nuværende VLAK-regering satte i sin psykiatriplan fra 2018 525 millioner kroner af om året i fire år frem mod 2022.
Mette Frederiksen (S) havde i dag sendt Dan Jørgensen (S) til partilederdebat i Hirtshals.
Her stod klima og miljø øverst på dagsordenen.
Her gik publikum politikerne på klingen om alt fra ulve, biodiversitet og Paris-aftalen.
- Nu kan jeg jo ikke stemme endnu, men hvis jeg kunne, så ville jeg da være i tvivl om, hvor jeg skulle sætte mit kryds, hvis der er ingen politikere, der vil sørge for at vi holder det, som vi har lovet hinanden, sagde 17-årige Nikoline blandt andet.
Det sker i morgen•14.
00 Kristian Thulesen Dahl (DF) deler kaffe ud i Kirkebjerg og Haderslev.
•Søren Pape Poulsen (K), Kristian Jensen (V), Mogens Jensen (S) og Signe Munk (SF) mødes til debat om arbejdspladser og vækst ved Silkeborg.
FacebookTwitterKopier linkEmner:Dan Jørgensen (politiker)|Det Konservative Folkeparti|Kristian Jensen (politiker)|Fritidsaktiviteter|Haderslev




https://www.dr.dk/sporten/oevrig/holten-poulsen-havde-i-maven-tog-pusterum-komme-styrket-tilbage

Øvrig sportHolten Poulsen havde is i maven: Tog pusterum for at komme styrket tilbageRené Holten Poulsen er i disse dage tilbage i kajakken, når der bliver taget hul på sæsonen med den første World Cup.
(ARKIV) Maribo-roeren René Holten Poulsen har startet sæsonen i Polen og jagter en OL-billet.
Af Frederik Palle23.
maj 2019 kl.
22.
12Bemærk: artiklen er mere end 30 dage gammelLæs opPagajen er stukket i vandet, og kajakroeren René Holten Poulsen har dermed taget hul på en sæson, der bliver afgørende for et af karrierens helt store mål – OL i Tokyo i 2020.
I den polske by Poznan er flere af Danmarks bedste kajakroere i disse dage, hvor den første afdeling af World Cuppen bliver afholdt, og det gælder altså også René Holten Poulsen.
- Det handler om at finde ud af, hvor man ligger henne efter vinterperioden til sådan et stævne her.
Og jeg synes, at jeg har fået en god start, så jeg er rigtig godt tilfreds, siger den stærke dansker i radioprogrammet LIGA på P3.
Danskeren åbnede med en sejr i det indledende heat og er dermed klar til semifinalen, som er fredag.
Der skal han også ro i toerkajakken sammen med Nils Boe.
René Holten Poulsens blå bog- Født den 28.
november 1988 (30 år)- OL-sølv i 2008 i Beijing (med Kim Wraa)- VM-guld tre gange i 2014, 2015 og 2015- EM-guld seks gange i 2008, 2012, 2013, 2013, 2015 og 2015- Kåret til Årets Sportsnavn i 2015Men det er bare starten på en lang sæson, hvor han senere skal forsøge at kvalificere sig til OL i 2020.
Øjnene er specielt rettet mod VM i Ungarn fra den 21.
august.
- Mit klare fokus bliver på at få nogle gode World Cups og komme godt igennem EM.
Det absolutte fokus er selvfølgelig VM.
Der vil være OL-pladser på spil, og lige så vigtigt er der selvfølgelig VM-medaljer på spil, siger René Holten Poulsen i radioprogrammet.
Læs også:Danske OL-sølvvindere fuldender European Games-hold- For at være med næste år i Tokyo, så er man nødt til at lave et resultat til VM.
Det kræver en top fem i enerkajakken og en top seks i toerkajakken.
Så der er rigeligt at se til, forklarer han.
OL i 2016 blev en stor skuffelse for den tidligere verdensmester, da han måtte forlade konkurrencerne uden medaljer, som ellers var håbet og drømmen.
Det gjorde, at han så sig selv i spejlet efter OL og mærkede sin krop efter.
Der blev nødt til at blive lavet om på tingene.
- Allerede efter sidste OL var jeg hurtig til at prioritere, at jeg skulle have et pusterum, forklarer han.
René Holten Poulsen blev verdensmester første gang i 2014.
- De seneste otte-ni måneder har jeg trænet, som jeg gjorde i fire år op til OL i Rio i 2016.
Jeg kunne mærke, at jeg havde brug for et pusterum for at kunne træne på den måde igen.
Det krævede bare lidt is i maven at tro på, at når man begynder at træne fuldt igen, så kommer det hele tilbage.
- Det får vi så bekræftet i de kommende weekender, når vi får at se, om jeg er, hvor jeg plejer at være, lyder det fra René Holten Poulsen.
I alt er der ni danske OL-kandidater, som deltager ved World Cup-stævnet i Polen.
Udover René Holten Poulsen er OL-sølvvinderen Emma Aastrand Jørgensen det mest kendte navn.
FacebookTwitterKopier linkEmner:René Holten Poulsen (roer)|Kano og kajak|Polen|De Olympiske Lege|Tokyo




https://www.dr.dk/nyheder/indland/borgerundersoegelse-f35-larmer-kun-lidt-mere-end-f16

KampflySe temaIndlandBorgerundersøgelse: F35 larmer kun lidt mere end F16Borgerne i Skrydstrup fik mulighed for at sammenligne de to fly i går.
F35 kampfly fra Norge gav onsdag en smagsprøve på den støjmæssige fremtid i Haderslev Kommune med en såkaldt demonstrationsflyvning.
Af Mads Korsager Nielsen, Sally Frydenlund Larsen og Signe Wolthers23.
maj 2019 kl.
20.
09Bemærk: artiklen er mere end 30 dage gammelLæs opHørt med naboernes ører larmer en F35 Joint Strike Fighter en smule mere end et F16-kampfly.
Det viser foreløbige resultater af en spørgeskemaundersøgelse blandt borgerne i Skrydstrup og omegn, som Forsvaret lavede under gårsdagens testflyvning.
F35-demonstrationsflyvningOnsdag kunne man for første gang opleve et F35-kampfly i luften over Danmark, da Forsvaret afholdt en såkaldt 'demonstrationsflyvning'.
Formålet med demonstrationsflyvningen var at give lokalbefolkningen mulighed for selv at høre, hvordan et F35-kampfly lyder sammenlignet med et F16.
Selve flyvningen blev udført af norske fly med norske piloter bag roret.
Forsvaret har produceret en video, der forklarer forskellen i lydbilledet for henholdsvis F16 og F35.
Du kan læse mere om demonstrationsflyvningen her.
Her gav en norsk F35'er en lydprøve på fremtiden, når flytypen fra 2023 afløser de aldrende F16-jagere på Flyvestation Skrydstrup.
Demonstrationsflyvningen gav de berørte indbyggere mulighed for at vurdere forskellen i lydbilledet af henholdsvis F35 og F16.
Med tre minutters mellemrum fløj en F35'er og en F16'er over Skrydstrup, hvorefter borgerne kunne vurdere støjgenerne digitalt.
Den mulighed har 270 borgere benyttet sig af, fortæller Henrik Lundstein, der er direktør for Forsvarsministeriets Kampflyprogram.
- Der er forholdsvis lille forskel på den måde, der er svaret fra borgernes side, mellem F35 og F16, siger han.
- Resultalterne viser, at F35 ligger en lillebitte smule højere end oplevelsen af F16, og det er i bund og grund det, vi havde forventet.
Henrik Lundstein fra Forsvarsministeriet er ikke overrasket over resultaterne af borgerundersøgelsen.
Ingen indflydelseUd over spørgeskemaerne havde Forsvaret også opstillet mikrofoner syv forskellige steder omkring Flyvestation Skrydstrup, og også de målinger understøtter Forsvarets egne støjberegninger, fortæller Henrik Lundstein:- Mikrofonmålingerne har vist, at de støjberegninger, vi har foretaget, ligger tæt på det, vi har målt i går, siger han.
Demonstrationsflyvningens resultater får ingen indflydelse på den støj-hjælpepakke, som skal behandles som del af en særlov kort efter folketingsvalget.
Her skal de mest støjramte indbyggere kompenseres for larmen i form af enten tilbud om frivilligt opkøb af ejendomme eller støjisolering.
Nøjagtigt hvordan kompensationsordningen kommer til at se ud, skal politikerne beslutte.
De moderne F35-kampfly er tungere end F16 og har derfor en kraftigere motor, der larmer mere.
Forsvarets egne støjberegninger viser, at grænseværdierne for flystøj vil blive overskredet i helt op mod 895 boliger omkring flyvestationen, alt efter om man tæller alle flyvninger med.
FacebookTwitterKopier linkEmner:Flyvestation Skrydstrup|Militære anlæg|Folketinget|Vojens|Luftvåben




https://www.dr.dk/sporten/tennis/wozniacki-aabner-mod-ung-russer-i-french-open

TennisWozniacki åbner mod ung russer i French Open22-årige Veronika Kudermetova er Caroline Wozniackis modstander i første runde af French Open.
Caroline Wozniacki skal prøve at genfinde sig selv i French Open mod den unge russer Veronika Kudermetova.
23.
maj 2019 kl.
19.
44Bemærk: artiklen er mere end 30 dage gammelLæs opDen danske tennisstjerne Caroline Wozniacki får russisk modstand i første runde af grand slam-turneringen French Open.
Det står klart efter torsdagens lodtrækning til turneringen, hvor danskeren blev parret med den 22-årige russer Veronika Kudermetova.
De to spillere har ikke tidligere mødt hinanden i WTA-regi.
Kudermetova ligger nummer 74 på verdensranglisten i single og har lavet sine bedste resultater i double.
Læs også:Piotr Wozniacki: 'Jeg har aldrig set Caroline så motiveret som nu'Kampene i første runde spilles søndag til tirsdag på Roland Garros-anlægget i Paris.
Wozniacki har haft et vanskeligt 2019, hvor den tidligere verdensetter har døjet med skader og sygdom.
Som optakt til French Open måtte hun to uger i træk trække sig midt i en førsterundekamp i WTA-turneringer i Madrid og Rom.
Onsdag fortalte hun til TV2 Sport, at hun er i bedring og stiller til start i Paris.
/ritzau/FacebookTwitterKopier link




https://www.dr.dk/nyheder/politik/folketingsvalg/uffe-elbaeks-playliste-lyder-af-kold-krig-barnegraad-og-dj-battle-jeg

ValgbarSe temaFolketingsvalgUffe Elbæks playliste lyder af kold krig, barnegråd og DJ-battle: Jeg har musik til alle mine følelserAlternativets leder har en hårdt pumpet nyklassiker blandt sine favoritter.
Af Michael Ørtz Christiansen23.
maj 2019 kl.
21.
41Bemærk: artiklen er mere end 30 dage gammelLæs opCalvin Harris og Uffe Elbæk er ikke nødvendigvis to navne, der passer sammen.
Hvad så med Janis Joplin og Uffe Elbæk?
Både først- og sidstnævnte kunstner figurerer på playlisten hos Alternativets 64-årige leder.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- Jeg har musik til alle følelser inde i mig selv, og det er jo det, musik handler om: følelser.
Musikken kan få os nogle steder hen, hvor vi ikke kommer, når vi bare sidder og snakker, siger Uffe Elbæk.
HØR OGSÅ:Musikchefen | P3 | DR- Jeg bruger musik både til at danse, men også til at falde lidt ind i mig selv.
Og jeg bruger også musikken til at tænke på, hvor jeg var, da jeg hørte et bestemt nummer.
For mig er musik både en hukommelseskanal og en livskanal, hvor man kan føle livet pumpe i kroppen, når det rigtige nummer kommer på.
Det første nummer på Uffe Elbæks playliste hører formentlig til i den sidste kategori.
Se hele playlisten nederst i artiklen og de tre (måske) vigtigste numre med begundelser lige herunder:Rihanna - We Found Love ft.
Calvin HarrisRihanna - We Found LoveDer er tempo og dansepotentiale i det nummer, Uffe Elbæk beskriver som sit bedste lige nu.
Og der følger en historie med.
- De seneste tre år har jeg lavet DJ-battle med mine to voksne sønner, Jacob og Frej, på Folkemødet på Bornholm.
Egentlig lavede vi The Final Battel sidste år, men arrangørerne har overtalt os til at gøre det igen i år, fortæller Uffe Elbæk.
Læs også:Morten Østergaard "får for lidt" og er misundelig på musikere: De kan finde den der basale følelse- Og jeg plejer at nakke de to knægte med det her nummer.
Jeg får hele teltet med.
Der er nok 1.
000 mennesker, der går amok, når jeg spiller nummeret.
David Bowie - HeroesDavid Bowie - HeroesUffe Elbæk runder Janis Joplin og Talking Heads, men lander på David Bowie-klassikeren 'Heroes', når han skal pege på det vigtigste nummer fra sin ungdom.
- Sangen kommer i 1977, hvor jeg er 23 år og bliver far for første gang.
Frejs mor og jeg bor i et besat hus i København, men flytter i kollektiv i Aarhus, fordi det nok ikke ville være det smarteste at blive i et besat hus som småbørnsfamilie, siger Uffe Elbæk.
Læs også:Kristendemokraterne er andet end gospel: Her er formandens playliste- Jeg brugte rigtig meget krudt på at være en del af venstrefløjen på det tidspunkt, og jeg var virkelig angst for, at der ville blive atomkrig mellem USA og Sovjetunionen.
Samtidig skal jeg til at finde ud af, hvordan man opdrager en søn, og så kommer David Bowie og viser, hvordan man kan være mand og udfolde sin kærlighed.
Og han siger, at vi alle kan være helte, hvis vi har modet til det.
Det rammer mig lige i hjertet som ung far.
Drake - Started From the BottomDrake - Started From The BottomPartilederen er blevet bedt om at pege på det nummer, der siger mest om Alternativet, og titlen siger vel det meste.
- Den her sang repræsenterer det, at man starter ud helt skrøbeligt med en idé, som ingen tror på, som jeg nu har gjort det med uddannelsesinstitutioner og et politisk parti, siger Uffe Elbæk.
- Når du gør det, så er der så mange, der har travlt med at fortælle dig, at du ikke skal tro, du er noget, og at du ikke skal udfordre status quo.
Det er vi heldigvis mange, der gør.
Uffe Elbæks playliste:•Rihanna - We Found Love•Chin Ono feat.
Alex Ambrose - Rigtig Dansker•Severija - Zu Asche, Zu Staub•Janis Joplin - Piece of My Heart•David Bowie - Heroes•Talking Heads – Burning Down the House•Kim Larsen - Vi er dem•Miley Cyrus - We Can’t Stop•KlimaKris - Klimakampen•Drake - Started From the BottomFacebookTwitterKopier linkEmner:Calvin Harris (musiker)|David Bowie (musiker)|USA|Alternativet (parti)|Pop og rock




https://www.dr.dk/nyheder/politik/folketingsvalg/plakater-mod-gift-og-forurening-graesroedder-udnytter-valgkampen

Valg til Europa-ParlamentetSe temaFolketingsvalgPlakater mod gift og forurening: Græsrødder udnytter valgkampenMiljøforkæmpere tager upolitiske plakater under armen og drager ud til valgmøder.
Af Thomas Bach Poulsen og Asta Pil Heltborg23.
maj 2019 kl.
20.
13Bemærk: artiklen er mere end 30 dage gammelLæs op"Tænk dig om, før du sætter dit kryds.
Giv ikke generationsforureninger videre til næste generation".
Sådan står der på en af de plakater, der skal skabe opmærksomhed om de giftgrunde, vi har i Danmark.
Under teksten er der gift- og kemikaliemærker samt et billede af barnehænder, der holder jordkloden.
Under valgkampen kæmper politikerne om vælgernes opmærksomhed – men der er også vælgere, der bruger valgkampen til at få politikernes opmærksomhed.
En af dem er miljøforkæmperen Bjarne Hansen fra Thyborøn, der har udviklet plakaterne sammen med sin assistent.
Folk vil gerne have eksemplarer af den.
Det fine ved dem er, at de er upolitiske, så du kan ikke se noget politisk tilhørsforhold på plakaterne.
Bjarne Hansen, miljøforkæmperHan kæmper for at få ryddet op ved Cheminovas giftdepot på Høfde 42 i Harboøre og mener, at valgkampen er det rette tidspunkt at bringe det på banen.
- Det er en politisk beslutning, der skal tages.
Det er derfor, vi sætter opmærksomhed på det nu, siger Bjarne Hansen og uddyber:- Der er meget snak om klima, men vi vil gerne have miljø mere på dagsordenen i den sidste del af valgkampen.
Bjarne Hansen har blandt andet været til borgermøde med sine plakater.
Formålet er at få politikere til at stille op med plakaterne.
- De kan tage billeder af dem og lægge dem på sociale medier.
De får lidt PR, vi får lidt opmærksomhed, og så deler vi sol og vind lige på den måde, siger han.
Han mener nemlig, det er nu, det er nemmest at få landspolitikerne i tale.
- Nu vil politikerne gerne snakke.
Når de er færdige med valget, kravler de ned i et bette musehul igen, og så er de vanskelige at finde.
Plakaterne breder sigBjarne Hansen har udviklet i alt fem forskellige plakater, der er blevet trykt i cirka 70 eksemplarer og uddelt til andre miljøforkæmpere, der ligeledes kæmper for at rydde op på giftdepoter og generationsforureninger rundt om i landet.
GenerationsforureningerGrindstedværket, Grindsted: Forurening med giftigt spildevand.
Kærgård Klitplantage nord for Esbjerg: Forurening med giftigt spildevand fra blandet andet Grindstedværket.
Gammel fabriksgrund ved Cheminova, Harboøre Tange: Forurening fra produktion af pesticider.
Cheminovas nuværende fabriksgrund, Harboøre Tange: Forurening fra produktion af pesticider.
Høfde 42 ved Cheminova, Harboøre Tange: Forurening fra produktion af pesticider.
Skuldelev, Frederikssund: Forurening ved byen Skuldelev med klorerede opløsningsmidler fra metal-virksomhed.
Naverland ved Albertslund: Forurening med klorerede opløsningsmidler.
Den tidligere Collstrup-grund ved Esrum Sø: Arsenforurening fra virksomheden Collstrup.
Lundtoftevej 150 og 160, Lyngby: Forurening med klorerede opløsningsmidler fra tidligere køleskabsfabrik.
Kilde: Miljø- og Fødevareministeriet.
Blandt andet til græsroden Karin Di Martini, der med plakaterne vil sætte fokus på den grund, hvor Nyborg Lynfrost i mange år frøs grøntsager og andre ting ned.
Grunden er stærkt forurenet på grund af en tidligere fabrik, der lavede tjæreprodukter og plantegift.
- Jeg håber, politikerne er mere lydhøre her i valgkampen.
Det kan godt være temmelig svært at komme igennem med vores sag, fordi det er noget, der koster mange penge, siger Karin Di Martini og uddyber:- Der kommer til at blive brug for mellem to og tre milliarder, hvis vi skal rense alle giftgrundene op i min generations levetid, så vi ikke overgiver opgaven og udgifterne til vores børnebørn.
Det lader til, at i hvert fald nogle politikere lytter.
Reflekterer over sit standpunktJacob Sølvhøj, der er folketingskandidat for Enhedslisten i Vestjyllands Storkreds, har besøgt Bjarne Hansen for at høre mere om, hvad han har at sige.
- Det er så utrolig vigtigt, vi får fjernet giftdepotet ved Høfde 42.
Det er en forurening, man har talt om i årevis, og jeg deler Bjarne Hansens bekymring om, at hvis vi ikke handler snart, risikerer vi, der siver tonsvis af forurening ud i havet, siger Jacob Sølvhøj.
Han er overbevist om, at vi på nuværende tidspunkt har den fornødne tekniske viden til at få ryddet op i generationsforureningerne.
Ifølge Jacob Sølvhøj er det pengene, der presser.
- Jeg er overbevist om, vi er der, hvor de tekniske muligheder er til stede.
Nu handler det om penge.
Vi skal finde det millionbeløb, der skal til, for at få giftdepotet fjernet, fortæller han.
Og han er helt enig i, at valgkampen er det rette tidspunkt at råbe politikerne op.
- Jeg tror absolut, det betaler sig.
Når man får et massivt pres fra vælgergrupper, betyder det, at politikere reflekterer over, om det standpunkt, de har taget, er det rigtige, siger Jacob Sølvhøj og pointerer, at miljøforkæmperne efterfølgende skal bruge kræfter på at holde politikerne fast på det, de lovede under valgkampen.
Samfundsforsker: Det kan godt betale sigJohannes Andersen, der er samfundsforsker ved Institut for Statskundskab på Aalborg Universitet, mener, det er en rigtig god idé for græsrødder at bruge valgkampen på at få politikerne i tale.
- Selvom de er landspolitikere, skal de jo vælges i deres lokale område.
Kan man få en vigtig lokal sag på politikernes bord, kan man få dem til at fremme et spørgsmål, siger han.
Ifølge Johannes Andersen kan man vinde rigtig meget, hvis man får politikerne til at love noget.
Men det er ikke ensbetydende med, det giver resultater.
- Selvom der er fem eller otte politikere, der forpligter sig på at tage de lokale spørgsmål op, så kan det ofte vise sig, at det er svært at komme igennem med dem i Folketinget, siger Johannes Andersen.
Miljøforkæmperen Bjarne Hansen har indtil videre sendt plakaterne til både Grindsted, Nyborg og flere steder på Sjælland.
Han har netop bestilt det tredje oplag, og han forventer, at flere vil bruge dem til at sætte opmærksomhed på giftforureningen.
- Folk vil gerne have eksemplarer af den.
Det fine ved dem er, de er upolitiske, så du kan ikke se noget politisk tilhørsforhold på plakaterne, siger Bjarne Hansen.
Og han tror, de upolitiske plakater og græsrøddernes øgede fokus på forureningen hjælper.
Et tidligere møde med miljø- og fødevareministeren gav nemlig pote.
- Sidste gang jeg snakkede med Jakob Ellemann-Jensen ved Høfde 42, afgav det 50 millioner til oprydning.
Hvis vi kan komme så tæt på dem, så må det give nogle penge, siger han.
FacebookTwitterKopier linkEmner:Jakob Ellemann-Jensen (politiker)|Valg og folkeafstemninger|Forurening|Nyborg|Enhedslisten




https://www.dr.dk/mitliv/ida-kaemper-mens-du-holder-i-tomgang-mine-boern-skal-vide-mor-fandme-rejste-sig-fra-sofaen-og

Noget på hjerteSe temaMit LivIda kæmper, mens du holder i tomgang: 'Mine børn skal vide, at mor fandme rejste sig fra sofaen og gjorde noget'I 26 byer i Danmark er der fredag klimastrejker under navnet 'Fridays for Future'.
I spidsen for én af dem er 24-årige Ida Sofie Kjærgaard fra Aarhus.
Af Palle Herløv (tekst og foto), Signe Heiredal (grafik) og Lærke Kromann (grafik)23.
maj 2019 kl.
19.
39Læs op- Se!
Der sidder en sød dame og smiler til os inde på Espresso House, siger Ida Sofie Kjærgaard til veninden, som hun bærer et banner med.
'Klimaet kalder - Stem for kloden' står der på det.
De to unge kvinder er på vej igennem et lyskryds foran banegården i Aarhus.
Det er onsdag morgen, og ikke alle omkring dem har lige så meget overskud til at smile til Ida Sofie og de 13 andre klimaaktivister, som kvinden inde i kaffehusets varme.
Særligt ikke dem, der kæmper sig utålmodigt igennem morgentrafikken.
- Mange kigger på os med det der 'hey, flyt jer lige fra vejen'-blik.
Men der er heldigvis også mange, der anerkender vores indsats.
Det betyder meget, når man er stået tidligt op for at cykle gennem byen med træpinde og stofbannere, siger Ida Sofie Kjærgaard.
Fredag er der planlagt minimum 28 strejker for klimaet i 26 danske byer (tre i København), og i Aarhus er Ida Sofie Kjærgaard som idéperson og koordinator med i gruppen, der får det hele til at hænge sammen.
Ida er 24 år og i gang med at lægge sidste hånd på sin bachelor i statskundskab, hvor hun skriver om klimapolitik.
Hun prøvede at læse til miljøingeniør på Danmarks Tekniske Universitet i Lyngby, men hendes fokus lå mere på det politiske end på det tekniske.
- Jeg stillede for mange spørgsmål til tingene, som alle mine medstuderende ikke interesserede sig for.
Trumps valgkamp og Paris-aftalen fyldte mere hos mig end viden om tungmetaller i muslinger og giftstoffer i miljøet.
Jeg fandt ud af, at min fremtid lå et andet sted, siger Ida Sofie Kjærgaard.
Hun kom til Aarhus og flyttede ind i et hus, som hun deler med fem andre unge i et kollektiv.
Fridays for Future'Fridays for Future' - eller 'Fredage for Fremtiden' stammer fra Sverige, hvor den 16-årige skoleelev og klimaaktivist Greta Tintin Eleonora Ernman Thunberg i august 2018 besluttede at strejke hver fredag fra klokken ni til 13.
Det startede foran det svenske Riksdagen og har siden spredt sig til hele verden, hvor folk i alle aldre tager del i det.
Formålet er at gøre opmærksom på den globale klimakrise og opfordre til mere handling.
Strejke-deltagere fra hele verden deler billeder og videoer via sociale medier med hashtaggene #FridaysForFuture og #schoolstrike.
Kilde: klimastrejke.
org og fridaysforfuture.
orgDe dyrker grøntsager i køkkenhaven, og der kommer kun kødfrie retter på spisebordet.
Ida har ikke købt nyt tøj i et års tid, hun køber alting brugt, hvis det er muligt, og hun spiser frugt og grønt, efter hvad der er i sæson, så hun ved, at maden ikke er transporteret for langt.
- Jeg er vokset op med forældre og bedsteforældre, der gik op i at spare på forbruget, vandet, lyset og passe på miljøet, selv om klimaet ikke rigtigt var på dagsordenen dengang.
Jeg husker, hvordan min farmor strøg gavepapiret, så det kunne genbruges, mormor lagde rugbrødsmadder med brød mod brød for at spare på madpapiret, og når vi var ude ved Vesterhavet, brugte vi tid på at hjælpe strandede vandmænd tilbage i havet.
- Vi passede på alt det, vi godt kan lide, og som vi gerne vil give videre til generationer efter os, siger Ida Sofie Kjærgaard.
På den måde er der mange ting, vi alle sammen kan gøre i hverdagen, som ét eller andet sted har en positiv indvirken på det globale klimaregnskab.
- Det er superfint, hvis vi alle sammen tænker mere over vores måde at forbruge på.
At man ikke behøver smide ting ud, hvis de kan genanvendes eller gives til andre, der kan have glæde af dem.
Jeg mærker det helt ind i min krop og mit sind, når folk ikke har det på samme måde, og jeg ved, det kan virke ekstremt hos nogle, når man som jeg kommer og prøver at præge dem.
Det er bare så vigtigt, at vi er nogle, der går forrest, siger Ida Sofie Kjærgaard.
- Det hele hjælper en lille smule.
På mange måder føler den 24-årige studerende, at hun har bevæget sig skridtet videre fra det med "bare" at være bevidst i hverdagen.
Videre fra at gå og være småirriteret over alle de ting, der bliver importeret fra Kina.
Fra at undgå vaskeklude fremstillet af mikroplast, fra hjemme-hæklede vatrondeller og køb af sparepærer.
Nu bruger hun omkring tre-fire timer hver dag efter studiet som frivillig i Den Grønne Studenterbevægelse, der arbejder for øget opmærksomhed på klimaets udfordringer.
Gennem bevægelsen laver primært unge demonstrationer forskellige steder, aktioner i lyskryds som i Aarhus onsdag morgen og klimavagter, hvor to-tre personer sidder med store skilte foran rådhuset.
Indsatsen intensiveres op til europaparlamentsvalget den 26.
maj og folketingsvalget den 5.
juni.
Jeg kan slet ikke retfærdiggøre over for mig selv, hvis jeg ikke blander mig.
Ida Sofie Kjærgaard, 24 år, klimaaktivist- Hvad er din største personlige drivkraft?
- Der er to.
For det første er det nemt at blive klima-deprimeret.
Vi ved alle, at det hele er ved at falde sammen.
Jeg holder den apatiske følelse af at være ved at dø på afstand, når jeg arbejder for at påvirke andre til også at gøre noget.
- Den vigtigste årsag er, at jeg gerne vil have børn på et tidspunkt.
Hvis hele verden smuldrer i 2050, vil jeg kunne sige til dem, at mor fandme rejste sig fra sofaen, slukkede Netflix og gjorde noget aktivt for at prøve at redde Jorden.
Jeg er en ressourcestærk person i et land, hvor jeg har mulighed for at gøre noget, som de ikke kan i mange andre lande.
Jeg kan slet ikke retfærdiggøre over for mig selv, hvis jeg ikke blander mig, siger Ida Sofie Kjærgaard.
FacebookTwitterKopier linkEmner:Aarhus|København|Fødevarer|Folketinget|Danmarks Tekniske Universitet




https://www.dr.dk/sporten/fodbold/uefa-straffer-abelyde-mod-engelske-spillere-montenegro-skal-spille-uden-tilskuere

FodboldUefa straffer abelyde mod engelske spillere: Montenegro skal spille uden tilskuereAbelyde fra tribunerne koster Montenegro en bøde og en kamp uden tilskuere, da appelsag blev afvist.
Flere af de engelske spillere blev udsat for racistiske tilråb, da England mødte Montenegro.
23.
maj 2019 kl.
19.
35Bemærk: artiklen er mere end 30 dage gammelLæs opMontenegros fodboldlandshold skal spille en EM-kvalifikationskamp for tomme tribuner, når holdet får besøg af Kosovo 7.
juni.
Det slog Det Europæiske Fodboldforbund (Uefa) fast torsdag, da Montenegros appel i racismesag blev afvist.
I forbindelse med en hjemmekamp mod England i marts blev de engelske spillere Raheem Sterling, Danny Rose og Callum Hudson-Odoi udsat for abelyde fra tribunerne.
Læs også:Engelske fodboldspillere boykotter sociale medier i kamp mod racismeI slutningen af april kom straffen i form af en hjemmekamp uden tilskuere samt en bøde på cirka 150.
000 kroner.
Den straf var for hård, mente montenegrinerne, der dog ikke havde held med sin appel.
- Appellen indsendt af Montenegros Fodboldforbund er blevet afvist, og derfor står kendelsen fra Uefas kontrol-, etik- og disciplinærinstans fast, lyder det fra Uefa.
Danny Rose har tidligere udtalt, at straffen i hans øjne var alt for mild.
/ritzau/AFPFacebookTwitterKopier link




https://www.dr.dk/sporten/cykling/vanvittigt-foraar-dansk-cykelrytter-det-er-gaaet-rigtig-staerkt

CyklingVanvittigt forår for dansk cykelrytter: 'Det er gået rigtig stærkt'Kasper Asgreen har overrasket med store præstationer allerede 14 måneder inde i sin professionelle karriere som cykelrytter.
Af Sarah Fisker Henriksen og Kresten Mosbæk Gravesen23.
maj 2019 kl.
18.
45Læs opMed to knyttede næver banker Kasper Asgreen sig hårdt i brystet og stikker armene over hovedet i et sejrsbrøl, idet han krydser målstregen som første rytter ved Lake Tahoe, USA.
Den 24-årige Deceuninck-Quickstep-rytter vandt sin første sejr nogensinde på anden etape af Tour of California, bare 14 måneder efter han begyndte sin professionelle cykelkarriere.
Han sluttede løbet på podiet med en samlet tredjeplads iført den grønne pointtrøje.
Kasper Asgreen* Navn: Kasper Asgreen.
* Født: 8.
februar 1995 i Kolding (24 år).
* Profession: Cykelrytter.
* Hold: Deceuninck-Quickstep (Siden 1.
april 2018.
Kontrakt til udgangen af 2021).
* Tidligere hold: Team Trefor/Team Virtu (2016-2018), MLP Team Bergstraße (2015).
* Største resultater:Vinder af anden etape af Tour of California (mandag 13.
maj 2019).
Samlet tredjeplads i Tour of California og vinder af pointtrøjen (lørdag 18.
maj 2019).
Andenplads i Flandern Rundt (april 2019).
Verdensmester i holdtidskørsel med Quick-Step (2018).
U23-europamester i enkeltstart (2017).
- Det gik langt over al forventning, siger Kasper Asgreen om sin præstation i det amerikanske.
De samme ord beskriver ret godt Kasper Asgreens forår.
Der var ikke mange, der havde spået rytteren fra Kolding en andenplads i monument-klassikeren Flandern Rundt, men også det gik over al forventning.
De store resultater har også overrasket hovedpersonen selv.
- Det er jo resultater, jeg havde håbet på at kunne lave på lang sigt, men at skulle lave dem inden for 14 måneder i min professionelle karriere, det havde jeg ikke lige set komme.
Det er gået rigtig stærkt, men det er jo bare fantastisk, siger Kasper Asgreen.
Hør Kasper Asgreens reaktion på at slutte som nummer to i Flandern Rundt i videoen herunder:Kasper Asgreens resultater er også blevet bemærket af hans tidligere sportsdirektør på Team Virtu, Michael Skelde.
- Ingen har været i tvivl om, at han var klar til at blive professionel, men han har overrasket alt og alle med, at han har lagt så meget niveau på så hurtigt, siger Michael Skelde, der i dag er sportsdirektør for Riwal Readynez.
Kaotisk start på karrierenTilbage i november 2017 stod Kasper Asgreen på tærsklen til en professionel karriere med et tilbud fra et WorldTour-hold.
Bedst som han troede, han var på vej til at opfylde drømmen om at køre professionelt, glippede aftalen med WorldTour-holdet, hvis navn Asgreen ikke vil nævne.
I stedet forlængede han med sit daværende kontinentalhold, danskejede Team Virtu.
Et par måneder senere dukkede en ny stor mulighed op.
Brian Holm, sportsdirektør på verdens mest vindende WorldTour-hold, Deceuninck-Quickstep, inviterede stortalentet på træningslejr i Spanien.
Se et indslag om Kasper Asgreen og hans tanker på træningslejren i Spanien:Men efter træningslejren var der stadig ingen WorldTour-kontrakt til den håbefulde dansker.
Indtil slutningen af marts 2018.
Deceuninck-Quickstep med Brian Holm i spidsen var hårdt ramt af skader.
Det fik den danske sportsdirektør til at give Kasper Asgreen chancen for at vise sit værd på storholdet.
Og det har han siden hen gjort.
Drømmer om TourenDet flotte forår har fået Kasper Asgreen til at drømme stort.
Verdens største cykelløb, Tour de France, kan være inden for rækkevidde, og danskeren føler sig klar til at køre med stjernerne.
- Alle rytterne kommer i deres livs bedste form, der er jo bare ikke noget større end det på kalenderen, så det er klart, at det vil være en drøm at køre det, siger Asgreen.
Otte ryttere får lov til at cykle det 21 dage lange etapeløb for Deceuninck-Quickstep.
Om Kasper Asgreen bliver en af dem, bliver han klogere på, når udtagelsen finder sted efter Schweiz Rundt, der bliver kørt midt i juni.
- Der er nogle forskellige roller på holdet, der skal fyldes ud, og det er et puslespil at få det til at gå op.
Jeg forbereder mig det bedste, jeg kan, og så må vi se, når sportsdirektørerne laver udtagelsen, siger han.
Michael Skelde var sportsdirektør for Team Virtu, hvor Kasper Asgreen kørte inden sit skifte til Deceuninck-Quickstep.
Men ifølge Michael Skelde, tidligere sportsdirektør for Team Virtu, burde der ikke være nogen tvivl om Kasper Asgreens deltagelse i Tour de France.
- Jeg er overbevist om, at han bliver en del af holdet til Touren.
Quickstep har ikke råd til ikke at have ham med.
De står og skal bruge en, der kan føre an på de flade stykker og som samtidig kommer over bjergene.
Med det han har vist indtil nu, kan det ikke gå galt, siger han.
Brian Holm, sportsdirektør i Deceuninck-Quickstep, forsikrer om, at Kasper Asgreen er inde i billedet til Tour de France, men han kan ikke garantere hans deltagelse.
'Kan, hvad han vil'Kasper Asgreen har med sine præstationer i foråret vist, at han har mange forskellige kvaliteter som cykelrytter, men han har selv en klar vision for, hvilken type cykelrytter han skal være fremover.
- Jeg håber på at blive en rigtig god klassikerrytter i fremtiden.
Jeg har aldrig haft det så sjovt, som jeg havde det under klassikerne i år.
Det er nogle virkelig fede cykelløb at køre.
Ifølge Michael Skelde kan stortalentet blive lige præcis dén type cykelrytter, han vil være.
- Han kan, hvad han vil.
Han har så stort et potentiale, at jeg ikke kan se noget, han ikke kan, siger han.
FacebookTwitterKopier linkEmner:Cykelsport|Kasper Asgreen (cykelrytter)|Michael Skelde (sportschef)|Quick-Step Team|Frankrig




https://www.dr.dk/nyheder/regionale/sjaelland/eu-er-sindssyg-vigtig-danmarks-fremtid-gymnasieelever-satte-selv-eu-paa

Valg til Europa-ParlamentetSe temaSjælland’EU er sindssyg vigtig for Danmarks fremtid': Gymnasieelever satte selv EU på programmetMen vi snakker mere om folketingsvalget, mener elever på Maribo Gymnasium, der selv satte dagsordenen til valgmøde.
Eksamenspresset er til at føle på, og det kan være årsagen til, at især unge ikke får stemt til valget på søndag, mener elever og valgforsker.
Af Ann Smed Madsen og Julie Würtz23.
maj 2019 kl.
19.
30Bemærk: artiklen er mere end 30 dage gammelLæs opOmkring 200 elever fra 1.
g, 2.
g og HF på Maribo Gymnasium deltog i dag i et vælgermøde med lokale folketingspolitikere.
Mødet var selv arrangeret af de samfundsfaglige klasser på skolen.
Udover en politisk debat mellem de lokale kandidater havde eleverne også sat EU på dagsordenen som en optakt til det kommende europaparlamentsvalg på søndag.
En af dem, der havde arrangeret vælgermødet, er 19-årige Sasha Rasmussen, der til daglig går i 2.
g.
- Jeg føler mig klar til at stemme og sætte mit kryds for første gang.
Jeg synes, der er lagt et stort fokus på, at man aktivt går ud og stemmer.
Især for os unge, hvor man kan se, at stemmetallene har været dalende, siger Sasha Rasmussen.
Ved sidste europaparlamentsvalg i 2014 valgte kun 38 procent af de 18-24 årige at sætte et kryds i stemmeboksen.
Det vil Sasha Rasmussen gerne have ændret.
Hun mener, at det er hendes pligt som borger at gå i stemmeboksen.
Bastian Thage (i den sorte t-shirt til venstre) har selv været med til at arrangere vælgermødet med de lokale politikere, selv om han endnu ikke kan stemme.
Bastian Thage er 17 år og går i 2.
g.
Han har også været med til at arrangere vælgermødet, selv om han ikke kan stemme endnu.
Alligevel føler han sig rustet til det kommende valg om EU.
- Jeg synes, at EU er sindssyg vigtig for Danmarks fremtid også for de unge.
Især med de nye klimaforandringer, lyder det fra Bastian Thage.
Alligevel føler Bastian Thage, at mange unge ser stort på EU.
- Jeg tror, at det ikke ligger så nært for mange unge, fordi det er et stort emne.
Og så tror jeg, at mange unge tænker, at EU er ligeglad med, hvad der sker i Danmark.
Vi har jo en lille stemme i EU, fordi vi er et lille land, siger han.
Mikkel Stecher og Molly Guldfeldt Madsen fra Maribo Gymnasium var ordstyrer til valgmødet, hvor de havde travlt med at få politikerne til at tale om de udvalgte emner.
Sasha Rasmussen mener også, at valget til Folketinget den 5.
juni har taget et stort fokus.
- Der har helt klart været et større fokus på folketingsvalget, men jeg synes, at der løbende kommer et større fokus på europaparlamentsvalget, siger hun.
Frygter lav valgdeltagelseSelv om der kun er tre dage til europaparlamentsvalget, er det langt fra det valg, der tales om blandt eleverne på Stenhus Gymnasium i Holbæk, oplever 18-årige Marie Bjørk.
Europaparlamentsvalget fylder ikke meget i snakken blandt vennerne og klassekammeraterne, selv om hun går på en samfundsfaglig linje.
- Vi taler meget lidt om det.
Vi taler mere om folketingsvalget.
Det fylder ikke så meget, desværre, fortæller hun.
Marie Bjørk frygter, at de mange eksamener og det kommende folketingsvalg vil tage fokus fra europaparlamentsvalget på søndag.
(© PRIVATFOTO)Med både eksamener og to valg tror Marie Bjørk heller ikke, at valgdeltagelsen søndag bliver stor blandt de unge.
- Det har jeg lidt på fornemmelsen.
Vi har for eksempel vores første eksamen på fredag, og så har vi sidste skoledag fredag, så jeg tror, at det ligger alt for presset og sammenklemt.
Den forudanelse deler valgforsker Kasper Møller Hansen fra Københavns Universitet.
- Det vil betyde samlet set, at valgdeltagelsen vil være mindre, hvor den samtidig vil blive overskygget af det her folketingsvalg, så det kan være svært for alle vælgere både unge og gamle at have opmærksomheden på det og europaparlamentsvalget.
- Jeg frygter, at valgdeltagelsen på søndag bliver noget lavere, end den var sidst.
Læs også:Mange unge gider ikke EU-valget - og det kan blive endnu værre denne gangFacebookTwitterKopier linkEmner:EU|Europa-Parlamentet|Valg og folkeafstemninger|Uddannelse|Maribo




https://www.dr.dk/nyheder/politik/folketingsvalg/stoejberg-fejer-dfs-asylstop-af-bordet-kan-goere-danmark-til

FolketingsvalgStøjberg fejer DF's asylstop af bordet: Kan gøre Danmark til asylmagnet- Vi skal have et asylstop ved EU's grænser i stedet, siger V-ministeren.
- Det vil kunne betyde, at vi kan blive en magnet for asylansøgere i stedet for det modsatte, siger Inger Støjberg om DF-forslag.
Af Emil Søndergård Ingvorsen og Andreas Nygaard Just23.
maj 2019 kl.
19.
11Bemærk: artiklen er mere end 30 dage gammelLæs opDansk Folkeparti kan godt glemme alt om, at Danmark går enegang og indføre et asylstop ved blandt andet at afvise alle asylansøgere ved den dansk-tyske grænse.
Det siger udlændinge- og integrationsminister Inger Støjberg (V), efter at DF i dag har fremlagt en plan, som skal føre til 4.
000 færre asylansøgere årligt frem til 2025.
Læs også:DF kræver asylstop til 2025 og returnering af asylsøgere: 'Vi vil simpelthen betale os fra det'- Hvis Danmark gik enegang og indførte et asylstop alene i Danmark, så ville det betyde, at vi vil blive et helle for dem, der alligevel kom hertil.
For så vil ikke kunne sende dem til de lande, som de først har søgt asyl i, siger ministeren og fortsætter:Dublin-forordningenDublin-forordningen indeholder først og fremmest en række kriterier for, hvilken medlemsstat, der er ansvarlig for behandlingen af en ansøgning om asyl.
Kriterierne angiver i prioriteret rækkefølge, hvilket land der bærer ansvaret for behandlingen af asylansøgningen:1.
Det land, hvor nærmeste familie opholder sig.
2.
Det land, der har udstedt en opholdstilladelse eller et visum.
3.
Det første land, som asylansøreren ulovligt er indrejst i.
4.
Det land, hvor asylansøgeren først har søgt om asyl.
Kilde: Udlændingestyrelsen- Det er lidt teknisk.
Men det vil kunne betyde, at vi kan blive en magnet for asylansøgere i stedet for det modsatte.
Dansk Folkeparti foreslår konkret, at alle asylansøgere, der ankommer til den tysk-danske grænse, bliver bedt om at vende om og søge asyl i Tyskland.
Og de asylansøgere, der ankommer direkte til Danmark, bliver placeret i et udrejsecenter, mens vi forhandler med et land i asylansøgerens nærområde om at modtage dem mod betaling.
Dansk Folkeparti kan dog få særdeles svært ved at få asylstoppet gennemført med det forslag, de kommer med, vurderede professor Jens Vedsted-Hansen tidligere over for DR Nyheder.
Går ind for asylstop ved EU's grænserDet skyldes Dublin-forordningen, som Danmark i princippet ikke er en del af på grund af vores retsforbehold.
- Vi har fået en parallelaftale.
Prisen for den aftale er, at vi følger en bestemt procedure, og den udelukker det, som lyder til at være forslaget.
Man kan ikke bare vende folk rundt ved grænsen og sende dem tilbage, sagde juraprofessoren, der pointerer, at han ikke har læst DF's fulde udspil og derfor udtaler sig på baggrund af, hvad DR Nyheder har refereret for ham.
Derfor vil det kræve, at Danmark ikke længere skal være en del af Dublin-forordningen.
Og ifølge Inger Støjberg, vil det få negative konsekvenser for asyltilstrømningen.
- Hvis vi ensidigt sagde, at vi vil have et asylstop, så ville vi ryge ud af Dublin-forordningen, og det vil betyde, at vi ikke vil kunne sende afviste asylansøgere til for eksempel Tyskland eller Frankrig.
Vi vil kunne ende med at stå i en rigtig uheldig situation, siger hun.
Ministeren slår i stedet fast, at der skal findes fælles fodslag i EU, for hun mener nemlig, at indsatsen skal koncentreres i nærområderne.
- Jeg går ind for et fuldt asylstop ved EU's grænser, så man slet ikke kan komme til EU og søge asyl.
Vi skal hjælpe dem i nærområderne i stedet, siger Inger Støjberg.
FacebookTwitterKopier linkEmner:EU|Inger Støjberg (politiker)|Venstre|Flygtninge og asylansøgere|Dublin




https://www.dr.dk/nyheder/udland/steffen-gram-modi-har-fem-aar-til-levere-paa-sine-loefter

UdlandSteffen Gram: Modi har fem år til at levere på sine løfterNarendra Modi og hans hindunationalistiske parti, BJP, har vundet det indiske valg.
Narendra Modi og hans hindunationalistiske parti, BJP, har vundet det indiske valg.
Af Steffen Gram23.
maj 2019 kl.
19.
09Bemærk: artiklen er mere end 30 dage gammelLæs opPremierminister Narendra Modis sejr ved det indiske parlamentsvalg er en jordskredssejr, der giver ham og hans hindunationalistiske folkeparti, BJP, fem år mere ved magten – vel at mærke med absolut flertal.
Det indiske vælgerflertal har stemt på en premierminister, der har lanceret sig selv som nationens vogter og beskytter, som fornyer af det indiske samfund, som økonomisk igangsætter og skaberen af et nyt stærkt Indien, der er ved at finde sin rette plads i verdenssamfundet.
Læs også:Verdens største valg er afgjort: Modi vinder stort i IndienOg så har Modi lanceret hindunationalisme som et politisk budskab – budskabet om, at Indien er et samfund af og for hinduer og buddhister.
Resten må betragte sig som gæster i Indien.
Modis støtter har dagen igennem fejret sejren - selvom det officielle resultat endnu ikke foreligger.
Modi var skyld i kriseFor Indiens store flertal matcher Modis optimistiske budskaber forhåbninger og forventninger hos de vælgere, unge som ældre, der ikke kan få gang nok i udviklingen, ikke kan komme hurtigt nok med på den internationale vogn.
Og det selvom Modi langt fra har leveret på sine løfter fra 2014 – om millioner af flere arbejdspladser, om bedre forhold for de fattige i Indiens uendelige landbrugssektor, om større vækst.
Tværtimod kastede han Indiens mange, mange millioner mennesker ud i krise, da han for et par år siden gennemførte ”af-moneterisering” af de indiske penge.
Han fjernede ganske enkelt 80 procent af alle kontanter for at eliminere illegale formuer og bekæmpe korruption.
Modis regeringsparti Bharatiya Janata Party (BJP) står til omkring 300 pladser i parlamentet, skriver BBC.
Økonomisk potentialeNu efterlader Modis sejr Indiens andet store parti, Nehru-Gandhi-familiens Kongresparti og dets budskaber i vejkanten.
Det var Kongrespartiet, der skabte det Indien, man kender i dag.
Nu har Modis BJP-parti taget magten med et absolut flertal for anden gang.
Et flertal, der ser ud til at være endnu større end ved valget i 2014.
Det store spørgsmål er, hvad han vil bruge sin sejr til.
Den indiske økonomi har enormt potentiale, men er i krise.
Væksten falder, og Indien mangler kapital, mangler investeringer, og forventningerne til at han med ny energi vil kaste sig over økonomien, fik det indiske aktiemarked til at eksplodere, da rapporterne om Modis sejr begyndte at tikke ind.
Oppositionsleder Rahul Gandhi erkendte tidligere i dag sit nederlag.
Fem år til at levereNæste spørgsmål er, hvordan Modi vil forvalte sin sejr i det eksplosive forhold til Pakistan.
Pakistans premierminister, Imran Khan, har ønsket Modi tillykke.
Men det var først en terrorhandling mod indiske styrker i Kashmir i februar og derefter Modis magtfulde, men kontrollerede gengældelse med raketangreb og jagerfly mod mål inde i Pakistan, der cementerede Modis sejr ved dette valg.
Og hvordan vil Modi bruge Indiens voksende indflydelse på den internationale scene?
Hvordan vil han tackle det anspændte forhold til et Kina, som inderne frygter vil omklamre Indien og begrænse Indiens muligheder?
Hvordan vil Modi tackle Donald Trump, når han varsler sanktioner mod lande, som importerer olie fra Iran – som Indien massivt gør.
Og så rejser kritikernes bekymringer sig også.
Vil Modi fortsætte intimideringen af indiske medier for at begrænse kritik?
Vil Modi bruge hindunationalismen til at skræmme og intimidere minoriteter, først og fremmest Indiens muslimer- som mange muslimer oplever det i dag?
Narendra Modi, søn af en fattig tehandler fra Gujarat, har ved dette valg igen sikret sig magten som Indiens premierminister.
Han har fem år til at vise, om han kan levere på sine løfter – og hvor han fører Indien hen.
FacebookTwitterKopier linkEmner:Donald Trump (politiker)|Indien|Narendra Modi (politiker)|Pakistan|Valg og folkeafstemninger




https://www.dr.dk/nyheder/udland/video-kilometerlang-koe-tanke-benzin-i-oliestat

UdlandVIDEO Kilometerlang kø for at tanke benzin i oliestatAmerikanske sanktioner skaber kaos ved Venezuelas tankstationer.
Javier Gonzalez har efter eget udsagn ventet i tre dage på at kunne tanke sin bil.
Af Kasper Duncan Gram (Video)23.
maj 2019 kl.
19.
27Bemærk: artiklen er mere end 30 dage gammelLæs opVenezuela er en af verdens største olieproducenter, men i disse dage holder bilerne i lange køer langs vejene i Maracaibo, landets næststørste by.
Det er nemlig svært at få fyldt benzintanken på grund af sanktioner fra USA.
- Jeg er en arbejdende borger, som har været i den her kø i tre dage.
Tak til regeringen for, at vi er, hvor vi er.
Tak til korruptionen, som vi gennemlever med Nationalgarden, lyder den sarkastiske hyldest fra Javier Gonzalez, ifølge nyhedsbureauet Associated Press.
Flere bilister anklager politiet for at lade folk springe foran i køen mod bestikkelse.
Læs også:Maduro foreslår nyvalg til Nationalforsamlingen i VenezuelaEt land tvunget i knæBenzinmanglen er den seneste af en række gener, som er afledt af den økonomiske krise i Venezuela.
I flere storbyer har der været gentagne strømsvigt, som præsident Maduro har anklaget oppositionen og USA for at stå bag.
Læs også:Derfor har USA en enorm interesse i VenezuelaUSA støtter oppositionslederen Guaidó og har indført sanktioner, som betyder, at det sydamerikanske land nu mangler fortyndingsmidler, der bruges til at udvinde benzin fra råolien.
Maduro og Guaidós folk er rejst til Norge for at forhandle om en løsning på den politiske magtkamp.
Kina og Rusland støtter den siddende præsident Maduro.
Omvendt anerkendes Guaidó som landets retmæssige præsident af blandt andet Danmark, Storbritannien og flere af Venezuelas nabolande.
FacebookTwitterKopier linkEmner:Venezuela|USA|Storbritannien|Råolie (energikilde)|Kina




https://www.dr.dk/nyheder/politik/ep-valg/brexitkongen-nigel-farage-jeg-vil-smadre-britisk-politik

EP-valgBrexitkongen Nigel Farage: Jeg vil smadre britisk politikFarage er tilbage med et nyt parti, som står til at vinde stort ved Europa-Parlamentsvalget i Storbritannien i dag.
Af Lasse Engelbrecht Jensen23.
maj 2019 kl.
18.
59Bemærk: artiklen er mere end 30 dage gammelLæs op- Fjenden nu er ikke Bruxelles, fjenden er britiske politikere.
Vi vil smadre britisk politik.
Gør vi ikke det, får vi aldrig brexit.
Sådan siger EU-parlamentariker og britisk partistifter Nigel Farage til DR, mens han ryger en cigaret og drikker fadøl bag scenen i et konferencecenter uden for den lille by Lincoln.
Centeret ligger på en forblæst mark et stykke nord for London, hvor han afholder vælgermøde.
Et par timer før begynder tilskuerne at ankomme.
De fleste er ældre, men der er også unge.
Opgør med politikerne i London- Jeg er her i dag for at se, hvad brexit-partiet kan tilbyde mig, siger Alfie Thomlinson.
Han er studerende, klædt i en brun oliejakke med skotskternet for og et lille badge med Union Jack.
Som de fleste andre her plejer han at stemme på premierminister Theresa Mays konservative parti.
Alfie Thomlinson plejer at stemme på Theresa Mays konservative parti, men denne gang overvejer han at stemme på The Brexit Party.
Men hendes håndtering af briternes beslutning om at forlade EU har været skamfuld, siger han.
Derfor overvejer han at være utro mod partiet og stemme på Nigel Farage.
- Det er måske nødvendigt at have et parti som The Brexit Party, for der er ikke noget etableret parti, der aktivt forsøger at gennemføre resultatet af afstemningen om brexit.
På trods af en gennemsnitsalder på omkring 60 går de godt tusinde tilskuere amok i jubel og hyldest, da Nigel Farage bevæger sig ned gennem midtergangen på vej mod scenen.
I talen fortæller han om sin 23 år lange kamp mod EU og om hans livs sejr, da briterne stemte for at forlade det europæiske samarbejde.
Nu har politikerne i Westminster svigtet ham og befolkningen.
Nigel Farage blev mødt med stående bifald, da han trådte ind til vælgermødet.
Derfor har han intet andet valg end at stifte The Brexit Party og tage kampen op mod dem, lyder det.
- Vi giver aldrig op, vi giver absolut aldrig op, siger Nigel Farage senere bag scenen.
- Politikerne har løjet for os, og The Brexit Party er vores måde at slå tilbage på.
Står til kæmpe sejrSelvom partiet er helt nyt, er det populært.
Meningsmålinger siger, at det vil få mindst 30 procent af stemmerne i dag og blive dobbelt så stort som det næste parti på listen.
Nigel Farage forklarer, at succesen i EU-valget skal bruges til at tvinge forandring igennem i London.
Et budskab han til stor jubel gentager igen og igen i sin tale.
- Vores budskab efter EU-valget bliver 'enten giver i os brexit, ellers vil The Brexit Party smide jer ud efter næste nationale valg i Storbritannien', truer han og får et jubelbrøl som tak fra publikum.
Særligt Det Konservative Parti mister vælgere til The Brexit Party og ser ud til kun at få omkring 10 procent af stemmerne.
Efter talen er Alfie Thomlinson begejstret.
- Jeg bliver nok en af de konservative vælgere, der ender med at stemme på The Brexit Party, siger han.
Nigel Farage selv fortæller, at turen tilbage til Europa-Parlamentet kommer til at ske med et tungt hjerte, men at det nu handler om meget mere end Brexit.
- Nu handler det om at ændre Storbritannien og dets politiske institutioner.
Så ja, denne gang er jeg kommet for at blive, siger han med et alvorligt udtryk.
FacebookTwitterKopier linkEmner:Europa-Parlamentet|Storbritannien|Theresa May (politiker)|EU|EU-forhold




https://www.dr.dk/nyheder/kultur/verdenskendt-modehus-i-massiv-modvind-efter-hedt-reklame-kys

KulturVerdenskendt modehus i massiv modvind efter hedt reklame-kysCalvin Klein undskylder nu for heftigt kritiseret reklamefilm, hvor to kvinder kysser hinanden.
Det er dette kys fra Calvin Kleins seneste reklamefilm, der har fået det amerikanske modehus i stormvejr.
Af Henriette Stisen23.
maj 2019 kl.
18.
29Bemærk: artiklen er mere end 30 dage gammelLæs opDu tager én af tidens hotteste kvindelige modeller, tilføjer en populær kvindelig Instagram-influencer, klæder dem begge i Calvin Klein fra top til tå og får dem så til at kysse hinanden inderligt.
Det er mere eller mindre plottet i modehuset Calvin Kleins seneste bud på, hvordan man som modebrand kommunikerer til sine forbrugere i 2019.
En reklamefilm, som var skabt ud fra en intention om at "udfordre konventionelle normer og stereotyper i reklamer".
Sådan skriver modehuset i hvert fald selv i en undskyldende pressemeddelelse, der er blevet udsendt, to dage efter reklamen ramte Youtube.
For den 30 sekunder lange reklame landede ikke helt så blødt, som de havde håbet på.
- Der er masser af ægte LGBTQ-modeller, I kunne have brugt i stedet, anklager en Twitter-bruger modehuset.
- Stop med at bruge homoseksualitet til at sælge jeres tøj, skriver en anden.
To udtalelser, der opsummerer den stemning, der bredte sig på nettet, da reklamen blev offentliggjort 16.
maj.
Modellen er slet ikke til kvinderSagen er nemlig den, at reklamens centrale model, Bella Hadid, er heteroseksuel og influenceren, hun kysser, slet ikke findes.
Hun er i stedet den computeranimerede Instagram-influencer Miquela Sousa, der med mere end 1,5 millioner fans på Instagram tidligere har samarbejdet med brands som Prada og Kenzo, samt udgivet sin egen musik på Spotify.
Virkelig eller fake?
Den computeranimerede Instagram-fænomen Miquela har med stor succes positioneret sig selv som en influencer inden for modebranchen.
Har ses hun eksempelvis i en reklame for amerikanske Proenza Schouler.
(© Brud)Det hede kys har derfor fået internettet til at gløde med særligt anklager om "queerbaiting", hvilket i dette eksempel betyder, at det hentydes, at modellen Bella Hadid er til kvinder for at sælge varen overfor et LGBT-publikum, mens hun i virkeligheden er heteroseksuel.
Og det er en forkert taktik overfor den målgruppe, man prøver at ramme, forklarer Helene Skytte, der er kreativ direktør i reklamebranchen med speciale i mode.
- Tiden er ikke til at bruge homoseksualitet som et salgsværktøj udført af heteroseksuelle.
Forbrugeren ønsker rigtige mennesker, der er ægte repræsentanter for vores forskelligheder.
Om det er i etnicitet, kropstype eller seksualitet.
Supermodellen Bella Hadid danner privat par med musikeren The Weeknd (Abel Tesfaye).
Læs også:Instagram-model har narret 1 million følgere på sociale medier: Er hun menneske eller maskine?
'Forbrugeren vil føle sig repræsenteret'Helene Skytte forstår derfor godt, at forbrugerne har reageret så negativt, som de har.
For reklamefilmen må ses som et selvmål, når man som brand forsøger at tiltrække unge forbrugere i 2019.
- Når Calvin Klein laver en kampagne som denne, hvor de forsøger at repræsentere LGBTQ+ communitiet, men vælger at caste en supermodel, der identificerer sig som heteroseksuel, og en animeret influencer, der ikke engang er et rigtigt menneske, så forstår jeg godt, at det kan være svært at føle sig repræsenteret på ærlig vis som LGBTQ+’er, siger Helene Skytte.
At sociale medier nu giver forbrugerne en platform til direkte at fortælle brands og omverdenen, hvad de tænker og føler, har gjort livet endnu sværere for brands, mener hun.
- Brands kan ikke længere diktere formen og tonen, for forbrugeren vil føle sig repræsenteret og ikke mindst respekteret, og gør de ikke det, har de nu stemmen via sociale medier til at råbe højt.
Mode handler om identitetMen hvorfor reagerer forbrugerne så negativt, når et brand som Calvin Klein mislykkes med at udvise ægte repræsentation?
- Forbrugerne er blevet så bevidste, at de ikke bare vil købe design.
De vil købe ind i virksomheder, de kan identificere sig med hele vejen rundt i værdikæden, forklarer Helene Skytte.
- Det amerikanske sportsbrand Patagonia er et godt eksempel på et brand, der nu har fået en revival i ungdomskulturen, fordi de har taget et klart politisk standpunkt og et kæmpe ansvar i forhold til produktion og miljø.
Bærer du Patagonia repræsenterer du derfor også det, som brandet står for, og det er vigtigt for forbrugeren i 2019, forklarer Helene Skytte.
Skandalerne står i køOm det får langsigtede konsekvenser for Calvin Klein tvivler Helene Skytte dog stærkt på.
- Det har konsekvenser på kort sigt for Calvin Klein, da de lige nu indgår i debatter og møder stor kritik.
Men langsigtet mener jeg ikke, det har konsekvenser for Calvin Klein.
Der kommer hele tiden nye skandaler, som overtager stafetten i denne her debat.
3 andre kampagner, der gik helt galtH&MI 2017 kom den svenske tøjgigant i alvorlig klemme, da de udsendte en reklame for en grøn hættetrøje med påskriften 'coolest monkey in the jungle'.
Børnemodellen i trøjen var en mørk dreng, hvilket betød protester verden over, hærværk mod kædens butikker og at de på en måned mistede en femtedel af deres værdi.
PepsiI 2017 trak Pepsi en reklame med kendissen Kendall Jenner tilbage efter voldsomme protester.
Reklamens plot var, ironisk nok, at hvis bare man drak lidt Pepsi, så ville uoverensstemmelser mellem den amerikanske politiforce og demonstranter gå meget bedre.
"Hvis bare far havde kendt til Pepsis magt", tweetede borgerrettighedsforkæmper Martin Luther King Jr.
s datter Bernice King dengang køligt.
Dolce & GabbanaI november 2018, måtte det italienske modehus aflyse et storstilet modeshow i Kina i sidste øjeblik.
Tre videoer på 40 sekunder på Dolce & Gabbanas sociale medier på showdagen bragte modehuset i en regulær shitstorm.
De skulle promovere showet og var tænkt som en hyldest til Kina, men blev i stedet set som ekstremt racistiske og respektløse.
Meget bedre blev det ikke, da der blev lækket en privat samtale, hvori den ene stifter af modehuset, Stefano Gabbana, omtaler kinserere som dumme og Kina som et' lorteland'.
En udtalelse, som modehuset den dag i dag stadig betaler for i mistet omsætning, da Kina er det land i verden, der bruger flest penge på luksusprodukter.
Kilder: Helene Skytte, Bloomberg, Independent, The New York TimesI mellemtiden har Calvin Klein undskyldt for reklamen uden dog at fjerne den fra nettet.
Bella Hadid har fjernet den specifikke video fra sin Instagram-profil, men hendes 24,4 millioner fans kan dog stadig finde de andre billeder fra kampagnen på profilen.
Og så er der den virtuelle Miquela, eller Lil Miquela, som hun også kaldes.
Hun udviser umiddelbart ingen fortrydelse og har derfor hverken slettet videoen fra sin Instagram-profil, hvor 1,5 millioner fans følger med, eller fjernet sin begejstrede kommentar til reklamefilmen på Youtube.
- Det var en drøm at lave.
Tak til Calvin Klein for at lade mig være en del af det!
skriver den computeranimerede model i kommentarsporet.
KendissuccessenReklamefilmen, der nu har mødt modstand, er en del af modehusets større kampagne #MyCalvins, hvor ikke bare Bella Hadid og Miquela Sousa er kendistrækplaster.
I kampangen optræder også Kendall Jenner, Billie Eilish, Asap Rocky, Indya Moore og ikke mindst Shawn Mendes som modeller.
Læs også:20-årig superstjerne springer ud som undertøjsmodel: 'Det kan ikke gøres bedre'Her ses Shawn Mendes i Calvin Kleins kampagne i februar 2019.
Selvsamme kampagne, der nu møder modvind grundet den nye reklamefilm med Bella Hadid og Miquela Sousa.
Netop musikeren Shawn Mendes' optræden i kampagnen i februar var, modsat det seneste skud på stammen, en enorm succes for modehuset.
Billederne af den boxershortsklædte 20-årige superstjerne gik viralt i løbet af ganske kort tid- Det kan ikke gøres bedre end det her, det er simpelthen det perfekte match, udtalte brandingekspert Morten Saxnæs dengang til dr.
dk.
FacebookTwitterKopier linkEmner:Calvin Klein|Kendall Jenner (kendis)|Shawn Mendes (musiker)|Instagram|Seksualitet




https://www.dr.dk/nyheder/regionale/nordjylland/lever-af-faaremoeg-sjaelden-bille-stortrives-i-rebild-bakker

NordjyllandLever af fåremøg: Sjælden bille stortrives i Rebild BakkerDe trehornede skarnbasser er fundet i stort tal på heden i Himmerland.
Af Klaus Videbæk23.
maj 2019 kl.
18.
20Bemærk: artiklen er mere end 30 dage gammelLæs opSmå muldvarpeskud er skudt op af jorden i de gamle smeltevandskløfter i Rebild Bakker, der nu er beklædt med græs, lyng og enebær.
Men det er ikke muldvarpen, der er på arbejde.
Det er derimod den trehornede skarnbasse (typhaeus typhoeus), som ihærdigt har skubbet femten centimeter sand og jord op for at grave et lille hul til sig selv og dens afkom.
Det siger mig, at billen trives rigtig, rigtig godt her.
Bent Egede Andersen, skovridder, NaturstyrelsenDen trehornede skarnbasse er på rødlisten over truede dyrearter og vurderet som sjælden i Danmark.
Men i Rebild Bakker har praktikant ved Naturstyrelsen Birk Fogde Ørnskov forsøgt at kortlægge bestanden og fundet ud af, at der er omkring 500 til 1.
000 individer af den op til 23 millimeter lange bille.
- Den er helt sort og meget nem at genkende, fortæller Birk Fogde Ørnskov.
- Hannerne har simpelthen tre store horn - det er nok derfor, den har det navn - og hunnen har nogle meget fremtrædende skuldre.
Æder fårenes skidtOgså i 1990’erne og 00’erne har man set den trehornede skarnbasse på heden i Rebild Bakker, men man har ikke tidligere registeret dem i større tal.
Derfor er det opløftende, at man nu ser en hel population.
- Det siger mig, at billen trives rigtig, rigtig godt her, siger skovridder ved Naturstyrelsen Bent Egede Andersen.
Som andre af sin art lever den trehornede skarnbasse af afføring fra blandt andet får og geder.
Om natten triller den de efterladte gødningskugler afsted til forrådskammeret, hvor billen og dens afkom æder af dem.
Hannen triller afsted med ekskrementer fra et af områdets dyrehold.
(© Naturstyrelsen)Når de voksne biller har parret sig, lægger de æg i deres jordhuler og fylder derefter gangene med gødning og sand, inden de i løbet af sommeren dør.
Herefter æder skarnbassens larver sig langsomt gennem madpakken og forpupper sig, før de kommer frem som nye biller efter godt et år eller måske to eller tre.
Nyttig viden om trivselNår biodiversiteten generelt er på tilbagegang i både Danmark og resten af verden, er det nyttigt at finde ud af, hvad der får den trehornede skarnbasse til at trives.
I det her tilfælde har det været en god ide at sætte får ud på den næringsfattige hedejord frem for eksempel kvæg, selvom fårene også kan være hårde ved deres omgivelser.
- Får spiser mange blomster, men til gengæld er der en anden biologi og biodiversitet knyttet til fåregræsning.
Sådan har forskellige dyr hver deres forskellige indvirkning på det, de færdes i, siger Bent Egede Andersen.
Birk Fogde Ørnskov har været på jagt efter den sjældne bille, og han har fundet overraskende mange.
- Her er der faktisk nogle sjældne biller, der klarer sig på grund af den gammeldags måde, som vi driver det på.
I 1800-tallet var der tusindvis af får ud over hele Danmark, fortsætter han.
Udover skarnbassen har Naturstyrelsen også - for første gang - registreret blandt andre hedemøgbille og dværgninja i Rebild Bakker.
Læs også:Miljøminister om skrantende biodiversitet: Det er vores skyld som menneskerFacebookTwitterKopier linkEmner:Jylland|Naturstyrelsen|Insekter|Dyr|Miljø og natur




https://www.dr.dk/nyheder/indland/kun-en-ansoegning-til-den-4-fm-radiokanal

MedieforhandlingerSe temaIndlandKun en ansøgning til den 4.
FM-radiokanalFristen udløb i mandags.
To har ansøgt, men den ene ansøgning er afvist.
23.
maj 2019 kl.
18.
15Bemærk: artiklen er mere end 30 dage gammelLæs opDer er kun en godkendt ansøgning til ny FM4-kanal, oplyser Slots- og Kulturstyrelsen.
Ansøgningen, der er ved at blive vurderet, kommer fra Radio FM4 A/S, som er et konsortium bestående af en række medier.
Fristen for at ansøge om tilladelse til den fjerde jordbaserede FM-radiokanal udløb mandag 20.
maj klokken 12.
Ved fristens udløb havde Radio- og tv-nævnet modtaget to ansøgninger.
Den ene ansøgning opfyldte ikke de formelle krav og blev derfor afvist.
Radio FM4 A/S består af Jysk Fynske Medier ApS, Sjællandske Medier A/S, Herning Folkeblad A/S, Radio ABC Holding ApS, Skive Folkeblad G/S, Flensborg Avis AG, Lolland-Falsters Folketidende A/S, Nordjyske Medier A/S samt A/S Bornholms Tidende.
De nye ejere afløser Radio24syv, hvis sendetilladelse udløber 31.
oktober, hvorefter Radio FM4 A/S overtager den.
Sendetilladelsen løber otte år og får et årligt statstilskud på cirka 90 millioner kroner.
Efter planen kommer den nye radiokanals hovedkontor til at ligge i Aarhus, men der placeres også en redaktion i København.
/DR Nyheder/FacebookTwitterKopier linkEmner:Radio- og tv-nævnet|Slots- og Kulturstyrelsen|Radio24syv|København|Aarhus




https://www.dr.dk/nyheder/udland/were-going-ibiza-faar-anden-ungdom-i-oestrig-efter-regeringsskandale

Udland'We're going to Ibiza' får anden ungdom i Østrig efter regeringsskandaleVengaboys' 20 år gamle hit topper hitlisterne takket være en politisk skandalevideo fra Ibiza.
Den hollandske popgruppe Vengaboys var store op til og i starten af 00'erne.
Af Simon Vincensen23.
maj 2019 kl.
19.
28Bemærk: artiklen er mere end 30 dage gammelLæs opFestsangen 'We're going to Ibiza', der hylder det gode liv på de Baleariske Øer, topper lige nu Itunes-ranglisten i Østrig og bevæger sig opad på Spotify.
Det skriver BBC.
Sangens genopståen sker, efter en regeringskrise brød ud i Østrig i weekenden.
Her offentliggjorde tyske medier en video, der viser vicekansler Heinz-Christian Strache under et hemmeligt møde med en påstået russisk milliardærarving.
Optagelserne, der er fra 2017 og foregår på Ibiza, viser, at Strache tilbyder statslige kontrakter mod store bidrag til partiets valgkamp.
Videoen har sendt chokbølger gennem Østrig og var i weekenden genstand for store demonstrationer i hovedstaden Wien.
Flere videoer på sociale medier viser, hvordan unge mennesker spiller Ibiza-sangen undervejs.
Mødet på IbizaI sidste uge kunne den tyske avis Süddeutsche Zeitung og nyhedsmagasinet Spiegel afsløre den skandale, som lige nu ryster Østrig.
Skandalen udspringer af skjulte videooptagelser fra 2017.
Videoen viser den nu forhenværende østrigske vicekansler og formand for det højrenationale FPÖ, Heinz-Christian Strache, og hans højre hånd Joachim Gudenus.
Læs også:Video-skandale: Regeringsparti trækker alle ministre i Østrig efter fyreseddelDet var midt i den østrigske valgkamp op til et parlamentsvalg, og mændene sidder i et luksuriøst sommerhus på Ibiza i selskab med en kvinde, som udgiver sig for at være en rig niece til en russisk oligark.
Kvinden tilbyder ifølge optagelserne at investere store summer i de højrenationales valgkamp og at overtage en stor østrigsk avis, som kan give FPÖ en positiv dækning.
Heinz-Christian Strache udtrykker stor interesse for tilbuddet og taler om, hvordan man kan bruge avisen i valgkampen.
Som modydelse til den russiske hjælp i valgkampen siger Strache, at hvis han kommer i regering, så vil han belønne den russiske kvinde med store statslige ordrer.
Og Strache kom i regering.
Se et uddrag af skandale-videoen:Hvem står bag videoen?
Sideløbende med den galopperende regeringskrise i Østrig foregår der en intens gætteleg på sociale og i traditionelle medier om, hvem der står bag de sprængfarlige optagelser fra Ibiza.
Kansler Sebastian Kurz bidrog selv til spekulationerne, da han i går i et stort interview med den tyske avis Bild udtalte, at metoden i høj grad "mindede ham om Tal Silberstein".
Israelske Silberstein er politisk rådgiver og berygtet i Østrig, efter han i 2017 stod bag en usædvanlig grov smædekampagne mod Sebastian Kurz - betalt af Østrigs socialdemokrater, SPÖ.
En anden mistænkt i sagen om videoen fra Ibiza er den tyske tv-vært og satiriker Jan Böhmermann.
Flere dage før optagelsen med Heinz-Christian Strache blev offentliggjort, kom Jan Böhmermann med udtalelser, der mere end antyder, at han kendte til videoens eksistens.
Tv-stationen ZDF, der lægger sendeflade til Böhmermanns tv-program, afviser i dag over for Bild, at værten står bag optagelserne.
Hovedpersonen selv har dog kun forstærket mistanken om, at noget er i gære.
Han har blandt andet tweetet et link til en hjemmeside med navnet "Do They Know It's Europe", der lige nu kun indeholder et ur, der tæller ned til næste afsnit af Jan Böhmermanns tv-program på onsdag.
FacebookTwitterKopier linkEmner:Ibiza|Østrig|Sebastian Kurz (politiker)|Valg og folkeafstemninger|Heinz




https://www.dr.dk/nyheder/politik/folketingsvalg/s-nogle-friskoler-skal-ikke-skaeres-i-stotte

FolketingsvalgS: Nogle friskoler skal ikke skæres i støtteS-forslaget om at skære i støtten til friskoler fra 76 til 71 procent bliver revideret.
Støtte til friskoler var et af emnerne, da statsminister Lars Løkke Rasmussen fra Venstre og Socialdemokratiets formand, Mette Frederiksen mødes i valgduel i Aabenraa.
23.
maj 2019 kl.
17.
54Bemærk: artiklen er mere end 30 dage gammelLæs opØkonomisk støtte til friskoler har været nævnt i flere dueller mellem statsminister Lars Løkke Rasmussen (V) og S-formand Mette Frederiksen.
V ønsker at fastholde støtten på 76 procent af folkeskolens udgifter, mens S ønsker procenten nedsat til 71.
Nu foreslår S at differentiere støtten for at få flertal.
- Vi ønsker at styrke folkeskolens økonomi ved at sænke procenten.
Men vi kan se, der ikke umiddelbart er flertal, og der er rejst en række bekymringer blandt andet fra friskoler i landdistrikter, siger fungerende politisk ordfører Mattias Tesfaye (S).
S afviser stemmefiskeriDerfor forslår partiet, at friskoler, der ligger i områder, hvor der ikke umiddelbart er en folkeskole i nærheden eller i yderkommuner, skal friholdes for en nedsættelse af tilskudsprocenten.
Socialdemokratiet har ikke et konkret forslag til, hvad der skal defineres som yderkommuner.
Partiet vil læne sig op af de definitioner, der tæller, når der årligt udbetales særlige tilskud til uddannelsesinstitutioner udenfor de større byer.
Friskolernes forening og Venstre frygter, at det vil føre til lukning af skoler at sænke støtten.
Mattias Tesfaye afviser, at der skulle være tale om stemmefiskeri.
- Vi fastholder, at der er behov for en prioritering, for folkeskolens økonomi er blevet undergravet, siger han.
/ritzau/FacebookTwitterKopier linkEmner:Lars Løkke Rasmussen (politiker)|Mattias Tesfaye (politiker)|Socialdemokraterne|Venstre|Privatskoler




https://www.dr.dk/nyheder/udland/video-artikel-13-forstaa-eus-nye-copyright-regler

UdlandVIDEO Artikel 13: Forstå EU’s nye copyright-reglerEU har vedtaget et direktiv om copyright, der har mødt stor modstand.
Af Victor Schrøder Friis23.
maj 2019 kl.
17.
30Bemærk: artiklen er mere end 30 dage gammelLæs op#saveyourinternet - Red dit internet.
Sådan lyder hashtagget, der samler kritikerne af det nye EU-direktiv for copyright-regler på internettet.
Reglerne skal sikre, at kunstnere som musikere, fotografer og tekstforfattere bliver bedre betalt for det arbejde, de laver.
Men kritikere, der tæller alt fra techgiganter til borgerrettighedsforkæmpere, er bange for, at internettet, som vi kender det, er slut.
Forstå hvorfor i videoen.
FacebookTwitterKopier linkEmner:EU|EU-forhold




https://www.dr.dk/sporten/formel1/magnussen-kaemper-med-teknikken-glaeder-sig-til-monacos-specielle-bane

Formel1Magnussen kæmper med teknikken: Glæder sig til Monacos specielle baneKevin Magnussen og Romain Grosjean havde problemer med teknikken i Haas-racerne i den første træning i Monaco.
23.
maj 2019 kl.
17.
52Bemærk: artiklen er mere end 30 dage gammelLæs opHaas-kørerne Kevin Magnussen og Romain Grosjean fik ikke den bedste optakt til Formel 1-grandprixet i Monaco.
Begge kørere havde radioproblemer og blev 20 minutter inde i torsdagens første træning bedt om at køre i pitten ved hjælp af et sort flag fra arrangørerne.
De kunne heller ikke se beskeder inde i bilen, og det betød, at det sorte flag kom i brug.
Det bruges sjældent og kun i alvorlige situationer og er ofte forbundet med diskvalifikation.
Det var der dog ikke tale om her, og både Grosjean og Magnussen fik efter en pause på 40-45 minutter lov til at træne videre i det sidste kvarter.
Læs også:En brændende Formel 1-racer og et vansiret ansigt skabte legenden LaudaHaas beskrev problemerne på Twitter, hvor det amerikanske team kaldte situationen mindre alarmerende end frygtet.
Haas forklarede, at man havde bedt Den Internationale Motorsportsunion (FIA) om at bruge det sorte flag, så kørerne kunne komme i garagen.
- Vi kan ikke kommunikere med kørerne.
FIA trådte til, så vi kunne få bilerne i pit, da beskederne til kørerne ikke nåede frem og gjorde arbejdet for os, skriver Haas på Twitter.
Lewis Hamilton (Mercedes) satte hurtigste omgangstid foran Max Verstappen (Red Bull) i den første træning.
Samlet stilling i Formel 11.
Lewis Hamilton, Mercedes 112 point2.
Valtteri Bottas, Mercedes 105 point3.
Max Verstappen, Red Bull Racing 66 point4.
Sebastian Vettel, Ferrari 64 point5.
Charles Leclerc, Ferrari 57 point6 Pierre Gasly, Red Bull Racing 21 point7.
Kevin Magnussen, Haas 14 point8.
Sergio Perez, Racing Point BWT Mercedes 13 point9.
Kimi Räikkönen, Alfa Romeo 13 point10.
Lando Norris, McLaren Renault 12 pointMagnussen nåede at sætte en tid, der var ottendehurtigst, mens Grosjean satte en tid, der var to placeringer dårligere.
- Det er en speciel bane.
Det er Formel 1’s hjemmebane, og det er et løb, som alle glæder sig til.
Det er en fed bane at køre på, fordi man kan virkelig mærke, at man kører stærkt hers, siger Kevin Magnussen.
- Vi vil rigtig gerne være hurtige i løbet, men på den her bane betyder det endnu mindre.
Det betyder rigtig lidt her, fordi det er så svært at overhale, forklarer han.
Da de to Haas-kørere var ude til den anden frie træning torsdag eftermiddag, var det en mere problemfri fornøjelse.
Kevin Magnussen satte syvendehurtigste tid, mens Grosjean blev noteret for 11.
-hurtigste tid på den smalle bybane.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Monaco|Twitter|Formel 1




https://www.dr.dk/nyheder/politik/sidste-chance-brevstemme-giver-lange-koeer-det-er-selvfoelgelig-traels

PolitikSidste chance for at brevstemme giver lange køer: 'Det er selvfølgelig træls'Flere steder i landet måtte de forlænge åbningstiderne for at komme køerne til livs.
Af Sally Frydenlund Larsen23.
maj 2019 kl.
18.
30Bemærk: artiklen er mere end 30 dage gammelLæs opPå søndag skal danskerne sætte krydset til årets første valg - nemlig valget til Europa-Parlamentet.
Og for dem, hvor en søndagsudflugt til stemmestederne ikke er en mulighed, har der siden 5.
maj været mulighed for at brevstemme på biblioteker og borgerservicekontorer rundt omkring i landet.
I dag var det sidste chance for at sætte sit kryds, og det gav lange køer flere steder i landet.
Sofie Larsen er en af dem, der tog plads i køen foran Sundby Bibliotek på Amager.
- Jeg synes det er vigtigt, man giver sin stemme til kende - ellers har det jo ikke noget med demokrati at gøre, siger hun efter at have sat sit kryds kort før klokken 18.
På det tidspunkt havde hun ventet i over halvanden time.
- Det er selvfølgelig træls.
Jeg kunne jo godt bruge min tid på noget andet.
Køen snegler sig af sted bag Sofie Larsen, der er lægestuderende.
Kom i god tidVed lukketid i dag var køen stadig lang uden for biblioteket.
Jesper Ottogreen, som er biblioteksleder, fortæller, at det især er de seneste to dage, der har været pres på stemmeboksen.
Og selv om biblioteket egentlig lukkede klokken 18, så smækkede de ikke bare døren i, siger han.
- Alle de borgere, der er mødt op inden vores lukketid, skal selvfølgelig have lov til at stemme.
Så vi ekspederer køen færdig, siger han.
For dem, der skulle på biblioteket var der fri adgang, mens dem, der ville brevstemme, måtte tage plads i den halvanden time lange kø.
Foto: Mathias Mora Jensen, DR.
Det samme gør sig gældende på Dokk1 i Aarhus, hvor der ifølge pressechef i Kultur- og Borgerservice, Michael Jaap, har været "massive køer" det meste af dagen.
- Selvfølgelig giver vi de folk, der er mødt op mulighed for at stemme - det gør vi også ved de åbne valgsteder på søndag, siger han.
Og brevstemmestederne skal formentlig ganske snart forberede sig på lange køer igen.
Man kan nemlig brevstemme til Folketingsvalget frem til lørdag den 1.
juni.
Det får Michael Jaap til at komme med en opfordring:- Det er en rigtig god ide ikke at vente til sidste øjeblik med at brevstemme.
Så sørg nu for at komme ud i god tid.
FacebookTwitterKopier linkEmner:Europa-Parlamentet|Valg og folkeafstemninger|Aarhus|Biblioteker|Folketinget




https://www.dr.dk/nyheder/politik/folketingsvalg/handicaporganisationer-advarer-mod-stemme-paa-stram-kurs

FolketingsvalgHandicaporganisationer advarer mod at stemme på Stram KursRasmus Paludan har ved flere lejligheder talt nedsættende om folk med handicap, lyder det i et åbent brev.
Formand for Danske Handicaporganisationer Thorkild Olesen vil have folk til at forstå, hvad de får med i pakken, hvis de stemmer på Rasmus Paludan og Stram Kurs.
Af Anton Lind og Rasmus Lindegård Hansen23.
maj 2019 kl.
18.
00Bemærk: artiklen er mere end 30 dage gammelLæs opMidt i valgkampens hede tager paraplyorganisationen Danske Handicaporganisationer et højst udsædvanligt træk ved at advare mod et politisk parti.
I et 'åbent brev til de danske vælgere' opfordrer formand Thorkild Olesen folk til ikke at stemme på Stram Kurs med Rasmus Paludan i spidsen.
- Normalt tager Danske Handicaporganisationer ikke stilling til enkelte partier.
Men i denne valgkamp gør jeg en undtagelse, skriver han i brevet.
Herefter lister han en række eksempler op, hvor han mener, at Paludan har 'udtalt sig stærkt nedsættende om mennesker med handicap'.
Blandt andet kaldt 'svagt begavede danskere' for 'et problem' og brugt ordet 'evnesvag' som et skældsord om en politisk modstander.
Det er en stigmatisering, og det er den måde, man talte om handicappede på for 50 år siden.
Thorkild Olesen, formand, Danske HandicaporganisationerDet bringer formanden frem til det retoriske spørgsmål, om der skal være plads til den slags udtalelser i dansk politik.
- Jeg håber, at alle vil være med til at sige fra over for en mand, der omtaler nogle af vores mest sårbare medborgere som et problem.
Hav det med i baghovedet i stemmeboksen, slutter formand Thorkild Olesen sit brev.
Handler om respektDermed bryder han og Danske Handicaporganisationer altså med den måde, de plejer at agere på i det politiske spil.
Og når de gør det, handler det om at understrege, at alle er lige meget værd, og at handicappede har ret til respekt, forklarer Thorkild Olesen til DR.
- Vi vil ikke sættes i bås som et problem for samfundet, fordi vi er mennesker, der vil bidrage ligesom alle andre i det omfang, vi kan, siger han.
Han mener, at Rasmus Paludan bruger ordet handicappet i bred forstand til at beskrive et problem, og at det er en glidebane, som ikke kan accepteres.
- Det er en stigmatisering, og det er den måde, man talte om handicappede på for 50 år siden.
- Folk skal vide, at det er det, de får med i pakken, hvis de stemmer på Paludan, siger Thorkild Olesen.
'Løgn fra ende til anden'Der er dog ikke megen forståelse for kritikken hos Stram Kurs' partileder, Rasmus Paludan, der kalder påstanden fra Danske Handicaporganisationer for 'fuldstændig løgn fra ende til anden'.
Han påpeger, at han i Mød Partierne på DR1 allerede har forklaret, at bemærkningen om svagt begavede danskere var en frisk kommentar til fire 'venstreislamister', der forhindrede ham i demonstrere.
Desuden synes Stram Kurs ikke, at der bliver gjort nok i Danmark for folk med et handicap.
- Vores politik er flere penge til handicappede.
Så vi er helt klart det rigtige valg, hvis man ønsker at støtte de svage i samfundet, uanset om det er handicappede eller på anden måde folk, der ligger i bunden af samfundspyramiden, siger Rasmus Paludan.
Det, som organisationerne reagerer på, er, at du har brugt udtryk som evnesvag, og at nogen havde begrænsede kognitive evner.
Der er nogen, der har følt sig ramt, vil du sige undskyld til dem?
- Det vil jeg bestemt ikke.
Jeg vil sige, at de skal sige undskyld til mig, for hvis de leger krænkelseslegen, forhindrer de, at vi kan have en åben og fair udveksling af synspunkter i et demokratisk samfund, siger Rasmus Paludan.
Han mener ikke, at han gør andet end at tale om problemet med både udlændinge og danskere, der ikke har evnerne til at få et arbejde.
- Det betyder ikke, at jeg synes, de er dårlige mennesker af den grund, det betyder bare, at vi må anerkende, at i forhold til at alle skal i arbejde, så bliver vi nødt til at anerkende problemets omfang, siger han.
Se hele interviewet, hvor Rasmus Paludan forholder sig til kritikken i videoen herunder.
FacebookTwitterKopier linkEmner:Danske Handicaporganisationer|Handicaps|Stram Kurs (parti)|Valg og folkeafstemninger|Rasmus Paludan (advokat)




https://www.dr.dk/nyheder/politik/folketingsvalg/venstre-vil-give-20000-fattige-gratis-adgang-til-foreninger

FolketingsvalgVenstre vil give 20.
000 fattige gratis adgang til foreningerEt fripas skal få dem med de laveste indkomster ind i sportsklubber og andre foreninger.
Af Robin Patrick Stampe Seierby (VIDEO) og Nis Kielgast23.
maj 2019 kl.
16.
23Bemærk: artiklen er mere end 30 dage gammelLæs opFodboldklubben, spejderforeningen eller den lokale teatergruppe skal ikke være lukket land for de familier, der har så lav indkomst, at kontingentet kan virke uoverkommeligt.
Det mener Venstre, som i dag lancerede et forslag om at give fritidspas til 20.
000 børn, unge og voksne i lavindkomstgrupper.
- Det er vigtigt, at vi bruger nogle penge på at bekæmpe den sociale fattigdom: Det, at man ikke deltager i foreningslivet.
Vi skal have flere mennesker med, og vi skal også have de fattigste med, siger Venstres næstformand, Kristian Jensen.
Fripasset kan for eksempel betyde tilskud i størrelsesordenen 1.
000 kroner om året for voksne og 2.
000 kroner til børn og unge.
Venstre regner med, at det kommer til at koste 50 millioner, som skal tages fra satspuljemidlerne.
FacebookTwitterKopier linkEmner:Venstre|Kristian Jensen (politiker)




https://www.dr.dk/sporten/badminton/trods-axelsens-sejr-ryger-danmark-ud-af-vm-mod-maegtige-kina

BadmintonTrods Axelsens sejr ryger Danmark ud af VM mod mægtige KinaDanmark tabte i kvartfinalen ved VM for blandede hold til Kina med 1-3.
Viktor Axelsen fik eneste danske sejr.
Viktor Axelsen vandt sin kamp over Chen Long, men det var ikke nok til en samlet sejr for Danmark.
23.
maj 2019 kl.
16.
53Bemærk: artiklen er mere end 30 dage gammelLæs opKvartfinalen blev endestationen for Danmark ved Sudirman Cup, VM for blandede hold.
Torsdag måtte danskerne se sig slået af Kina, da det efter fire kampe stod 3-1 til kineserne.
Viktor Axelsen stod for den danske sejr, men da både mixeddoublen, herredoublen og til sidst damesinglen med Mia Blichfeldt tabte, var VM ovre for Danmark.
Danskerne fik ellers en rigtig god start på dysten mod den kinesiske badmintonstormagt.
Mixeddoublen med Mathias Christiansen og Sara Thygesen vandt første sæt i Danmarks første kamp mod Zheng Siwei og Huang Yaqiong med 21-19, men tabte de efterfølgende sæt med 11-21, 13-21.
I herresinglen stod Viktor Axelsen over for Chen Long, og Danmarks bedste singlespiller skulle blot bruge to sæt på at slå kineseren med 21-11, 21-18.
Seneste vindere af Sudirman Cup2017 Sydkorea over Kina2015 Kina over Japan2013 Kina over Sydkorea2011 Kina over Danmark2009 Kina over Sydkorea2007 Kina over Indonesien2005 Kina over Indonesien2003 Sydkorea over Kina2001 Kina over Indonesien1999 Kina over DanmarkDermed bragte han Danmark på 1-1.
I herredoublen var Kim Astrup og Anders Skaarup Rasmussen ude i to tætte sæt, der dog begge endte med nederlag til danskerne på 18-21, 16-21.
Dermed var der pres på Mia Blichfeldt, inden hun skulle på banen mod verdensranglistens nummer tre, Chen Yufei.
Danmark skulle bruge en sejr fra den danske damesingle, hvis holddysten skulle tvinges ud i en femte og afgørende kamp.
Blichfeldt gjorde, hvad hun kunne, men en storspillende Chen Yufei tillod ikke mange åbninger, og så blev det til et knebent nederlag til danskeren på 16-21, 17-21.
- Jeg er lidt skuffet over min egen præstation.
Jeg faldt lidt ud, og det kan man bare ikke mod en, der er så god.
- Jeg manglede lidt mere tålmodighed, siger Blichfeldt til TV2 Sport.
/ritzau/FacebookTwitterKopier link




https://www.dr.dk/musik/provokeret-sangerinde-i-opsang-til-danskerne-det-pisser-mig-af-naar-folk-ikke-stemmer

SangskriverSe temaMusikProvokeret sangerinde i opsang til danskerne: 'Det pisser mig af, når folk ikke stemmer!
'Katinka fandt sin indre politiske aktivist frem, da Pia Kjærsgaard bad hende skrive en hyldest til demokratiet.
Katinka vandt KarriereKanonen i 2015 og har sidenhen spillet på scener på blandt andet Heartland Festival, Smukfest og Roskilde Festival.
Og nu har sangerinden i front altså også skrevet en sang til Folketingets formand i anledning af det forestående Folketingsvalg.
Af Christian Mejdahl Buhl23.
maj 2019 kl.
17.
00Bemærk: artiklen er mere end 30 dage gammelLæs op- Jeg bliver sur, når jeg hører om folk, der enten ikke gider eller glemmer at stemme, når der er valg.
Det pisser mig af, for det synes jeg faktisk, man har pligt til.
Sådan lyder det fra Katinka Bjerregaard, der er frontkvinde i rockpop-kvartetten Katinka.
Hør Katinkas '2000 meter i frit fald' herKatinka - 2000 meter i frit faldI lørdags var hun gæst i musikprogrammet 'Sangskriver' på P3, hvor vært Jonas Gülstorff sammen med en musikalsk gæst har bare to timer til at skrive og komponere et nummer til en lytter.
Men i denne udsendelse kom lytterønsket fra en ikke helt almindelig lytter.
Det var nemlig ingen ringere end Folketingets formand Pia Kjærsgaard, der var igennem på telefonen.
Og i anledning af det kommende Folketingsvalg og Europa-Parlamentsvalg håbede formanden, at Katinka Bjerregaard og Jonas Gülstorff kunne skrive en hyldest til demokratiet.
'Sangskriver' på P3'Sangskriver' sendes hver lørdag på P3 fra kl.
10-12.
Hver gang skal vært Jonas Gülstorff skrive en spritny sang på to timer, baseret på en lytterhistorie, sammen med en musikalsk gæst.
Lyt til tidligere programmer her.
Det lå nemlig Pia Kjærsgaard meget på sinde at skabe opmærksomhed om de to forestående valg.
Særligt håbede hun at få valgdeltagelsen endnu højere op end ved sidste Folketingsvalg, hvor 85,8 procent af vælgerne stemte.
- Jeg mener, danskerne skal vælge dem, som de vil have til at vedtage nye love og bestemme den retning, Danmark skal bevæge sig i.
Politikerne er befolkningens, og hvis man er utilfreds med noget, så er det mindste, man kan gøre, at stemme, lød det fra formanden, der i øvrigt er enig med Katinka Bjerregaard i, at man som vælger er nødt til at engagere sig i politik, hvis det hele skal fungere.
- Demokratiet fungerer ikke, hvis ikke danskerne sætter sig ind i partiernes politik og går hen til valgstederne og sætter et kryds på valgdagen.
En kæmpe udfordringHerefter kastede Katinka Bjerregaard og værten Jonas Gülstorff sig over sangskrivningen, som temamæssigt lå langt fra det, sangerinden normalt beskæftiger sig med.
- Politik er jo en svær størrelse.
Og jeg har ikke som sådan valgt farve som musiker og sangskriver.
Jeg forholder mig til mit liv ud fra, hvad jeg ved.
Og jeg skriver sange om livet og verden, men jeg har ikke lyst til at kaste mig ud i politik som sådan, siger hun og fortsætter:- Men det her med at hylde demokratiet er jo nærmest ikke politik.
Det er mere som en slags menneskeret for os, at vi kan få lov til at vælge, hvem der skal bestemme.
Det kunne ikke skjules, da Katinka Bjerregaard var gæst i 'Sangskriver'.
Midt i sangskriveriet måtte sangerinden bekende kulør og bekræftede, at hun er gravid.
(© Dr)Og selvom Folketingsvalg som overordnet tema for en sang kan være et svært udgangspunkt, så mener Katinka Bjerregaard bestemt heller ikke, at opgaven bliver nemmere, når resultatet skal undgå at blive formynderisk.
- Det var svært at gøre det poetisk og ikke parole-agtigt.
Det værste er at høre en sang, hvor folk siger, hvad man skal tænke og gøre.
- Men jeg synes også, vi landede et sted, hvor sangen ikke forsøger at fortælle folk, hvad de skal, andet end at man skal tage stilling.
Og det skulle gerne være lidt poetisk, så teksten ikke bare blev lig med, at man skal sætte et kryds.
'Hvis sangen kan ændre bare en promille, er jeg glad'Og det tyder på, at Katinka og Jonas Gülstorff lykkedes med at gøre demokrati-hymnen mere poetisk end politisk.
For efter to timers intensiv sangskrivning lå sangen 'Stemmer' klar, og en begejstret Pia Kjærsgaard var atter med på telefonen for at høre, hvordan hendes udfordring til de to sangskrivere var endt ud.
Hør 'Stemmer' i 'Sangskriver' på P3 her- Den var smuk!
Det var jo en sjæler.
Man havde næsten lyst til at danse og kalde på sin mand.
Den var rigtig fin, og jeg kan godt lide det der med, at vi skal vælge, hvem vi er.
Hvem er vi som nation?
Det er det, vi får mulighed for at bestemme, når vi stemmer på de politikere, som, vi mener, skal repræsentere os, lød det entusiastisk fra Folketingets formand.
Om den demokratiske slagsang så er med til at hive valgdeltagelsen over de 85,8 procent, som stemte ved sidste valg, er Katinka selv noget mere forbeholden med at spå om.
- Jeg vil elske at tro, at jeg kan ændre verden på den måde, griner hun og fortsætter:- Hvis den ændrer bare en promille, er jeg glad.
Selvom det nok ikke vil være min fortjeneste, hvis valgdeltagelsen stiger.
Men det vil selvfølgelig være dejligt, hvis nogen hører den og tænker: 'Sådan har jeg det også'.
Læs teksten til 'Stemmer' herunder:Vers:Gennem ukrudt og kratHar jeg altid fundet min vejEt rodløst rodnetSom når det regner og hagler i majVi kan træde forkertFare vild, tage for givet og glemmeMen viljen flyder i migJeg vil altid bruge min stemmeOmkvæd:Fra jordens mørkeTil trætoppenes skærLad enes om at vælgeVi kan vælge hvem vi erLad enes om at vælgeVi kan vælge hvem vi erVers:Vi bygger og vokserFor at rive alt ned igenNye spirrer skal blomstrerNye stemmer skal synge os hjemOrd du slynger omkring migVi græder, råber og lerJeg samler det jeg tror påBygger en redde af store idéerOmkvæd:Fra jordens mørkeTil trætoppenes skærLad enes om at vælgeVi kan vælge hvem vi erLad enes om at vælgeVi kan vælge hvem vi erFacebookTwitterKopier linkEmner:Pia Kjærsgaard (politiker)|Valg og folkeafstemninger|Folketinget|Europa-Parlamentet




https://www.dr.dk/nyheder/politik/ep-valg/direktoer-affaldsselskab-vi-skal-have-faelles-eu-regler-sortering

Valg til Europa-ParlamentetSe temaEP-valgDirektør for affaldsselskab: Vi skal have fælles EU-regler for sortering Flere politikere er klar til at stille krav om emballage, der kan sorteres og genanvendes.
Direktør Jens Hjul-Nielsen fra det bornholmske affaldsselskab BOFA vil meget gerne genbruge langt mere plastik, men i dag må han holde sig til poser og lignende plastik.
Alt andet plastik er svært, fordi det består af forskellige typer plastik, der ikke kan skilles ad.
Af Josephine Marcher, Jens Ørberg og Lis Eilsøe23.
maj 2019 kl.
17.
10Bemærk: artiklen er mere end 30 dage gammelLæs opSelv om du smider dit plastikaffald til genbrug, havner det ofte i den store forbrændingsovn.
Det skyldes hverken uvilje hos affaldsselskaberne eller modstand i industrien mod at genbruge plastik, men det simple faktum, at shampooflaskerne og vaskepulverbøtterne ofte indeholder flere forskellige former for plastik, som reelt gør det umuligt at genbruge lige nu.
Plastik-genbrugEU har sat sig som mål, at 65 procent af al plastik i medlemslandene skal genbruges i 2035.
I dag bliver 36 procent af det danske plastikaffald genbrugt.
Ifølge EU-krav skal vi op på 50 procent i 2025.
Bornholm har sat sig som mål, at 100 procent af al plastik og andet affald skal genanvendes i 2032.
I dag er der lande i EU, som smider 90 procent af deres plastikaffald ud.
I Danmarks 98 kommuner er det meget forskelligt, om man kan eller skal sortere sit plastikaffald.
En række kommuner er i gang, og her afleverer man for eksempel blød plast sammen med pap og papir, mens hård plast afleveres sammen med metal.
Andre steder sorterer man slet ikke endnu.
- En typisk shampooflaske kan bestå af tre eller fire forskellige slags plastik, der er limet eller svejset sammen, og det kan vi ikke skille ad, siger Jens Hjul-Nielsen, der er direktør for det bornholmske affaldsselskab BOFA og tilføjer:- Men vi skal genbruge langt mere plastik, end vi gør i dag, så derfor har vi brug for fælles EU-regler på området.
Og i præcis det her tilfælde er det nødvendigt, at reglerne gælder hele EU, for meget emballage og mange varer krydser grænserne i store mængder.
Læs også:Vistisen om EU-forbud mod sugerør og plastikbestik: 'Det er pjattet'Jens Hjul-Nielsens ønske kan gå hen og blive opfyldt, for både politikere og industrien har samme mål.
Miljø- og fødevareminister Jakob Ellemann-Jensen (V) kom tidligere i år med et nyt udspil om en mere ensartet sortering af affald i kommunerne, så det bliver lettere at genanvende plastik.
Og Linea Søgaard-Lidell, der er kandidat til Europa-Parlamentet for Venstre, er klar til at følge op på den beslutning:- Vi mener, at EU skal lave en designguide til producenterne.
Den skal blandt andet sikre, at vi ikke får blandet forskellige plastiktyper sammen.
Men kommunerne skal samtidig påtage sig et ansvar for, at forbrugerne kan sortere plastikaffaldet, så det kan genbruges, siger hun.
Blød plastik bliver samlet og presset til plastikballer, der så bliver sendt videre til genanvendelse, hvor det blandt andet bliver til nyt plastikemballage.
EU-kandidaten er desuden overbevist om, at krav til plastikemballage vil være en stor hjælp til industrien, der råber på mere plastikaffald til deres produktion af alt fra nye plastikflasker og bæreposer til rygsække og fleecetrøjer.
De kan slet ikke få det, de har behov for i dag.
SF's spidskandidat til Europa-Parlamentet, Margrete Auken, er med på at stille større krav til producenterne om at bruge samme type plastik i deres emballage, så det kan adskilles og genbruges.
- Det skal være attraktivt for virksomhederne at lave emballage, der kan genanvendes, så derfor skal vi stille krav, der også giver mening økonomisk, siger Margrete Auken.
Også Anders Vistisen, der er kandidat til Europa-Parlamentet for Dansk Folkeparti, er med på, at plastaffaldet skal genanvendes.
Men han mener, at de enkelte EU-lande selv skal kunne bestemme, hvordan problemerne med plastikaffald skal løses.
Til gengæld tror han ikke på forbud mod for eksempel sugerør, bestik og anden engangsservice, som Europa-Parlamentet allerede har besluttet.
FacebookTwitterKopier linkEmner:Anders Primdahl Vistisen (politiker)|Europa-Parlamentet|Jakob Ellemann-Jensen (politiker)|Venstre|EU-forhold




https://www.dr.dk/sporten/fodbold/superliga/robert-skov-hapser-igen-prisen-som-superligaens-profil

SuperligaRobert Skov hapser igen prisen som Superligaens profilFCK's Robert Skov er blevet kåret til Forårets Profil.
Han vinder prisen foran holdkammeraten Dame N'Doye.
FC Københavns Robert Skov i Superligakampen FC Midtjylland mod FC København på MCH-Arena i Herning, 12.
maj 2019.
23.
maj 2019 kl.
16.
41Bemærk: artiklen er mere end 30 dage gammelLæs opI efteråret blev Robert Skov kåret til den største profil i Superligaen, og nu kan han endnu engang lade sig hylde med titlen.
FC København-spilleren er nemlig blevet kåret til Forårets Profil.
Han vinder prisen foran holdkammeraten Dame N'Doye.
Det skriver Tipsbladet, der står bag kåringen.
Det er Superligaens 14 trænere, der har skullet fordele point mellem spillerne, og her scorede Skov bedst af alle med 49 point foran Dame N'Doyes 45 point.
FCK-manager Ståle Solbakken kunne ikke stemme på sine egne spillere, men Robert Skov fik topkarakter af fem af de resterende 13 trænere.
Tidligere vindere af Forårets Profil2019 Robert Skov, FC København2018 Kamil Wilczek, Brøndby IF2017 Marcus Ingvartsen, FC Nordsjælland2016 Thomas Delaney, FC København2015 Jakob Poulsen, FC Midtjylland2014 Rasmus Würtz, AaB2013 Lukas Hradecky, Esbjerg2012 Andreas Bjelland, FC Nordsjælland2011 Dame N’Doye, FC København2010 Mikkel Beckmann, Randers FCDen 23-årige midtbanespiller, der netop er blevet udtaget til landsholdet, er glad for titlen.
- Det er ret vildt.
Jeg havde sgu ikke regnet med det.
Der er mange, der har gjort det godt i foråret, især her.
Der er virkelig mange, der har steppet op, når det gjaldt.
- Så det er jeg stolt af og glad for, siger Robert Skov til Tipsbladet.
Tipsbladet har uddelt Efterårets Profil siden 1995, mens Forårets Profil er blevet uddelt siden 1999.
Forårets Profil i 2018 blev Brøndbys Kamil Wilczek.
/ritzau/FacebookTwitterKopier link




https://www.dr.dk/nyheder/indland/f35-naboer-foeler-sig-svigtet-og-glemt-i-valgkamp

KampflySe temaIndlandF35-naboer føler sig svigtet og glemt i valgkampTeknisk lovarbejde spænder ben for politisk debat om kompensation til flyvestationens naboer.
Flyvestation Skrydstrups naboer hørte onsdag for første gang lyden fra en F35.
Men Foreningen Flyvestation Skrydstrups Naboer savner stadig klare svar om støj-hjælpepakken.
Af Mads Korsager Nielsen23.
maj 2019 kl.
16.
43Bemærk: artiklen er mere end 30 dage gammelLæs opEfter onsdagens demonstrationsflyvning kender man nu lyden af en F35 i Haderslev Kommune.
Men de støjramte borgere i Foreningen Flyvestation Skrydstrups Naboer ved endnu ikke, hvad de lokale folketingskandidater mener om den støj-hjælpepakke, der skal forhandles på plads kort efter valget.
Kompensation for F35-støjStøjramte naboer til Danmarks kommende F35-base vil blive tilbudt kompensation i et endnu ukendt omfang.
Ifølge Forsvarsministeriet bliver støj-hjælpepakken en del af anlægsloven for F35-basen, der efter planen skal i høring efter valget.
Den såkaldte kompensationsordning kommer formentlig til at bestå af tilbud om opkøb samt støjisolering.
I Norge har myndighederne brugt over én milliard kroner på opkøb og støjisolering, men den danske model bliver mindre, har Forsvarsministeriet sagt.
Det er politikerne, der skal beslutte, præcis hvordan støj-hjælpepakken skal se ud.
Borgerne i Haderslev Kommune savner eksempelvis svar på, hvor meget det må larme, før man får tilbudt erstatning.
Om al flystøj skal tælle med, eller noget kan trækkes fra, som er tilfældet i dag.
Eller om boligejerne skal have erstatning for det værditab, de har oplevet siden Folketinget besluttede at købe F35 i 2016.
- Jeg begriber ikke, at vi ikke hører noget, og jeg har ikke andet bud, end at ministeriet har sat sig meget tungt på sagen, siger Agnes Rosenlund fra Foreningen Flyvestation Skrydstrups Naboer.
- Det burde være en politisk beslutning, hvor meget støj det er tilladt at overflyve borgerne med, og ikke en beslutning, der skal overlades til Forsvarets embedsmænd.
Borgere savner konkrete svarFra 2023 bliver flyvestationen hjemsted for F35-kampflyene, hvor støjberegninger har vist, at grænseværdierne for flystøj vil blive overskredet i helt op mod 895 boliger.
En kompensationsordning i form af opkøb eller støjisolering skal hjælpe de naboer, der bliver ramt af støjen.
Men hvor meget - eller lidt - staten skal hjælpe naboerne, er en politisk beslutning.
Den bliver fastlagt i en særlig anlægslov for F35-basen, hvor forhandlingerne begynder kort efter valget.
Men selv om valgkampen er i fuld gang, har borgerne i Haderslev Kommune svært ved at få konkrete svar.
- Jeg synes jo, at det burde være nemt og hurtigt at udstikke nogle politiske retningslinjer for kompensation for naboerne.
Noget så simpelt, som at støjen fra afvisningsberedskabet skal tælle med, eller hvor meget støj man som borger må tolerere at blive overfløjet med, siger Agnes Rosenlund.
Onsdag oplevede borgerne i Haderslev Kommune for første gang støjbilledet fra en F35-jager.
Ifølge Forsvarsministeriet hænger det sammen med, at embedsmændene fortsat arbejder på lovforslagets tekniske forarbejde.
Altså en indledende model for, hvordan støj-hjælpepakken skal se ud.
Uden den som fundament er det vanskeligt at diskutere støj-pakken, forklarer Forsvarsministeriets koncernstyringsdirektør.
- De objektive kriterier, som vi ikke er klar med endnu, skal udgøre det tekniske grundlag for de politiske drøftelser.
Men grunden til, at de drøftelser ikke foregår, er, at Forsvarsministeriet ikke er klar.
Forligskredsen har givet hinanden håndslag på, at en god behandling af støjramte borgere har førsteprioritet efter valget, så vidt jeg er orienteret, siger Per Pugholm Olsen fra Forsvarsministeriet.
Prøvede det samme før kommunalvalgDen forklaring skuffer naboerne, der føler sig frarøvet muligheden for at tage stilling i stemmeboksen.
- Vi oplevede det samme før kommunalvalget i 2017.
Der fik vi en tilsvarende forklaring, hvor politikerne og systemet også ville vente til ‘efter valget’ med at diskutere det.
Vi føler os svigtet og berøvet en mulighed for at tage demokratisk stilling, siger Agnes Rosenlund, der indtil videre kun har fået Jesper Petersen (S) i tale.
Enhedslisten er ikke en del af partierne bag F35-købet, der blev besluttet i 2016.
Partiets forsvarsordfører forstår godt, at naboerne føler sig svigtet.
- Jeg synes, at det er helt naturligt, hvis borgerne forventer at få nogle svar ud af de politikere, der står bag købet.
Det er på ingen måde rimeligt, hvis anlægsloven ikke bliver diskuteret på grund af beregninger, der kunne være færdige for længe siden, siger Eva Flyvholm (EL).
Herunder kan du se en reportage fra onsdagens F35-lydprøve ved Flyvestation Skrydstrup.
FacebookTwitterKopier linkEmner:Enhedslisten|Eva Flyvholm (politiker)|Jesper Petersen (politiker)|Valg og folkeafstemninger|Vojens




https://www.dr.dk/sporten/golf/vinden-i-himmerland-driller-det-danske-golfhaab

GolfVinden i Himmerland driller det danske golfhåbLucas Bjerregaard fik blæsten at mærke og åbnede Made in Denmark med en lidt frustrerende runde i par.
Lucas Bjerregaard slår på 18 hul under 1.
runde af golfturneringen Made in Denmark, på Himmerland Golf Klub torsdag den 23.
maj 2019.
.
 Af Frederik Palle23.
maj 2019 kl.
15.
58Bemærk: artiklen er mere end 30 dage gammelLæs opDanmarks i øjeblikket bedste golfspiller, Lucas Bjerregaard, blev flere gange drillet af vinden på førstedagen af Made in Denmark.
Det danske hjemmebanehåb endte første runde i 71 slag og dermed par.
Undervejs havde Bjerregaard kurs mod en langt bedre score, da han var tre under par efter de første syv huller.
Men så ramlede danskeren ind i vejrproblemer.
- Det er frustrerende kun at skyde par, for jeg synes, at jeg spillede bedre end det.
- Men det er det, der kan ske med det vejr.
Skyder man bare lidt ved siden af, så gør vinden det værre, siger Lucas Bjerregaard.
Læs også:Lucas Bjerregaard slutter golfmajor af med hole-in-oneBlæsevejret gjorde det indimellem svært for danskeren at putte, når først han havde skudt sig ind på green.
- Det var svært selv at putte derude, synes jeg.
På nogle af de greens, der ligger højt og ubeskyttet, skal man tage højde for vinden, siger han.
Lucas Bjerregaard føler ikke, at han skal ud og ændre det store, når han fredag tager hul på anden runde.
Nordjyden vil dog gerne gøre det lidt bedre med sine wedge-køller, der typisk bruges, når golfspillerne skal spille kort og samtidig løfte bolden.
Lucas Bjerregaard slår på 1 hul under 1.
runde af golfturneringen Made in Denmark, på Himmerland Golf Klub torsdag den 23.
maj 2019.
- Jeg skal forhåbentlig ud at lave en noget bedre score.
Mine wedges er måske ikke så skarpe, som de burde være, men jeg skal ikke lave det store om til i morgen, siger Bjerregaard.
- Det meste af dagen var det ok.
Det jeg har arbejdet på den seneste uge, var ok, og så var der noget andet, der svigtede lidt, siger han.
Klokken 14.
30 er flere af deltagerne i Made in Denmark fortsat i gang.
Bjerregaards runde i par rækker til en foreløbig placering som nummer 49, men det kan både gå op eller ned senere på dagen.
/ritzau/FacebookTwitterKopier linkEmner:Vejret|Golf|Jylland|Lucas Bjerregaard (golfspiller)




https://www.dr.dk/nyheder/indland/kraeftorganisationer-om-nye-mangelfulde-tjek-en-skandale

IndlandKræftorganisationer om nye mangelfulde tjek: 'En skandale'Op mod 2.
000 kvinder i Jylland og på Fyn har fået mangelfulde kræftundersøgelser.
En mammografi, som den der ses på billedet her, er ikke nok.
Af Anne Klit Øllgaard og Cathrine Lakmann23.
maj 2019 kl.
15.
55Bemærk: artiklen er mere end 30 dage gammelLæs opDet er ikke kun kvinder i Region Sjælland, der ikke har fået den kræftundersøgelse, de har krav på.
Op mod 2.
000 kvinder i Jylland og på Fyn har oplevet det samme.
Skandalen om de utilstrækkelige undersøgelser startede på Ringsted Sygehus sidste år, men nu står det klart, at lignende fejl er blevet begået på Odense Universitetshospital og Universitetshospitalet i Aarhus.
De nationale retningslinjer er jo lavet af de dygtigste, vi har på området, netop for at blive fulgt.
Dem kan man ikke bare tilsidesætte.
Jesper Fisker, direktør Kræftens BekæmpelseLæs også:2.
000 jyske og fynske kvinder er blevet snydt for grundigt brystkræft-tjekOg udviklingen i sagen forarger Karen Sundbøll, der er formand for Dansk Brystkræft Organisation - en forening med 2.
500 nuværende og tidligere brystkræftpatienter.
- Jeg synes, det er ganske utilstedeligt.
Det er jo at tage kvinder som gidsler – hvis man har ressourcemæssige udfordringer i sundhedsvæsnet, er det jo ikke kvinderne, der skal stå på mål for at være med til løse det.
Det er jo en skandale.
Manglende ressourcer og misforståelserDe 2.
000 fejlbehandlede kvinder er dels kvinder under 50 år, som er arveligt disponeret for brystkræft, dels kvinder, som er henvist fra egen læge på grund af smerter i brysterne, skriver Jyllands-Posten.
Og mange har altså ikke fået den undersøgelse, de har krav på ifølge de nationale retningslinjer.
I stedet for en fuld kræftundersøgelse med både mammografi, ultralyd og en fysisk undersøgelse foretaget af lægen, er kvinderne alene blevet tilbudt en mammografi.
De kvinder, hvor mammografien gav anledning til bekymring, fik efterfølgende en fuld undersøgelse.
Kan ikke tilsidesættesÅrsagen til den mangelfulde undersøgelse er på Aarhus Universitetshospital ressourceproblemer, mens Odense Universitetshospital fortæller, at man har tolket de lægefaglige retningslinjer forkert.
Men uanset hvad er det trist og dybt problematisk, mener administrerende direktør for Kræftens Bekæmpelse, Jesper Fisker.
-Det er helt uacceptabelt.
De nationale retningslinjer er jo lavet af de dygtigste, vi har på området, netop for at blive fulgt.
Dem kan man ikke bare tilsidesætte.
De tre sagerI alt har tre regioner nu haft sager med kvinder, der ikke har fået den kræftundersøgelse, de har krav på.
Det gælder Region Sjælland og altså nu også Region Syddanmark og Region Midtjylland.
I Region Sjælland fandt man over 300 tilfælde, hvor kvinder, der siden har fået konstateret brystkræft, har fået den mangelfulde undersøgelse.
Som direkte konsekvens af sagen, er centrale personer på Ringsted Sygehus blevet meldt til politiet, og sygehusets direktør er blevet fyret.
Sagerne fra hhv.
Region Syddanmark og Region Midtjylland har endnu ikke fået konsekvenser for ansatte på hospitalerne.
Kilde: Jyllands-Posten, SundhedsstyrelsenKræftens Bekæmpelse mener, at en statslig myndighed bør undersøge alle sygehuse i landet for at se, om de følger retningslinjerne eller ej.
For det er altafgørende, at man har tillid til sundhedsvæsnet.
- Vi er alle sammen afhængige af tilliden til vores sundhedsvæsen.
Når der kommer sager som dem her, er det med til at rokke ved den tillid.
Hvis den skal genskabes, må vi med det samme komme til bunds i de her sager, siger Jesper Fisker.
Han foreslår, at eksempelvis Styrelsen for Patientsikkerhed, der i forvejen har kendskab til sagerne, står for en grundig analyse.
Omfang er endnu ukendtDe to regioner, Region Midtjylland og Region Syddanmark, ved endnu ikke præcist, hvor mange kvinder, der ikke er blevet undersøgt godt nok.
Det er man i fuld gang med at undersøge, lyder det fra Universitetshospitalerne i både Aarhus og Odense.
Lægefaglig direktør på Odense Universitetshospital, Peder Jest, fortæller, at man har været de første hundrede journaler igennem, og at de første genindkaldelser bliver sendt ud i dag.
Han understreger, at der ikke er grund til, at kvinderne, der modtager en indkaldelse, bekymrer sig unødigt.
- Jeg vil gerne berolige dem.
De har samme risiko for at have brystkræft som resten af den danske, kvindelige befolkning.
Vi regner ikke med at finde kræft blandt kvinderne.
FacebookTwitterKopier linkEmner:Kræftens Bekæmpelse|Odense Universitetshospital|Hospitaler|Kræft|Jylland




https://www.dr.dk/nyheder/politik/folketingsvalg/live-tv-toppolitikerne-diskuterer-klima-og-miljoe-paa-naturmoedet






https://www.dr.dk/nyheder/indland/spinat-fra-netto-skyld-i-sjaeldne-tarminfektioner

IndlandSpinat fra Netto skyld i sjældne tarminfektionerOp mod 20 danskere blev i marts smittet med den sjældne tarmbakterie, der var i frisk spinat.
Bladgrønt skal altid skylles grundigt inden brug, understreger Statens Serum Institut.
23.
maj 2019 kl.
16.
07Bemærk: artiklen er mere end 30 dage gammelLæs opFrisk spinat var skyld i sjældne tarminfektioner hos mindst 20 danskere i foråret, oplyser Statens Serum Institut (SSI).
Instituttet har sammen med Fødevarestyrelsen ledt efter smittekilden til et sygdomsudbrud med den sjældne tarmbakterie Yersinia enterocolitica.
Synderen var frisk udenlandsk spinat købt i Netto i marts, og spinaten er også solgt i svenske supermarkeder, konkluderer instituttet.
Læs også:Flere danskere er blevet syge af sjælden mave-tarminfektion- Vi er meget glade for, at vi har kunnet pege på en smittekilde.
Selv om udbruddet er overstået, kan vi bruge denne viden til at forebygge, at det sker igen.
- Det er også en god anledning til at huske forbrugerne på, at bladgrønt altid skal vaskes grundigt, inden man spiser det, oplyser epidemiolog Luise Müller fra SSI.
Er man smittet med bakterien, vil man oftest opleve voldsom mavepine, feber og diarré.
Symptomerne vil vise sig tre til syv dage efter, man er blevet smittet med bakterien, oplyser instituttet.
/ritzau/FacebookTwitterKopier linkEmner:Netto|Fødevarer|Sygdomme og lidelser|Fødevarestyrelsen|Statens Serum Institut




https://www.dr.dk/nyheder/regionale/hovedstadsomraadet/skandale-vokser-grundejere-faar-yderligere-47-millioner-kroner

Gebyrsager i Københavns KommuneSe temaKøbenhavnSkandale vokser: Grundejere får yderligere 47 millioner kroner tilbage fra udskældt fortovsordningKøbenhavns Kommune har opkrævet i alt 64,8 millioner kroner for meget af grundejerne for rene fortove.
I store dele af København tager kommunen betaling hos grundejerne for at holde fortovene rene.
Af Ida Nathan23.
maj 2019 kl.
15.
33Bemærk: artiklen er mere end 30 dage gammelLæs opTeknik- og Miljøforvaltningen i København opjusterer nu et beløb, som 4.
000 grundejere skal have tilbage, fordi kommunen igennem flere år har opkrævet for høje gebyrer for at holde deres fortove fri for skrald og snavs.
Sidste år konstaterede forvaltningen, at der var opkrævet for høje gebyrer for fortovsrenhold, og at grundejere i Københavns indre by, på Christianshavn, dele af Vesterbro og Nørrebro skulle have 17,5 millioner kroner tilbage.
FortovsordningFortovsordningen i København omfatter cirka 4.
000 grundejere - andelsforeninger, ejerforeninger og butiksejere - i Københavns indre by, på Christianshavn, dele af Nørrebro og Vesterbro.
Grundejerne skal betale et tvungent gebyr for, at kommunen holder fortovene rene og fri for skrald.
Teknik- og Miljøforvaltningen i København har i en årrække opkrævet for høje gebyrer af grundejerne, der står til at få en del af deres penge tilbage.
Det foreløbige beløb lød på 17,5 millioner kroner, men har nu vist sig at være højere.
I 2016 og 2017 opkrævede Teknik- og Miljøforvaltningen henholdsvis 59 og 61 millioner kroner i gebyrer via fortovsordningen.
Men efter kommunens interne revision, en advokatundersøgelse og en revisionsrapport har set nærmere på beregningerne på gebyrerne, hæver forvaltningen det samlede beløb til 64,8 millioner kroner.
Læs også:Ny rapport kritiserer: Forvaltning ignorerede advarsler om for dyre fortove i årevisKonklusionen om, at grundejerne har yderligere 47 millioner kroner til gode, skyldes at advokatundersøgelsen har set på en længere periode, end forvaltningen oprindeligt gjorde, siger stedfortrædende teknik- og miljøborgmester i København Karina Vestergård Madsen (EL).
Det er et stort beløb, der understreger sagens alvor.
Karina Vestergård Madsen (EL), konstitueret teknik- og miljøborgmester- Det er et stort beløb, der understreger sagens alvor.
Det nye tal er kommet frem, fordi advokatrapporten peger på, at grundejerne har krav på tilbagebetaling længere tilbage i tiden, end vi først kiggede på, så det overrasker mig ikke, siger hun.
Politikere: Stadig ikke et punktumRadikales gruppeformand i København Mette Annelie Rasmussen er uforstående over for, at forvaltningens første vurdering af, hvor mange penge grundejerne har krav på, er markant lavere end det endelige beløb.
Nu skal vi finde ud af, hvordan vi kan håndtere at betale alle de her penge tilbage.
Det er først, når vi er kommet i mål med det, at vi kan sætte punktum.
Mette Annelie Rasmussen (R), gruppeformand, København- Der er både tale om en fejlinformering af os politikere og rigtig dårlig håndværk fra forvaltningens side.
De har simpelthen ikke gjort deres arbejde godt nok, siger hun.
Men når udvalget mødes mandag for blandt andet at se på, hvordan det endte med det forhøjede beløb, så vil forløbet give mening, siger stedfortrædende teknik- og miljøborgmester Karina Vestergård Madsen.
- Jeg er ret sikker på, at når vi har talt sammen om det, så giver det god mening, at det er to forskellige beløb, der er kommet frem.
Det er to forskellige rapporter, der har set på to forskellige perioder, siger hun.
Teknik- og Miljøforvaltningen skal optage et internt lån i Københavns Kommune på 20 millioner kroner for at dække ekstraregningen på 47 millioner kroner.
Derfor er sagen om fortovsordningen stadig ikke afsluttet, mener Mette Annelie Rasmussen.
- Nu skal vi finde ud af, hvordan vi kan håndtere at betale alle de her penge tilbage.
Det er først, når vi er kommet i mål med det, at vi kan sætte punktum, siger hun.
Politiker: 'Urimelig forskelsbehandling'Konservatives gruppeformand i København Jakob Næsager er glad for, at beregningerne bag tilbagebetalingen til grundejerne er blevet belyst både af eksterne advokater og revisorer.
Men helt grundlæggende er det urimeligt, at nogen grundejere skal betale for rene fortove, mener han.
- Vi har grundlæggende den opfattelse, at det er en kommunal kerneopgave at holde fortovene rene, og det betaler man til over skatten.
Det er en urimelig forskelsbehandling, at nogle beboere får en ekstraregning, siger han.
Den tidligere advokatundersøgelse konkluderer, at Københavns Kommune har haft ret til at tage betaling for fortovsrenhold, men at forvaltningen i årevis har opkrævet for høje gebyrer og manglet dokumentation for udgifterne til ordningen.
Konklusionerne ledte for nyligt til, at to direktører i Teknik- og Miljøforvaltningen blev fyret.
Sagen om fortovsordningen begyndte at rulle, efter en anonym medarbejder i Teknik- og Miljøforvaltningen gjorde opmærksom på, at fortovsordningen blev brugt som en ulovlig finansieringskilde til renhold i andre dele af byen end hos grundejerne.
FacebookTwitterKopier linkEmner:Jakob Næsager (politiker)|København|Mette Annelie Rasmussen (politiker)|Radikale Venstre|Økonomi




https://www.dr.dk/nyheder/udland/verdens-stoerste-valg-er-afgjort-modi-vinder-stort-i-indien

UdlandVerdens største valg er afgjort: Modi vinder stort i IndienOppositionen i Indien har erkendt sit nederlag.
Modis alliance har i flere exitpolls op til valget haft udsigt til en stor sejr.
Af Sean Coogan og Simon Vincensen23.
maj 2019 kl.
15.
02Bemærk: artiklen er mere end 30 dage gammelLæs opNarendra Modi og hans hindunationalistiske parti, BJP, har vundet det indiske valg.
Oppositionsleder Rahul Gandhi har for kort tid siden erkendt sit nederlag.
Det skriver AFP og BBC.
Dermed har premierministeren kurs mod endnu fem år ved magten.
Modis regeringsparti Bharatiya Janata Party (BJP) står til omkring 300 pladser i parlamentet, skriver BBC.
Det endelige resultat er endnu ikke offentliggjort.
Der skal 272 pladser til for at have flertal i det indiske parlament.
Modis alliance har i flere exitpolls op til valget haft udsigt til en stor sejr.
Premierministeren har allerede flere gange takket vælgerne på Twitter.
Kampen har stået mellem Modis BJP-parti og Kongrespartiet, der ledes af Rahul Gandhi, som har forsøgt at besejre Modi ved at danne koalitioner udenom premierministeren.
Læs også:Verdens største demokrati går til valg: 900 millioner dypper fingeren i blækDet indiske valg er verdens største og har taget over seks uger at gennemføre af logistiske og sikkerhedsmæssige årsager.
Læg dertil flere måneders optakt og valgkamp.
Med 900 millioner registrerede vælgere, 10.
000 kandidater og mere end 800.
000 valgstationer er der tale om et valg af helt ekstraordinære dimensioner.
Med Modi har Indien en premierminister, der skiller sig ud i forhold til fortidens ledere, lyder det fra Steffen Gram, DR's internationale korrespondent.
- Han er en leder, der på mange måder har skabt et nyt pust inden for indisk politik, og i forhold til hvad Indien er.
Men dermed splitter han også befolkningen.
Indiens stærke mandIagttagere har beskrevet valget som et valg om Modi.
Den siddende premierministers økonomiske planer har haft blandet succes, men han har holdt fast i sin popularitet.
Steffen Gram peger på, at Modi har fremlagt omfattende og ambitiøse planer for udvikling af de indiske megabyer og den indiske økonomi, der ikke er blevet til noget i løbet af hans fem år ved magten.
Narendra Modi har med sejren kurs mod fem år mere som Indiens premierminister.
 Modis støtter har fejret sejren de sidste mange timer - selvom alle stemmer ikke var talt op.
 Modi var i meningsmålingerne spået en stor sejr.
1 / 3Narendra Modi har med sejren kurs mod fem år mere som Indiens premierminister.
1 / 3Modis støtter har fejret sejren de sidste mange timer - selvom alle stemmer ikke var talt op.
2 / 3Modi var i meningsmålingerne spået en stor sejr.
3 / 3BJP-lederen har i løbet af valgkampen lagt vægt på sin ydmyge baggrund som søn af en tesælger - i stærk modsætning til modstanderen, Rahul Gandhi, som kommer fra Indiens politiske elite som en del af Nehru-Ghandi familiedynastiet.
Han er det sjette medlem af familien, der leder Kongrespartiet.
Økonomien har været valgets nok vigtigste emne, påpeger BBC, men sikkerhedspolitikken er også kommet i fokus, efter Indien i februar bombede mål i Pakistans del af Kashmir, hvilket fik frygten for en krig til at stige.
- Han er en mand, der fremstår som vagtmanden over Indien, og det er noget han har slået på igen og igen, siger Steffen Gram, der peger på, at Modi blandt andet fokuserer på udefrakommende trusler som pakistansk terror eller Kinas voksende magt.
- Han er en anden type leder, end man har været vant til i Indien, siger han.
Splitter befolkningenMens Modi har fremstillet sig selv som en selvskabt leder, der vil hjælpe Indiens økonomi med at nå sit store potentiale, er hans hindunationalistiske regering blevet kritiseret for at føre Indien væk fra landets liberale og sekulære udgangspunkt.
- Modi er en stor beundrer af Israels premierminister Netanyahu, der taler om den jødiske stat Israel, og Modi taler selv for en indisk stat for hinduer og buddhister, mens andre blot er gæster i landet, forklarer Steffen Gram.
Det har mødt kritik fra flere af landets minoriteter, og især blandt Indiens 200 millioner muslimer, der har oplevet en stigende forfølgelse i de senere år.
I 2014 blev slagtning af køer gjort ulovligt flere steder i landet, og fra hinduistiske selvtægtsgruppers side er der sket en stigning i vold mod muslimer, der mistænkes for at slagte køer.
FacebookTwitterKopier linkEmner:Indien|Narendra Modi (politiker)|BBC|Twitter|Valg og folkeafstemninger




https://www.dr.dk/nyheder/politik/ep-valg/naar-21-aarige-thea-moeder-sit-rumaenske-jeg-ligestilling-eller-vejnet

EP-valgNår 21-årige Thea møder sit 'rumænske jeg': Ligestilling eller vejnet?
Vi nærmer os europaparlamentsvalget - både i Rumænien og Danmark.
Men har vi mere til fælles end det?
Af Nickolaj Sander og Esben Rud Ammundsen23.
maj 2019 kl.
14.
30Bemærk: artiklen er mere end 30 dage gammelLæs opLigestilling eller vejnet?
#MeToo bevægelsen har fyldt meget herhjemme, men i Rumænien har det en helt anden betydning.
Det er forskelligheder som denne, der er med til at gøre Europaparlamentsvalget ekstra vigtigt.
Det handler nemlig både om dig og mig.
Mit europæiske 'jeg'Vi skal alle sammen stemme til det samme valg i Europa.
Den 23.
-26.
maj er der valg til Europa Parlamentet.
I Danmark skal vi stemme den 26.
maj.
I den her serie sætter vi fokus på det, vi har til fælles, og det, der adskiller os.
I videoen møder du en ung fra et land i EU, som ikke er Danmark - og så ser du, hvordan det går, når hun møder hendes 'Danske Jeg' for første gang.
De er blevet matchet på baggrund af alder, køn, karriere og fritidsaktiviteter.
Og de er altså - to og to - sådan nogenlunde ens, hvis man ser bort fra, at de er vokset op i vidt forskellige lande.
Når videoopkaldet starter op, ser de hinanden for første gang - og så får de lov at blive klogere på, hvordan en hverdag ser ud hos dem hver især.
FacebookTwitterKopier linkEmner:Europa-Parlamentet|Rumænien|EU|Arbejdsmarked|EU-forhold




https://www.dr.dk/nyheder/politik/ep-valg/knap-hver-anden-er-imod-udvidelse-af-eu-viser-undersoegelse

EP-valgKnap hver anden er imod udvidelse af EU, viser undersøgelse20 procent siger i en stor undersøgelse, at udvidelsen af EU "er gået for vidt".
Rumænere gør klar til at stemme til Europa-Parlamentet.
Rumænien blev optaget i EU i 2007.
Af Lasse Berg Sørensen og Oliver Fruergaard23.
maj 2019 kl.
13.
55Bemærk: artiklen er mere end 30 dage gammelLæs op- Dette er i sandhed et historisk øjeblik.
I dag har vi afsluttet et af de blodigste og mørkeste kapitler i den europæiske historie, annoncerede daværende statsminister Anders Fogh Rasmussen en decemberdag tilbage i 2002.
Som formandsland for EU-Rådet stod Danmark i spidsen for at udvide EU med 10 nye medlemslande.
Otte fra Øst- og Centraleuropa samt Malta og Cypern.
- Vores nyeste medlemmer byder jeg hjerteligt velkommen i familien, sagde Fogh.
Det gør mange danskere dog langt fra i dag.
I Den Danske Værdiundersøgelse, der er gennemført af Danmarks Statistik for Aalborg Universitet, svarer 46 procent af de adspurgte danskere, at de er imod, at EU bliver udvidet mere.
Kun 20 procent siger, at de i et eller andet omfang er for en udvidelse.
Ifølge professor i statskundskab på Københavns Universitet Peter Nedergaard handler det især om den seneste EU-udvidelse med Bulgarien, Rumænien og Kroatien.
- Det har givet et større EU og mere stabilitet på Balkan, men den fri bevægelighed har ikke altid været udelukkende positiv, fx når det kommer til Rumænien, forklarer han.
Læs også:Udvisningsdømte kriminelle fylder i fængslerne- Mange rumænere klarer sig godt, men der er også nogle, der ikke gør.
Fx er der historier om de såkaldte tyvebander, der begår indbrud og så tager tilbage.
EU er siden sin grundlæggelse blevet udvidet seks gange, senest med Kroatien i 2013.
I undersøgelsen siger 20 procent af de adspurgte, at "udvidelsen er gået for vidt".
Udvidelser af EU gennem tiden2013: Kroatien2007: Bulgarien og Rumænien2004: Cypern, Estland, Letland, Litauen, Malta, Polen, Slovakiet, Slovenien, Tjekkiet og Ungarn1995: Finland, Sverige og Østrig1986: Portugal og Spanien1981: Grækenland1973: Danmark, Storbritannien og IrlandOprindelige lande: Frankrig, Holland, Belgien, Luxembourg, Italien og Vesttyskland.
Kilde: EU- Det er næppe en udvidelse med Norge eller Island, man frygter, men en udvidelse med flere lande fra Balkan eller Tyrkiet, vurderer Peter Nedergaard.
Venstres EU-ordfører, Jan E.
Jørgensen, kan godt forstå, at folk siger nej tak til flere EU-medlemslande, hvis der for eksempel er tale om Tyrkiet.
- Der foregår massive overtrædelser af menneskerettighederne i Tyrkiet, og på mange måder er det et land, der slet ikke lever op til de krav, vi stiller for at blive medlem af EU, siger Jan E.
Jørgensen.
- Var det derimod lande som Norge eller Schweiz, der spurgte, om de kunne blive en del af EU, ville jeg være for.
Den Danske VærdiundersøgelseUndersøgelsen er en del af en omfattende international spørgeskemaundersøgelse (The European Values Survey), som har været gennemført hvert niende år siden 1981.
Undersøgelsen er denne gang blevet gennemført af Danmarks Statistik for Aalborg Universitet og er finansieret af Rockwool Fonden.
Den har resultereret i bogen 'Usikker Modernitet: Danskernes værdier 1981-2017', der udkommer den 28.
maj i år.
De Radikales EU-ordfører, Sofie Carsten Nielsen, synes ikke, at EU bør udvide med flere lande.
- Vi har brug for at få styr på egen butik og på de lande, som allerede er medlem af EU, for eksempel Polen og Ungarn, der ikke overholder de grundlæggende regler i EU, vi er fælles om.
Både Polen og Ungarn blev optaget i EU-fællesskabet i 2004, men er siden kommet på kollisionskurs med de øvrige EU-lande, som mener, at de bryder med unionens retsstatsprincipper.
Læs også:Må Orban blive eller ej?
I dag falder hammeren for EU's 'enfant terrible'Dansk Folkepartis EU-ordfører er også enig i, at EU ikke bør udvide mere.
- De lande, der gerne vil være med i EU, for eksempel på Vestbalkan, er tæt på at være økonomisk rabundus, og de bliver dyre at få med i EU, siger Kenneth Kristensen Berth.
FacebookTwitterKopier linkEmner:Kenneth Kristensen Berth (politiker)|Sofie Carsten Nielsen (politiker)|EU-forhold|Tyrkiet|Kroatien




https://www.dr.dk/nyheder/indland/dansker-besteg-mount-everest-uden-ilt-paa-flaske-saa-ekstremt-ikke-alle-overlever

IndlandDansker besteg Mount Everest uden ilt på flaske: 'Så ekstremt, at ikke alle overlever'Hele kroppen ryger op i den røde zone, når man kommer over 8.
000 meter, siger forsker.
Kun 212 bjergbestigere er lykkedes med at komme til toppen af Mount Everest uden brug af ilt på flaske.
Af Mark Lindved Norup23.
maj 2019 kl.
16.
10Bemærk: artiklen er mere end 30 dage gammelLæs op- Det er absolut ekstremt.
Svaret bliver fulgt op af et lille grin.
Formentlig på grund af spørgsmålet.
Det hører unægtelig også til i den kategori, der kaster indlysende svar af sig.
Mennesket på Mount EverestI alt har flere end 9.
000 besteget bjerget.
212 har gjort det uden ilt på flaske.
Rasmus Kragh var den 19.
dansker på toppen - men den første uden iltflasker.
Everest er 8.
848 meter højt.
Det ligger i bjergkæden Himalaya på grænsen mellem Kina og Nepal.
Hvor ekstremt er det at bestige Mount Everest uden ilt?
Nicolai Nordsborg, der er lektor på Institut for Idræt og Ernæring ved Københavns Universitet, udbygger sit svar en smule.
- Det er så ekstremt, at ikke alle overlever.
Og tog man dig eller mig og droppede os af deroppe, så ville vi ikke have mange minutter tilbage at leve i, siger han om det at bevæge sig op i ’The Death Zone’ – dødszonen, som det kaldes, når en bjergbestiger krydser højdemeter nummer 8.
000.
Deroppe, hvor der kun er en tredjedel af den mængde ilt, vi optager hernede ved havoverfladen, og hvor kroppen går i akut alarmberedskab, fordi den presses til det yderste.
Kroppen i den røde zoneI nat dansk tid befandt danske Rasmus Kragh sig i den højde på verdens højeste bjerg med kurs mod toppen.
Han nåede sit mål og blev dermed den blot 19.
dansker til at sætte fod på Mount Everests tinde, men den første til at gøre det uden ilt på flaske.
Rasmus Kragh måtte bruge tre forsøg, før det lykkedes at nå toppen af Mount Everest uden brug af ilt på trykflaske.
En bedrift som kun lidt over 200 personer har præsteret før ham - og med god grund, forklarer Nicolai Nordsborg.
- Problemet er, at der ikke er ilt nok til livsvigtige kropslige funktioner.
Der er ikke nok til, at hjernen kan fungere ordentligt, og der er ikke ilt nok til, at hjertet kan udføre sin funktion tilstrækkeligt.
Alle vores energikrævende processer kører totalt i den røde zone, og derfor er det så farligt, siger han.
Hvor mange, der præcist er døde på Mount Everest igennem tiden, er uvist, men det er flere end 200.
De første til at nå det øverste punkt på verdens tag var newzealænderen Sir Edmund Hillary og sherpa Tenzin Norgay i 1953.
De fik hjælp fra iltflasker til at klare den strabadserende tur.
Sherpaen Tenzing Norgay og Sir Hillary blev de første mennesker på toppen af Mount Everest i 1953.
Først i 1978 lykkedes det for mennesket at besejre Mount Everest uden brug af ilt på trykflaske, da italieneren Reinhold Messner og østrigeren Peter Habeler skrev sig ind i bjergbestigningens historiebøger.
Højdesygen sætter indAllerede ved 4.
000 meters højde kan symptomerne på højdesyge opstå, og på det sidste stykke i dødszonen mellem 8.
000 meter og toppen 848 meter længere oppe er påvirkningen ekstrem.
Det farligste stykke, hvor sanserne skal være skærpede, men hvor evnen til at tænke klart fordufter under højdepåvirkningen.
- Der er man så påvirket, at alene det at sætte den ene fod foran den anden stort set er en umulig opgave.
Og hvis det nærmest føles umuligt bare at tage et skridt, så siger det sig selv, at den rationelle tænkning i forhold til at vurdere sikkerhed eller tage bestik af forholdene er voldsomt nedsat, siger Nicolai Nordsborg.
Problemet er, at atmosfærens tryk aftager i højden, og det betyder, at den måde, som iltmolekylerne kommer igennem lungevævet og ud i blodet på, bliver mindre og mindre effektiv, og så falder mætningsgraden af ilt i blodet.
Når hjernen stopperItalieneren Peter Habeler beskrev oplevelsen af at være berøvet for ilt på denne måde:At ånde bliver så anstrengende, at vi knap har styrken til at fortsætte.
Italieneren Peter Habeler om at bestige Everest uden ilt på flaske.
- At ånde bliver så anstrengende, at vi knap har styrken til at fortsætte.
Efter hvert 10 eller 15 skridt kollapser vi i sneen og hviler os, og så kravler vi videre.
Min hjerne synes nærmest at være stoppet med at fungere, sagde han efter sit togt i 1978.
Rasmus Kragh besteg dødszonen i selskab med en sherpa, der kun havde ilt med til sig selv.
Han ville med egne ord hellere vende om end at fortsætte hjulpet på vej af en iltmaske.
Hvad han også tidligere har måttet gøre to gange, hvor dårlige vejrforhold satte en stopper for hans opstigning 250 meter fra den forjættede top.
Denne gang lykkedes det for Rasmus Kragh.
FacebookTwitterKopier linkEmner:Mount Everest|Københavns Universitet|Sygdomme og lidelser




https://www.dr.dk/nyheder/kultur/film/anmelder-giver-6-stjerner-til-usaedvanlig-film-faar-lyst-til-hoere-birthe-kjaer

FilmlandSe temaAf Filmanmelder og vært på FilmlandPer Juul CarlsenFilm og serierAnmelder giver 6 stjerner til 'usædvanlig' film: Får lyst til at høre Birthe Kjær og sprænge fabrikker i luften'Kvinde på krigsstien' handler om en 50-årig kvinde, der går til ekstremer for at redde naturen.
Halla spilles af den islandske skuespillerinde Halldóra Geirhardsdóttir.
For sin rolle i 'Kvinde på krigsstien' er hun nomineret til Den Europæiske Filmpris for bedste skuespillerinde.
(© Camera Film)23.
maj 2019 kl.
14.
48Bemærk: artiklen er mere end 30 dage gammelLæs opKvindesag.
Klimakamp.
Kapitalisme.
Terror.
Det ligner et lille katalog over de mest betændte emner i vore dage – den slags avisernes debatsider er fyldt til randen med, og som efterhånden føles endevendt ihjel.
Det er – for at bruge et moderne dansk udtryk – overhovedet ikke sexet.
'Kvinde på krigsstien'Instruktør: Benedikt ErlingssonMedvirkende: Halldóra Geirharðsdóttir, Jóhann Sigurðarson, Juan Camillo Roman EstradaPremiere: 23.
maj 2019Det er den islandske instruktør Benedikt Erlingsson heldigvis fuldstændigt forrygende ligeglad med.
Han tager en kvinde på omkring de 50 og sætter hende til at forsvare naturen overfor den pengegriske industri ved at udføre terror – eller måske nok nærmere sabotage.
Damen har fået nok af aluminiumindustrien, der spolerer den enestående islandske natur.
Derfor ødelægger hun strømtilførslen til fabrikkerne ved at sprænge el-masterne på det sydlige Island i luften, og inden længe er hun landets mest eftersøgte person.
Det er i sig selv et usædvanligt scenarie på film – en midaldrende dame, der sprænger noget i luften.
En forklædt feel good-komedieMen det er på ingen måde det eneste usædvanlige ved 'Kvinde på krigsstien'.
Erlingsson, der for 6 år siden tænkte på tværs af alle normale filmtankegange med sin 'Om heste og mænd', har tydeligvis ikke høje tanker om hverken islandsk industri, islandske politikere eller mandschauvinister af enhver nationalitet.
Men der er intet bittert eller indestængt ved 'Kvinde på krigsstien'.
Det er politisk film forklædt som feel good-komedie.
Og det virker aldeles overbevisende.
Filmen er instrueret af Benedikt Erlingsson, der tidligere har instrueret filmene 'Om heste og mænd' og 'Volcano'.
(© Camera Film)Film, der på den ene eller anden måde beskæftiger sig med menneskets voldtægt af naturen, har en uheldig tendens til at blive forknytte og triste.
'Kvinde på krigsstien' er så fyldt med humør, at man selv får lyst til at iføre sig sit flotteste festtøj, finde Birthe Kjærs Greatest Hits frem og sprænge en miljøsvinende fabrik i luften.
Det skyldes ikke mindst heltinden Halla, der cykler hjem gennem Reykjavik efter fra sine sabotageaktioner og ligner en hvilken som helst pæn dame, måske en skolelærer, måske indehaveren af en tøjbutik.
Faktisk er hun leder af et kor.
Men når miljøsvineriet bliver for meget, putter hun sprængstof i lommen og tager ud i vildmarken for at opføre sig som en elitesoldat.
En imponerende bedriftDet vidunderlige … nej, om igen …Det, der også er vidunderligt ved 'Kvinde på krigsstien' er, at Halla er ekstremt handlekraftig men hele tiden indenfor sandsynlighedens rammer.
Det er måske lidt vildt, at hun skyder en drone ned med bue og pil, men altså, det kan jo lade sig gøre.
Det er også vildt, at hun gemmer sig for myndighederne i flere timer i iskoldt vandt, men man har hørt om det, der er vildere i virkelighedens verden.
Umiddelbart er det vel også meget få mennesker, der har lyst til at iføre sig skindet fra et dødt får, men vi er jo på Island, hvor folk er tæt knyttet til den barske natur.
I 'Kvinde på krigsstien' vil Halla gøre alt for at redde naturen, og hun går gerne til ekstremer for at få det til at ske.
(© Camera Film)Alt i alt vrimler det med små poetiske, humørfyldte, fantasifulde detaljer i 'Kvinde på krigsstien', som da Halla låner en smuk gammel turkis Volvo 142 af den slags, der kan få bilentusiaster til at dåne, og bruger den som køretøj før en af sine aktioner.
Eller da Halla ifører sig en maske med den sydafrikanske frihedskæmper Nelson Mandela for at skjule sin identitet.
Og så er der den lille trio, der akkompagnerer Halla hele filmen igennem.
Idéen om at have soundtrackorkesteret med i selve filmen er planket fra serbiske Emir Kusturica og mexicanske Alejandro Gonzalez Iñarritú i 'Birdman', men Benedikt Erlingsson giver det sin helt egen islandske tone og komik i 'Kvinde på krigsstien'.
De velklædte musikanter spiller ikke bare musik.
De føjer også ekstra drama til historien.
Og pludselig får de selskab af et ukrainsk kvindekor.
Hvilket i øvrigt giver helt igennem god mening.
På forbavsende vis lykkes det Benedikt Erlingsson at få den her meget islandske film om aldeles globale problemstillinger til at svinge på alle leder og kanter.
Den gør det simpelthen skidesjovt at reagere på verdens tilstand.
En imponerende bedrift.
(© Camera Film)Læs også:'Det er ikke det, der er meningen': Anmelder irriteret over ny lejemorderfilmFacebookTwitterKopier linkEmner:Island|Industri|Birthe Kjær (musiker)|Sydafrika|Volvo




https://www.dr.dk/nyheder/kultur/film/disney-gaar-amok-med-nye-udgaver-af-gamle-film-men-intet-slaar-disse-10

Film og serierDisney går amok med nye udgaver af gamle film - men intet slår disse 10 klassikereFår Disneys nye 'Aladdin' dig til at savne de gamle tegnefilm?
Her er de ti bedste fra Disneys bagkatalog.
I dag har en ny version af Disneys 'Aladdin' premiere.
Vi har bedt Troldspejlets Jakob Stegelmann om at udpege de ti bedste Disney-film.
(© Disney/Scanpix)Af Marie Ravn Nielsen og Silas Bay Nielsen23.
maj 2019 kl.
12.
09Bemærk: artiklen er mere end 30 dage gammelLæs opDe fleste af os har søde minder med Disneys klassiske tegnefilm.
Måske kan du huske, første gang du så 'Løvernes konge' på dvd hos dine bedsteforældre.
Eller da du var på dit livs første biograftur for at se 'Mulan'?
Men de gamle klassikere står ikke længere alene, for Disney har de seneste år løbende sendt nye udgaver på gaden af de gamle historier – og i dag har 'Aladdin' med en blåmalet Will Smith som den kække lampeånd Genie premiere.
Læs også:Anmelder overgiver sig til ‘medrivende’ Aladdin-film: Hop på det flyvende tæppe og ud på eventyr!
På den måde holder Disney sig evigt aktuel.
Filmgiganten oplevede ellers en kæmpe nedtur, efter at selskabets grundlægger Walt Disney døde, fortæller Jakob Stegelmann fra Troldspejlet.
- Efter han døde i 1966 var der en periode, hvor man ikke vidste, hvad man skulle gøre, og faktisk var Disney ved at lukke, fordi det ikke lykkedes at genoplive det.
Succesen blev dog genoplivet i 1989, da 'Den lille havfrue' ramte biograferne.
- Den, 'Aladdin' og 'Skønheden og udyret' fik gigantisk mange publikummer, fordi det lykkedes studiet at kombinere de gamle films kvaliteter med noget lidt frækkere og mere råt.
Det ville man aldrig have gjort, da Walt Disney levede, siger Jakob Stegelmann.
Vi har bedt Jakob Stegelmann om at dele hans ti yndlingsfilm fra Disney – og nederst kan du selv stemme på din favorit.
1Snehvide og de syv dværge (1937)(© Disney Enterprises/Getty Images)- 'Snehvide' er det klassisk folkeeventyr med masser af musik og humor, men først og fremmest uhygge og de virkelig store følelser.
- Snehvide dør jo næsten, og dronningen er så ond, at hun kunne skræmme mange i alle aldre.
2Pinocchio (1940)(© Walt Disney/Scanpix)- 'Pinocchio' har en af de mest ikoniske figurer og en af de sange, der er mest uløseligt forbundet til Disney.
Mange husker jo Jesper Fårekylling og sangen ’Når du ser et stjerneskud’, og så er filmen virkelig smukt lavet og har en helt særlig europæisk stemning, da den foregår i en lille by i Alperne.
- Det er i grunden en lidt mærkelig historie om en dukke, der bliver til en rigtig dreng, og som bor hos den enlige far, Gepetto.
Alligevel er der masser af drama, fordi han næsten bliver forvandlet til et æsel og bliver fanget i en hval.
3Bambi (1942)(© Disney/Scanpix)- Det er den ultimative naturfilm, fordi den handler om, hvor fantastisk naturen og dyrene er, og hvor skrækkelige mennesket er.
Det eneste man ser til mennesket i filmen er, når Bambis mor bliver skudt.
- Det er måske den mest traumatiske scene i hele Disneys filmhistorie.
4Junglebogen (1967)(© Disney/Scanpix)- Dette var den sidste film, som Walt Disney selv overvågede fra start til slut, og det var noget af den flotteste animation, der var blevet lavet til dato.
Figurerne var tegnet, som om de var lyslevende på lærredet.
- Filmen er figurerne, og historien har gys - f.
eks.
når stakkels Mowgli er tæt på at komme i kløerne på Shere Khan.
Dyrene spiller hovedrollerne, og de har charme og personlighed, så det mere er dem, man husker fortællingen for.
5Den lille havfrue (1989)(© Disney/Scanpix)- Den kom som en total overraskelse dengang, fordi man troede, at Disney var gået lidt i frø med de klassiske eventyrer.
- Historien handler om en mere moderne prinsesse, der lidt gør, hvad der passer hende, men det giver hende også problemer.
- Igen formår Disney at skabe figurer, man tror på, og der er biroller som er vigtige - som f.
eks.
krabben Sebastian.
Og musikken får også en større rolle at spille, fordi de andre film ikke var en musical som denne.
6Skønheden & udyret (1991)(© Disney/Scanpix)- Da jeg så 'Skønheden og udyret' først gang, tænkte jeg, at Disney nu for alvor virkelig havde fanget magien fra de gamle dage.
- Filmen er en kombination af den smukke pige og det i virkeligheden meget tiltalende monster, som på det tidspunkt kun var noget, man kunne laves på tegnefilm.
- Der er nogle af de mest fantastiske bifigurer i filmen som uret Cogsworth og lysestagen Lumiere.
Der er dystre undertoner, og der er underspillet erotisk.
Og så er det en film, som selv kunne få de vokse i biografen – uden at bruge børn som alibi.
7Aladdin (1992)(© Disney/Scanpix)- Med Aladdin ville Disney for alvor musicalen, samtidig med at de slog humoren løs.
Hovedpersonen Aladdin var lidt kedelig, men så var der lampeånden Genie, der var fuldstændig fantastisk.
- Robin Williams lagde stemme til Genie helt uden manus, og det flyttede standup-humoren over i Disney-filmene.
Det ville aldrig være sket under Walt Disney.
Uden manuskript kom der en helt nye drejning, og aldrig har man grinet så meget under en Disney-film som i denne.
8Løvernes konge (1994)(© Disney/Scanpix)- Denne film er ligesom 'Bambi' – bare med løver.
Den er den mest monumentale og imponerende af de nye Disney-film.
Disney selv troede ikke meget på filmen, fordi den handlede om løver, men den var meget mere end det.
- Den handlede om at være forældre, om at blive forkastet af sine egne, om at komme tilbage og blive udsat for det mest forfærdelige.
Det er Shakespeare, der både appellerer til børn og til voksne.
9Mulan (1998)(© Ronald Grant Archive/Disney/Scanpix)- Mulan er en stærk kvinde, der tager situationen i egen hånd.
Og så er Eddie Murphy med som en sjov bifigur.
- Tegnemæssigt er den eksperimenterende, da Disney aldrig har lavet noget lignende i de forrige film – og det gjorde indtryk på mange.
Mulan foregår i Kina, og filmen gør brug af kinesiske tegneteknikker og blander dem med de amerikanske – hvilket gør den ret speciel.
10Frost (2013)(© Disney/Scanpix)- Frost er den største økonomiske succes for Disney nogensinde.
Den ramte plet i et meget bredt publikum.
- Forholdet mellem prinsesserne er så utroligt troværdigt, og man har tilladt sig, at den mandlige helt kun har en meget perifer rolle.
Filmen gjorde opmærksom på manglen af kvindelige hovedroller, og den beviste, at kvinder i film også virker kommercielt.
- Og så er den et eksempel på, at man godt kan tage en gammel klassiker som et H.
C.
Andersen-eventyr og lave det helt om, og så alligevel gøre det til en af de Disney-film, som de fleste nok har set flere gange.
FacebookTwitterKopier linkEmner:Eddie Murphy (skuespiller)|Will Smith (skuespiller)|Dyr|Teater|Kina




https://www.dr.dk/nyheder/indland/rusland-dansk-jehovas-vidne-far-stadfaestet-dom

IndlandRusland: Dansk Jehovas vidne får stadfæstet domDennis Christensen er idømt seks års fængsel for at videreføre Jehovas Vidner.
Det er en stadfæstelse.
Dennis Kristensen ses her ved retssagen i februar.
23.
maj 2019 kl.
11.
58 | opdateret 23.
maj 2019 kl.
12.
20Bemærk: artiklen er mere end 30 dage gammelLæs opEn regional ret i Rusland har torsdag stadfæstet en dom på seks års fængsel til danske Dennis Christensen.
Det oplyser Amnesty.
Han er dømt for at videreføre trossamfundet Jehovas Vidner, der er forbudt i landet.
Det skyldes, at Jehovas Vidner i Rusland siden foråret 2017 er blevet betragtet som en religiøs ekstremistisk organisation.
Læs også:Ruslands højesteret: Jehovas Vidner-domme har intet at gøre med religionDet betyder, at trossamfundet står på samme liste som nynazister og terrorsympatisører.
Dennis Christensen er selvstændig tømrer, russisk gift og har boet i Rusland i 16 år.
Senest i Oryol, hvor han nu sidder fængslet.
Han har været varetægtsfængslet siden 25.
maj 2017.
Han nægter sig skyldig i anklagerne mod ham.
Ikke forbudt - i princippetI februar blev han i en distriktsret idømt seks års fængsel.
Det er den straf, som torsdag er blevet stadfæstet.
I forbindelse med at Dennis Christensen blev dømt i februar, oplyste Amnesty, at den tid, han allerede har siddet fængslet, tæller med i straffen og tæller dobbelt.
Dermed står han ikke over for yderligere seks års afsoning.
Det er i princippet ikke forbudt at være Jehovas vidne i Rusland, og der er cirka 175.
000 medlemmer af trossamfundet i landet.
Men vidner må ikke praktisere og missionere der.
Jehovas Vidner i Danmark oplyser, at der siden 20.
april 2017 og indtil 22.
maj 2019 er foretaget over 420 ransagninger af private hjem og anholdelser af Jehovas vidner i Rusland.
195 personer er sigtet eller tiltalt efter paragraffen om ekstremisme, ligesom Dennis Christensen var.
30 af dem sidder varetægtsfængslet, mens 24 er i husarrest.
/ritzau/FacebookTwitterKopier linkEmner:Jehovas Vidner|Rusland|Religion|Kriminalitet|Tro, etik og filosofi




https://www.dr.dk/nyheder/regionale/oestjylland/spareplan-aarhus-universitetshospital-er-lagt-frem-180-stillinger-skal

Aarhus UniversitetshospitalSe temaØstjyllandSpareplan for Aarhus Universitetshospital er lagt frem: 180 stillinger skal nedlæggesDer bliver lavere personalenormeringer i alle afdelinger.
Planen skal nu i høring.
Sparekravet skyldes blandt andet sammenlægningen af fire hospitaler til ét stort supersygehus i Skejby ved Aarhus, som har givet en flytteregning på en milliard kroner.
Af Heikki Yding og Sarah Friis Elkjær23.
maj 2019 kl.
15.
03Bemærk: artiklen er mere end 30 dage gammelLæs opI dag fik medarbejdere på Aarhus Universitetshospital at vide, hvordan deres afdeling bliver ramt, når besparelserne træder i kraft.
Selvom Region Midtjylland i går mere end halverede sparekravet til hospitalet fra 325 millioner kroner i 2019 til 150 millioner kroner, så rammer sparekniven alligevel hårdt.
Beløbet svarer nemlig til et farvel til 180 stillinger.
Disse stillinger forsvinder:I resten af 2019 reduceres i alt med cirka 180 stillinger, hvoraf hospitalet skønner, at cirka 40 stillinger er ledige.
Læger: 14Sygeplejersker: 67Social- og sundhedsassistenter: 6Bioanalytikere: 11Administrativt personale (Klinisk, administrativt personale, herunder lægesekretærer, ansatte i Hospitalsstaben mm): 42Øvrige (ansatte i service-, køkken-, lager- og logistikfunktioner mm): 40Kilde: Aarhus Universitetshospital og Region MidtjyllandHospitalsdirektør Poul Blaabjerg siger, at det kendetegner besparelserne, at det er mange mindre besparelser, som vil blive lavet stort set overalt på hospitalet, og at der bliver nedlagt 180 stillinger.
- Jeg synes ikke, det er en grønthøster, for vi har fundet nogle steder, hvor det kan realiseres, uden at det kompromitterer vores profil.
Men der bliver lagt pres på alle afdelinger, da vi ikke har fundet et eneste område eller fag, hvor vi kan skære væk, for det er ikke virkeligheden på hospitalet, siger han.
Patienterne kan dog roligt komme på hospitalet, mener han.
- Vi går ikke på kompromis med noget som helst i retning af patientsikkerhed.
Der vil komme lidt mere pres på, når man fjerner 180 stillinger, men vi har et godt samarbejde med de andre hospitaler i regionen, og der vil være opgaver, som bliver afhjulpet af dem.
Læs også:Silkeborg har fået flere end 1.
000 patienter fra Aarhus Universitetshospital: 'Vi kan ikke hjælpe mere'Mangler 425 millioner kroner efter flytningÅrsagen til besparelserne er, at det har været langt dyrere end ventet at samle sygehusafdelingerne på det nye supersygehus i Skejby samt et effektiviseringskrav på otte procent.
Der mangler 425 millioner kroner årligt, for at Aarhus Universitetshospital grundlæggende er i økonomisk balance.
Men i stedet for at spare beløbet på én gang, ønsker regionsrådet at udsætte dele af besparelsen, så den indfases over fire år.
Spareplanen skal nu sendes i høring blandt hospitalets medarbejdere.
Her er forslagene:•Tværgående spareforslag: Det er fælles tiltag om mindre brug af for eksempel merarbejdsaftaler, bedre arbejdstidsplanlægning, sikring af overensstemmelse mellem funktionstillæg og funktioner samt reduktion af telefonabonnementer, som i alt skal give ti millioner kroner.
•Afdelingernes spareforslag: Hospitalsledelsen vurderer, at der er sparetiltag for 109 millioner kroner, som kan gennemføres i 2019.
Det er forslag, som betyder en generelt lavere personalenormering i alle afdelinger.
Desuden er der besparelser på ledelse, administration, stabe og klinisk administrative funktioner samt kursusudgifter.
Disse besparelser betyder nedlæggelse af cirka 180 stillinger, hvoraf cirka 40 stillinger er ledige.
•Forslag under afklaring: Desuden er man ved at afklare flytning af funktioner eller kapacitet til andre regionshospitaler og hjemtrækning af patienter og behandlinger fra andre regioner.
Mange forslag kræver aftaler med andre hospitaler, og de vil kun få en begrænset effekt i 2019.
Desuden er der nogle få forslag, som kræver godkendelse af Regionsrådet.
I alt vil forslagene kunne spare 16 millioner kroner i 2019 på de sparetiltag, som er under afklaring.
•Stop for udgifter: Hospitalsledelsen lægger op til at spare 15 millioner kroner gennem et totalt stop for udgifter til tilpasning af lokaler efter indflytning, parkeringsforhold, omklædningsrum, skilte, almindelig vedligehold og øvrige udgifter i forbindelse med ibrugtagning af nye bygninger.
•Kilde: Aarhus Universitetshospital og Region MidtjyllandFacebookTwitterKopier linkEmner:Hospitaler|Økonomi|Aarhus Universitetshospital|Region Midtjylland|Jylland




https://www.dr.dk/nyheder/politik/folketingsvalg/liberal-alliance-vil-af-med-den-usynlige-skat-det-freder-prisen-paa

FolketingsvalgLiberal Alliance vil af med den 'usynlige skat': Det freder prisen på cigaretterAnders Samuelsen, der er aftenens gæst i 'Mød Partierne', går til valg på skattelettelser og færre afgifter.
Som det eneste parti i Folketinget vil Liberal Alliance ikke hæve prisen på cigaretter, fordi det vil betyde flere afgifter.
Af Anna Sol Jørgensen23.
maj 2019 kl.
12.
00Bemærk: artiklen er mere end 30 dage gammelLæs op'Ligesom skat, bare usynligt'.
Sådan betegner Liberal Alliance de afgifter, danskerne hver dag betaler.
Partiet kritiserer på deres hjemmeside afgifter på biler, afgifter på strøm, på nødder, kaffe, sukker og på luften i softice.
- Afgifter er smarte, når staten gerne vil have penge i kassen, fordi de er sværere for borgerne at få øje på end skatter.
Hvis du for eksempel køber en plade chokolade til 25 kroner, så får staten 11,50 kroner.
Men det tænker du formentlig sjældent over, lyder det på partiets hjemmeside.
© Type 1Stil spørgsmål til De RadikaleHar du kommentarer eller spørgsmål til De Radikales politik, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Ligesom partiet går til valg på at ville sikre skattelettelser, vil partiet heller ikke gå med til at hæve afgifter.
Det gavner ifølge det liberale parti ikke nogen.
Hverken samfundet som helhed eller den enkelte.
Ifølge Skatteministeriet har den nuværende regering bestående af partierne Venstre, Liberal Alliance og Konservative siden 2015 ført en skattepolitik, der medfører, at skatter og afgifter sænkes med godt 27 milliarder kroner frem mod 2025.
De første 18 milliarder kroner af lempelserne er allerede trådt i kraft, mens de sidste ni milliarder bliver indfaset i de kommende år.
'Flere muligheder for den enkelte familie'Men det betyder ikke, at Liberal Alliance vil se sig tilfredse med de resultater, partiet allerede har været med til at skabe i regeringen.
I marts fremlagde Liberal Alliance en 2030-plan, der blandt indebærer, at topskatten bliver afskaffet, så ingen danskere skal betale mere end 40 procent i skat.
Derudover vil partiet med planen blandt andet fjerne arveafgiften, fjerne fribeløbet på SU, sænke selskabsskatten og afskaffe registreringsafgiften.
- Vi har fremlagt en 2030-plan, der viser vejen.
Vi skal sænke skatterne.
Både for danskerne og for virksomhederne.
Fjerne bureaukrati og snærende, tossede afgifter, skrev partileder Anders Samuelsen i en kronik i Dagbladet Information i sidste uge.
- Når vi vil sænke skatterne, fjerne bureaukrati, gøre bilerne billigere, så giver det flere muligheder for den enkelte familie og for virksomheder.
Og det løfter fællesskabet.
Både socialt og økonomisk, fortsætter han i kronikken.
Dagen inden havde partiet lanceret boligudspillet 'Mere frihed til boligejere', der skal sikre boligejerne skattelettelser for fem milliarder kroner.
Stil spørgsmål til Morten ØstergaardNår Morten Østergaard har været i 'Mød Partierne', sidder han klar til at svare på spørgsmål fra brugerne her på dr.
dk.
Det er fra klokken 22.
00, men du kan allerede sende dit spørgsmål nu.
Det kan du gøre her.
Derudover vil Liberal Alliance have afskaffet særskatten på boliger over seks millioner kroner, som partiet mener er en misundelsesskat.
Tror på det frie valgPartiets liberale politik betyder også, at den personlige frihed og friheden til at finde lykken på sin egen måde er et af Liberal Alliance grundprincipper.
Dét kombineret med at ville fjerne eller sænke afgifter på en lang række varer betyder, at partiet som det eneste i Folketinget ikke vil være med til at hæve prisen på cigaretter.
For prisen bliver reguleret ved at hæve afgifterne - eller den usynlige skat, som partiet kalder dem.
Sidste år steg andelen af danskere, der med jævne mellemrum tænder en cigaret.
Det er første gang i 20 år, at man med statistisk sikkerhed kan sige, at der er sket en stigning i andel af rygende danskere.
Og den udvikling vil størstedelen af Folketingets partier komme til livs ved at hæve priserne med alt fra seks kroner til en mere fordobling af prisen på en pakke med 20 cigaretter, der står til 40 kroner i butikkerne i dag.
For selv rygerne er klar over, at det ikke er sundt at ryge.
Men om man vil ryge eller ej, er et personligt valg, som den enkelte bør træffe, lyder det fra partiet, der i 2013 foreslog at sænke afgifterne på cigaretter.
Derfor vil partiet stadig ikke være med til at gøre cigaretterne er dyrere, selvom rygestopkurven har lidt et knæk.
- Cirka 75 procent af prisen på cigaretter er allerede afgifter.
Liberal Alliance har ingen planer om, at afgiften skal være endnu højere, uanset hvor stor indflydelse prisen måtte have på forbruget.
- For selv om prisen har betydning, spiller andre faktorer også ind, lød det i april fra partiets sundhedsordfører, May-Britt Kattrup.
Hvis du vil vide mere om Liberal Alliances holdning på området kan du se med i aften, når partiets formand, Anders Samuelsen, er gæst hos Kåre Quist i Mød Partierne.
Det er klokken 22.
00 på DR1.
Fra kl.
22.
30 kan du selv stille spørgsmål til Anders Samuelsen, når han er i Tæt på på dr.
dk.
FacebookTwitterKopier linkEmner:Anders Samuelsen (politiker)|Liberal Alliance|May-Britt Buch-Kattrup (politiker)|Skatter og afgifter|Folketinget




https://www.dr.dk/nyheder/politik/folketingsvalg/df-kraever-asylstop-til-2025-og-returnering-af-asylsoegere-vi-vil

FolketingsvalgDF kræver asylstop til 2025 og returnering af asylsøgere: 'Vi vil simpelthen betale os fra det'Partiet vil afsætte en halv milliard kroner, for at nærområderne skal tage imod asylansøgere.
Af Emil Søndergård Ingvorsen, Andreas Nygaard Just og Anja Westphal (Interview)23.
maj 2019 kl.
12.
00Bemærk: artiklen er mere end 30 dage gammelLæs opHvis du som flygtning eller migrant kommer til den tysk-danske grænse fra nytår og fem år frem, bliver du pænt afvist og bedt om at søge asyl i Tyskland i stedet.
Og det samme ved grænsen til Sverige.
Og hvis du alligevel kommer til Danmark, bliver du placeret i et udrejsecenter, mens Danmark forhandler om mod kontant betaling, at sende dig tilbage til en flygtningelejr i det område, du kommer fra.
Flygtningekonventionen forhindrer ikke, at Danmark sender folk tilbage til lande, der er sikre.
Vi kommer ikke til at sende nogen tilbage til lande, hvor de er truet, men de er ikke truet i for eksempel Tyskland.
Kristian Thulesen DahlDet er Dansk Folkepartis mål - efter australsk forbillede - og i dag fremlægger partiet en plan for, at der skal indføres et fuldstændigt asylstop indtil 2025.
- Vi ønsker ikke, at man de kommende år kan søge asyl direkte i Danmark.
Det betyder, at hvis man kommer til den danske grænse fra et fredeligt land, typisk Tyskland, så får man at vide, at det er i Tyskland, man skal søge, siger Dansk Folkepartis formand, Kristian Thulesen Dahl, og fortsætter:- Hvis man alligevel tropper op i Danmark og vil søge asyl, kommer man på et udrejsecenter og får at vide, at vi vil hjælpe vedkommende tilbage til sit nærområde ved simpelthen at betale os fra det.
Resultatet bliver, at man ikke får asyl i Danmark, og det er definitionen på et asylstop, som vi så kan gennemføre.
DF: Asylstop vil give to milliarder kronerAsylstoppet skal ifølge Dansk Folkeparti føre til, at der hvert år kommer 4.
000 færre asylansøgere til Danmark.
Tallet 4.
000 bygger på en forudsigelse fra myndighederne, og ifølge partiet vil det betyde, at der vil komme to milliarder kroner mere i statens pengekasse.
Her vil de afsætte 1,5 milliarder kroner til at hæve ældrechecken, mens den resterende halve milliard skal bruges til at betale nærområderne for at tage imod asylansøgere.
Vi har fået en parallelaftale.
Prisen for den aftale er, at vi følger en bestemt procedure, og den udelukker det, som lyder til at være forslaget.
Man kan ikke bare vende folk rundt ved grænsen og sende dem tilbage.
Juraprofessor Jens Vedsted-Hansen- Vi ved godt, at det kommer til at koste nogle penge, og at der er en overkurs forbundet med det.
Men omvendt så sparer vi en masse penge ved et asylstop, og så kan vi til gengæld øge Danmarks indsats i nærområderne, så vi hjælper mange flere, der er i nød, siger DF-formanden.
I ville også have et asylstop i 2015, da man så flygtninge og migranter gå på motorvejene.
Dengang sagde regeringen, at det ikke kunne lade sig gøre.
Hvorfor kan det lade sig gøre nu?
- Det er et politisk spørgsmål.
Flygtningekonventionen forhindrer ikke, at Danmark sender folk tilbage til lande, der er sikre.
Vi kommer ikke til at sende nogen tilbage til lande, hvor de er truet, men de er ikke truet i for eksempel Tyskland.
Vi kan sagtens bruge grænsekontrollen til at vende dem om og bede dem om at søge i Tyskland, siger han.
Tyskland forstår osTror du, at Tyskland bare vil acceptere, at vi måske sender tusindvis af asylansøgere retur?
- Spørgsmålet er, hvor mange, der overhovedet vil søge i Danmark, hvis de ved, at vi har et system, hvor vi sender dem tilbage.
Og så tror jeg, at der er en rimelig stor forståelse i Tyskland for vores forslag.
Jeg tror også, at de er ret trætte af, at folk rejser igennem seks til syv sikre lande, før de søger asyl, siger han.
Dublin-forordningenDublin-forordningen indeholder først og fremmest en række kriterier for, hvilken medlemsstat, der er ansvarlig for behandlingen af din ansøgning om asyl.
Kriterierne angiver i prioriteret rækkefølge, hvilket land der bærer ansvaret for behandlingen af asylansøgningen:Det land, hvor din nærmeste familie opholder sig.
Det land, der har udstedt en opholdstilladelse eller et visum til dig.
Det første land, som du ulovligt er indrejst i.
Det land, hvor du først har søgt om asyl.
Kilde: UdlændingestyrelsenEr I klar til at sætte vores medlemskab af Schengen-aftalen og Dublin-forordningen over styr?
- Jeg mener, at Schengen-aftalen rummer muligheden for grænsekontrol midlertidigt, og det skal vi have lavet om til, at man kan have permanent grænsekontrol.
Vi mener faktisk, at Dublin-forordningen allerede er brudt sammen – den har ikke fungeret i årevis, siger Kristian Thulesen Dahl.
Ekspert skyder forslaget nedDansk Folkeparti kan dog få særdeles svært ved at få asylstoppet gennemført med det forslag, de kommer med.
Danmark kan nemlig godt glemme alt om at vende folk rundt ved den tysk-danske grænse.
Det vurderer juraprofessor på Aarhus Universitet Jens Vedsted-Hansen, der blandt har forsket i EU-regulering af asyl og indvandring.
Han pointerer, at han ikke har læst udspillet, og derfor udtaler sig på baggrund af, hvad DR Nyheder har refereret for ham.
Det skyldes Dublin-forordningen, som Danmark i princippet ikke er en del af på grund af vores retsforbehold.
- Vi har fået en parallelaftale.
Prisen for den aftale er, at vi følger en bestemt procedure, og den udelukker det, som lyder til at være forslaget.
Man kan ikke bare vende folk rundt ved grænsen og sende dem tilbage, siger juraprofessoren.
Det vil med andre ord sige, at vi er nødt til at opgive vores parallelaftale om Dublin-forordningen, hvis Dansk Folkepartis plan skal lykkes.
Og det er ikke umiddelbart en god idé, vurderer Jens Vedsted-Hansen.
- Gennem tiden har det klart været i Danmarks interesse at deltage, fordi det giver os mulighed for at sende asylansøgere til andre EU-lande.
Dublin-systemet bygger på, at det oftest er det første land, som asylansøgeren kommer til, der har ansvaret for at behandle sagen.
Det vil være ofte være lande i Sydeuropa, siger han.
Jens Vedsted-Hansen kalder det for en juridisk kompliceret proces og praktisk meget vanskeligt, hvis man skal sende folk til nærområderne, som DF også foreslår.
- Desuden er det ikke forfærdelig vigtigt, da der kommer meget få asylansøgere direkte til Danmark, siger han.
FacebookTwitterKopier linkEmner:Dansk Folkeparti|Flygtninge og asylansøgere|Kristian Thulesen Dahl (politiker)|Tyskland|Dublin




https://www.dr.dk/nyheder/politik/ep-valg/malcolm-er-en-af-de-ansvarlige-pinlig-og-rystende-cookie-lov-den-har

EP-valgMalcolm er en af de ansvarlige for 'pinlig og rystende' cookie-lov: Den har udviklet sig til et monsterHver dag spilder EU-borgerne ufattelig meget tid på at acceptere cookies.
Af Michael Ørtz Christiansen, Anders Stegger og Klaus Heisterberg23.
maj 2019 kl.
14.
45Læs opFør du læser videre, vil jeg lige bede dig om at tage stilling til nedenstående:Det tog ikke lang tid, vel?
Forestil dig så, at alle 512 millioner EU-borgere skal gøre det hver dag.
Mindst en gang.
Ja, så er børn og ældre, som slet ikke eller meget sjældent bruger internettet, også regnet med.
Men mon ikke hyppige brugere klikker på ’Accepter’ eller ’Accepter ikke’ mere end en enkelt gang om dagen?
Lad os bare sige, at alle EU-borgere bruger et sekund på cookie-spørgsmålet hver dag.
Hvad er cookies?
Cookies er data, der bliver gemt i din browser, når du besøger et website og accepterer, at websitet må plante den data i din browser.
Det er en form for fingeraftryk, så websitet kan genkende dig, når du kommer tilbage.
Nogle websites deler cookies med virksomheder, der forsøger at målrette reklamer, efter hvad dine cookies viser om dine præferencer.
Det løber op i 142.
000 timer hver dag.
Eller 16 års ligegyldigt klikkeri hver evig eneste dag.
Og sådan har det været, siden det EU-direktiv, der dikterer, at du skal tage stilling til cookie-spørgsmålet, trådte i kraft i 2011.
- Det er helt vildt, og det er faktisk første gang, at jeg tænker på, at der bliver brugt så meget tid på det.
Det er pinligt og rystende.
Man kunne jo bruge den tid på meget andet.
Ordene kommer fra Christel Schaldemose, der er medlem af Europa-Parlamentet for Socialdemokraterne, og som var med til at acceptere det direktiv, der nu tvinger dig til at acceptere cookies.
Hør Christel Schaldemoses reaktion, da det går op for hende, hvor meget spildtid, cookie-loven er skyld i:Find Cookiemonsteret - Christel SchaldemoseChristel Schaldemose understreger, at loven blev indført i god tro og med den tanke, at ejerne af hjemmesiderne ikke bare kunne bruge vores data til hvad som helst.
Loven skulle være en beskyttelse af EU-borgerne.
- Den er så blevet det stik modsatte, og det er jo skræmmende.
Alle inklusiv mig selv klikker jo bare 'ja', for når jeg vil ind på den side, vil jeg jo ind på den side.
Det er et helvede, siger Christel Schaldemose og peger på en af årsagerne til, at cookie-klikket ikke bare bliver fjernet.
Nemlig at der er rigtig store økonomiske interesser i at lade cookie-loven være, som den er, fordi den giver virksomheder mulighed for at sende målrettede reklamer til os forbrugere.
Jeg vil ikke beskrive mig selv om et monster, men jeg er en af de ansvarlige.
Malcolm Harbour, tidligere medlem af Europa-ParlamentetCookie-monsteret fra BirminghamDet irriterende cookie-spørgsmål er faldet P3-redaktionen for brystet, og journalist Anders Stegger og praktikant Klaus Heisterberg har sat sig for at finde frem til skurken bag det tidskrævende EU-direktiv.
Det gør i de podcasten ”Find Cookiemonsteret”.
Jagten bringer Anders Stegger til Birmingham, hvor Malcolm Harbour (topbilledet) bor.
Han er tidligere medlem af Europa-Parlamentet og var formand for det udvalg, der indførte loven.
Anders Stegger: Malcolm, er du cookiemonsteret?
- Jeg vil ikke beskrive mig selv om et monster, men jeg er en af de ansvarlige, og jeg vil sige, at loven har udviklet sig til et monster, siden vi arbejdede med den.
Nu ser det ud til, at cookie-spørgsmålet kommer frem, hver eneste gang man besøger en hjemmeside, siger Malcolm Harbour.
- Dengang så vi os selv som pionerer inden for lovgivning om brug af internettet i fremtiden, for folk var ikke opmærksomme på, at der blev gemt oplysninger om dem, og vi mente, at folk skulle give tilladelse til, at oplysningerne blev brugt, siger den nu pensionerede politiker.
Hør, hvad Malcolm Harbour sagde, da loven om cookie-spørgsmålet blev indført:Find Cookiemonsteret - Malcolm HarbourP3's Anders Stegger har fundet "Cookiemonsteret" Malcolm Harbour i Birmingham.
Ministrene blokererEn af politikerne bag loven erkender altså, at loven har udviklet sig på en ikke særlig hensigtsmæssig måde.
Så hvorfor ikke bare lave den om?
Det er ikke parlamentets skyld.
Vi har lavet de ændringer til lovforslaget, der skal til.
Der er et stort flertal, som vil lave det om, så det må være EU’s ministerråd, der blokerer for, at det kan laves om.
Christel Schaldemose, medlem af Europa-ParlamentetDet spørgsmål har Anders Stegger taget med hjem fra Birmingham for at stille det til Christel Schaldemose, der i modsætning til Malcolm Harbour stadig er aktiv i Europa-Parlamentet.
- Det er ikke parlamentets skyld.
Vi har lavet de ændringer til lovforslaget, der skal til.
Der er et stort flertal, som vil lave det om, så det må være EU’s ministerråd, der blokerer for, at det kan laves om, siger Christel Schaldemose.
Hun sender altså aben videre til et andet lovgivende organ i EU, hvor ministrene fra alle medlemslande samles for at tage stilling de forskellige lovforslag.
Og de ministre er - ligesom medlemmerne af Europa-Parlamentet - et yndet mål for de lobbyister, som arbejder for at pleje de økonomiske interesser, som mange store virksomheder har i, at cookie-loven ikke bliver ændret.
- De kan være med til at presse ministrene til at sige, at det er en god ide at lade forretningslivet tjene penge på vores data, og derfor forhindrer ministerrådet, at loven bliver lavet om, siger Christel Schaldemose.
Christel Schaldemose er socialdemokrat og på stemmesedlen til europaparlamentsvalget den 26.
maj.
Hun er 51 år og har været medlem af parlamentet siden 2006.
Det er helt urimeligt, som det foregår nu.
Forbrugerne har ikke har noget reelt valg, og vi sidder bare dag ud og dag ind og klikker på de her bokse.
Anette Høyrup, Forbrugerrådet TænkVi har ikke noget valgDet bekymrer Forbrugerrådet Tænk, at loven er, som den er.
Og at der ikke umiddelbart er udsigt til, at den bliver lavet om.
Ikke så meget på grund af de enkelte sko- rejse- eller madreklamer, der kan forfølge dig rundt på internettet, men:- Problemet er den her kæmpe bunke data over alt, hvad vi gør.
Også når du cykler rundt, møder andre mennesker og er ved forskellige butikker, siger Anette Høyrup, der er seniorjurist i Forbrugerrådet Tænk, som kæmper for, at loven bliver lavet om.
Hun mener, at den officielle danske holdning ikke er særlig forbrugervenlig på det her område, fordi man er bekymret for, hvordan virksomhederne skal tjene penge, hvis de ikke kan målrette reklamerne.
- Vi er enige i, at virksomhederne skal tjene penge, men vi skal stadig huske på, at vi har nogle grundlæggende rettigheder.
Så de må tjene penge på en anden måde.
Det er helt urimeligt, som det foregår nu.
Forbrugerne har ikke har noget reelt valg, og vi sidder bare dag ud og dag ind og klikker på de her bokse.
De skal skynde sig at få lavet nogle nye regler, lyder opfordringen fra Anette Høyrup.
Klaus Heisterberg (venstre) og Anders Stegger har været på jagt efter "Cookiemonsteret" og er kommet frem til, at et trægt EU-system er medskyldig i, at loven ikke bliver ændret.
Minister lover bedringDen danske repræsentant i ministerrådet, der har magten til at lave loven om, er Rasmus Jarlov.
Han er medlem af Folketinget for Det Konservative Folkeparti og erhvervsminister.
Rasmus Jarlov har hidtil ikke gjort noget for at få ændret cookie-loven, men nu er der måske ved at ske noget.
- Jeg synes ikke, virksomhederne skal have lov til at lagre en masse detaljerede oplysninger om folks færden på internettet, som de kan bruge til at kortlægge, hvem man er som person.
Det bryder jeg mig ikke om som borger, siger Rasmus Jarlov.
Så det vil ministeren forsøge at ændre på, når han mødes med sine kollegaer fra de andre EU-lande i ministerrådet.
- Absolut.
Jeg mener ikke, at internetgiganter skal kunne bruge deres monopol til at lagre oplysninger om folks færden på internettet.
Hør, hvad EU's konkurrencekommissær siger om udsigten til at få ændret cookie-loven:Find Cookiemonsteret - Margrethe VestagerVestager kræver mere modMen det er ikke så ligetil at få ændret den lov, der skal fjerne det skilt, du blev mødt med i starten af artiklen, og spare dig og resten af de cirka 512 millioner EU-borgere for 16 års klik-spild hver dag.
Heller ikke selv om Rasmus Jarlov også er erhvervsminister efter folketingsvalget 5.
juni og samtidig lykkes med at overbevise de andre ministre i EU’s ministerråd.
For det går ikke så hurtigt i EU, når love skal ændres.
Det er der ifølge konkurrencekommissær Margrethe Vestager flere grunde til.
- Det er et meget grundigt system, og folk bliver tit meget uenige, og så tager det tid at blive enige igen.
Læs også:Find Cookiemonsteret 1:2 | P3 | DRIndtil videre har det taget politikerne otte år at blive enige om at få ændret cookie-loven, selv om det virker til, at den ikke er til andet end besvær for EU’s borgere - også selv om det virker til, at der er politisk vilje til at få den ændret.
Og det er måske netop, fordi politikerne ved, at det vil tage lang tid at få gennemført den ændring, at der ikke sker noget.
- Hvis en lov bare er nogenlunde okay, så kan der være en tendens til, at man hellere vil leve med den i stedet for at forsøge at gøre den perfekt, fordi det vil tage rigtig lang tid, siger Margrethe Vestager.
- Der kunne man godt bruge lidt mere mod hos lovgiverne.
FacebookTwitterKopier linkEmner:Christel Schaldemose (politiker)|EU|Europa-Parlamentet|EU-forhold|Birmingham




https://www.dr.dk/nyheder/indland/landsret-skaerper-dom-vold-mod-laerling

IndlandLandsret skærper dom for vold mod lærlingEn lærling blev i 2016 udsat for vold.
Nu har landsretten skærpet dommen til en mand, mens to får mildere straffe.
Lærlingen forklarede i byretten, at han udstod de fem tilfælde af vold, fordi han var bange for at miste sin læreplads, hvis han fortalte om mishandlingen til nogen.
23.
maj 2019 kl.
11.
14Bemærk: artiklen er mere end 30 dage gammelLæs opEn mand, der over et halvt år i 2016 udsatte en håndværkerlærling for grov vold, straffes med fængsel i ti måneder.
Syv af dem gøres betinget.
Det beslutter Vestre Landsret torsdag.
Manden, der er håndværkersvend, skulle blandt andet have tvunget et kosteskaft eller en tømrerblyant op i lærlingens endetarm.
I byretten fik manden otte måneders fængsel.
Alle får samfundstjenesteHan var dog ikke alene om forbrydelsen.
Yderligere tre blev dømt i byretten, og to af dem valgte også at anke til landsretten.
De har begge fået mildere straffe.
Mens den ene straffes med seks måneders fængsel, hvoraf dele af straffen er betinget, får den anden fængsel i 60 dage.
Alle de dømte i sagen torsdag skal desuden udføre samfundstjeneste som en del af straffen.
Forklaring: Det var drilleriI byretten forklarede de tiltalte, at der var tale om drengerøvsagtige drillerier, en form for værkstedshumor.
Sådan så lærlingen dog ikke selv på overgrebene, og både by- og landsret har fundet håndværkerlærlingens forklaring troværdig.
Lærlingen forklarede i byretten, at han udstod de fem tilfælde af vold, fordi han frygtede for sin uddannelse.
Han var bange for at miste sin læreplads, hvis han fortalte om mishandlingen til nogen.
Efter dommen i byretten blev de dømte mænd fyret.
/ritzau/FacebookTwitterKopier linkEmner:Vold|Retsvæsen|Vestre Landsret|Horsens|Kolding




https://www.dr.dk/nyheder/indland/vordingborg-skal-betale-600000-til-misroegtede-plejeboern-det-er-et-lille-plaster

IndlandVordingborg skal betale 600.
000 til misrøgtede plejebørn: 'Det er et lille plaster på såret'Kommunen burde have grebet ind mod misrøgt, mener landsretten.
Plejebarn er tilfreds med dommen.
Af Mark Lindved Norup23.
maj 2019 kl.
10.
21 | opdateret 23.
maj 2019 kl.
14.
38Bemærk: artiklen er mere end 30 dage gammelLæs opDet kommer til at koste Vordingborg Kommune 600.
000 kroner i erstatning, at der ikke blev grebet ind over for et voldeligt par plejeforældre.
Det var udfaldet i Østre Landsret i den såkaldte Mern-sag, hvor to plejebørn havde stævnet kommunen for overtrædelse af FN's Børnekonvention og Den Europæiske Menneskerettighedskonvention.
Det blev plejeforældrene dømt for:I 2012 blev ægteparret i den såkaldte Mern-sag kendt skyldige ved Retten i Nykøbing Falster.
Den dengang 60-årige plejefar fik to år og seks måneders fængsel.
Hans 54-årige hustru fik to år.
Dommen blev stadfæstet af Østre Landsret.
Det blev de dømt for:Begge plejeforældre har i perioder over flere år holdt tre små plejebørn indespærret på den sydsjællandske gård i Mern.
De har gennem en lang årrække udøvet vold med karakter af mishandling mod seks andre plejebørn.
Plejefaren er alene ansvarlig for volden begået mod det ene af de seks børn.
Plejefaren er desuden dømt for at have truet flere af børnene, mens begge plejeforældrene har vanrøgtet børnene ved blandt andet ikke at sørge for ordentlig beklædning.
Volden, der indbefatter slag med knyttet hånd, flad hånd, spark og skub, er primært begået af plejefaren, men ikke uden plejemorens indblanding og viden.
- Det er dejligt at vide, at det ikke var os børn, der var noget galt med.
At det ikke var vores egen skyld, at vi blev udsat for alle de ting, mens ingen ville hjælpe os.
Det er dejligt at få dommernes ord på, at der skulle være grebet ind tidligere, siger Martin Dannefeldt Larsen, der blev udsat for uhyrligheder i sine syv som plejebarn hos en voldelig familie.
Vordingborg blev stævnet af plejebørnene, fordi plejeforældrene - der blev idømt henholdsvis to et halvt og to års fængsel for grov vold i 2013 - boede i den daværende Langebæk Kommune, der ved kommunalreformen blev lagt sammen med Vordingborg.
Kommunen forsvarede sig imod ansvarspålæggelsen med det argument, at børnene var blevet anbragt af andre kommuner, som derfor også havde ansvaret for de nødvendige tilsyn.
Børn blev tævet og truet på livetBørnene blev blandt andet holdt langvarigt indespærret på ægteparrets første sal i hjemmet, og seks andre blev udsat for vold af forskellig slags, trusler og vanrøgt i en periode på over otte år, fastslår retten.
Et barn blev desuden tvunget til at løbe rundt på gårdspladsen med alt for lidt tøj på, ligesom faren truede med at skyde to af børnene.
Sagen kom til politiets kendskab i 2009, da en dengang 17-årige plejesøn stak af og betroede sig til en bekendt.
I alt ni børn var involveret i sagen, men kun de to, der i dag er blevet tilkendt erstatning, havde stævnet kommunen for ikke at gribe ind.
For Martin Dannefeldt Larsen er pengene dog ikke det vigtigste.
- Man kan ikke rigtig gøre syv år som barn op i 300.
000 kroner.
Det er et lille plaster på såret, og det kan hjælpe mig fremad.
Men det er vigtigere, at vi har fået svar på, at det ikke var ok, dét der blev gjort.
At der skulle være skredet ind med noget handling, siger Martin Dannefeldt Larsen.
Vordingborg Kommune skal også betale sagsomkostningerne, der beløber sig til 208.
000 kroner.
FacebookTwitterKopier linkEmner:Vordingborg Kommune|Vordingborg|Vold|Sjælland|Langebæk Kommune




https://www.dr.dk/nyheder/udland/kim-bildsoee-theresa-may-har-reelt-set-ikke-laengere-magten

BrexitSe temaUdlandKim Bildsøe: Theresa May har reelt set ikke længere magtenDen britiske premierministers skæbne er ude af hendes hænder, vurderer DR's korrespondent i Storbritannien.
Briterne skal i dag stemme ved valget til Europa-Parlamentet, men fokus er i høj grad på Theresa Mays fremtid.
Af Sean Coogan23.
maj 2019 kl.
12.
30Bemærk: artiklen er mere end 30 dage gammelLæs op- Jeg kan ikke opfylde min rolle som leder af Underhuset i morgen og annoncere et lovforslag med nye elementer, som jeg er fundamentalt imod.
Sådan lød meldingen i går, da Andrea Leadsom i går gik af som parlamentsminister.
Dermed siger Theresa May farvel til sin 36.
minister i løbet af sine blot tre år ved magten.
Læs også:Sidste skud i bøssen?
Presset May forsøger at sælge vingeskudt brexitaftaleLeadsom, der ses som en af kandidaterne til at afløse May som premierminister, offentliggjorde i aftes sin opsigelse på Twitter, hvor hun lagde vægt på, at det er i protest mod premierministerens brexit-politik.
May er kommet under et enormt pres i forbindelse med sit seneste bud på en brexitaftale.
I går skulle hun sælge en revideret brexitaftale til de britiske parlamentarikere, men allerede inden præsentationen var planen blevet skudt ned af både oppositionen og partifæller.
Det fik i går sat gang i rygter om, at Theresa Mays afgang kunne være få timer væk.
Hun sidder stadig, men er nu kun premierminister af navn, vurderer Kim Bildsøe Lassen, DR's korrespondent i Storbritannien.
- Hun har reelt set ikke længere magten.
- Alle er enige om, at hun kun overlever de næste dage, hvis hendes parti finder det praktisk, siger han.
Ude af hendes hænderDen konservative parlamentariker Nigel Evans varslede i går, at han ville kæmpe for en regelændring, der gør det muligt at udføre et snarligt kup mod May som partileder og premierminister.
Det skete tilsyneladende ikke, men der er efterhånden ingen tvivl om, at enden er nær, fortæller Kim Bildsøe.
I sidste uge lød meldingen fra Det Konservative Parti, at May havde lovet snart at præsentere en tidsplan for sin afgang.
- Nu er det overladt til andre, siger korrespondenten, der peger på, at May i morgen skal mødes med formanden for den såkaldte 1922-komité.
Det er en intern komité, der skal afklare eventuelle tvivlsspørgsmål om ledelsen i Det Konservative Parti.
- Der vil man formentlig aftale helt konkret, hvordan hendes afgang skal foregå, siger han.
Flere britiske medier mener derfor, at morgendagen kan byde på en stor omvæltning i britisk politik.
Dagen i dag bliver brugt på det britiske valg til Europa-parlamentet.
For kort tid siden sagde 1922-komitéens kasserer, Geoffrey Clifton-Brown, at der vil komme et overvældende pres, hvis ikke hun i morgen giver en dato for sit exit.
May stilhed skyldes måske dagens valg til Europa-Parlamentet, siger han til The Guardian.
- Måske trækker hun sig alligevel i morgen, siger han.
En politisk bokseboldHvis Theresa May var bokser, ville hun nok være mere kendt som typen, der kan tage mange tæsk, end en sværvægter der leverer knockouts.
I december overlevede hun en mistillidsafstemning i sit parti.
Måneden efter lykkes det hende med et snævert flertal igen at blive siddende efter Labours forsøg på at vælte hende.
Siden har hendes regering været ramt af utallige læk, og partifæller har ikke været blege for at gå mod premierministeren.
Læs også:Kim Bildsøe efter underhus-mytteri: May har hverken styr på parti, regering eller parlamentMay åbnede selv døren for sit exit i marts, da hun lovede at gå af som partiformand og premierminister før tid, hvis de britiske parlamentarikere stemte hendes brexitaftale i gennem.
Det lykkedes som bekendt ikke, og siden har spekulationerne gået på, hvor meget længere hun kan blive siddende.
Spekulationer som i den grad har taget til i det seneste døgns tid.
FacebookTwitterKopier linkEmner:Andrea Leadsom (politiker)|Europa-Parlamentet|Storbritannien|Theresa May (politiker)|EU-forhold




https://www.dr.dk/nyheder/politik/ep-valg/vi-oensker-ikke-kopiere-kaos-brexit-har-skraemt-danske-eu-skeptikere-men

Valg til Europa-ParlamentetSe temaEP-valg'Vi ønsker ikke at kopiere kaos': Brexit har skræmt danske EU-skeptikere - men ikke alleHverken Enhedslisten eller Dansk Folkeparti vil have en dansk brexit-afstemning nu.
Ærgerligt, mener Folkebevægelsen mod EU.
Den britiske premierminister, Theresa May, har kæmpet for at få godkendt sin skilsmisseaftale med EU i sit hjemlige parlament.
Det er endnu ikke lykkedes, og det har sat sine spor i Danmark.
Af Per Bang Thomsen23.
maj 2019 kl.
11.
55Bemærk: artiklen er mere end 30 dage gammelLæs opDet er snart tre år siden, at et flertal af de britiske vælgere besluttede, at Storbritannien skulle forlade EU.
Alligevel skal de britiske vælgere i dag tage stilling til, hvem de vil sende til Europa-Parlamentet.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
De britiske politikere kan nemlig ikke blive enige om, hvordan de skal sige farvel til EU, og derfor vajer det britiske Union Jack-flag stadig uden for EU-institutionerne.
Herhjemme har politikerne fulgt nøje med i det både langstrakte og noget tumultariske brexit-forløb.
Og det har også sat sit præg på dansk politik.
Ikke mindst på de mest EU-skeptiske folketingspartier, Dansk Folkeparti og Enhedslisten, der begge har sat ønsket om en lignende dansk dexit-afstemning på standby.
- Helt principielt mener jeg, at danskerne på et tidspunkt skal spørges om, hvad relationen til EU skal være.
Men det skal i givet fald været en situation, hvor vi kan fortælle danskerne, hvad de forskellige muligheder er, siger Peter Kofod, der er Dansk Folkepartis spidskandidat til Europa-Parlamentet.
- Lige nu ved vi hverken, hvad brexit vil udvikle sig til, eller hvordan EU kommer til at se ud, når det her store, EU-kritiske land forlader klubben.
Dansk Folkepartis Peter Kofod mener fortsat, at danskerne skal spørges om deres forhold til EU.
Bare ikke nu.
Svække, nedbryde og afskaffe EUEn lignende melding kommer fra Nikolaj Villumsen, der er Enhedslistens spidskandidat til valget på søndag.
- Vi har lært noget af brexit.
Vi ønsker ikke at kopiere det kaos, vi har set i Storbritannien, siger han.
- Derfor mener vi ikke, at det er aktuelt med en folkeafstemning i Danmark, før vi har en afklaring på Storbritanniens fremtidige relation til EU.
Det er vigtigt, at vi har mulighed for at vurdere flere forskellige alternativer til det nuværende samarbejde.
Det er første gang i Enhedslistens 25 år lange historie, at det stiller op til et europaparlamentsvalg.
I dag er venstrefløjspartiet repræsenteret i Europa-Parlamentet gennem den tværpolitiske Folkebevægelsen mod EU, hvis altoverskyggende mål er at få Danmark ud af EU-samarbejdet.
Og Enhedslisten går, ifølge sit eget partiprogram, efter at ”svække, nedbryde og afskaffe EU”.
Nikolaj Villumsen fra Enhedslisten ser gerne, at der kommer "et fuldstændigt og grundlæggende andet europæisk samarbejde".
En løsere tilknytning til EUSelvom partiet har udskudt en dexit-afstemning på ubestemt tid, understreger Nikolaj Villumsen, at Enhedslisten stadig er ”grundlæggende modstander af EU”.
- Der er kæmpe store problemer med EU, og det bevæger sig i en retning, der er helt forkert.
Jeg stiller op for at skabe et mere grønt, solidarisk og demokratisk samarbejde i EU.
Men også for at afskaffe det, som I skriver i partiprogrammet?
- Vi så gerne et fuldstændigt og grundlæggende andet europæiske samarbejde, der sætter hensynet til klimaet og lønmodtagerne over hensynet til virksomheders profit.
Det er vores vision for et europæisk samarbejde.
Men når vi stiller op, så er det for at kæmpe for selv den mindste forbedring, vi kan få, siger han.
Skal Danmark så stadigvæk ud af EU?
- Jeg så meget gerne, at Danmark fik en løsere tilknytning til EU, end vi har i dag.
Eksempelvis som Norge har det, hvor man kan handle og samarbejde, men hvor man har større demokratisk råderum til at gå foran med den grønne omstilling, siger Nikolaj Villumsen.
Tror du nogensinde, at Danmark forlader EU?
- Det er op til den danske befolkning at beslutte det.
Men EU bevæger sig i en mere og mere centralistisk retning, og jeg tror i virkeligheden, der er mange danskere, som vil sige ”ellers tak” til det.
Men nu må vi se.
DF: Vi tager debatten bagefterDanskernes opbakning til EU-samarbejdet er steget siden brexit-afstemningen den 23.
juni 2016.
En måned inden den britiske afstemning lavede Epinion en meningsmåling for DR Nyheder, der viste, at 44 procent af danskerne ville stemme ja, hvis de skulle til en folkeafstemning om dansk EU-medlemskab.
37 procent ville stemme nej.
Da det samme spørgsmål blev gentaget små to år efter, ville 55 procent af de adspurgte stemme ja til EU-medlemskab, mens 28 procent ville stemme nej.
Hos Dansk Folkeparti vil Peter Kofod ikke svare på, om han mener, at Danmark bør forlade EU-samarbejdet.
- Hele pointen er, at vi ikke har en ind-eller-ud-afstemning nu.
Vi vil faktisk gerne kende de forskellige valgmuligheder, og vi skal vide, hvordan Storbritannien får det uden for EU.
Men jeg er også dybt bekymret for, hvad det er for et EU, der er tilbage uden Storbritannien, siger DF’eren.
Læs også:Brexit har pustet nyt liv i Løkkes EU-begejstring: 'Vi er danskere, men vi er også europæere'Derfor vil Dansk Folkeparti også bruge brexit-ventetiden på at forandre EU indefra, forklarer Peter Kofod.
Dansk Folkeparti har for nylig valgt at alliere sig med blandt andet det italienske regeringsparti Lega og Marine Le Pens Rassemblement National og danne en EU-skeptisk højrefløjsalliance.
De vil skabe en gruppe i Europa-Parlamentet efter valget, som skal tage kampen op med de pro-europæiske partier.
- Nationalstaterne skal tilbage i førertrøjen, og vi skal have EU ned i en størrelse, hvor det kan blive et bedre EU, mener han.
Tror du nogensinde, at Danmark kommer ud af EU?
- Jeg synes, vi skal afvente brexit og se, hvordan det går med Storbritannien.
Jeg er overbevist om, at et meget stort land som Storbritannien nok skal klare det med skindet på næsen.
Men vi må se.
Og så tager vi den anden debat bagefter.
Læs også:Da brexit sendte Europas højrefløj i armene på hinandenFolkebevægelsen: Forfejlet kursMen den kurs er helt forfejlet, mener Rina Ronja Kari, der er spidskandidat for Folkebevægelsen mod EU.
- Vi har prøvet i 40 år, og man kan ikke forandre EU grundlæggende indefra.
Derfor er det dybt naivt, at nogle politikere nu går rundt og siger: ’Stem på mig, så skal alt blive godt’.
Nej, det gør ej, siger Rina Ronja Kari.
Hun mener derfor fortsat, at Danmark skal melde sig ud af EU.
Og her behøver man ikke at vente på, hvad der i givet fald sker i Storbritannien, understreger hun.
- Den britiske brexit-proces har ikke været særlig god, men vi skal ikke gøre det samme som Storbritannien.
For min skyld kunne man gerne udskrive en folkeafstemning om Danmarks forhold til EU dagen efter europaparlamentsvalget, siger hun og forsætter:- Det er rigtig ærgerligt, at vi er de eneste, der vil have en folkeafstemning.
Vi kan godt holde en afstemning, selvom et flertal af folketingspartierne gerne vil blive i EU.
Det er egentlig et demokratisk spørgsmål om at spørge borgerne, hvad de gerne vil.
Rina Ronja Kari fra Folkebevægelsen mod EU ser gerne, at der kommer en folkeafstemning snart.
Selvom Folkebevægelsen mod EU ikke har ladet sig skræmme af brexit, så understreger Rina Ronja Kari, at bevægelsen har lært en del af den kaotiske proces.
- Vi foreslår, at der bliver udskrevet en folkeafstemning, der skal afholdes et år efter.
Det år kan man så bruge til at få diskuteret grundigt igennem, hvad alternativerne til EU er, forklarer hun.
Hvornår tror du så, at Danmark er ude af EU?
- Jeg tror ikke, det kommer til at ske lige foreløbig.
Men jeg tror, at der vil være et stadigt voksende pres, når vi kommer lidt længere ud i fremtiden, for så vil borgerne se alle de alvorlige konsekvenser af EU-medlemskabet.
Men det er svært at give et præcist tidsestimat på det.
Her kan du møde de danske spidskandidater til EP-valget:FacebookTwitterKopier linkEmner:Dansk Folkeparti|Enhedslisten|EU-forhold|Marine Le Pen (politiker)|Storbritannien




https://www.dr.dk/nyheder/politik/folketingsvalg/laes-svarene-anders-samuelsen-fra-liberal-alliance-jeg-er-imod-skat






https://www.dr.dk/nyheder/indland/2000-jyske-og-fynske-kvinder-snydt-grundigt-brystkraeft-tjek

Indland2.
000 jyske og fynske kvinder snydt for grundigt brystkræft-tjekSkandalen med mangelfulde brystkræft-undersøgelser har ikke kun ramt kvinder på Sjælland.
I Region Midtjylland og Region Syddanmark har kvinder fået mangelfulde undersøgelser for brystkræft, skriver Jyllands-Posten.
Af Anne Klit Øllgaard og Cathrine Lakmann23.
maj 2019 kl.
11.
52Bemærk: artiklen er mere end 30 dage gammelLæs opI årevis har op mod 2.
000 kvinder i Region Midtjylland og Region Syddanmark ikke fået det tjek for brystkræft, de har krav på.
Ligesom i sagen om Ringsted Sygehus i Region Sjælland har Aarhus Universitetshospital og Odense Universitetshospital nemlig ikke fulgt de lægefaglige retningslinjer ved undersøgelser for brystkræft, skriver Jyllands-Posten.
Læs også:Sygehusdirektør undskylder: Syv kvinder har fået konstateret brystkræft efter mangelfuld undersøgelseIfølge de nationale retningslinjer skal kvinder, der bliver henvist, ved en undersøgelse for brystkræft igennem tre trin: En mammografi, der er en ganske almindelig røntgenundersøgelse af kvindens bryster, en ultralydsundersøgelse samt en fysisk undersøgelse, hvor lægen med hænderne mærker på kvindens bryster.
Mangelfulde kræftundersøgelserInklusiv sagerne fra Aarhus og Odense Universitetshospital har tre ud af landets fem regioner erkendt at have undersøgt kvinder mangelfuldt.
På Ringsted Sygehus i Region Sjælland blev 9.
400 journaler undersøgt.
Man fandt over 300 tilfælde, hvor kvinder, der siden har fået konstateret brystkræft, har fået den mangelfulde undersøgelse.
Som direkte konsekvens af sagen er centrale personer på Ringsted Sygehus blevet meldt til politiet, og sygehusets direktør er blevet fyret.
Undersøgelser sparet vækMen den fulde undersøgelse er i en lang række sager blevet enten sparet væk eller droppet på grund af en fejlfortolkning af de gældende retningslinjer, viser blandt andet et mødereferat fra Dansk Forening for Radiologisk Mammadiagnostik.
På Aarhus Universitetshospitalet er det gået ud over kvinder under 50 år, der tidligere er blevet opereret for kræft, og kvinder, der er genetisk disponeret for brystkræft.
I stedet for de tre undersøgelser er kvinderne i 2016 og 2017 af "ressourcemæssige årsager" alene blevet tilbudt mammografien.
Indkalder til ekstra-undersøgelserPå Odense Universitetshospital drejer det sig om to grupper kvinder:Den ene gruppe - 299 kvinder under 50, der er arveligt disponeret for kræft - er fra april 2016 til januar 2019 udelukkende blevet tilbudt en mammografi til deres årlige kontrol, og ikke den fulde pakke, som de, ifølge de dengang gældende retningslinjer, skulle være blevet tilbudt.
Den anden gruppe tæller 1.
049 kvinder, der gennem fire år er blevet henvist fra egen læge med smerter i brysterne.
Kvinderne burde alle have fået den store tur med både mammografi, ultralyd og fysisk undersøgelse, for det havde de krav på, fastslår Styrelsen for Patientsikkerhed.
I stedet blev de alene tilbudt mammografien, og Og kun de 138 kvinder, hvor lægen ud fra mammografien fik mistanke om kræft, fik hele pakken.
Det var fejl, erkender lægefaglig direktør Peder Jest overfor DR Nyheder.
Derfor skal de nu indkaldes igen.
- Hovedparten af kvinderne havde ved henvisning ikke de symptomer, som Styrelsen for Patientsikkerhed har bedt os om at kigge efter, nemlig smerter i et eller begge bryster eller stikkende symptomer og ubehag, siger Peder Jest.
- De, der havde, får nu tilbudt en ekstra undersøgelse.
Et spørgsmål om fortolkningNår Odense Universitetshospital i årevis ikke har tilbudt dets patienter den korrekte behandling, så skyldes det, at man har fortolket reglerne forkert, lyder svaret fra lægefaglig direktør Peder Jest.
- Det er jo ikke love, men lægefaglige retningslinjer som man kan tolke på.
Styrelsen for Patientsikkerhed mener så, at vi har tolket dem fejlagtigt.
Han erkender, at det er kritisabelt, men han understreger samtidig, at der et problem, når retningslinjerne kan tolkes forskelligt.
- Det er skidt, at man ikke følger de faglige retningslinjer ensartet i Danmark.
Jeg synes, man politisk burde se på, om vi kunne få dem tydeliggjort, så der ikke fra nogen side er tvivl om, hvordan de skal opfattes.
Region Midtjylland oplyser over for Jyllands-Posten, at man er i fuld gang med at undersøge omfanget af mangelfulde undersøgelser i regionen, og det gælder flere hundrede kvinder alene i perioden april 2016 til juli 2017.
De første indkaldelser bliver sendt i dagPå Odense Universitetshospital er de første hundrede journaler læst igennem, og i dag bliver de første breve med en indkaldelse til en fuld undersøgelse sendt afsted, fortæller lægefaglig direktør Peder Jest.
- Vi regner med at have fundet alle de patienter, der skal genindkaldes, ved ugens udgang.
De får alle et brev i eboks hurtigst muligt.
Han understreger, at der ikke er grund til, at kvinderne, der modtager en indkaldelse, bekymrer sig unødigt.
- Jeg vil gerne berolige dem.
De har samme risiko for at have brystkræft som resten af den danske, kvindelige befolkning.
Vi regner ikke med at finde kræft blandt kvinderne.
Det har ikke været muligt for DR Nyheder at få en kommentar fra hverken Aarhus Universitetshospital eller Styrelsen for Patientsikkerhed.
FacebookTwitterKopier linkEmner:Kræft|Odense Universitetshospital|Styrelsen for Patientsikkerhed|Hospitaler|Sjælland




https://www.dr.dk/nyheder/viden/teknologi/fremtidens-foedevaresikkerhed-testes-med-en-kaede-af-spiselige-insekter

TeknologiFremtidens fødevaresikkerhed testes med en kæde af spiselige insekterMed ny teknologi kan du følge maden på tæt hold - hele vejen fra mark til tallerken.
Via en app kan forbrugerne finde informationer om insekternes produktion, transport og holdbarhed ude i butikken.
(© Danish Food Cluster)Af Søren Bjørn-Hansen23.
maj 2019 kl.
10.
01Bemærk: artiklen er mere end 30 dage gammelLæs opForestil dig, at du køber nogle varer i supermarkedet.
Du kigger på din ketchupflaske og får lidt informationer om produktet.
Fx at tomaterne er dyrket i Spanien.
Men ikke ret meget mere.
Men med den såkaldte blockchain-teknologi ville du via en app kunne følge alle skridt i produktionen af ketchupflasken.
Fra tomatplanterne er spiret frem, over høsten, sprøjtning og transport til butikken osv.
Hvad er en blockchain?
Blockchains er en voksende mængde data, kaldet blocks, som er bundet sammen via kryptering.
Hver blok indeholder et såkaldt kryptografisk hash af den foregående block, et tidsstempel og data om transaktionen.
Det design gør blockchains næsten umulige at manipulere - og dermed en meget sikker måde at gemme produktdata på.
Man kan altid gå tilbage i blockchainen og se, hvad der er sket undervejs.
Den gennemsigtighed er guld værd i en produktion og levering af fx fødevarer.
I princippet kan det revolutionere fødevaresikkerhed, fordi blockchain-teknologien forhindrer, at man kan snyde med datoer og andet.
Samtidig giver det forbrugerne meget bedre mulighed for at få information om de fødevarer, de køber.
Læs også:Eksperter: Insekter kan blive de unge generationers sushiI dag starter en omfattende test af blockchain-teknologien i Danmark, og den starter med noget lige så forankret i fremtiden som blockchain.
Nemlig spiselige insekter.
Følg maden fra vugge til gravTesten kaldes Bugchain og er et samarbejde mellem Region Midtjylland, Danish Food Cluster, Teknologisk Institut, Din Insektbutik og IBM.
Bugchain gør det muligt at følge de spiselige insekter fra vugge til grav - og helt ud til forbrugeren, forklarer sektionsleder for Life Science ved Teknologisk Institut, Lars-Henrik Lau Heckmann.
Han arbejder på at gøre spiselige insekter "spiselige" for den almindelige befolkning.
Blandt fordi de er en miljø og klimavenlig kilde til protein.
Og her er blockchainen én måde at skabe tillid på.
For den kan gøre produktionen helt gennemsigtig.
- Forbrugerne vil vide mere om, hvor produkter kommer fra.
Det kan det her løse, siger han.
- Det er en del af en tillidsplatform.
For der kan ikke fuskes med tingene, og der kan ikke slettes noget info fra kæden.
Det gør det meget gennemsigtigt.
Og det er særligt interessant for en ny produktkæde som fx insekter, at vi kan sikre, at det, der foregår, er seriøst, og at kvaliteten er høj.
Blockchain kan give big dataEn enorm mængde data kan indgå i blockchainen - såkaldt big data.
Informationer som er interessante for forbrugeren, men som også kan bruges til at effektivisere og forbedre produktionen, forklarer Lars-Henrik Lau Heckmann.
De interessante data er for fx insektproduktion informationer om, hvordan insekterne har levet, hvad de har spist, og om de er opfostret under korrekte forhold.
Altsammen noget, der med blockchain-teknologi ikke kan manipuleres med efterfølgende.
Alle informationer om insekternes liv lagres i real time: Hvad de har spist?
Har de levet under den korrekte temperatur?
Hvornår de blev aflivet?
Hvor længe har de været under transport osv.
Alt sammen kan undersøges af forbrugerne via den medfølgende app, forklarer Carsten Juul Størner fra IBM, der har leveret teknologien bag projektet.
Kan let overføres til andre produkterAlle de typer af data er vigtige i insektproduktionen, men er lige så relevante indenfor andre produktioner.
Om det er fødevarer eller ej.
- Vi har gennem det sidste år arbejdet globalt med blockchain og fødevarer.
De erfaringer har vi benyttet i det her projekt til hurtigt at kunne fokusere på problemer og løsninger i insektproduktion, siger Carsten Juul Størner.
Teknologisk Institut håber i første omgang på, at Bugchain kan hjælpe deres insektproduktion.
Men på sigt regner Lars-Henrik Lau Heckmann også med, at blockchain-teknologi i produktionen kombineret med big data - brugen af store mængder informationer om en proces - bliver et konkurrenceelement, virksomhederne ikke kan komme udenom.
- Hvis ikke du har fået det her indført indenfor fem år, risikerer du at sakke bagud.
På sigt kan det betyde, at man helt kan tabe forretningen.
Du mister konkurrenceevnen, hvis du ikke har styr på dit system, siger han.
Stor udfordring at indføre blockchainSelvom der umiddelbart er de samme fordele indenfor andre brancher (alt fra svineproduktion til vindmøller), kan Lars-Henrik Lau Heckmann godt forstå, at de ikke indfører fra den ene dag til den anden.
- Det er nok grunden til, at nogle af de her nye tiltag agerer eksperimentarium.
De ældre forsyningskæder er opbygget omkring eksisterende metoder, og det er sværere at komme igang der.
Det er en større omlægning, hvor man måske starter med nicher, siger han.
Og der giver det mening for insektsektoren at komme med fra starten.
Og så er det bare en bonus for planen, at de kan vise det frem som et pilotprojekt, der senere kan parallelforskydes ind i andre brancher.
Insektmad ikke en døgnflueMen først skal blockchain-teknologien hjælpe insekterne ind på danskernes spiseborde.
- Ved at gøre det her får vi måske slået fast, at spiselige insekter ikke er en døgnflue.
Uanset om vi snart begynder at servere lørdagslarver eller ej, kan de fleste danskere nok se potentialet i at kunne holde styr på, om hakket oksekød er friskt.
Læs også:Politiet har konfiskeret 150.
000 liter falsk olivenolie i Italien- Sporbarhed er et af de områder, hvor blockchain virkelig kan gøre en forskel.
Den seneste nye skandale med olivenolie kunne være undgået, idet en forsyningskæde baseret på blockchain ville kræve, at producenter dokumenterer deres produktionsforløb fra oliven til den færdige olie, siger Carsten Juul Størner fra IBM.
FacebookTwitterKopier linkEmner:Fødevarer|IBM|Teknologi|Teknologisk Institut|Spanien




https://www.dr.dk/sporten/fodbold/landsholdet/hareide-efter-sisto-afbud-vi-vil-ikke-miste-kontakten-til-ham

LandsholdetHareide efter Sisto-afbud: 'Vi vil ikke miste kontakten til ham' Pione Sisto er træt efter sæsonen, og han har takket nej til uformel landsholdstræning i næste uge.
Pione Sisto og landstræner Åge Hareide ved fodboldlandsholdets træning på Vildbjerg Stadion, onsdag 10.
oktober 2018.
23.
maj 2019 kl.
07.
58Bemærk: artiklen er mere end 30 dage gammelLæs opKantspilleren Pione Sisto har haft en svær sæson i spanske Celta Vigo, og han har tilbragt langt flere minutter på bænken og tribunen end på banen i løbet af foråret.
Derfor var Sisto atter udeladt fra den landsholdstrup, som Åge Hareide onsdag udtog til EM-kvalifikationskampene mod Irland og Georgien i juni.
Fra september 2017 til september 2018 var Sisto så godt som sikker mand i landsholdets startopstilling, og Åge Hareide håber, at kantspilleren får karrieren på ret køl, så han kan komme tilbage i landsholdsvarmen.
Læs også:Spillere får ny chance på landsholdet: 'De må vise, de er dygtige nok'- Jeg håber, at han får styr på sin karriere.
- Pione har mange gode ting i sig, og det er vigtigt at bakke ham op så meget som muligt.
Vi havde ham også med til VM, og der var det vigtigt at få ham i gang.
- Når man mister pladsen på sit klubhold, så begynder man at blive usikker, specielt når man er ung, siger Åge Hareide.
Blå bog - Pione SistoNavn: Pione Sisto Ifolo EmirmijaFødselsdato: 4.
februar, 1995 (24 år)Nationalitet: Dansker (Sydsudanesiske forældre)Fødeby: Kampala, UgandaKlub: Celta Vigo (Spanien), 112 kampe, 13 mål.
Landskampe: 21 kampe, 1 mål (Debut 2015)Kilde: Transfermarkt.
comLandstræneren har sammen med assistenttræner Jon Dahl Tomasson besøgt Pione Sisto, Andrew Hjulsager og Mathias Jensen i Celta Vigo.
Hareide påpeger, at klubbens flittige udskiftning på cheftrænerposten næppe har gavnet Sisto.
Uformel landsholdstræningSom et signal til Sisto om, at han ikke er langt væk fra landsholdet, blev kantspilleren inviteret til fire lidt mindre formelle landsholdstræninger i næste uge, inden alle de udtagne spillere samles fra 3.
juni.
Sisto valgte dog at takke nej til Hareides tilbud.
- Han har været ude af holdet i Celta, og fodboldmæssigt er det ikke tilfredsstillende i forhold til landsholdet, men jeg inviterede ham ind for at træne med os, så vi kunne være sammen med ham og tale med ham.
Læs også:Hareide overrasker: Både Wass og Durmisi tilbage på landsholdet- Vi vil ikke miste kontakten til ham.
Han har kvaliteter, som er nyttige for landsholdet, for han er en svær spiller at spille imod.
Han sagde selv, at han havde mest brug for at hvile nu efter sæsonen.
Det må vi respektere, siger Åge Hareide.
Sisto fik spilletid i 25 ud af Celta Vigos 38 ligakampe, men i alt har han kun spillet 833 ligaminutter, hvilket svarer til lidt over ni hele kampe.
Hans kontrakt med den spanske klub løber til sommeren 2021.
/ritzau/FacebookTwitterKopier linkEmner:Åge Hareide (fodboldtræner)|Pione Sisto (fodboldspiller)|Celta Vigo|Fodbold|Spanien




https://www.dr.dk/nyheder/politik/ep-valg/alt-peger-paa-historisk-magtskifte-i-parlamentet

Valg til Europa-ParlamentetSe temaEP-valgAlt peger på historisk magtskifte i parlamentetDen liberale gruppe kan i et nyt Europa-Parlament bryde blokpolitik.
Af David Blach Andersen23.
maj 2019 kl.
10.
00Bemærk: artiklen er mere end 30 dage gammelLæs op'Europa eller kaos'.
Det er budskabet en tidlig morgen i København, hvor de Radikales spidskandidat, Morten Helveg Petersen, deler brochurer ud.
Det er valgkampens slutspurt, og hundredvis af forbipasserende cyklister på Dronning Louises Bro i København får tilbudt brochuren med det EU-positive budskab.
Og det er populært for tiden, viser den seneste måling, foretaget af Epinion for DR Nyheder.
Her står de Radikale til at vinde to mandater, en fordobling fra deres ene mandat ved sidste valg.
Og den samme tendens tegner sig for partiets allierede flere steder i Europa.
De Radikale tilhører nemlig den liberale gruppe, ALDE, som står til massiv fremgang, ifølge gentagne målinger.
- Vi håber på at kunne gøre op med den blokpolitik, som er ført mellem de konservative og socialisterne, og komme ind og være en ægte reformkraft i et nyt Europa-Parlament, siger Morten Helveg Petersen, spidskandidat for de Radikale.
Historisk magtskifteIsær den konservative gruppe, EPP, har i de seneste mange år haft et stærkt greb om topposterne i Bruxelles.
I dag tæller de både Kommissionens formand Jean-Claude Juncker, EU-præsidenten Donald Tusk og parlamentets formand Antonio Tajani.
Den konservative gruppe, EPP, har i dag et jerngreb om EU’s topposter.
Her er det kommissionens formand Jean-Claude Juncker, EU-præsidenten Donald Tusk og parlamentets formand Antonio Tajani.
Alle tre tilhører EPP.
- Vi skal have gjort op med det forhold, at de i den konservative gruppe bare per automatik sætter sig på formandsposten i Kommissionen, siger Morten Helveg Petersen, spidskandidat for de Radikale.
Siden det første direkte valg til Europa-Parlamentet i 1979 har de to store partigrupper, socialdemokraterne og de konservative tilsammen haft et flertal.
Men det ser ud til at ændre sig ved dette valg, fortæller DR’s EU-korrespondent, Karin Axelsson.
- Indtil videre har de kunnet finde flertal selv, hvilket gjorde, at de andre grupper var 'nice to have' men ikke nødvendige, så længe de to store kunne finde sammen.
Det ser ud til at være slut nu efter mere end 40 år, siger hun.
Her kan du se, hvor de nuværende danske parlamentarikere sidder:Liberale kongemagereVenstre tilhører også den liberale gruppe, ALDE, i EU-parlamentet.
Og hvis meningsmålingerne holder, så kan partiet kan se frem til øget magt og indflydelse på lovgivning og politiske topposter i Bruxelles.
- Det er klart, at vores ambition er at blive om ikke næststørst, så tredjestørst i parlamentet.
Det vil betyde rigtigt meget, for så bliver vi kongemagere, og det er en helt afgørende position.
Det kender vi også herhjemmefra: Hvis man kan få den rolle, så er man i en helt anden position, end man plejer, siger Morten Løkkegaard, der er spidskandidat for Venstre.
Venstre står i den seneste Epinion-måling i Danmark til at få dobbelt så mange mandater, og bidrager dermed også til den spåede fremgang for den liberale gruppe, ALDE.
En Marche i parlamentetDen liberale gruppes fremgang skyldes ikke mindst den franske præsident Macrons 'Én Marche'-parti, der stiller op til EU-parlamentet for første gang.
- Det er klart, at de liberale lugter morgenluft i Europa, for det giver en helt anden magtposition pludselig at have den franske præsident på sit hold, siger Karin Axelsson.
Den franske præsident Emmanuel Macron stiftede partiet 'En Marche' i 2016, og vandt året efter det franske præsidentvalg på en pro-europæisk vision.
Nu stiller partiet for første gang op til EP-valget og står i målinger fra netmediet Politico til over 20 procent af de franske mandater.
'En Marche' forventes at danne alliance med den Liberale Gruppe, ALDE, og sammen står de – ifølge netmediet Politico - til at tage over 100 mandater af de 751 i EU-parlamentet.
- Det giver mulighed for at få flere liberale mærkesager igennem, mere fokus på frihandel og det indre marked eksempelvis, og de vil kræve sig betalt i form af at få del i topposterne også, siger DR’s EU-korrespondent Karin Axelsson.
Uklar allianceMen det er fortsat uklart, hvilken form for alliance 'En Marche' og ALDE kommer til indgå i, og hvilken betydning det får for den liberale gruppe.
Derfor venter der et politisk tovtrækkeri, hvis de nye medlemmer af 'En Marche' kommer talstærkt ind i parlamentet som spået.
Men Morten Helveg Petersen fra De Radikale ser frem til samarbejdet.
- Jeg er drønspændt på det, fordi jeg synes jo selv, at Macron er utroligt inspirerende netop i synet på det her med, at Europa kan godt.
Europa kan løse en masse problemer, hvis vi står sammen om det.
Venstre er dog mere bekymret for den franske indflydelse i den liberale gruppe, især når det kommer til frihandel.
- Det kan også blive for fransk det hele; for eksempel, når det bliver meget protektionistisk på visse punkter, fordi det er noget med Frankrig først.
Der siger vi nej.
Vi må holde fast i de liberale dyder og de liberale grundværdier, siger Venstres spidskandidat ved EP-valget, Morten Løkkegaard.
FacebookTwitterKopier linkEmner:Antonio Tajani (politiker)|Donald Tusk (politiker)|Venstre|Frankrig|Valg og folkeafstemninger




https://www.dr.dk/nyheder/detektor/detektor-dtu-forskeres-klimamodel-misbruges-i-valgkampen

DetektorDetektor: DTU-forskeres klimamodel misbruges i valgkampen"Uheldigt", at partierne bruger klimamodellen forkert, siger forskerne bag.
Af Ida Elmdal Thagesen23.
maj 2019 kl.
08.
09Bemærk: artiklen er mere end 30 dage gammelLæs op– Vidste du, at LA’s klimaplan er mere ambitiøs og konkret end S, SF og DRV (de Radikale, red.
) i forhold til at nå 2030-målsætningerne?
Sådan skrev Anders Samuelsen for nylig på Facebook.
Og han er blot én af mange, der i valgkampen har henvist til en klima- og energimodel, som DTU har udviklet.
En model, der fik stor opmærksomhed, da den blev omtalt i Jyllands-Posten kort efter valgudskrivelsen.
– Partiernes klimapolitik er næsten alle sammen lige ambitiøse – eller uambitiøse – alt efter temperament.
Kun Alternativet og Enhedslisten skiller sig afgørende ud frem mod 2030, lød det i artiklen.
Politikere fra Enhedslisten og Alternativet udråbte derefter deres egen politik til den mest ambitiøse.
Og onsdag i denne uge blev blev modellen også brugt af Radio24syv til at holde Ida Auken (R) ansvarlig for, at Radikale Venstres politik ikke er den mest ambitiøse.
Der er bare et problem: Sådan kan man ikke bruge modellen fra DTU.
DTU-forskere: UheldigtLad os starte hos Kenneth Bernard Karlsson.
Han er leder af den forskergruppe på DTU, som har udviklet modellen.
Og han siger til Detektor:– Modellen kan hverken bruges til at rangere partiernes klimapolitik eller til at vurdere, hvilket parti der har den grønneste klimapolitik.
Det skyldes først og fremmest, at modellen ikke medtager partiernes målsætninger; hvad partierne rent faktisk vil gøre, hvis de får regeringsmagten, eller hvad, de kan få et flertal i Folketinget med på.
Modellen er en såkaldt "tekno-økonomisk" energi- og klimamodel, som er bygget til at sammenligne effekten af konkrete klimatiltag på tværs af sektorer; i for eksempel transportsektoren, industrisektoren og landbrugssektoren.
Den kan bruges til at se på, hvilken effekt partiernes konkrete forslag vil have på klimaet inden for hver sektor.
Men den kan ikke give en samlet vurdering af, hvor ambitiøse partierne er, siger Kenneth Bernard Karlsson.
– Det svarer til, at man går på slankekur, og vi så sammenligner de forskellige kost- og motionsplaner, men ikke hvor ambitiøst vægttabet skal være, siger Mikkel Simonsen, som er ph.
d.
-studerende på DTU og har været med til at udvikle modellen.
Derfor er de to DTU-forskere kede af den måde, modellen er blevet brugt af partier og medier.
– Modellen bliver brugt uheldigt i medierne.
Ideen var at give et højere debatniveau, men det har den ikke gjort.
Det håber jeg vil ændre sig, så partierne ikke måler sig med hinanden, men kigger på hvilke sektorer, der kræver handling, siger Karlsson.
Forskerkolleger: Usikkerhed og manglerEigil Kaas, professor i klimadynamik på Københavns Universitet, mener også, at mediernes brug af modellen er problematisk.
– Det er en rigtig god model, men det er meget problematisk at vurdere partiernes klimamål på baggrund af den, fordi der er en række indirekte faktorer, som ikke er regnet med, siger han.
– Vigtigst er, at der ikke tages højde for adfærdsændringer.
Det vil sige, at hvis der eksempelvis sættes en differentieret moms på kød og grønt, så inkluderer modellen ikke, hvis folk så køber mere eller mindre kød og flere grøntsager.
Brian Vad Mathiesen, professor i energiplanlægning på Aalborg Universitet, er enig:– Det er meget, meget svært at bruge de konkrete resultater fra modellen til at evaluere, om et partis politik er ambitiøs nok og til at måle dem op imod hinanden, siger han.
Brian Vad Mathiesen lægger ligesom forskerne fra DTU især vægt på vigtigheden af at forstå forskellen på effekten af et konkret tiltag og på partiernes målsætninger.
– Hvis målsætningerne, ambitionerne og holdningerne til hvornår vi skal opnå de forskellige ting, endnu ikke er omsat til en konkret politik, så vil de ikke tælle med som en CO2-reduktion i beregningen.
Antagelsen er altså, at vi kun kan regne på ting, der er et konkret virkemiddel, siger han og understreger, at usikkerheden er meget stor, når vi kigger så mange år frem i tiden.
– Uanset hvilken model og hvilke antagelser, du bruger, så vil der være nogle usikkerheder.
Derfor er det svært at sige, om et parti er et par procent bedre end de andre, siger Brian Vad Mathiesen.
FacebookTwitterKopier linkEmner:Anders Samuelsen (politiker)|Danmarks Tekniske Universitet|Ida Auken (politiker)|Radikale Venstre|Miljøpolitik




https://www.dr.dk/nyheder/politik/ep-valg/unge-europaeere-vil-gerne-flytte-til-et-andet-land-moed-seks-af-dem

EP-valgUnge europæere vil gerne flytte til et andet land: Mød seks af demMed den fri bevægelighed kan europæere flytte til et andet EU-land for at studere eller arbejde.
Rigtig mange unge europæere pakker flyttekassen og slår sig ned i et andet EU-land for at studere eller arbejde.
Af Sarah Munk Jørgensen (video) og Agnes Amanda Vesth Rasmussen23.
maj 2019 kl.
08.
30Bemærk: artiklen er mere end 30 dage gammelLæs opHvis du drømmer om at tage et semester i Amsterdam eller arbejde i Paris, så er du ikke alene.
Vi har mødt seks unge europæere, der har eller gerne vil benytte sig af den fri bevægelighed i EU.
Men inden I bliver introduceret, er det meget rart at vide, hvad den fri bevægelighed overhovedet er.
Som EU-borger har du nemlig mulighed for at rejse til et andet EU-land for at arbejde, studere eller bo, så længe du ikke ligger landet til last.
Der findes tre store kategorier inden for den fri bevægelighed - arbejdstagere, studerende og pensionister.
Hvis du har et arbejde og flytter til for eksempel Tyskland, så ligger du ikke landet til last, fordi du kan passe dig selv.
Som studerende har du krav på at studere i et andet EU-land.
Og så er der pensionisterne, som medbringer deres egen indskomst i form af pensionen.
Her er de så - de seks unge europæere, der alle har en drøm om at rejse ud i Europa for at bosætte sig for enten en kortere eller længere periode.
Anna Katrine fra LuxembourgAnna Katrine Windt Courbin er 19 år gammel og er lige nu elev på Krogerup Højskole.
Anna Katrine Windt Courbin, 19 år.
- Det betyder vildt meget for mig, at man kan være et frit menneske, og at man ikke er bundet op af menneskeskabte grænser.
Den fri bevægelighed gør det muligt for Anna Kartine at bo i Danmark - og det har hun gjort ad to omgange.
Første gang gik hun på efterskole, og lige nu går hun på Krogerup Højskole.
Hendes ene forælder er nemlig fra Danmark og Anna Katrine vil gerne opleve, hvordan det er at bo her.
Men når Anna Katrine skal til at bygge rede, så regner hun med at vende snuden hjem ad.
- Jeg kan godt forestille mig at bo i Luxembourg, når jeg bliver ældre og skal have hus og børn.
Men lige nu vil jeg gerne prøve at bo lidt mere i Danmark og måske bruge den fri bevægelighed til at bo flere steder i Europa.
Læs også:Fem unge europæere: Politikerne skal sætte klimaet førstMarek fra DanmarkMarek Azoulay er 23 år og elev på Krogerup Højskole i Humlebæk.
Marek Azoulay, 23 år.
- Jeg synes fri bevægelighed er utrolig vigtigt, fordi det åbner Europa.
For Marek har den fri bevægelighed betydet, at han kunne bo et halvt år i Paris efter gymnasiet.
Her arbejdede han og gik til dans i fritiden.
- Det var overraskende nemt for mig at bosætte mig i Paris.
Og så var det fedt at lære og øve sig på sit franske og gøre noget anderledes end kun at rejse.
Læs også:Mange unge gider ikke EU-valget - og det kan blive endnu værre denne gangArtis fra LetlandArtis Krists Mednis er 20 år gammel.
Han studerer entrepreneurship og management på universitetet.
Artis Krists Mednis, 20 år.
- Jeg synes, at den fri bevægelighed er en af de største fordele ved at være med i EU.
Alle landene har deres egen unikke kultur, og det er spændende at lære, hvordan folk lever.
Artis ser mere sig selv som borger af verden end som lette.
Og Letland er da også et af de lande, hvor en stor del unge rejser ud.
Befolkningen er faldet fra 2,4 millioner i 2000 til knap to millioner i 2018.
Det viser tal fra Politico.
Det er især de højtuddannede, der forlader landet.
Og Artis er ingen undtagelse.
- Jeg overvejer at komme på udveksling.
Det er en god mulighed, vi har i Europa, at man kan komme til et andet land, hvor man kan lære noget nyt og møde forskellige mennesker.
For selvom vi er ens på nogle punkter, så er der alligevel forskelle.
Mila fra BulgarienMila Topalova er 27 år og flyttede til England som 18-årig.
I dag er hun tilbage i Bulgarien.
(© DR Nyheder)Mila Topalova, 27 år.
- Jeg var seks år i Storbritannien og et år i Barcelona.
Mila flyttede fra Bulgarien, da hun var 18 år gammel - og det samme gjorde mange af hendes venner, ifølge Mila.
Hun ser det som en trend, der kom efter at Bulgarien blev en del af EU i 2007, og de dermed fik mulighed for at benytte sig af den fri bevægelighed.
- Det var primært for at få en god uddannelse, men det var også, fordi jeg kunne lære et nyt sprog og forskellige kulturer at kende - og generelt få en bredere viden om det Europa jeg lever i.
Og så lærte jeg virkelig at stå på egne ben.
I dag er hun vendt hjem til Bulgarien og arbejder i hovedstaden Sofia.
Læs også:28 svar, der klæder dig på til valget til Europa-ParlamentetFlorentina fra RumænienFlorentina Cristina Penescu er 21 år.
Hun går på universitetet, hvor hun studerer både International Relations og European Studies.
Florentina Cristina Penescu, 21 år.
- Du får venner for livet, og verden bliver mindre.
I dag er Rumænien det land i EU hvor flest mennesker bor i et andet land.
14,5 procent af befolkningen er flyttet, i runde tal omkring fire millioner mennesker.
32.
000 af dem bor i Danmark.
- Jeg har altid drømt om at studere i udlandet, fordi jeg lærer en masse om mig selv, men også om dem jeg møder.
Det lærer mig at være mere tolerant.
Læs også:15 procent har forladt deres hjemland: Rumæniens fortabte sønner og døtreTil efteråret starter Florentina på et universitet i Portugal.
Undervisningen foregår på portugisisk, så hun skal lære et helt nyt sprog.
Men Florentina mener, at det kun er en fordel at prøve at bo i et andet land samt lære deres sprog.
- Når du bor i et andet land, så finder du ud af, hvordan landet rigtig er.
Og ikke bare sådan, som de ønsker at fremstå over for turister.
Alberto fra SpanienAlberto Coves er 25 år gammel og uddannet journalist.
Han arbejder lige nu som freelancer.
Alberto Coves, 25 år.
- Jeg var i Letland i et semester.
Jeg kan godt lide at få nye oplevelser.
Og herfra tog det fart for 25-årige Alberto på oplevelses-kontoen.
Efter han færdiggjorde sin uddannelse i journalistik, har han nemlig arbejdet tre år i Tyskland og et år i Danmark.
Sidenhen er Alberto dog flyttet tilbage til Spanien.
- Jeg vendte hjem, fordi jeg gerne ville bruge nogle af de erfaringer, jeg havde fået mig.
Men udlandet trækker igen i Alberto.
Han drømmer om at flytte tilbage til Norden:- Jeg vil gerne finde et arbejde der - og så synes det er vigtigt, at vi møder hinanden med åbne sind og udveksler erfaringer.
Læs også:Tømmermænd eller sofa-doven?
Brevstem og undgå kø ved valgstederneValg til Europa-ParlamentetArtis, Marek, Florentina, Anna Katrine, Mila og Alberto er bare nogle af dem, der skal stemme til europaparlamentsvalget.
Du kan møde de danske spidskandidater her:KandidattestenFacebookTwitterKopier linkEmner:Bulgarien|Letland|Paris|EU-forhold|Uddannelse




https://www.dr.dk/nyheder/indland/ejendomsmaeglere-efter-f35-lydproeve-stoejboliger-stort-set-usaelgelige

KampflySe temaIndlandEjendomsmæglere efter F35-lydprøve: Støjboliger stort set ‘usælgelige’Flyvestationens naboer skal have erstatning for tab af boligværdi, mener S-politiker.
Norske F35 kampfly besøgte onsdag Syd- og Sønderjylland.
Boligerne i støjzonen risikerer at ende som 'usælgelige', lyder det fra den landsdækkende ejendomsmægler Realmæglerne.
Af Mads Korsager Nielsen23.
maj 2019 kl.
10.
38Bemærk: artiklen er mere end 30 dage gammelLæs opHelt op til 895 boliger omkring Flyvestation Skrydstrup risikerer at få stemplet ‘usælgelige’, når de nye F35-kampfly rykker ind.
Sådan lyder vurderingen fra den landsdækkende kæde af selvstændige ejendomsmæglere, Realmæglerne, efter borgerne i Syd- og Sønderjylland onsdag for første gang selv kunne opleve lyden fra en Joint Strike Fighter.
F35 og flystøjForsvarsministeriets støjberegninger viser, at Miljøstyrelsens grænser for flystøj overskrides i 618-895 boliger alt efter, om man tæller larmen fra afvisningsberedskabet med.
Kompensationen til støjramte naboer bestemmes i en særlig anlægslov for Flyvestation Skrydstrup.
Loven skal behandles politisk i forsvarsudvalget som noget af det første efter folketingsvalget.
Det er planen, at anlægsloven skal sendes i offentlig høring sidst i 2019.
- Boliger indenfor støjzonen vil blive tæt på usælgelige, siger administrerende direktør i Realmæglerne og Boligone Preben Merrild Angelo.
I går gennemførte Forsvaret en såkaldt demonstrationsflyvning, hvor et F35-kampfly for første gang var på vingerne lavt over Danmark.
Formålet var at demonstrere forskellene i støjbilledet sammenlignet med F16, som de nye kampfly skal afløse.
Beregninger har tidligere vist, at støjen vil overskride Miljøstyrelsens grænseværdier i mellem 618 til 895 boliger alt efter, om man tæller afvisningsberedskabets udrykninger med.
Afvisningsberedskabet er jagerfly, der lynhurtigt går på vingerne, hvilket sker omkring 40 gange årligt.
Det sker, når fremmede fly nærmer sig dansk interesseområde.
S: Værditab skal erstattesFolketingspolitiker og medlem af Forsvarsudvalget Jesper Petersen (S) mener, at man bør tage højde for naboernes tab af boligværdi, når politikerne kort efter valget skal beslutte, hvordan F35-naboerne skal kompenseres for larmen.
- De mest støjbelastede naboer skal tilbydes egentligt opkøb.
Lidt længere derfra bør man tilbyde en individuel tilpasset støjdæmpning.
Og så er det det vigtigt at tage højde for, at der er sket et værditab, siger Jesper Petersen, der selv er opvokset samt opstillet til valget i Vojens ved siden af flyvestationen.
- Ja, det kommer til at koste noget.
Men sådan er det ved den slags indgribende installationer, og staten må ikke gå i for små sko her.
Kampflyprogrammet koster mere end 50 milliarder kroner og det mindre beløb, det vil koste at have hjulpet folk på en retfærdig måde, det er der, og det skal der være råd til, siger Jesper Petersen.
Undersøgelse: Støj vigtigere end pengepungRealmæglerne har netop gennemført en undersøgelse der viser, at for boligkøbere er støj langt mere afgørende end for eksempel boligens energiforbrug.
- Mit gæt er, at boligerne indenfor støjzonen kan ende blandt landets billigste.
Køberne står ikke i kø for at købe en ejendom, hvor det støjer.
Hvis man skal sælge sådan en bolig, så skal det være til en lav pris.
Og her taler vi i allerhøjeste grad om en lav pris, siger Preben Merrild Angelo fra Realmæglerne.
Mens de godt 800 nærmeste naboer til flyvestationen kan ende som de store tabere, vil F35-kampflyene på sigt blive en gevinst for lokalområdet, vurderer han.
- Liggetiden falder og kvadratmeterprisen stiger i Haderslev Kommune.
Det er en tendens, som vi tror, de nye fly vil forstærke.
Det hænger sammen med, at flyvestationen også medfører højt specialiseret arbejdskraft, der ellers er uhyre svær at tiltrække uden for de store byer, konstaterer Preben Merrild Angelo.
FacebookTwitterKopier linkEmner:Jesper Petersen (politiker)|RealMæglerne|Socialdemokraterne|Luftvåben|Vojens




https://www.dr.dk/nyheder/udland/amerikansk-krigsskib-trodser-kina-og-sejler-gennem-taiwanstraedet

UdlandAmerikansk krigsskib trodser Kina og sejler gennem TaiwanstrædetTo skibe fra den amerikanske flåde ventes at skabe øgede spændinger i forholdet mellem USA og Kina.
Destroyeren "Peble" fra den amerikanske flåde har tidligere været brugt til at sende missiler mod Syrien.
Onsdag sejlede skibet gennem Taiwanstrædet.
(Foto: MC1 Woody Shag Paschall / U.
S.
N © Ritzau Scanpix)23.
maj 2019 kl.
06.
50Bemærk: artiklen er mere end 30 dage gammelLæs opEn destroyer og en olietanker fra den amerikanske flåde har trodset Kina ved at sejle gennem det strategisk vigtige Taiwanstræde.
Det oplyser en talsmand for det amerikanske militær ifølge nyhedsbureauet Reuters natten til torsdag dansk tid.
Sejladsen ventes at skabe øgede spændinger i forholdet mellem USA og Kina.
Kina siger, at det er ulovligt for andre nationer at sejle i strædet, mens USA insisterer på, at det er et internationalt farvand.
Læs også:Måtte sende afvisnings-jagerfly på vingerne: Kinesiske fly krænker Taiwans luftrum- Skibenes transit gennem Taiwanstrædet understreger USA's indsats for at sikre et frit og åbent farvand, udtaler den militære talsmand, Clay Doss.
Han tilføjer, at det skete sikkert og professionelt.
Kina har endnu ikke reageret på gennemsejlingen.
21 lande anerkender Taiwan som selvstændigtI Kina er det opfattelsen, at Taiwan er kinesisk territorium, der før eller siden skal genforenes med resten af landet.
Regeringen i Beijing har truet med at invadere Taiwan, hvis øen skulle erklære sig selvstændig.
Kina har gentagne gange sendt militære fly og skibe ind på Taiwans territorium i de seneste år og arbejdet på at isolere landet internationalt, så det i dag kun har få diplomatiske allierede.
USA regner sig som allieret med Taiwan, men har ikke formelt diplomatiske forbindelser til landet.
Kun 21 lande anerkender Taiwan som selvstændigt.
Det er ikke første gang, at et vestligt krigsskib sejler gennem Taiwanstrædet.
I april gjorde et fransk krigsskib det samme.
Det skete for at markere støtte til USA, forklarede franske embedsmænd efterfølgende til nyhedsbureauet AFP.
/ritzau/FacebookTwitterKopier linkEmner:Kina|Taiwan|USA|Flåde|Militær




https://www.dr.dk/nyheder/indland/tredje-gang-er-lykkens-gang-dansker-nar-toppen-af-mount-everest-uden-medbragt-ilt

IndlandTredje gang er lykkens gang: Dansker når toppen af Mount Everest uden medbragt iltDet er endelig lykkedes danske Rasmus Kragh at bestige Mount Everest uden at bruge medbragt ilt.
Rasmus Kragh ved et af de tidligere forsøg på at nå toppen uden ilt - det er nu lykkedes som den første dansker nogensinde.
(© Rasmus Kragh/Privat)23.
maj 2019 kl.
05.
38 | opdateret 23.
maj 2019 kl.
09.
28Bemærk: artiklen er mere end 30 dage gammelLæs opTredje gang er rigtig nok lykkens gang.
I hvert fald for den danske bjergbestiger Rasmus Kragh.
Natten til torsdag dansk tid har han som den første dansker nogensinde nået toppen af verdens højeste bjerg, Mount Everest, uden brug af ilt i trykflaske.
Det fortæller Benjamin Rud Elberth, der er en del af danskerens team, og som har været i kontakt med ham, efter han nåede toppen.
- Formel 1-ruten virkede.
Det lykkedes.
Jeg er max tømt for alt, men jeg er ovenud lykkelig, lød beskeden fra Rasmus Kragh.
Han befinder sig nu i camp 4 på Mount Everest i 7950 meters højde, hvor han skal hvile i en times tid, inden han fortsætter nedstigningen mod basecampen, der ligger i 6.
000 meters højde.
Tredje gang blev lykkens gangRasmus Kragh har to gange tidligere forsøgt at bestige verdens højeste bjerg uden medbragt ilt.
Han måtte dog opgive 250 højdemeter fra toppen begge gange blandt andet på grund af dårlige vejrforhold, som satte en stopper for hans mål.
Efter en pause på et par dage i 7.
950 meters højde fortsatte han onsdag aften dansk tid sin rejse og målet om at nå de 8.
848 meter over havets overflade.
Den danske bjergbestiger Rasmus Kragh.
Arkivfoto fra Ritzau Scanpix.
(© Henning Bagger)Nu gælder det om at komme sikkert nedKragh har besteget Mount Everest fra bjergets sydside.
Under turen har han løbende givet opdateringer om sin færd via sociale medier.
Efter at han nåede toppen lød det i et opslag på hans Facebook-side til hans mange tusinde følgere:- Jeres støtte har været uvurderlig.
Nu gælder det om at komme sikkert ned.
Jeg glæder mig til at læse alle jeres hilsner.
Han har blandt andet berettet om, at vejrforholdene - i modsætning til under tidligere forsøg - har været noget nær optimale.
Danskeren ankom til Himalaya i midten af april.
Han har i løbet af de seneste uger trænet og vænnet sin krop til at være i højden, hvor indholdet af ilt i luften er væsentligt lavere end ved havoverfladen.
For at Rasmus Kraghs rekordforsøg skal være fuldgyldigt, så skal han også returnere til Base Camp ved Mount Everest uden brug af medbragt ilt.
Den tur er dog væsentligt nemmere end opstigningen, lyder det fra danskerens team.
Hidtil har 18 andre danskere besteget det 8.
848 meter høje bjerg i Himalaya - alle med hjælp fra medbragt ilt.
/ritzau/Præcisering: Det fremgik tidligere af artiklen, at Rasmus Kragh ikke havde brugt 'kunstig ilt' på sin tur, men det er ændret til 'ilt på trykflaske', da ilt er et grundstof, som ikke kan være kunstig.
FacebookTwitterKopier linkEmner:Mount Everest|Facebook




https://www.dr.dk/nyheder/politik/ep-valg/overblik-fra-skagerak-til-sortehavet-28-lande-skal-til-eu-valg-paa-fire-dage

Valg til Europa-ParlamentetSe temaEP-valgOVERBLIK Fra Skagerak til Sortehavet: 28 lande skal til EU-valg på fire dageAlt fra klima til indvandring er på dagsordenen, når i omegnen af 400 millioner europæere de næste dage har mulighed for at forme Europas fremtid.
EU's 28 lande står de næste dage for et af de største valg i verden.
Af Sean Coogan23.
maj 2019 kl.
07.
50Bemærk: artiklen er mere end 30 dage gammelLæs opInden for de kommende dage har omkring 400 millioner europæere muligheden for at sætte deres aftryk, når europaparlamentsvalget skal afgøres.
Mens vi i Danmark først afholder valg til Europa-Parlamentet på søndag, så sparkes valget allerede i gang i dag, hvor briterne og hollænderne skal i stemmeboksene.
Læs også:28 svar, der klæder dig på til valget til Europa-ParlamentetI løbet af fire dage - fra i dag og frem til søndag - går de 28 EU-lande til valg, og vidt forskellige emner fra klima og brexit til indvandring og ungdomsarbejdsløshed er på dagsordenen ved det enorme valg, når der skal findes 751 repræsentanter fra EU's medlemslande.
DR forsøger i det følgende at give dig nogle af nedslagspunkterne.
Brexit-parti står til stor sejrStorbritannien åbner ballet i dag, hvor knap 47 millioner briter har mulighed for at udpege 73 parlamentarikere.
Men har briterne ikke sagt ja til at forlade EU?
, tænker du måske.
Det korte svar er: Jo, men.
.
.
For trods adskillige forsøg på at levere det farvel til EU, som et flertal af briterne stemte for i juni 2016, så har Storbritannien endnu ikke forladt det europæiske samarbejde.
De britiske politikeres manglende evne til at blive enige om en brexit-aftale betyder, at brexit er udskudt, så Storbritannien senest skal forlade EU den 31.
oktober i år.
Derfor skal briterne vælge 73 parlamentarikere, der har udsigt til et kort visit i Bruxelles.
Og stoler man på meningsmålingerne, vil en del af dem være brexit-tilhængere:Nigel Farages Brexit Parti blev først registreret som parti i februar, men har kurs mod en stor valgsejr i Storbritannien.
Ifølge den seneste YouGov-måling står Nigel Farages nye Brexit Party til over en tredjedel af stemmerne.
Det er dobbelt så meget som De Liberale Demokrater på andenpladsen.
Det store oppositionsparti Labour står til 15 procent af stemmerne, mens premierminister Theresa Mays Konservative står til en kæmpe vælgerlussing med blot ni procents opbakning, rapporterer The Guardian.
Ved valget i 2014 fik partiet knap 24 procent.
Farage formåede ved sidste valg til Europa-Parlamentet at gøre det indvandringskritiske parti Ukip til Storbritanniens største.
I december gik han af som formand for derefter at blive ansigtet udadtil for Brexit Party.
Partiet har i øjeblikket 14 medlemmer af Europa-Parlamentet, som alle er afhoppere fra Ukip og har som mærkesag, at Storbritannien skal forlade EU uden en skilsmisseaftale - et såkaldt hårdt brexit.
Ifølge The Guardian er det på mindre end to måneder lykkes Farages parti at få 100.
000 personer til at betale de krævede 210 kroner for at lade sig registere som støtter af partiet.
Selv om briterne og hollænderne allerede stemmer i dag, så bliver resultaterne først annonceret fra klokken 23 på søndag, når det sidste valgsted i Europa lukker.
Grøn fremgang i Tyskland og videoskandale i ØstrigVores tyske naboer går ligesom os til valg på søndag, hvor de 65 millioner stemmeberettigede tyskere skal finde 96 parlamentarikere.
Her er det et grønt klimaparti, der har vind i sejlene.
28 lande går til valg på 4 dage- 23.
maj: Storbritannien og Holland.
- 24.
maj: Irland og Tjekkiet.
- 25.
maj: Tjekkiet (fortsat), Malta, Slovakiet og Letland.
- 26.
maj: Danmark, Østrig, Belgien, Bulgarien, Kroatien, Cypern, Estland, Finland, Frankrig, Tyskland, Grækenland, Ungarn, Italien, Litauen, Luxenbourg, Polen, Portugal, Rumænien, Slovenien, Spanien og Sverige.
- Parlamentarikerne vælges i alle lande ved direkte valg, men fra land til land kan der være forskel på eksempelvis spærregrænsen, om der er stemmepligt, hvor gammel man skal være for at stille op, og hvor lang tid man har til at stemme.
- Klima og miljø er blevet de allervigtigste emner for den tyske befolkning, siger Matthias Jung, direktør for analyseinstituttet Forschungsgruppe Wahlen, når han skal forklare succesen hos De Grønne, der har mere end 30 års historie med politisk klimaarbejde.
Læs også:Grønt parti stormer frem i Tyskland: 'Klima og miljø er de allervigtigste emner'Partiet ønsker, at 100 procent af Europas energi skal være vedvarende.
Derudover sigter partiet blandt andet efter, at varer til forbrugere skal beskattes efter deres CO2-aftryk.
Den seneste tids store vælgerfremgang sender i de seneste meningsmålinger partiet op som det næststørste parti ved søndagens valg - kun overgået af de kristenkonservative regeringspartier, CDU/CSU.
De tyske socialdemokrater står til at miste 12 mandater ved weekendens EU-valg, mens De Grønne står til at overtage pladsen som landets næststørste parti i EU .
Hos de østrigske naboer har optakten til søndagens EP-valg været skæmmet af en politisk skandale, der fortsætter med at udvikle sig.
Lækkede optagelser har nemlig kastet Frihedspartiet ud i en større krise, hvor partiets formand, Heinz-Christian Strache, har måttet trække sig som vicekansler.
Partiet indgik i regeringen, men har nu trukket alle sine ministre og truet med at vælte landets kansler, Sebastian Kurz.
Læs også:Ibiza-gate fortsætter: Frihedspartiet truer Østrigs kansler med mistillidsvotumFrihedspartiet sidder i øjeblikket på fire af Østrigs 18 mandater i Europa-Parlamentet, mens kansler Kurz' konservative ÖVP har fem.
Den seneste tids skandale forventes at føre til en vælgerlussing til Frihedspartiet, men spørgsmålet er, om de vil vil søge mod Kurz' konservative parti eller gå andetsteds hen.
Orbán, Orbán og atter OrbánDen ungarnske premierminister, Viktor Orbán, og hans Fidesz-parti har i de seneste år fanget omverdenens opmærksomhed ved flere lejligheder.
I marts besluttede Europas konservative partigruppe, EPP, at Fidesz skulle suspenderes fra de konservatives samarbejde i EU.
Det skete efter, at Orbán havde kørt en mediekampagne rettet mod blandt andre Europa-Kommissionens formand, Jean-Claude Juncker.
Orbán har altså en evne til at bringe sig selv i fokus, og dette valg er ingen undtagelse, forklarer Karin Axelsson, DR's EU-korrespondent.
- I Ungarn handler valget om én ting og primært én ting – og det er Orbán.
Orbán der møder Trump, Orbán der møder Salvini (Italiens kontroversielle indenrigsminister, red.
) og Orbán, der endnu engang viser omverden, at han er den stærke mand i Østeuropa.
Hun peger på, at der i Ungarn bliver tegnet et billede af et Europa, som er delt mellem dem, der er for migration til EU, og dem som kæmper imod.
- Og de sidste er Orban selvfølgelig bannerfører for sammen med Salvini, siger hun.
Fidesz har i øjeblikket 12 af Ungarns 21 mandater.
Ifølge målingerne står partiet til at udbygge dominansen med et eller to mandater yderligere.
Victor Orbáns regering er blevet kritiseret for blandt andet at have indskrænket ytringsfriheden i Ungarn og gjort det ulovligt at hjælpe migranter og flygtninge.
- Ligesom i Polen og Rumænien har det også handlet om at forsvare de konservative familiedyder – med plakater af kernefamilier og initiativer, der belønner de familier, der får mange børn, siger korrespondenten.
Det er et led i forsøget på at løse noget, der er særdeleshed er et problem for landene i Østeuropa, og det er, at der fødes for få børn, og at for mange er rejst ud af landet, forklarer Karin Axelsson.
- Det efterlader et gabende hul, som der er meget lidt appetit på at fylde ud med import af arbejdskraft udefra, fortæller hun.
Hvordan det hele ender, ved vi søndag aften, hvor resultaterne fra op mod 400 millioner europæere bliver præsenteret.
FacebookTwitterKopier linkEmner:Storbritannien|Theresa May (politiker)|Viktor Orbán (politiker)|Valg og folkeafstemninger|The Labour Party




https://www.dr.dk/nyheder/udland/banker-far-gront-lys-til-frigive-oplysninger-om-trumps-konti

UdlandBanker får grønt lys til at frigive oplysninger om Trumps kontiEn dommer vil ikke forhindre Kongressen i at få udleveret oplysninger om præsident Donald Trumps bankkonti.
Distriktsdommer Edgardo Ramos ses her, mens advokat Patrick Strawbridge taler under høringen, hvor Deutsche Bank AG og Capital One fik grønt lys til at udlevere oplysninger til Kongressen.
23.
maj 2019 kl.
02.
28Bemærk: artiklen er mere end 30 dage gammelLæs opEn dommer i New York har onsdag givet bankerne Deutsche Bank og Capital One grønt lys til at udlevere oplysninger om præsident Donald Trumps bankkonti til Kongressen.
Dommeren vil således ikke standse et krav fra Kongressen om at få udleveret information om Trumps konti fra de to banker, som begge har lavet forretninger med ham.
Det skriver nyhedsbureauet dpa.
Donald Trump og hans børn havde ellers indgivet en anmodning om et påbud i sagen for at få domstolen til at standse udleveringen af informationer til demokratiske udvalgsmedlemmer i Kongressen.
Deutsche Bank har været en af de mest konsistente långivere til Donald Trump, der udover at være præsident er en succesfuld ejendomsmogul.
Men onsdag har distriktsdommer Edgardo Ramos i New York altså afvist Trump-familiens anmodning.
Han konkluderer samtidig, at de stævninger, Kongressen har indgivet for at få udleveret oplysningerne, har et "legitimt juridisk formål".
Kongressen ønsker oplysningerne udleveret for at kunne undersøge mulig udenlandsk indflydelse i amerikansk politik.
/ritzau/FacebookTwitterKopier linkEmner:Donald Trump (politiker)|Deutsche Bank|New York|USA|Pengeinstitutter




https://www.dr.dk/sporten/golf/dansk-golfturnering-fordobler-praemiepuljen-til-225-millioner-kroner

GolfDansk golfturnering fordobler præmiepuljen til 22,5 millioner kronerVinderen af Made in Denmark får 3,75 millioner kroner, efter at pengepræmierne er blevet hævet i Himmerland.
Lucas Bjerregaard har fem gange tidligere forsøgt at tage hjemmebanesejren i Made in Denmark, og i weekenden giver Danmarks pt.
bedste golfspiller det endnu et forsøg.
23.
maj 2019 kl.
07.
38Bemærk: artiklen er mere end 30 dage gammelLæs opGolfturneringen Made in Denmark har i år fordoblet præmiepengene til 22,5 millioner kroner.
Med den nye præmiesum er turneringen gået fra at være en af de mindre til en af de mellemstore på European Tour.
Præmiepengene er et middel til at lokke endnu bedre spillere til Danmark.
- Hvis man ser bort fra de fire majorturneringer, så er det stort set kun Rolex Series (otte turneringer på European Tour, red), der har flere præmiepenge end os, siger turneringens promotor Flemming Astrup.
Umiddelbart er planen at fastholde præmiesummen på 22,5 millioner kroner frem til 2023, hvor den danske turnering foreløbig har kontrakt med European Tour.
Made in Denmark er med tilskuertal på over 80.
000 fordelt over fire dage blandt de turneringer, der tiltrækker flest tilskuere i Europa, og interessen fra sponsorer og spillere er stigende.
Tidligere vindere af turneringen2014: Marc Warren, Skotland2015: David Horsey, England2016: Thomas Pieters, Belgien2017: Julian Suri, USA2018: Matt Wallace, EnglandPopulariteten kan på et tidspunkt betyde, at præmiepengene kan få endnu et nøk opad.
- Lige nu er der ikke noget, der indikerer, at vi fordobler præmiesummen igen.
- Men kan vi blive ved med at tiltrække publikum, og bliver sponsorerne ved med at bakke op, og er de villige til at steppe op, så kan jeg heller se, hvorfor det ikke skulle ske, siger Flemming Astrup.
Stærkeste felt nogensindeI år kan Made in Denmark fremvise det stærkeste felt i historien, men alligevel tæller startlisten ikke særlig mange spillere fra den absolutte verdenstop.
Bedste mand på verdensranglisten er sidste års vinder, engelske Matt Wallace, der rangerer som nummer 25.
Derudover stiller turneringens fire øvrige vindere siden starten i 2014 op.
Det samme gør hele den danske elite på nær den skadede Thomas Bjørn.
Også engelske Lee Westwood er med.
Andre europæiske topspillere som Rory McIlroy, Paul Casey, Sergio García og Henrik Stenson foretrækker at spille på PGA Touren i Nordamerika, hvor niveauet er højere.
Læs også:Lucas Bjerregaard slutter golfmajor af med hole-in-one- Stenson, McIlroy, Casey og Garcia er fra Europa, men golfmæssigt er de amerikanere, siger Flemming Astrup.
- Det har ikke så meget med pengene at gøre, at de ikke kommer.
Det er mere, at de skal flyve frem og tilbage, og så vil de gerne spille mod de bedste, hvilket de kan i USA, siger han.
Andre europæiske turneringer har samme udfordring som Made in Denmark.
- Vi kan ikke forvente at få et felt, der er så meget stærkere, end det vi har, vurderer Astrup.
Selv om præmiesummen er hævet i Himmerland, så hører turneringens samlede budget på omkring 50 millioner kroner ifølge promotoren til blandt de absolut mindste på European Tour.
Made in Denmark spilles fra torsdag til søndag.
/ritzau/FacebookTwitterKopier linkEmner:Rory McIlroy (golfspiller)|Golf|Jylland|Økonomi|Rolex




https://www.dr.dk/nyheder/politik/folketingsvalg/halvdelen-af-hovedstadens-boern-og-unge-bliver-ikke-udredt-til-tiden

FolketingsvalgHalvdelen af hovedstadens børn og unge bliver ikke udredt til tiden i psykiatrien Udredningsretten på 30 dage bliver ikke overholdt i cirka halvdelen af forløbene.
Politikere mener, at Region Hovedstaden har ansvaret for at rette op på det.
(Modeloto © Colorbox)Af Line Gudnitz Baun, Peter Bye Andersen og Ida Zander23.
maj 2019 kl.
06.
43 | opdateret 23.
maj 2019 kl.
10.
31Bemærk: artiklen er mere end 30 dage gammelLæs opMange børn og unge i Region Hovedstaden må fortsat vente for lang tid på at få at vide, om de lider af en alvorlig psykisk diagnose såsom ADHD, angst eller asperger.
Det sker på trods af, at politikerne har sat flere tiltag i søen for at gøre noget ved problemet.
Tal fra Sundhedsdatastyrelsen viser, at lidt over halvdelen af børn og unge ventede mere end 30 dage på at blive udredt i psykiatrien sidste år.
Det er et kæmpe problem, siger Knud Aarup, som er landsformand i pårørendeforeningen Bedre Psykiatri.
- Ventetiden er hård for forældrene, hvis barnet måske er angst, og barnet får det ofte dårligere ved ikke at komme i behandling, siger han.
UdredningsrettenUdredningsretten giver patienter ret til at blive undersøgt og udredt inden for 30 dage, når de henvises til et sygehus.
Udredningsretten er en patientrettighed som skal sikre, at patienterne bliver udredt hurtigt, så en eventuel behandling kan blive sat i gang.
Kan regionen ikke leve op til det, har man udvidet ret til at vælge udredning hos et privathospital - det såkaldte udvidet frit sygehusvalg.
Retten gælder både psykiske og somatiske sygdomme.
Regionen har ansvaretLiselott Blixt, som er psykiatriordfører fra Dansk Folkeparti, er også bekymret.
Hun mener, regionen har ansvaret for at finde en løsning.
- Det er regionen, der laver en økonomiaftale med sundhedsministeren, der sikrer de nødvendige midler, så regionen må gribe i egen barm og se efter, hvor de har fejlet.
Og hun bliver bakket op af psykiatriordfører fra Venstre Jane Heimann.
- Det er dybt skuffende, at man i Region Hovedstaden ikke prioriterer børn og unge.
Og det er også derfor, at Venstre har fremlagt en ny sundhedsreform.
Formand for regionens social- og psykiatriudvalg Susanne Due Kristensen fra Socialdemokratiet mener bestemt, at regionen prioriterer børn og unge, men forklarer den lave udredningsprocent med, at der er kommet mange flere børn.
- Vi har en øget tilgang af børn og unge i psykiatrien.
Og jeg synes faktisk, det er flot, at vi næsten holder udredningen på det samme niveau som året før, til trods for at der er kommet 550 flere børn til.
Flere penge til områdetKnud Aarup, som er landsformand i pårørendeforeningen Bedre Psykiatri, mener, at der skal tilføres mange flere penge til psykiatrien.
- Psykiatrien er presset på ressourcer, og de har simpelthen ikke midler nok.
Selvom man ikke får et klart ja til, at Venstre vil give psykiatrien en økonomisk indsprøjtning, så er der da planer om at booste sundhedssektoren, hvis de kommer i regeringen, siger Jane Heitmann.
- Vi vil blive ved med at investere i danskernes sundhed, og det gælder både psykiske sygdomme og fysiske sygdomme, siger hun.
FacebookTwitterKopier linkEmner:Jane Heitmann (politiker)|Liselott Blixt (politiker)|Venstre|Psykiske lidelser|Bedre Psykiatri




https://www.dr.dk/nyheder/kultur/film/anmelder-overgiver-sig-til-medrivende-aladdin-film-hop-paa-det-flyvende-taeppe

FilmlandSe temaAf Filmanmelder og vært på FilmlandPer Juul CarlsenFilm og serierAnmelder overgiver sig til ‘medrivende’ Aladdin-film: Hop på det flyvende tæppe og ud på eventyr!
I dag har den nye udgave af Disney-filmen 'Aladdin' premiere.
27-årige Mena Massoud spiller Aladdin i den nye udgave af tegnefilmen.
(© Daniel Smith/Disney)23.
maj 2019 kl.
06.
30Bemærk: artiklen er mere end 30 dage gammelLæs opLige før ’Aladdin’ gik i gang, var den en lillebitte film.
Den var så lille, at den kunne ligge i en lomme i ugevis og lige pludselig være forsvundet i vaskemaskinen, uden at nogen havde opdaget det.
Altså helt ærligt, er det ikke et af underholdningsindustriens mest ucharmerende stunts, The Walt Disney Company, en af verdens største leverandører af entertainment, har gang i – at genindspille en række af deres største tegnefilmsucceser som realfilm?
'Aladdin'Instruktør: Guy RitchieMedvirkende: Will Smith, Mena Massoud, Naomi ScottPremiere: 23.
maj 2019Aldrig har nogen da gået så ublu efter at score kassen på så fantasiløs en facon.
Disney kan selvfølgelig have en pointe, når de hævder, at de bare præsenterer deres udødelige historie for nye generationer.
Og det giver jo sådan set god mening, at klassikeren 'King Kong' bliver genindspillet, når ny teknologi kan gøre illusionen om en kæmpeabe mere og mere troværdig.
Og hvad med alle Shakespeares gamle teaterstykker og alle de klassiske romaner, der bliver filmatiseret om og om igen?
Det er jo mest af alt de gamle filmnørder, dem der har set Disneys tegnefilm om og om igen, der har et problem med, at tegnefilmene bliver omskabt til realfilm.
En lillebitte filmMen på den anden side …Det var netop den tegnede charme, der gjorde filmene til noget unikt.
Og bortset fra 'Junglebogen', der havde et næsten råt udtryk i Jon Favreaus to år gamle computergenererede genindspilning, har Disneys nyindspilninger godt nok ikke tilført verden ret meget ny charme eller originalitet.
'Skønheden & udyret' blev en ordinær musical, og 'Dumbo' et standardprodukt.
Uanset hvordan man vender og drejer Disneys genindspilninger, er det godt nok svært ikke at se det som en pengemaskine i en verden af knivskarp konkurrence på underholdningsfronten.
Naomi Scott spiller Jasmin.
Hun har tidligere medvirket i 'Power Rangers' og 'Charlie's Angels'.
(© Daniel Smith/Disney)Derfor var 'Aladdin' en lillebitte film, da den her anmelder satte sig ind for at se den.
Og den blev endnu mindre af, at instruktøren på filmen er Guy Ritchie, den engelske drengerøv, der i sine unge dage skabte actionkomedier som 'Snatch' og 'RocknRolla', men siden har vimset forvildet rundt med blandt andet 'Sherlock Holmes' og 'Kong Arthur'.
Hvis der er noget, der kendetegner Ritchies film, er det, at de ser flotte ud, men der er absolut intet, der bliver hængende i knolden, når de er overstået.
Så lillebitte var Disneys nye 'Aladdin', da den gik i gang.
En medrivende musicalMen hov, den arabiske eventyrby Agrabah ser jo helt fantastisk eventyrlig ud i Ritchies version.
Den er fuld af farver med charmerende gyder og eksotiske markeder, som de kun ser ud i drømme, og et fantastisk palads på en klippe ved havet.
Lige netop den del af den oprindelige tegnefilm blev der ikke gjort meget ud af.
Og ham der knægten Mena Massoud, der spiller Aladdin, er da ret charmerende.
Og ligner Naomi Scott, der spiller prinsesse Jasmin, ikke bare enhver drøm om en smuk og handlekraftig arabisk prinsesse?
Godt nok er Will Smith overhovedet ikke så fuldstændig vidunderligt bindegal en lampeånd som Robin Williams i den gamle animationsfilm fra 1992.
Aladdins ånd spilles af Will Smith, der ud over at være skuespiller også er rapper og producer.
(© Daniel Smith/Disney)Han er mere eller mindre bare Will Smith med muskelsvulmende blå computerkrop.
Og hollandske Marwan Kenzari får slet ikke gjort Jafar til den lumske djævel, han er i den gamle film.
Og papegøjen Jago er på ingen måde så sjov.
Disney og Guy Ritchie kan til gengæld hævde at have lagt fokus på historiefortællingen, blandt andet ved at give den et moderne vrid i den politiske maskine ved at gøre Jafar til en blodtørstig despot, der hjertens gerne ser fjendebilleder overalt.
Og især ved at gøre Jasmin til en selvstændig arabisk kvinde i indædt kamp med gamle traditioner.
'Aladdin' anno 2019 er naturligvis under ingen omstændigheder den samme charmeeksplosion som den gamle film.
Den kom jo li'som først med sine fantasifulde fortolkninger af det gamle arabiske eventyr.
Men undervejs vokser den lillebitte tingest - der lignede endnu en kynisk forretning for en stor pengetank - helt op til at være en medrivende moderne musical i kulisser så farvestrålende, at kun de sureste gamle filmnørder ikke hopper med på det flyvende tæppe og ud på eventyr.
(© Disney)Læs også:Anmelder langer ud efter ny Disney-blockbuster: Hvad skal vi dog med den?
Alladin får premiere i de danske biografer 23.
maj.
FacebookTwitterKopier linkEmner:Sherlock Holmes (detektiv)|Will Smith (skuespiller)|Teater|Walt Disney Company|Holland




https://www.dr.dk/nyheder/politik/ep-valg/danskere-udspurgte-ep-kandidater-i-direkte-debat-paa-dr1-politikerne-fik-en

EP-valgDanskere udspurgte EP-kandidater i direkte debat på DR1: 'Politikerne fik en på opleveren'Ti borgere stillede i aftes spørgsmål til de danske spidskandidater ved EP-valget i direkte debat på DR1.
Virksomhedsejer Per Poulsen var en af ti borgere, der havde spørgsmål med til EP-spidskandidaterne.
Af Simon Vincensen23.
maj 2019 kl.
06.
00Bemærk: artiklen er mere end 30 dage gammelLæs op- Jeg tror faktisk, at de politikere, der var her i aften, de fik sig en på opleveren.
Sådan lyder det fra 54-årige Per Poulsen, efter at han og ni andre borgere i aftes havde mulighed for at stille spørgsmål til spidskandidaterne til europaparlamentsvalget.
De var nemlig inviteret med i tv-studiet for at grille ti spidskandidater i onsdagens tv-debat, der blev sendt direkte på DR1.
Se hele debatten på DR TV HER.
Spørgsmålene gik blandt andet på selskabsskat, klima og grænsekontrol og Per Poulsen tror, at debatten har fået politikerne til at indse, at de er nødt til at gøre noget ved problemerne.
- Pludselig sidder der helt almindelige danskere over for dem, og vi lader os ikke spise af med et undvigende svar, siger han.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
'Jeg kan bruge politikernes svar til at sætte mit kryds'En anden af spørgerne var psykologistuderende Cæcilie Dyrholm, der pressede kandidaterne på klimaudfordringerne.
Ifølge Cæcilie Dyrholm var det dog en række blandede svar, hun fik, siger hun.
- Der var de klassiske svar omkring forskning, og at vi ikke skal have fokus på individet, og det er jeg sådan set enig i.
Men der var ikke noget konkret fra de fleste partier, synes jeg.
Ifølge Cæcilie Dyrholm kan hun bruge politikernes svar til at sætte sit kryds på søndag, siger hun.
- Klima er altafgørende for, hvem jeg vælger til at repræsentere mig i Europa.
'De lover en masse'Vognmand Ole Nørgaard Andersen fra Fredericia spurgte kandidaterne ind til social løn-dumping.
Han ville gerne vide, hvad kandidaterne vil gøre for, at udenlandske vognmænd og chauffører ikke underbyder de danske.
Svarene fra politikerne kom dog ikke bag på Ole Nørgaard Andersen, siger han.
- De lover en masse, og så må man jo gøre op med sig selv, om man tror på det, de siger.
Men vi har fået åbnet en dialog, og det var faktisk mit mål med i dag.
FacebookTwitterKopier linkEmner:DR1|Valg og folkeafstemninger|Europa-Parlamentet|Transportvirksomhed|Fredericia




https://www.dr.dk/nyheder/politik/ep-valg/eu-spidskandidater-strides-om-selskabsskat-vi-skal-undgaa-et-raes-mod-bunden

Valg til Europa-ParlamentetSe temaEP-valgEU-spidskandidater strides om selskabsskat: 'Vi skal undgå et ræs mod bunden'Venstre, Socialdemokratiet og De Radikale er nogle af dem, der ønsker et fælles EU-minimum for selskabsskatten.
En fælles EU-bund under selskabsskatten splittede de danske EP-spidskandidater på kryds og tværs.
Af Per Bang Thomsen23.
maj 2019 kl.
06.
00Bemærk: artiklen er mere end 30 dage gammelLæs opDet er brug for en fælles EU-bund under selskabsskatten, så medlemslandene ikke bare kan underbyde hinanden for at lokke udenlandske investeringer til.
Det var budskabet fra en række af de danske spidskandidater til europaparlamentsvalget, som onsdagen deltog i DR1’s afsluttende EP-debat.
- Det er kun rimeligt med en minimumssats, så der ikke kommer et ræs mod bunden, lød det fra Morten Løkkegaard, der er Venstres spidskandidat til Europa-Parlamentet.
I Danmark ligger selskabsskatten på 22 procent, mens den i et lavskatland som eksempelvis Irland ligger på 12,5 procent.
Det skaber ifølge flere af kandidaterne dette ræs mod bunden, hvor virksomhederne hele tiden kan gå efter de lande, hvor de kan slippe billigst i skat.
Læs også:Løkke skifter kurs: Vil have fælles minimum for selskabsskat i EU- Det er mærkeligt, at vi har lavet et europæisk samarbejde med et indre marked med fri bevægelighed af kapital, men hvor der ikke er fair selskabsbeskatning.
Det var en fejl fra starten af, lød det fra Socialdemokratiets spidskandidat, Jeppe Kofod.
- De store virksomheder siger, at de godt kan lide en hullet skattelovgivning, for så kan de selv planlægge skatten, tilføjede Jeppe Kofod, der også ønsker en skattebase i EU, så alle har det samme at beregne skat af.
Hos De Radikale er spidskandidat Morten Helveg Petersen enig i, at der er brug for en bund under selskabsskatten.
Og hos Alternativet ønsker spidskandidat Rasmus Nordqvist at gå skridtet videre med en fælles selskabsskat i EU.
- Virksomhederne agerer på tværs af landegrænserne, og derfor skal vi også se på, hvordan vi kan beskatte ens i landene, sagde han.
LA: Vi skal kunne skrue på skattenEnhedslistens Nikolaj Villumsen, som ellers går til valg på at sikre større selvbestemmelse til medlemslande, bakkede også op om en bund under selskabsskatten.
- Vi kan sagtens blive enige om at lave en minimumsbund, hvor man siger, at man ikke går under det bestemt selskabsskatteniveau, så man ikke bare kan flytte sin virksomhed til Irland med lav selskabsskat.
Men det afviste Rina Ronja Kari, der er spidskandidat for det EU-skeptiske Folkebevægelsen mod EU, som ellers i dag repræsenterer Enhedslisten i Europa-Parlamentet.
- Jeg går ikke ind for en fælles skat, og jeg går heller ikke ind for en bund under selskabsskatten, sagde hun.
Det mødte opbakning fra blandt andet De Konservatives spidskandidat, Pernille Weiss.
- Vi skal ikke afgive suverænitet på vores skat.
Det er et nationalt anliggende, understregede hun – og blev fulgt op af Peter Kofod, der er spidskandidat for Dansk Folkeparti.
- Skat er noget, Folketinget må tilrettelægge.
Og det gode er, at man nemt og hurtigt kan fyre politikerne, når de ikke gør det, de skal, sagde han og pegede på, at landene ikke vil kunne blive enige om, hvor bunden i givet fald skal ligge.
Liberal Alliances Mette Bock er også imod en bund under selskabsskatten.
- Danmark kan skrue på nogle ting, såsom selskabsskatten, for både at fastholde og tiltrække nye virksomheder, der kan give os skatteindtægter.
Hvis vi får fælles skatteregler, fælles mindsteløn og en fælles bund for selskabsskatten, vil vi få et harmoniseret EU, og det er vejen mod en føderation, sagde hun.
Men hos Venstre afviste spidskandidat Morten Løkkegaard, er der vil være tale om suverænitetsafgivelse, hvis der kommer en minimumssats for selskabsskatten.
- Vi kommer ikke til at se EU som skatteindkræver.
Det er noget vrøvl, vi skal have manet i jorden, for det er fuldstændig afgørende, at de selskaber kommer til at betale skat, lød det.
Her kan du lære de danske spidskandidater bedre at kende:FacebookTwitterKopier linkEmner:Mette Bock (politiker)|Morten Helveg Petersen (politiker)|Skatter og afgifter|Venstre|Irland




