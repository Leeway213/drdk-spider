https://www.dr.dk/nyheder/indland/iran-har-udpeget-tre-herboende-iranere-som-terrorister

IndlandIran har udpeget tre herboende iranere som terroristerI en pamflet fra den iranske ambassade er tre herboende iranere efterlyst for terror.
DF ønsker dem udvist.
Martin Henriksen opfordrer myndighederne til at undersøge, om de tre iranere kan udvises.
06.
okt.
2018 kl.
21.
52Bemærk: artiklen er mere end 30 dage gammelLæs opAf en pamflet, som Jyllands-Posten har fået fra den iranske ambassade, fremgår det, at Iran har efterlyst tre herboende iranere som terrorister.
Ifølge Iran har de forbindelse til flere terrorangreb med blandt andet civile tab.
I pamfletten fremgår deres navne samt billeder og bopælsland.
Det skriver Morgenavisen Jyllands-Posten søndag.
En af de tre går under navnet Yaqoub Al Tostari og er talsmand for gruppen Arab Struggle Movement for the Liberation of Alahwaz, ASMLA.
For 14 dage siden forsvarede Al Tostari, som ikke er hans rigtige navn, et angreb på Revolutionsgarden i Iran, hvor 25 mennesker døde.
Han afviser beskyldningerne om terrorisme og siger, at han kun er politisk aktivist.
Læs også:Ekspert om dansk terror-kobling: Svært at tro vi udleverer til IranDansk Folkeparti vil have dem udvistDansk Folkepartis udlændingeordfører, Martin Henriksen, opfordrer politiet til meget grundigt at undersøge, om iranerne kan udvises.
- Man bør ikke tage en etnisk, religiøs konflikt med til Danmark.
Hvis man vil kæmpe for en sag i Iran, så kæmp dog for den dernede, siger han.
Sagen kommer, efter at en trussel mod ASMLA-medlemmer ifølge flere mediers oplysninger var årsag til en større politiaktion i Danmark.
Læs også:Angreb mod militærparade: DF er klar til at udlevere personer til IranPå den udaterede liste over efterlyste terrorister figurerer også en leder af ASMLA, der blev skudt og dræbt i Holland sidste år.
Mordet er ikke opklaret, men siden er to iranske diplomater blevet udvist fra Holland uden forklaring.
Justitsministeren har ikke mulighed for at kommentere sagen, men de konservatives politiske ordfører, Anders Johansson, finder det "meget bekymrende".
- Danmark er pludselig blevet kampplads for en konflikt, som ikke har noget med os at gøre, siger han.
Læs også:Angreb mod militærparade bringer Danmark i Irans søgelysTil Irans påstand om, at Danmark huser terrorister, udtrykker han fuld tillid til politiet.
/ritzau/FacebookTwitterKopier linkEmner:Anders Johansson (politiker)|Iran|ASMLA|Dansk Folkeparti|Terrorisme




https://www.dr.dk/nyheder/udland/flertal-stemmer-ja-til-brett-kavanaugh-omstridt-kandidat-bliver-ny-hoejesteretsdommer

UdlandFlertal stemmer ja til Brett Kavanaugh: Omstridt kandidat bliver ny højesteretsdommer i USAMens tusindvis demonstranter protesterede foran kongresbygningen i Washington, stemte senatet ja til Brett Kavanaugh.
Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
 Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
 Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
 Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
 Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
 Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
 Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
(Foto: Erik S.
Lesser © Scanpix)1 / 7Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
1 / 7Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
2 / 7Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
3 / 7Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
4 / 7Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
5 / 7Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
6 / 7Brett Kavanaugh deler vandene.
Adskillige var i dag mødt op foran kongresbygningen for at udtrykke deres utilfredshed med den omstridte kandidat, der nu er godkendt som højesteretsdommer.
(Foto: Erik S.
Lesser © Scanpix)7 / 7Af Signe Mai Vilsbøll og Tina Valentin Bitsch (video)06.
okt.
2018 kl.
21.
24 | opdateret 06.
okt.
2018 kl.
23.
04Bemærk: artiklen er mere end 30 dage gammelLæs opLørdag aften dansk tid har det amerikanske Senat stemt for at godkende Brett Kavanaugh som ny højesteretsdommer i USA.
50 senatorer stemte ja til Brett Kavanaugh, mens 48 senatorer stemte nej.
Det skriver nyhedsbureauet Reuters.
Senator Lisa Murkowski fra Alaska var eneste republikaner, der afviste at godkende Brett Kavanaughs, mens Joe Manchin, der er senator i den Trump-venlige stat West Virginia, var eneste demokrat, der gik mod sit parti og stemte for.
Flere gange blev afstemningen ifølge avisen The Guardian afbrudt af opråb som "skam, skam" fra tilhørere, så senatets præsident Mike Pence måtte bede om ro.
Og i Washington D.
C.
var tusindvis af demonstranter endnu engang samlet for at protestere mod den omstridte kandidat.
Foran kongresbygningen, hvor den endelige afstemning fandt sted, holdt demonstranterne ifølge flere amerikanske medier bannere og skilte højt, mens de råbte på "retfærdighed for kvinder, der har overlevet overgreb".
Læs også:Snart stemmer Senatet: Bliver Brett Kavanaugh ny højesteretsdommer trods anklager om overgreb?
Udsat for voldtægtsforsøgDebatten om, hvorvidt 53-årige Brett Kavanaugh er egnet som højesteretsdommer, har stået på i flere uger, efter at han midt i september blev beskyldt for at have begået seksuelle overgreb.
Her stod den i dag 51-årige psykologiprofessor Christine Blasey Ford frem i avisen Washington Post med anklager mod Brett Kavanaugh, der skulle have udsat hende for voldtægtsforsøg, mens hun var 15 og han 17 år gammel.
Senere i dag vil jeg underskrive hans udnævnelse, og så er han officielt inde.
Meget spændende!
Donald Trump om KavanaughSiden er flere anklager kommet til.
En kvinde ved navn Deborah Ramirez har til magasinet The New Yorker forklaret, hvordan Kavanaugh under en fest på universitet pressede sine kønsdele i hovedet på hende.
Læs også:FORSTÅ SAGEN Hvorfor er en sexanklaget kandidat interessant?
Også en tredje kvinde, Julie Swetnick, har offentligt udtalt, at Brett Kavanaugh i sin ungdom opførte sig upassende over for kvinder - og også sagt, Kavanaugh var til stede ved en fest, hvor hun blev offer for en gruppevoldtægt.
Brett Kavanaugh har dog kategorisk afvist anklagerne.
FBI frikendte KavanaughFor at blive klogere på, om Kavanaugh talte sandt om sin fortid afholdt Senatets retsudvalg i sidste en timelang offentlig høring, hvor både Christine Blasey Ford og Brett Kavanaugh forklarede sig.
Men tvivlen var stadig tilstede hos et mindre antal senatorer, der ikke kunne beslutte sig for, om kandidaten skulle godkendes eller ej.
Derfor bad Donald Trump på opfordring af den republikanske senator Jeff Flake fra Arizona, det amerikanske forbundspoliti om at iværksætte en undersøgelse af anklagerne.
Læs også:Høring om højesteretsdommer udstiller et splittet USATorsdag fik senatets medlemmer lejlighed til at gennemgå forbundspolitiets rapport, der ifølge den republikanske formand for Senatets retsudvalg, Chuck Grassley, frifandt Brett Kavanaugh, og fredag lignede det et flertal.
To afgørende stemmer, blev tungen på vægtskålen, da de meddelte, at de ligesom 49 andre ville støtte Donald Trumps ønske om at gøre Brett Kavanaugh til ny højesteretsdommer.
Donald Trump: Det er meget spændendeFor Donald Trump, der har udpeget Brett Kavanaugh som kandidat, er det en stor sejr.
Kavanaugh er nemlig anden konservative dommer Donald Trump har fået ind i højesteret, hvilket giver et flertal af dommere med traditionelle republikanske synspunkter, når det for eksempel gælder abort og våbenlovgivning.
På sin Twitter-konto jubler præsidenten efter Senatets afstemning.
- Jeg bifalder og lykønsker det amerikanske senat for at godkende vores kandidat, dommer Brett Kavanaugh, til USAs højesteret.
Senere i dag vil jeg underskrive hans udnævnelse, og så er han officielt inde.
Meget spændende!
Læs også:Hundreder anholdt under Kavanaugh-demonstrationerBrett Kavanaugh bliver kollega med fire liberale højesteretsdommere og i alt fire andre konservative.
Han kan ligesom de andre højesteretsdommere sidde på posten på livstid.
Donald Trump udtaler ifølge Reuters, at han er beæret over, at Brett Kavanaugh var i stand til at modstå det "frygtelige, frygtelige angreb fra demokraterne".
FacebookTwitterKopier linkEmner:USA




https://www.dr.dk/sporten/haandbold/championsleague/video-pytlicks-odense-debuterer-i-champions-league-med-nederlag

ChampionsleagueVIDEO Pytlicks Odense debuterer i Champions League med nederlag Odense Håndbold spillede sin første CL-kamp nogensinde, da det blev til nederlag ude mod Buducnost.
06.
okt.
2018 kl.
20.
55Bemærk: artiklen er mere end 30 dage gammelLæs opOdense Håndbold indkasserede et nederlag, da klubben debuterede i Champions League lørdag.
Her var Jan Pytlicks tropper på besøg i Montenegro, hvor Buducnost tog imod.
Hjemmeholdet vandt kampen 31-28 i holdenes første gruppekamp i turneringen, som samtidig var den første nogensinde for Odense.
Gæsterne halsede efter i det meste af første halvleg, hvor det aldrig lykkedes at få kontakt til Buducnost.
4-6 blev til 4-8 og 6-9 efter et kvarter for Odense, inden Nadia Offendal reducerede til 9-11 på et straffekast med ni minutter igen af halvlegen.
Læs også:Dansk profil før voldsom CL-start: 'Forventer at have ondt i kroppen søndag'Herefter gik det i den forkerte retning for Odense, der indkasserede fire mål i træk og var bagud 9-15 med tre minutter igen af første halvleg.
Odense savnede aggressivitet og overblik i den periode, men en fræk scoring fra fløjen af brasilianske Jessica Da Silva Quintino gav lidt opmuntring.
Efter en sen scoring af Mette Tranborg et halvt minut før pausen var Odense på vej til at holde sig nogenlunde inde i opgøret.
Bedre efter pausenDet forblev dog ved drømmen, da Odense indkasserede en scoring i de sidste sekunder, og hjemmeholdet dermed var foran 17-12 ved pausen.
Specielt Djurdjina Jaukovic voldte problemer med sine fem scoringer i første halvleg for hjemmeholdet.
Læs også:Ambitiøse Odense før debut i mestrenes liga: 'Det er her vi skal være'Odense indledte med at indkassere mål umiddelbart efter pausen, men så leverede gæsterne tre scoringer i træk og fik nogenlunde kontakt ved 15-18.
Nadia Offendal reducerede på et straffekast til 17-19, og opgaven forekom ikke umulig.
Odense var bedre med, men holdet formåede ikke for alvor at ryste Buducnost, som med et kvarter tilbage af kampen stadig var foran.
Det blev 22-18 til hjemmeholdet, og derfra formåede Odense ikke at hale afgørende ind, og Odense måtte derfor se sin første optræden i turneringen ende med et nederlag.
/ritzau/FacebookTwitterKopier link




https://www.dr.dk/sporten/fodbold/england/manchester-united-letter-presset-paa-fyringstruet-mourinho

EnglandManchester United letter presset på fyringstruet Mourinho Manchester United leverede et sent comeback mod Newcastle og vandt 3-2.
En sejr, der måske kan forlænge manager Jose Mourinhos tid på Old Trafford.
Flere medier har de seneste dage spekuleret i, at Jose Mourinho skulle blive fyret i Manchester United denne weekend.
06.
okt.
2018 kl.
20.
37Bemærk: artiklen er mere end 30 dage gammelLæs opKrisen blev for en stund sparket til hjørne hos Manchester United, som lørdag viste god moral ved at vinde 3-2 hjemme over Newcastle i den engelske Premier League.
Newcastle var tilmed foran 2-0, men tre mål af United i slutningen af anden halvleg reddede hjemmeholdet fra nederlag.
Udskældte Alexis Sánchez kom ind fra bænken og scorede det afgørende mål for United i det 90.
minut.
Chileneren steg til vejrs og headede bolden i nettet til den forløsende sejr.
Læs også:Flygtningebarnet, der blev Kroatiens verdensstjerne mod alle oddsAngriberen Anthony Martial stod for Uniteds udligning til 2-2 efter 76 minutter.
Og seks minutter tidligere havde Uniteds indskiftede spanier Juan Mata reduceret til 1-2 direkte på frispark.
Sent comebackDermed smed Newcastle en solid føring på 2-0 væk, og det endte med nul point på Old Trafford for det undertippede udehold.
Kenedy havde ellers bragt Newcastle foran med 1-0 efter bare syv minutter.
Og japanske Yoshinori Muto havde fordoblet føringen efter ti minutter.
Læs også:En blodig tragedie efter det Arabiske Forår førte Egyptens stjerne til EuropaMourinho tog konsekvensen og skiftede stopperen Eric Bailly ud med offensivspilleren Juan Mata efter blot 19 minutter.
Den portugisiske manager har været under stort pres i de seneste uger.
Det skyldtes svigtende resultater på fodboldbanen.
Senest blev det til et skuffende 0-0-resultat for United hjemme mod Valencia i Champions League.
Og i sidste weekend tabte United med 1-3 på udebane til West Ham.
Med lørdagens sejr har United på ottendepladsen nu 13 point efter 8 kampe.
Newcastle har blot to point under nedrykningsstregen.
/ritzau/FacebookTwitterKopier link




https://www.dr.dk/nyheder/indland/snart-stemmer-senatet-bliver-brett-kavanaugh-ny-hoejesteretsdommer-trods-anklager-om

IndlandSnart stemmer Senatet: Bliver Brett Kavanaugh ny højesteretsdommer trods anklager om overgreb?
Der er skuffelse blandt kvinder, som har delt deres personlige fortællinger, efter at to tvivlende kandidater har meddelt deres ja.
Af Signe Mai Vilsbøll06.
okt.
2018 kl.
20.
36Bemærk: artiklen er mere end 30 dage gammelLæs opEfter ugers debat i det amerikanske Senat er det blevet tid til en afgørelse.
Ifølge flere medier begynder afstemningen lørdag klokken 15:30 lokal tid blandt de 100 senatsmedlemmer, der nu endeligt skal beslutte, om den omstridte kandidat Brett Kavanaugh skal være ny højesteretsdommer i USA.
Sagen kort53-årige Brett Kavanaugh er Donald Trumps bud på en ny højesteretsdommer i USA.
Midt i september stod den i dag 51-årige psykologiprofessor Christine Blasey Ford frem i avisen Washington Post og anklagede Kavanaugh for at have udsat hende for voldtægtsforsøg, da hun var 15 og han 17 år gammel.
Efterfølgende har to andre kvinder også beskyldt Kavanaugh for seksuelt overgreb.
Brett Kavanaugh har kategorisk afvist anklagen, og den 4.
september blev høringerne af højesteretsdommerkandidaten i Senatet indledt.
I sidste uge holdt Senatets retsudvalg så en offentlig høring, hvor både Ford og Kavanaugh forklarede sig.
Og alt tyder på, at Brett Kavanaugh vil få det nødvendige flertal.
Igår valgte to afgørende stemmer nemlig at støtte kandidaten, der er af flere kvinder er blevet beskyldt for seksuelle overgreb.
Selvom Susan Collins, der er republikansk senator fra delstaten Maine, noterede i sin tale fredag aften amerikansk tid, at hun tror på psykologiprofessor Christine Blasey Fords anklager om et voldtægtsforsøg tilbage i 1980'erne, mente hun ikke, at det var nok til at "diskvalificere Kavanaugh fra at tjene ved vores Højesteret".
Jeg tror, at han vil styre på en måde, der er i overensstemmelse med vores forfatning, lød det i demokratens redegørelse for beslutningen.
Joe Manchin, senator fra West VirginiaDet samme var rationalet hos demokraten Joe Manchin fra den Trump-venlige stat West Virginia.
Kort efter Susan Collins tale erklærede han ligeledes, at han vil stemme ja til, at Brett Kavanaugh kan erstatte Anthony Kennedy som højesteretsdommer.
- Jeg har forbehold, når det kommer til afstemningen.
Især man tænker på de alvorlige beskyldninger mod dommer Kavanaugh og det temperament, han viste under retsmødet.
Men jeg tror, at han vil styre på en måde, der er i overensstemmelse med vores forfatning, lød det i demokratens redegørelse for beslutningen.
Kvinder greb ud efter tvivlende senatorOpbakningen fra de fire senatorer bidrager tilsyneladende med et snævert flertal på 51 mod 49.
Alle senatets medlemmer har siden torsdag haft lejlighed til at gennemgå en FBI-undersøgelse af anklagerne, der var bestilt af den republikanske senator Jeff Flake fra Arizona - kort tid efter, at han blev konfronteret af to kvinder i en elevator.
- Du fortæller alle kvinder, at de ikke betyder noget, og at de bare skulle have forblevet stille.
For hvis de fortæller, hvad der er sket med dem, ignorerer du dem, lød det fra kvinderne, der ikke mente, at Jeff Flake tog deres fortælling om seksuelt overgreb alvorligt.
Læs også:Vred senator efter høring: Hvis det her er nok må Gud hjælpenomineredeDet forlød i amerikanske medier, at senatoren fra Arizona vaklede, så længe der ikke forelå en efterforskningsrapport fra FBI.
Men ifølge den republikanske formand for retsudvalget i Senatet, Chuck Grassley, har FBI's rapport frifundet Brett Kavanaugh.
Massive protester før afstemningImens at senatorerne torsdag nærlæste FBI-rapporten var tusindvis af mennesker rejst til Washington i et forsøg på at overbevise deres repræsentanter i Senatet om, at Brett Kavanaugh ikke er værdig som højesteretsdommer.
Og på Twitter under hashtagget #whyididntreportit er betninger om seksuelle overgreb over den seneste tid eksploderet.
Her forklarer adskillige kvinder, hvorfor de ligesom Christine Blasey Fords aldrig har fået meldt den seksuelle vold, de er blevet udsat for.
Det er virkelig et slag i ansigtet.
Amanda O'Brien, kvindelig protestantMen det lader ikke til at have fået den betydning, de mange kritiske stemmer havde håbet.
De tvivlende senatorer - Susan Collin, Joe Manchin og Jeff Flake - har sluttet sig til flertallet.
Ifølge magasinet Time føler flere af de kvinder, der har delt deres historie i offentligheden, sig holdt for nar.
Særligt af Susan Collin, som nogle af dem mener, de har haft reelle "kvinde-til-kvinde-samtaler" med.
Læs også:Høring om højesteretsdommer udstiller et splittet USA- Det er virkelig et slag i ansigtet.
Især at have en kvindelig senator, som har sagt til mig, at hun forstod, hvorfor kvinder ikke altid anmelder overgreb, for derefter at overhøre det og stemme for at sætte en potentiel voldtægtsmand på posten som højesteretsdommer, siger en kvinde ved navn Amanda O’Brien ifølge magasinet.
For at blive godkendt til posten som højesteretsdommer behøver Kavanaugh støtte fra 50 senatorer.
Og hvis senatets afstemning ender 50-50, er det vicepræsident Mike Pence, der får den afgørende stemme.
Så bliver Brett Kavanaugh godkendt.
FacebookTwitterKopier linkEmner:Mike Pence (politiker)|USA|Folketingets Retsudvalg|Højesteret|Vold




https://www.dr.dk/nyheder/udland/prorussere-star-til-fa-hver-femte-stemme-i-letland

UdlandProrussere står til at få hver femte stemme i LetlandIndbyggerne i Letland har holdt parlamentsvalg.
Et prorussisk parti ser ud til at få et kanonvalg.
Den baltiske republik Letland har afholdt valg til parlamentet lørdag.
Billedet er fra et valgsted i hovedstaden Riga.
)06.
okt.
2018 kl.
20.
11Bemærk: artiklen er mere end 30 dage gammelLæs opDet prorussiske parti Harmoni ligger til at få knap 20 procent af stemmerne ved valget i Letland.
Det siger en valgstedsmåling, der er offentliggjort i Letland, umiddelbart efter at valglokalerne lukkede lørdag klokken 19.
00.
LTV-målingen siger, at partiet får 19,4 procent af stemmerne, og det er to procentpoint mere end den seneste meningsmåling fra det statslige tv.
Omkring en fjerdedel af Letlands to millioner indbyggere er russere eller af russisk afstamning.
Valgstedsmålingen siger, at det populistiske parti KPV får 11,5 procent af stemmerne.
Midterpartiet Unionen af Grønne og Landmænd, hvor premierminister Maris Kucinski kommer fra, ligger til 9,7 procent.
Partiet er i koalition med to andre partier, og denne koalition ligger til at få 29,2 procent af stemmerne.
De tre partier skal - hvis valgstedsmålingen holder vand - ud at finde endnu en koalitionspartner for at få flertal.
Læs også:Letland: Agent-anklage og frygt for RuslandDet endelige resultat fra valget ventes ifølge det franske nyhedsbureau AFP først natten til søndag.
Holdt udenfor indflydelsePartierne i Letland har trods deres uenighed hidtil været enige om at holde Harmoni-partiet fra magten.
De andre partier forsøger at knytte den baltiske republik tættere til Vesten.
Letland, der genvandt sin selvstændighed i 1991, var en del af det gamle Sovjetunionen og har en 276 kilometer lang grænse til Rusland.
Harmoni har tidligere været allieret med den russiske præsident Vladimir Putins Parti, Forenet Rusland, men en samarbejdsaftale blev ophævet i fjor.
Letland er medlem af både EU og forsvarsalliancen Nato.
Harmoni vil beholde Letland i både EU og Nato, men ønsker også tættere økonomiske bånd til Rusland.
Reuters noterer efter valgstedsmålingen lørdag aften, at proeuropæiske partier ser ud til at få et godt valg.
/ritzau/ReutersFacebookTwitterKopier linkEmner:Letland|Vladimir Putin (politiker)|Rusland|Valg og folkeafstemninger|EU




https://www.dr.dk/nyheder/udland/tjernobyl-fra-atomkatastrofe-til-solcelleanlaeg

UdlandTjernobyl: Fra atomkatastrofe til solcelleanlægEfter atomkatastrofen i 1986 bliver der nu igen produceret strøm i ukrainske Tjernobyl.
Denne gang fra et stort solcelleanlæg.
En medarbejder spadserer forbi det nye solcelleanlæg i Tjernobyl.
I baggrunden ses reaktor 4, der er indhyllet i en gigantisk sarkofag.
Af Jens Andersen06.
okt.
2018 kl.
20.
08 | opdateret 06.
okt.
2018 kl.
20.
27Bemærk: artiklen er mere end 30 dage gammelLæs opDe seneste tre årtier har området nær kernekraftværket i ukrainske Tjernobyl ligget øde hen.
Flere hundrede tusinde mennesker blev evakueret fra området efter atomkatastrofen i 1986, der regnes som den værste i historien.
Nu har Ukraine så sat stikket i igen og åbnet op for et stort solcelleanlæg, der er bygget lige omkring kernekraftværket.
- Det er ikke bare et solcelleanlæg, siger Yevgen Varyagin, administrerende direktør i Solar Chernobyll LLC, ifølge Reuters.
Læs også:VIDEO Se eller gense TV Avisens nyhedsdækning af katastrofen i Tjernobyl- Det er svært at undervurdere symbolismen i netop dette projekt, siger Varyagin om solcelleanlægget, der skal producere strøm til i omegnen af 2.
000 husstande.
Med tiden er den ukrainske ambition at udvide produktionen til at kunne levere 100 gange så meget strøm fra anlægget.
Satser på grøn energiVed katastrofen i 1986 eksploderede reaktor nummer 4, men reaktor 1, 2 og 3 forblev aktive indtil 2000, hvor hele kernekraftværket blev lukket ned.
Reaktor fire blev i 2016 indkapslet i en gigantisk sarkofag af stål, da man udskiftede den eksisterende sarkofag, der i hast blev bygget umiddelbart efter katastrofen i 1986 for at reducere strålingen.
Læs også:Forskere sporer Tjernobyl-ulv: Har forladt det radioaktive område'Genåbningen' af Tjernobyl kommer i en periode, hvor Ukraine satser stort på grøn energi og yder favorable vilkår for investorer.
De ukrainske myndigheder sigter efter at 25 kvadratkilometer i området ved Tjernobyl skal bruges til solcelleanlæg.
FacebookTwitterKopier linkEmner:Tjernobyl|Atomkraft|Ulykker|Ukraine|Solar Danmark




https://www.dr.dk/sporten/golf/dansk-golfspiller-afgiver-foersteplads-men-ligger-stadig-i-toppen

GolfDansk golfspiller afgiver førsteplads men ligger stadig i toppen Lucas Bjerregaard kunne ikke leve op til fredagens superrunde i Skotland og måtte afgive sin delte førsteplads.
Lucas Bjerregaard ligger på en delt femteplads i Premier League.
06.
okt.
2018 kl.
19.
30Bemærk: artiklen er mere end 30 dage gammelLæs opDen danske golfspiller Lucas Bjerregaard indledte lørdagens tredje runde på en delt førsteplads i Alfred Dunhill Links Championship.
Sådan sluttede det dog ikke for danskeren, der leverede en dobbeltbogey på syvende hul, og derfra var det op ad bakke for Bjerregaard.
Han endte med at gå tredje runde i et slag under banens par, og dermed øgede Lucas Bjerregaard sin samlede score til ti slag under par.
Læs også:Amerikansk Ryder Cup-fiasko møder stor kritik fra egne rækkerPå Carnoustie fulgte Lucas Bjerregaard op med seks birdies undervejs, men han måtte samtidig notere sig tre bogeys.
Fra den delte førsteplads dumpede Bjerregaard derfor ned på en delt femteplads, og han har fire slag op til førende Tyrrell Hatton, der er alene i spidsen af turneringen.
Spiller på tre banerAlfred Dunhill Links Championship er kendetegnet ved, at den bliver spillet på tre forskellige golfbaner i det østlige Skotland - Old Course St.
Andrews, Carnoustie og Kingsbarns.
Cutgrænsen var først i spil efter lørdagens runde, da alle spillere skulle igennem de tre baner torsdag, fredag og lørdag.
Læs også:Bjørns store løfte gav bagslag: Skal have tatoveret Ryder Cup-cifreneLasse Jensen gik lørdag i et slag over par, og dermed klarede danskeren ikke cutgrænsen.
Det gjorde Søren Kjeldsen derimod efter en lørdag i par.
Søren Kjeldsen ligger delt nummer 35 med fire slag under par samlet inden sidste runde søndag.
/ritzau/FacebookTwitterKopier linkEmner:Golf|Skotland|Lucas Bjerregaard (golfspiller)|Søren Kjeldsen (golfspiller)




https://www.dr.dk/nyheder/kultur/oernen-var-kim-larsens-naere-ven-manager-og-guitarist-nu-bliver-der-virkelig-stille-i

Kim Larsen er dødSe temaKultur”Ørnen” var Kim Larsens nære ven, manager og guitarist: Nu bliver der virkelig stille i mit livJørn Jeppesen vidste som en af de eneste, hvor syg Kim Larsen var.
Han ville spille til det sidste, siger han.
Af Christine Hyldal og Tina Valentin Bitsch (video)06.
okt.
2018 kl.
19.
26Læs op- Ja, jeg vidste godt, at Kim var så syg.
Og det var på mange måder forfærdeligt at vide det.
Det siger Kim Larsens ven, manager og medlem af Kjukken, Jørn ”Ørn” Jeppesen.
Han var den eneste ud over familien, der vidste, hvor syg Larsen reelt var.
- Vi havde turnéer kørende og så videre, så han informerede mig ret hurtigt.
Vi havde uendelig tillid til hinanden, og han vidste, at informationen ikke kom videre, siger Jørn Jeppesen i en dokumentar, som DR viser i aften.
Kim Larsen - vennernes farvelFra i aften viser vi på DR1 og DRTV dokumentaren "Kim Larsen - vennernes farvel".
Her mindes en række af de mennesker, der igennem årene har været tæt på Kim Larsen, deres ven og kollega.
Du kan se den her på dr.
dk/tv.
Dokumentaren bliver vist lørdag 21.
30 på DR1 og genudsendes søndag 19.
00.
- Vi holdt det hemmeligt, og bandet vidste heller ikke noget.
På den måde var det en underlig tid med dobbeltspil – men det bragte os også endnu tættere sammen.
Nyheden skulle udSiden 2001 har Jørn Jeppesen været manager for Kim Larsen, selv om Larsen ikke brød sig om ordet ”manager”.
Det var for smart, syntes han, og han kunne bedre lide den italienskklingende impresario.
Så det kaldte han Jørn Jeppesen.
Derfor var det også Jørn Jeppesen, der sidste søndag morgen skrev en pressemeddelelse om Kim Larsens død og sendte den til nyhedsbureauet Ritzau.
Sekunder efter var nyheden ude på alle danske nyhedssites.
- Jeg har skrevet mange pressemeddelelser for Kim.
Og lige pludselig sad jeg og skrev det der… Jeg var forberedt på det, men jeg nægtede at skrive den, før den absolut skulle ud.
Det var forfærdeligt.
Og selv om den sidste tid var hård for dem begge, oplevede Jørn Jeppesen en side af sin ven, som imponerede ham.
- Der var så meget i den her moderne verden, Kim ikke var god til.
Computere, mobiltelefoner og så videre.
Han sagde altid: ”Ørno, kan du ikke lige finde det og det på nettet”.
Så det overraskede mig, hvor sej han blev i det sygdomsforløb, han gik igennem.
Det var meget imponerende.
Han holdt virkelig fanen højt.
Det har ikke noget med mig at gøreSiden 2015 har Jørn Jeppesen været medlem af Kjukken.
Og da bandet spillede deres sidste store koncert på Smukfest i august for omkring 50.
000 mennesker, stod han på sin plads på Bøgescenen ved siden af den siddende Larsen.
- Det var meget intenst.
Vi spillede normalt for 5.
000-10.
000 mennesker, og det blev så intenst, at vi lidt følte os som et lille band i et bur, der spillede lidt med os selv.
Det var ret uvirkeligt.
Men det havde jo alt med ham at gøre!
Hans sange blev jo større end ham selvJørn Jeppesem- Vi håbede bare, at det var gået godt.
Det er ikke krukkeri – det var bare en oplevelse ud over det menneskelige.
Var Kim Larsen glad?
- Ja, men han sagde ordret: ”Det har ikke noget med mig at gøre”.
Men det havde jo alt med ham at gøre!
Hans sange blev jo større end ham selv – og det gjorde dén oplevelse også.
Få det stoppet, ØrnoKim Larsen fik konstateret prostatakræft i december sidste år.
Flere koncerter måtte aflyses, men i sommer drog han og Kjukken atter på turné.
Alle kunne se, at Larsen støttede sig til en stok, men kun meget få vidste, at han var dødeligt syg.
Men han nægtede at lade være med at spille.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
- Han ville spille til det sidste.
Og det var meget vigtigt for ham at komme på den sommerturné.
Jeg tilbød ham mange gange i forløbet, at vi droppede den turné – men han ville!
Han var en ægte spillemand til det allersidste.
Siden Larsen sov ind for en uge siden, er det strømmet ind med mindeord, der er lagt blomster, og der er arrangeret mindeoptog og mindekoncerter.
Jørn Jeppesen er slet ikke i tvivl om, at Kim Larsen ville have sat pris på det, men:- Han ville have haft ringet til mig efter et par dage og sagt: Kan du ikke få stoppet det der, Ørno.
Nu er det nok.
- Men det betød meget for ham at mærke opbakningen fra publikum.
Og han blev rigtig god til at tage imod og give udtryk for sin glæde ved sit værk.
Da jeg lærte ham at kende, kæmpede han imod, for da var det de nye sange, han prioriterede.
Men de sidste fem-seks år accepterede han sin popularitet og publikums fornøjelse ved at høre ham.
Stok og ydmyghedHvad kunne han?
- Han kunne skrive sange, som folkedybet tog til sig.
Han var en del af folkedybet selv.
Men han var også idealist og kompromisløs, og han ville gerne skubbe til normerne.
Og når han brugte det i sine sange, så blev den overbygning, han besad, destilleret ned til noget, som betød meget for mange mennesker.
Kunne du mærke, at han begyndte at forholde sig anderledes til sin musik med årene?
- På den sidste plade ”Øst for Vesterled” fik han rygproblemer.
Han begyndte at gå med stok og blev mere ydmyg i sin tilgang til livet.
Han ville ikke kaldes kunstner – men han var jo kunstner!
I virkeligheden var han bare træt af alle dem, der kaldte sig for kunstnere og artister.
Men han var kunstnerisk, fordi han var så kompromisløs og original.
Det satte sig i de tekster på pladen – så der kom en anden farve ind over.
Savner ham ad helvede tilI 1994 flyttede Kim Larsen fra København til Odense.
Ifølge hans impresario havde han indstillet sig på et helt andet musikalsk liv.
Han troede, at den store historie nu var fortalt, og at han bare skulle spille på barer.
Men i Odense begyndte han at spille sammen med nye musikere, og i 1997 mødte han Jørn Jeppesen.
I virkeligheden var han bare træt af alle dem, der kaldte sig for kunstnere og artister.
Jørn JeppesenJeppesen holdt behørigt afstand til ham i nogle år, men i 2001 blev han Larsens manager, og ved siden af det professionelle arbejde udviklede de et tæt venskab.
- Jeg var så glad for ham.
Han var fantastisk.
Han var sgu så dannet og klog og sjov.
Halvdelen af tiden grinede vi jo.
Han var en fornøjelse at være i nærheden af.
- At være i øvelokalet var faktisk det mindst sjove, for han gad ikke at øve.
Men han gjorde det alligevel, for det skal man.
Vi skulle bare altid over til bordet og drikke et glas portvin, inden vi gik i gang.
Han var sgu fed.
Hvad vil du savne allermest?
- Ham.
Alle siger: Nu bliver der stille.
Og det gør der.
Der bliver også virkelig stille i mit liv nu.
Men jeg skal jo ikke ynke.
Jeg har fået lov til at lære ham at kende.
Jeg kommer selvfølgelig videre - men jeg savner ham ad helvede til.
FacebookTwitterKopier linkEmner:Smukfest|Kim Larsen (musiker)




https://www.dr.dk/nyheder/viden/teknologi/uforklarlig-kraft-i-vores-solsystem-forskere-paa-sporet-af-den-mystiske

TeknologiUforklarlig kraft i vores solsystem: Forskere på sporet af den mystiske "Planet 9"Der er muligvis en niende planet i vores solsystem.
Nu har en dværgplanet med et underligt kredsløb sendt forskere på sporet.
Sådan forestiller kunstnere sig, at Planet X kan se ud.
Af Maria Lise Behrendt06.
okt.
2018 kl.
18.
30Bemærk: artiklen er mere end 30 dage gammelLæs opEngang var der ni planeter i vores solsystem.
Men i 2006 blev vores yderste planet Pluto “degraderet” til en dværgplanet.
Og så var der otte.
Nu er vi måske snart oppe på ni igen.
Forskere fra Carnegie Institution for Science er nemlig på sporet af en uopdaget planet, som ligger i Kuiperbæltet i yderkanten af solsystemet.
Dværgplaneten Goblin Dens rigtige navn er 2015 TG387.
2015 var det år, hvor forskerne første gang registrerede lyset fra The Goblin.
Den er formentlig kugleformet og ganske lille med en diameter på omkring 300 km.
Til sammenligning har Pluto, som også er en dværgplanet, en diameter på 2.
377 km.
The Goblins perihelium (det sted i dens kredsløb, hvor afstanden til Solen er mindst) er omkring 11,9 milliarder km væk.
Det er cirka 2,5 gange så langt væk som Pluto.
Når den er længst væk, er den omkring 31 milliarder km fra Solen - omkring 70 gange så langt væk som Pluto.
99 procent af tiden kan vi ikke se Goblin med nutidens teleskoper, fordi den er så langt væk.
Den niende planet eller Planet X, som forskerne kalder den, er endnu ikke dukket op i teleskopernes scanningsfelt, men det er til gengæld en dværgplanet med tilnavnet “The Goblin”, som er endnu én af en række dværgplaneter, der har et meget karakteristisk kredsløb omkring Solen.
Syv dværgplaneter peger i samme retningForskerne opdagede første gang The Goblin i 2015, og siden har de fulgt den nøje.
Nu har de regnet sig frem til, at dværgplaneten bevæger sig i en ekstremt lang og bred elliptisk bue, hvor det tager den omkring 40.
000 år at gennemføre sit kredsløb.
Det er den beregning, der får forskerne til at anse the Goblin som en vigtig tilføjelse til teorien om, at der findes en niende planet derude.
Læs også:Stjernesystem med rekordmange jordlignende planeter fundet- Det seneste år har man opdaget en række objekter, som har et lignende kredsløb.
Deres baner tipper i samme retning og deres perihelium (det sted i deres kredsløb, hvor afstanden til Solen er mindst, red) vender nogenlunde samme vej.
The Goblin er den syvende i rækken nu, og det er med til at understøtte teorien om, at der ligger noget større derude og trækker i de her baner, siger Kjartan Münster Kinch, der er lektor i astrofysik og planetforskning på Niels Bohr Institutet.
Planet X er den simpleste teoriTeorien om Planet X opstod for et par år tilbage, da forskerne begyndte at opdage dværgplaneter med baner, der minder om Goblins bane.
- Den simpleste måde, man kan forklare de her mærkelige baner på, er, at det er tyngdekraften fra en Planet X, der trækker i dem, siger Christoffer Karoff, der lektor på Institut for Geoscience på Aarhus Universitet.
Ifølge teorien skulle Planet X “gemme” sig i et kredsløb langt bag Pluto.
Den er større end Jorden.
Måske fem gange større, mener forskerne.
Men den er ikke kæmpestor som Saturn eller Jupiter, for så havde vi opdaget den.
- Det er stadig en teori, men vi får hele tiden nye og større teleskoper.
Så hvis der en niende planet derude, ser vi den på et tidspunkt, siger Kjartan Kinch.
I 2019 får astronomerne et nyt værktøj i jagten på Planet X, når teleskopet, Large Synoptic Survey Telescope (LSST), står færdigt i Chile.
Læs også:Big bang i ørken baner vej for megakikkert- Hvis Planet X er derude, vil vi have rigtig gode chancer for at se det med LSST, siger Christoffer Karoff.
Hvor kommer Planet X fra?
Hvis der er en niende planet i yderkanten af vores solsystem, er det på nuværende tidspunkt lidt af et mysterium, hvor den kommer fra.
- Vi ved ikke, hvordan den skulle være dannet.
Enten er den dannet i vores solsystem og blevet skubbet derud, eller så er den dannet af en anden stjerne og efterfølgende blevet banket ind i vores system, siger Christoffer Karoff.
En anden teori er, at Planet X i virkeligheden er en exoplanet (en planet, der kredser om en anden stjerne end Solen), der er blevet stjålet af vores solsystem.
Læs også:Den mystiske "Planet 9" blev måske stjålet af SolenHvis Planet X findes, passer den ikke helt ind i den definition, vi har for en planet i dag, fordi den bevæger sig gennem Kuiperbæltet, hvor der er andre objekter i dens bane.
Normalt kræver definitionen, at banen er ren.
- Men vi bliver nok alligevel nødt til at klassificere den som en planet og lære skolebørn, at vi igen har ni planeter i vores solsystem, siger Kjartan Kinch.
FacebookTwitterKopier linkEmner:Videnskab|Aarhus Universitet|Københavns Universitet|Chile




https://www.dr.dk/sporten/fodbold/superliga/video-agf-kommer-fra-odense-med-saesonens-ottende-uafgjort

SuperligaVIDEO AGF kommer fra Odense med sæsonens ottende uafgjortAGF er kongerne af uafgjort, og lørdag måtte aarhusianerne endnu engang dele i porten, da OB udlignede sent.
06.
okt.
2018 kl.
17.
57Bemærk: artiklen er mere end 30 dage gammelLæs opOB og AGF måtte nøjes med et point hver, da klubberne lørdag spillede 2-2 i Odense i Superligaen.
OB skabte fleste flest chancer i kampen, og specielt i anden halvleg var holdet meget at finde på aarhusianernes banehalvdel, men OB måtte nøjes med det ene point efter et comeback.
AGF fik således scoret to gange i løbet af de første 25 minutter, mens OB reducerede kort før pausen.
Til sidst fik hjemmeholdet så udlignet på et straffespark.
AGF kom bedst i gang, og der var kun spillet små 13 minutter, før gæsterne fik bolden i nettet.
Casper Højer Nielsen slog en bold ind i feltet, og her fandt han Jakob Ankersen, der bragte AGF foran 1-0 mellem venner og fjender.
Læs også:Sportschef i AGF: 'Toutouh er fra en anden hylde'Ti minutter senere var den gal igen i OB-feltet.
Mustafa Amini slog en bold over forsvaret og fandt Tobias Sana, der på elegant vis flugtede bolden over en fremstormende OB-keeper Sten Grytebust til 2-0.
Sen udligningEfter 37 minutter svarede hjemmeholdet igen, da Jacob Barrett Laursen flot drejede bolden over i højre hjørne uden chance for AGF-målmand Oscar Whalley.
Efter pausen pressede OB hårdt på for at score, men med 87 minutter spillet var det stadig ikke lykkedes for hjemmeholdet at udligne.
Så fik OB tilkendt et straffespark, og her var den indskiftede OB-topscorer, Nicklas Helenius, sikkerheden selv, og han udlignede til 2-2.
Læs også:Lokalopgør i Smilets By: Når lillebror fra Aarhus Fremad "besøger" AGFSå var der heller ikke flere mål i opgøret, og derfor måtte begge mandskaber tage til takke med det ene point.
Efter kampen er stillingen i rækken uændret.
OB forbliver på 10.
-pladsen, mens AGF fortsat er placeret på fjerdepladsen.
/ritzau/FacebookTwitterKopier linkEmner:AGF|Odense Boldklub|Fodbold|Aarhus|Odense




https://www.dr.dk/nyheder/politik/jan-ser-frem-til-ny-hovedlov-jeg-er-blevet-kastet-rundt-i-systemet

PolitikJan ser frem til ny hovedlov: Jeg er blevet kastet rundt i systemet49-årige Jan Hansen lider af flere sygdomme.
Nu håber han, at regeringsudspil kan gøre hans liv nemmere.
Jan Hansen lider blandt andet af leukæmi.
Han håber, at ny lov kan gøre det nemmere og mere overskueligt at få hjælp.
Af Jens Andersen06.
okt.
2018 kl.
17.
46Bemærk: artiklen er mere end 30 dage gammelLæs opNår udsatte borgere skal have deres sag behandlet i kommunen, så skal det fremover være en langt mere overskuelig proces.
Regeringen vil med udspillet "Sammen med borgeren - En helhedsorienteret indsats" rydde op i det nuværende system, hvor udsatte borgere skal finde vej i en jungle af paragraffer, indsatser og sagsbehandlere.
Èn af dem, der føler sig som en kastebold i systemet, er den 49-årige københavner Jan Hansen.
- Det er meget tiltrængt.
Der er mange, der er i min situation.
Og mange der kommer efter, hvis vi ikke får gjort noget ved det her, siger Jan Hansen, der ser frem til en mere overskuelig sagsbehandling.
Læs også:Regeringen vil give udsatte borgere én udredning og én helhedsplan- Jeg er meget syg.
Jeg har leukæmi, jeg har haft nogle blodpropper og har noget med min lever, siger Jan Hansen, der grundet sine sygdomme har været meget i kontakt med det offentlige, hvilket har været en stor belastning.
- Jeg er blevet kastet rundt i systemet, siger Jan Hansen, der efterhånden kender sin egen historie forfra og bagfra.
Han har nemlig fortalt den til et hav af sagsbehandlere.
- Det dræner en, at du hele tiden skal sidde og forklare din historie, siger Jan Hansen.
Fokus skal give overskudStrømliningen af indsatsen med de udsatte borgere er et kardinalpunkt i regeringens nye udspil, forklarer innovationsminister Sophie Løhde.
- Vi ønsker, at borgerne skal have en koordinerende sagsbehandler, så man ikke skal genfortælle sin historie om og om igen, men får en samlet indsats, der går på tværs af social-, sundheds-, beskæftigelses- og uddannelsesområdet, siger Løhde.
- Vi skal blive langt bedre til at levere en indsats med afsæt i det enkelte menneskes situation og behov – frem for at sende mennesker ud i et hav af forskellige paragraffer og syv forskellige skiftende lovgivninger, der trækker i hver sin retning.
Regeringen vil i reformen konkret samle indsatser fra syv forskellige lovgivninger og fire forskellige sektorområder i én ny hovedlov om helhedsorienterede indsatser til borgere med komplekse problemer og ”gøre grundlæggende op med den måde, som den offentlige sektor møder borgerne på”.
Læs også:Lines hverdag var præget af misbrug og depression: Ny indsats fik hende tilbage i jobJan Hansen håber, at regeringens udspil vil gøre kontakten med det offentlige lettere og reducere antallet af sagsbehandlere, han skal være i kontakt med.
- Det vil betyde, at jeg vil have mere overskud til at tage mig af mine sygdomme.
Det er vigtigt.
FacebookTwitterKopier link




https://www.dr.dk/nyheder/kultur/fares-fares-er-faerdig-med-assad-den-kemi-jeg-har-med-nikolaj-er-noget-helt-specielt

Selvportræt Se temaKulturFares Fares er færdig med Assad: Den kemi, jeg har med Nikolaj, er noget helt specieltFares Fares er aktuel i filmen 'Journal 64'.
Dr.
dk har mødt skuespilleren til en snak om alt fra hans medvirken i Star Wars til hans venskab med Nikolaj Lie Kaas.
Af Simon Munkholm Philipsen og Oskar Fanta06.
okt.
2018 kl.
17.
00Bemærk: artiklen er mere end 30 dage gammelLæs opI fire film har Fares Fares og Nikolaj Lie Kaas mundhuggedes i rollerne som Assad og Carl Mørck, alt imens de har opklaret makabre mord i filmatiseringerne af Jussi Adler-Olsens afdeling Q-serie.
Men nu er det umage par snart færdige med at skændes.
Den seneste film i serien, den premiereaktuelle 'Journal 64', er nemlig den sidste gang vi ser Fares og Lie Kaas i rollerne som de to efterforskere med den anstrengte relation.
Læs også:Anmelder om ny Jussi Adler-filmatisering: Den giver en dårlig smag i mundenMen virkelighedens makkerpar havde noget lettere ved hinandens selskab.
Kort om Fares FaresFødt i 1973 i Beirut.
Kom til Sverige med sin familie som 14-årig.
Har blandt andre medvirket i filmene:'Jalla!
Jalla!
' (2000)'Kops' (2003)'Zero Dark Thirty' (2012)'Kvinden I buret' (2013)'Fasandræberne' (2014)'Kollektivet' (2016)'Flaskepost fra P' (2016)'Rogue One: A Star Wars Story' (2016)Har også spillet med i tv-serien 'Westworld'.
- Den kemi, jeg har med Nikolaj, er altså ikke noget, man har med alle skuespillere.
Det er noget helt specielt, siger Fares Fares.
Rollen som Assad har været fyldt med udfordringer – ikke mindst det danske sprog har Fares haft svært ved.
Men det skal han ikke bekymre sig om igen lige foreløbig - i hvert fald ikke som Assad.
Læs også:Instruktøren bag 'Journal 64' står foran sit store folkelige gennembrud: Sådan en film skal bare levereSe hele interviewet med Fares Fares i videoen i toppen af artiklen, hvor han også viser én af sine tatoveringer, og fortæller om dengang han blev klippet ud af en film.
FacebookTwitterKopier linkEmner:Nikolaj Lie Kaas (skuespiller)|Jussi Adler-Olsen (forfatter)|Teater




https://www.dr.dk/musik/hjalmer-siger-farvel-til-kim-larsen-vi-ses-lille-far

Kim Larsen er dødSe temaMusikHjalmer siger farvel til Kim Larsen: Vi ses, lille farKim Larsens næstyngste søn, musikeren Hjalmer, sætter ord på tabet af sin far på Facebook.
Hjalmer er gået i sin far, Kim Larsens fodspor som musiker.
(© Scanpix)Af Søren Bygbjerg06.
okt.
2018 kl.
15.
59Bemærk: artiklen er mere end 30 dage gammelLæs opEn uge efter at Kim Larsen gik bort, har hans søn, musikeren Hjalmer, skrevet en besked på sin officielle side på Facebook for at sige tak til sin far.
- Du sagde tit, at du havde haft noget så usædvanligt som en lykkelig barndom.
Det kor tilslutter jeg mig i dén grad.
Og tilføjer så også teenage og voksenliv.
Heldigvis sagde jeg det tit til dig selv, men det tåler uendelige gentagelser, skriver Hjalmer.
Hør Hjalmer synge sin egen 'Hvis du går', mens du læser artiklenHjalmer - Hvis du går- Større kærlighed fandtes ikke, end den du øsede ud over mig og Lui dagligt og hele tiden.
'En tæt familie'23-årige Hjalmer Larsen og hans lillebror, Lui på 20, er musiklegendens yngste børn ud af en flok på seks.
Læs også:Kim Larsens søn: Min fars død har ramt mig hårdere end forventetHjalmer er gået i sin fars fodspor som musiker og debuterede i 2017 med sit første album.
Og det er også musikken, som bragte familien Larsen sammen i den sidste tid.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
- Vi var en tæt lille familie, men de sidste ni måneder røg det alligevel op på et helt andet niveau, skriver han og deler et billede, hvor far og søn jammer sammen på klaver og guitar med et godt fyldt askebæger i baggrunden.
Skrig og skrål- Det her billede er fra maj i år.
De mange mange timer vi tilbragte ved dit spillebord i stuen, og hvor vi drev resten af familien til vanvid med vores ubehjælpsomme håndtering af diverse instrumenter og skrig og skrål, fylder mig med stor glæde og længsel.
- Hver gang en af os i huset skulle gå, råbte de tre andre "Se dig for og vi ses!
" op til flere gange.
Så fra mig til dig: Se dig for lille far, og vi ses.
Læs også:En ny generation er på vej: Her er 3 musikere, der løfter arven fra Kim LarsenHvis du vil synge farvel til Kim Larsen, så har du muligheden søndag aften.
Her er der mindekoncert på Rådhuspladsen i København kl.
19.
30 - og på storskærm i Aarhus, Odense og Aalborg.
Du kan også opleve koncerten på DR1 og P4.
FacebookTwitterKopier linkEmner:DR1|Facebook|København|Kim Larsen (musiker)|Aalborg




https://www.dr.dk/musik/27-aarige-nina-kaempede-med-angst-men-dansk-supergruppe-hjalp-hende-videre

SuperfansSe temaMusik27-årige Nina kæmpede med angst, men dansk supergruppe hjalp hende videreNina Pedersen har været kæmpe fan af gruppen Nephew og har været til hele 139 koncerter.
Af Christian Ellegaard, Allan Hansen (video) og Nicolai Holle (video)06.
okt.
2018 kl.
15.
58Bemærk: artiklen er mere end 30 dage gammelLæs opLørdag aften indtager det danske succesband Nephew Royal Arena i København, hvor de skal spille for tusindvis af rockglade musikelskere.
SuperfansSuperfans er ultradedikerede inden for deres interesse.
Men hvad får dem til bruge oceaner af tid - og i nogle tilfælde også penge - på fandyrkelse?
Vi tager ud og møder dem for blive klogere på deres passion og mennnesket bag.
Og én af dem, der med garanti kommer til at stå helt forrest i publikumshavet, er 27-årige Nina Karen Pedersen fra Odense.
Læs også:Nephew havde brug for en pause: Vi vidste ikke, om vi ville komme igenHun har lyttet til Nephews musik siden 2004, været til intet mindre end 139 koncerter og er i dag enorm stor fan af hitorkestret.
Gruppens musik har sågar hjulpet Nina gennem nogle af livets svære perioder.
- Jeg har kæmpet med noget angst og en frygt for at skulle herfra engang, og det er jeg, efter at have lyttet til Nephew, faktisk ikke så bange for længere, fortæller Nina.
I videoen øverst kan du høre mere om Ninas forhold til hitgruppen og se hendes imponerende samling af Nephew-memorabilia.
Nephew - AmsterdamFacebookTwitterKopier linkEmner:Nephew




https://www.dr.dk/nyheder/udland/yazidier-holder-fortsat-1000-kvinder-i-fangenskab

UdlandYazidier: IS holder fortsat 1000 kvinder i fangenskabNobelfredsprisvinder Nadia Murad var blandt de yazidi-kvinder, som blev bortført og solgt.
Men IS holder fortsat mange sexslaver, siger yazidier.
Nobelprisvinderen Nadia Murad blev selv bortført, solgt og holdt som sexslave af IS.
1000 kvinder er fortsat i fangenskab, vurderer yazidi-aktivister.
06.
okt.
2018 kl.
15.
56Bemærk: artiklen er mere end 30 dage gammelLæs opDen islamistiske gruppe Islamisk Stat holder fortsat omkring 1000 kvinder i fangenskab, siger yazidi-aktivister i Tyskland.
- Kvinderne bliver holdt som slaver og misbrugt, siger Irfan Ortac, som leder Tysklands centralråd for yazidier.
Yazidierne i det nordlige Irak blev angrebet af IS i sommeren 2014.
Det selverklærede kalifat ville udrydde den etniske og religiøse minoritet.
Fredagens Nobelfredsprisvinder Nadia Murad var blandt de yazidi-kvinder som blev bortført, solgt og holdt som sexslave af IS.
– Nadia mere end fortjener denne pris.
De seneste år har hun utrætteligt rejst og informeret folk om yazidier og andre IS-ofres skæbne, siger lederen af Tysklands Centralråd for yazidier.
Læs også:Tidligere IS-sexslave og congolesisk læge deler Nobels fredsprisUnge mennesker med drømme om en fremtid.
6800 yazidier blev kidnappet.
Drenge blev sendt til rekrutteringsleire, piger i stort omfang til sexslaveri.
Omkring 150 kvinder fra Murads landsby blev sendt til Mosul.
Her blev de udsat for grove overgreb, brændt med cigaretter, slået og brugt som sexslaver.
Læs også:Yazidi-piger modtager EU-pris under tårer og klapsalver- Vi var flere hundrede studenter med drømme om et job og en fremtid.
Men IS knuste vores drømme.
3500 kvinder og piger holdes fortsat som fanger, sagde Murad, da hun var i Norge i januar 2016.
Havde held til at flygteDet lykkedes Murad at flygte fra IS i november 2014.
Et år senere fortalte hun FN's Sikkerhedsråd sin historie.
Hun tryglede FN om at udslette IS.
Hendes personlige mod fik medlemmerne til at bryde ud i spontane klapsalver, hvilket sker meget sjældent.
Ifølge The Independent græd FN's daværende generalsekretær, Ban Ki-moon, da han hørte hendes historie.
Nadia Murad deler årets fredspris med gynækologen Denis Mukwege, der er stifter og leder af Patzi-hospitalet i landsbyen Bukavu i DRCongo.
Han har siden 1999 behandlet mere end 85.
000 kvinder, der har været udsat for seksuel vold.
/ritzau/dpaFacebookTwitterKopier linkEmner:Ban Ki-moon (politiker)|Islamisk Stat|Forenede Nationer|Tyskland|Bortførelser




https://www.dr.dk/sporten/fodbold/superliga/minut-minut-ob-kaemper-sig-til-point-mod-agf






https://www.dr.dk/sporten/haandbold/championsleague/video-de-danske-mestre-faar-droemmestart-paa-champions-league

ChampionsleagueVIDEO De danske mestre får drømmestart på Champions LeagueKøbenhavn Håndbold indledte Champions League med en fornem sejr hjemme over stærke Brest fra Frankrig.
06.
okt.
2018 kl.
15.
36 | opdateret 06.
okt.
2018 kl.
15.
37Bemærk: artiklen er mere end 30 dage gammelLæs opKøbenhavn Håndbold fik noget nær en perfekt indledning på gruppespillet i Champions League i denne sæson.
Lørdag tog de danske mestre i første kamp i turneringen imod det franske storhold Brest-Bretagne, som hører til på øverste hylde i europæisk håndbold.
Læs også:Dansk profil før voldsom CL-start: 'Forventer at have ondt i kroppen søndag'København vandt opgøret 32-28 og fik dermed en god indledning på turneringen, hvor målet er at gå videre fra gruppen.
I næste kamp venter svenske Sävehof på udebane, efter at svenskerne lørdag tabte 21-30 til Rostov-Don på udebane.
- Det var en fed oplevelse.
Spillerne gjorde det fantastisk mod et rigtig godt hold.
De havde det ekstra gear fra 15 minutter og første halvleg ud.
Læs også:Ambitiøse Odense før debut i mestrenes liga: 'Det er her vi skal være'- Vi følte dog, at vi godt kunne matche dem, og vi fik godt styr på det i anden halvleg, siger træner Claus Mogensen til TV3 Sport.
Claus Mogensen kunne se sit hold være bagud med fem mål på et tidspunkt i første halvleg, og det var tydeligt, at det krævede noget ekstra at vinde kampen.
Brest stort foranIndledningen var ellers godkendt, og København var foran 7-3 efter Hanna Blomstrands scoring efter otte minutter.
Tre scoringer i træk bragte dog Brest tilbage, og efter 17 minutter var stillingen 10-10.
Herfra smuldrede det dog, og Brest bragte sig foran 16-11, inden København igen kom godt med mod slutningen af halvlegen og gik til pause bagud 16-18.
Læs også:Skjerns håndboldmestre afværger nedturEn scoring til franskmændene efter pausen øgede afstanden igen, men efter ti minutter var København bagud 22-24 i det åbne opgør.
København var helt med efter et kvarter, hvor først Kelly Dulfer reducerede yderligere, hvorefter Jenny Alm udlignede for københavnerne.
Anne Cecilie D.
de la Cour bragte København foran 25-24, og selv om Brest fik reduceret, så trak København fra med tre scoringer i træk.
Læs også:Mestrene vinder sikkert uden skadet profilMai Kragballe Nielsen øgede til 28-25 med syv minutter igen af opgøret.
Jenny Alm spillede en hovedrolle i opgøret og tog ansvar, og med sin syvende scoring i opgøret øgede hun føringen til 29-26 i den hektiske slutfase.
Med fire minutter igen bragte København foran med fire mål, og nede 27-31 var opgaven for vanskelig for Brest.
/ritzau/FacebookTwitterKopier link




https://www.dr.dk/nyheder/udland/50-draebt-og-100-forbraendt-ved-ulykke-i-dr-congo

Udland50 dræbt og 100 forbrændt ved ulykke i DR CongoUlykken skete ved landsbyen Mbuba, der ligger omkring 130 kilometer fra hovedstaden Kinshasa.
Lastepramme og husbåde ved en havn ved floden Congo.
På grund af de ødelagte veje, er floden én af de vigtigste transportveje i DR Congo.
06.
okt.
2018 kl.
15.
13Bemærk: artiklen er mere end 30 dage gammelLæs opMindst 50 er blevet dræbt og 100 andre er blevet forbrændt ved en ulykke med en olietankbil i DR Congo, skriver Reuters.
- Olietankbilen kolliderede med et andet køretøj lørdag, siger en regional embedsmand.
Viceguvernøren i provinsen Kongo Central, Atou Matubuana Nkuluki, siger, at myndighederne gør, hvad de kan for at hjælpe ofrene.
Læs også:WHO advarer om "den perfekte storm": Ebola nærmer sig grænsen til nabolandØdelagte vejeUlykken skete ved landsbyen Mbuba, der ligger omkring 130 kilometer fra hovedstaden Kinshasa.
Læs også:Korrespondenter: Fredspris skaber håb om større fokus på voldtægt som våben- Vi sørger over omkring 50 menneskers død.
Der er samtidig omkring 100 mennesker, der er såret med andengradsforbrændinger, siger han.
Vejene i den centrale afrikanske nation er berygtede, fordi de ikke er blevet vedligeholdt efter mange års krig og uro.
/ritzau/ReutersFacebookTwitterKopier linkEmner:Kinshasa




https://www.dr.dk/sporten/tennis/sprudlende-wozniacki-spiller-sig-i-finalen-i-kina

TennisSprudlende Wozniacki spiller sig i finalen i KinaCaroline Wozniacki vandt 6-1 og 6-3 over kinesiske Qiang Wang.
I søndagens finale møder danskeren letten Anastasija Sevastova.
Caroline Wozniacki spillede sig lørdag i finalen i China Open.
06.
okt.
2018 kl.
15.
01Bemærk: artiklen er mere end 30 dage gammelLæs opCaroline Wozniacki vandt sikkert i to sæt over kineseren Qiang Wang og er klar til finalen i China Open.
Den danske tennisstjerne Caroline Wozniacki har fortsat ikke tabt et sæt ved WTA-turneringen China Open i år, og søndag står hun i finalen mod letten Anastasija Sevastova.
I semifinalen mod hjemmebanefavoritten Qiang Wang lørdag viste danskeren igen enorm stabilitet.
Dansk sikkerhed kombineret med mange kinesiske fejl banede vejen for Wozniacki-sejr på 6-1, 6-3.
Det er første gang siden græsturneringen i Eastbourne i juni, at danskeren står i en finale.
Dermed får hun chancen for at løfte det trofæ, som hun for første og eneste gang hidtil vandt i 2010.
Wozniacki kom stærkt fra start.
Efter at have holdt sin egen serv lykkedes det hende på den fjerde breakbold i andet parti at bringe sig på 2-0.
Læs også:BOLD FOR BOLD Wozniacki vinder semifinalen i to sætNår Wang fik gang i sit tunge grundspil, fik danskeren lov til at løbe meget, men set med kinesiske briller skete det alt for sjældent.
De uprovokerede fejl dominerede billedet for hjemmebanefavoritten, og således tikkede pointene med fin hastighed ind på den danske konto, hvis blot Wozniacki holdt boldene i gang.
Wang fik med stort besvær reduceret til 1-3, hvilket gav hende lidt medvind.
Hun tilspillede sig flere breakbolde i næste parti, men Wozniacki klarede frisag, hvorefter hun brød kineserens serv rent til 5-1.
Få minutter senere var første sæt hjemme for danskeren med 6-1, og larmen fra det kinesiske publikum var stærkt aftagende.
21-8 i uprovokerede fejl til Qiang Wang var en væsentlig del af fortællingen om de ensidige cifre.
Ikke meget ændrede sig i pausen mellem sættene.
Wozniacki indledte med et servegennembrud, og trods kinesiske breakbolde i det følgende parti kom danskeren på 2-0.
Herefter fik Wang reduceret antallet af fejl, og da Wozniackis førsteserveprocent dalede, tippede momentum kortvarigt.
Wang kom foran 3-2, inden den danske grand slam-vinder med otte point på stribe bragte sig foran 4-3.
Det blev også til 5-3 i egen serv, inden nok et servegennembrud sikrede den danske finaleplads.
Et kig i statistikken fra indbyrdes møder med finalemodstanderen Anastasija Sevastova bør give Caroline Wozniacki god selvtillid til finalen.
Fire møder har givet fire danske sejre - senest på grus i Rom tidligere i år.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Kina|Rom




https://www.dr.dk/nyheder/viden/teknologi/rumdetektiv-andreas-mogensen-skal-efterforske-mystisk-hul-paa-rumstation

TeknologiRumdetektiv: Andreas Mogensen skal efterforske mystisk hul på rumstationFor nylig gik der hul på den internationale rumstation ISS.
Hullet var menneskeskabt indefra, og nu skal den danske astronaut hjælpe med at finde årsagen.
Der er gået hul på den internationale rumstation ISS.
Hullet blev fundet i det tilkoblede rumfartøj Soyuz MS-09 i modulet markeret med rødt.
(© Nasa)Af Martin Sundstrøm06.
okt.
2018 kl.
14.
57Bemærk: artiklen er mere end 30 dage gammelLæs opOm aftenen den 29.
august gik alarmerne i kontrolcentrene i Houston og Moskva.
Trykket ombord på den internationale rumstation ISS begyndte pludselig at falde, og det stod klart, at der var gået hul på skroget.
Langsomt sivede den livsvigtige ilt ud i rummet, og kort efter begyndte jagten på at finde hullet.
Ifølge den amerikanske rumfartsorganisation NASA var de seks astronauter på rumstationen aldrig i livsfare, da trykket faldt så langsomt, at det ville have taget flere uger, inden ilten var forsvundet helt.
Læs også:SPIL Kvalt, mast og brændt: 24 måder at dø på i rummetMen det var alligevel afgørende at finde og reparere hullet hurtigst muligt.
Astronauterne gennemgik derfor minutiøst rumstationen, og til sidst lykkedes det at finde et hul på knap to millimeter i det ene af de to tilkoblede Soyuz-rumfartøjer, som flyver astronauterne til og fra jorden.
Nu skal den danske astronaut Andreas Mogensen være med til at efterforske årsagen til hullet.
Mulig sabotageKort efter hændelsen lykkedes det den russiske kosmonaut Sergey Propoyev at lukke hullet på rumstationen til 150 milliarder dollars med lidt lappegrej og lim.
Første melding fra de russiske myndigheder var, at hullet måtte være opstået efter et sammenstød med et lille stykke af en meteor.
Hullet er helt sikkert menneskeskabt, og der er spor af boremærker på overfladenDmitry RogozinMen da billeder af hullet nåede jorden, og det stod klart, at det var opstået på indersiden af rumstationen, afviste den russiske rumfartsorganisation Roscosmos, at det kunne være årsagen.
I stedet blev der den 3.
september afholdt en bemærkelsesværdig russisk pressekonference, som for alvor fik spekulationer til at gå i gang.
- Vi overvejer alle teorier.
Men meteor-forklaringen er blevet forkastet, fordi rumfartøjet helt klart er påvirket indefra.
Det er for tidligt at sige, præcist hvad der er sket, men det virker som om det er skabt af en usikker hånd.
Det er en teknisk fejl lavet af en specialist.
Hullet er helt sikkert menneskeskabt, og der er spor af boremærker på overfladen, udtalte Dmitry Rogozin, der leder den russiske rumfartsorganisation Roscosmos.
- Men der er en anden mulig forklaring, som vi heller ikke kan afvise, at det var en overlagt handling udført i rummet, tilføjede han og startede dermed rygterne om mulig sabotage.
Det uforklarlige hul på rumstationen ses her, og er knap 2mm bredt.
Ved siderne ses skridmærker fra noget som ligner en boremaskine (© Nasa)Rumdetektiv MogensenEfter opdagelsen af hullet, har Roscosmos nedsat en kommission for at finde ud af, hvordan det er opstået.
Russerne er ansvarlige for konstruktionen af Soyuz-fartøjerne, og har det primære ansvar.
Men også NASA har indledt en undersøgelse, som den danske astronaut Andreas Mogensen er en del af.
- Som astronauternes repræsentant - for dem, der er deroppe nu - så indgår jeg ikke alene i planlægningskomiteen, men også i undersøgelseskomiteen, som er i gang med at kigge på, hvordan det er opstået, fortæller Mogensen til DR Viden.
Læs også:Gå på opdagelse i fremtidens månebaseOg ifølge Mogensen er det en mulig forklaring, at hullet er skabt på jorden under konstruktionen af Soyuz-fartøjet MS-09.
- Det ligner et boret hul.
Jeg ved ikke, hvad der er mest sandsynligt.
Det må undersøgelsen vise.
Men det er selvfølgelig en mulighed, at det bare er en fejl som er blevet lappet på jorden, inden rumskibet blev sendt afsted.
Det er først og fremmest et russisk fartøj, så det er russerne der står for undersøgelsen, og de kigger selvfølgelig på hele deres produktionsproces, og hvor sådan et hul kunne være opstået henne, siger Mogensen.
Ro på rumstationenHvis hullet er opstået under produktionen af rumfartøjet Soyuz, så er det lykkedes at skjule det under inspektioner med et stykke stof, og lappe det så godt, at det har kunne bestå omhyggelige trykmålinger på jorden inden opsendelsen.
Men udsat for rummets hårde miljø, er lapningen senere gået i stykker.
- Det er ikke konkret endnu, men jeg har hørt, at russerne vil lave en rumvandring til november for at komme ud og inspicere hullet på ydersiden, siger Mogensen.
Kommandøren på rumstationen Drew Feustel har stærkt afvist, at astronauterne ombord skulle have boret hullet, og Andreas Mogensen mener heller ikke, der er nogle oplysninger, som peger på bevidst sabotage på jorden eller på rumstationen.
Mandskabet på ISS fotograferet 25.
august 2018 få dage før, der gik hul på rumstationen.
Fra øverst venstre ses Serena Auñón-Chancellor (NASA), Alexander Gerst (ESA) og Sergey Prokopyev (Roscosmos), og nederst fra venstre ses Ricky Arnold (NASA), kommandør Drew Feustel (NASA) and Oleg Artemyev (Roscosmos).
(© Nasa)- Det er jo bare spekulationer på det her tidspunkt.
Vi ved, der er et hul, og så er spørgsmålet, hvordan det er opstået.
Det er vi i gang med at undersøge, siger Mogensen.
- Alt er roligt på rumstationen, og vi lever i fred og venskab, udtaler den russiske kosmonaut Propoyev i en video fra rumstationen, hvor han fremviser hullet, og hvordan det er lappet.
Resultatet af undersøgelseskomiteernes arbejde menes at være klar i løbet af et par måneder.
FacebookTwitterKopier link




https://www.dr.dk/nyheder/udland/juncker-stoerre-chance-brexitaftale

BrexitSe temaUdlandJuncker: Større chance for brexitaftale Jean-Claude Juncker bakkes op af EU-præsident, Donald Tusk.
Chancen for en brexitaftale mellem Storbritannien og EU er blevet større i de seneste døgn, siger EU-Kommissionens formand, Jean-Claude Juncker.
Af Simon Vincensen06.
okt.
2018 kl.
13.
53Bemærk: artiklen er mere end 30 dage gammelLæs opChancen for en brexitaftale mellem Storbritannien og EU er blevet større i de seneste døgn.
Sådan lyder det fra EU-Kommissionens formand, Jean-Claude Juncker.
I udtalelser til Østrigs presse siger Juncker, at han ikke er sikker på, at en aftale kan nå at komme i stand i oktober, men at det kan ske i november.
- Vi er ikke så langt endnu.
Men vores ønske om at nå en aftale med den britiske regering har ikke ændret sig, siger han.
Mødes om 11 dageEU's ledere mødes på ny om 11 dage, hvor de skal forsøge at komme endnu tættere på en aftale om Storbritanniens farvel til den europæiske union.
Jean-Claude Juncker understregede igen i dag, at hverken EU eller Storbritannien kan være tilfredse, hvis parterne ikke finder sammen om en aftale.
Læs også:Theresa May: Storbritannien er ikke bange for en no-deal BrexitEt af de store tilbageværende spørgsmål handler om hvordan grænseforholdet mellem Irland og nabolandet Nordirland, der er en del af Storbritannien, skal se ud.
Opbakning fra TuskFormanden møder opbakning fra EU's præsident Donald Tusk.
Læs også:Donald Tusk: Theresa Mays Brexit-forslag går ikke- Vi vil forsøge at få en aftale i stand i oktober.
Og jeg tror, at at der er en chance for, at vi vil have en aftale sidst på året, siger han.
Storbritannien forlader EU den 29.
marts næste år.
FacebookTwitterKopier linkEmner:Donald Tusk (politiker)|Jean-Claude Juncker (politiker)|EU|Polen|EU-forhold




https://www.dr.dk/nyheder/vejret/soendag-et-stykke-med-solskin-tak

VejretSøndag: Et stykke med solskin, tak!
Efter en regnfuld nat står vi i morgen op til en flot solskinssøndag.
Der bliver generelt masser af kig til solen på søndag.
Og med temperaturer på 10-13 grader og rolig vind er der lagt op til en flot efterårsdag.
Af Louise Gade Sig06.
okt.
2018 kl.
13.
51Bemærk: artiklen er mere end 30 dage gammelLæs opHvis søndag for dig rimer på en afslappende slentretur eller hyggeligt havearbejde, så er vejret med dig i morgen.
For søndagen byder generelt på tørvejr, rolig vind og ganske gode solchancer.
Våd nat, men med opklaringMen først skal en front med regn passere landet i nat.
Ifølge de seneste prognoser lægger den vejen forbi alle landsdele, men når først fronten er passeret, er der opklaring og tørvejr fra vest.
Nattetemperaturerne vil svinge en del; Lunest bliver det på Bornholm og i det nordsjællandske med omkring 10 grader, mens man i det centrale Jylland kan forvente ned til 4 grader.
Den natlige vind bliver let til frisk mellem nordøst og nordvest, og ved kysterne kan vinden stedvis være hård.
En tørvejrsdag med solskinFra morgenstunden vil Bornholmerne nok stadig opleve en smule regn, men det hører op i løbet af formiddagen og efterlader således derfra hele landet med en tørvejrsdag foran sig.
Der bliver generelt rigtig gode chancer for, at solen vil kigge ned til hele landet - lige med undtagelse af Bornholm, der vil ligge i slipstrømmen af nattens front, og det vil give noget overskyet vejr til Klippeøen om formiddagen.
En aftagende vindTemperaturerne kommer til at lægge mellem 10 og 13 grader, og vinden aftager i løbet af dagen.
Om formiddagen er vinden nemlig let til frisk fra nord og nordvest, men drejer i løbet af eftermiddagen om i sydvest og vest og bliver svag til jævn.
FacebookTwitterKopier link




https://www.dr.dk/nyheder/kultur/gasolins-bassist-det-var-ikke-et-paradoks-kim-larsen-vaere-dannet-og-drikke-oel-af

Kim Larsen er dødSe temaKulturGasolins bassist: 'Det var ikke et paradoks for Kim Larsen at være dannet og drikke øl af flasken'Kim Larsen og Wili Jönsson skrev breve til hinanden.
Dem kommer Gasolinbassisten til at savne.
Af Marie Sæhl og Tina Valentin Bitsch (video)06.
okt.
2018 kl.
13.
25Bemærk: artiklen er mere end 30 dage gammelLæs opHvis man lukker øjnene og fremkalder et indre billede af Kim Larsen, vil der hos mange dukke en gummimundet fyr med sixpence op.
Sådan en kasket sidder der også på hovedet af Wili Jönsson, hans gamle ven og bassisten i Gasolin.
Faktisk var det ham, der gik med den først, fortæller han, da han har sat sig foran kameraet for at lade sig interviewe til dokumentaren "Kim Larsen - Vennernes farvel", der bliver sendt på DR1 i aften.
- Men nu har han så overtaget den så meget, så jeg tror, folk tror, at jeg aber efter, siger Wili Jönsson med et lille skjult smil.
Kim Larsen - vennernes farvelFra i aften viser vi på DR1 og DRTV dokumentaren "Kim Larsen - vennernes farvel".
Her mindes en række af de mennesker, der igennem årene har været tæt på Kim Larsen, deres ven og kollega.
Du kan se den her på dr.
dk/tv.
Dokumentaren bliver vist lørdag 21.
30 på DR1 og genudsendes søndag 19.
00.
Egentlig havde Jönsson mest lyst til at sige nej til interviewet, for han tror ikke, at Kim Larsen selv ville have brudt sig om al den opmærksomhed, der har været omkring ham, efter hans død i søndags.
Men på den anden side, synes han også, at han fortjener det hele.
- Og han kan jo ikke sige noget, griner Jönsson.
Nogenlunde det samme udtrykte Kim Larsens kone, Liselotte Kløvborg, da hun skrev tak for al kærligheden på Facebook og samtidig understregede, at hendes mand nok for længst ville have råbt “STOOOOP NU” og tilføjet "Man giver ikke en mand blomster”.
SjælebrødreKærligheden til sixpencen var en af de ting, som Wili Jönsson og Kim Larsen var fælles om.
Men det var langt fra det eneste.
- Vi var det, som jeg kalder for sjælebrødre, ikke, siger Jönsson.
- Vi havde de samme takter, de samme inspirationer i musik.
Det kunne gå fra Osvald Helmuth til den vildeste rockmusik.
Det var jo meget sådan noget musik fra 30'erne-40'erne, vi havde fra vores hjem.
Ligesom vi som en naturlig ting kendte Liva Weel, siger han.
Kim Larsen har flere gange selv fortalt om den kulturelle bagage, han fik med fra sit barndomshjem på Mågevej i Købehavns Nordvestkvarter.
Hans mor kom ud af højskolekredse og elskede både at synge og læse højt for sine to drenge, og det samme gjorde hans morfar.
Kim Larsen fortælle om sin barndom i dokumentaren "Gasolin" fra 2007.
- Det var morfar, der gav mig alle historierne.
Jeg var meget videbegærlig, og han fortalte mig alle folkeeventyrerne, H.
C.
Andersen, Illiaden, Odyseen, alt, også om stjernerne og Gud, fortalte Kim Larsen selv i portrætbogen "Larsen" af Peder Bundgaard.
Da han senere fik et lånerkort til biblioteket, slugte han flere klassikere som Moby Dick og Greven af Monte Cristo, masser af tegneserier og favoritbogen "Bokserdrengen" af Tom Kristensen.
Interessen for litteratur fortsatte og var også tit omdrejningspunktet i de breve, som Wili Jönsson og Kim Larsen gennem årene sendte til hinanden.
I brevene drømte de om at lære tysk, så de kunne læse Thomas Mann på originalsprog - "det fik vi aldrig gjort", siger Wili Jönsson - og de anbefalede hinanden bøger.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
- Jeg synes, han skulle læse Zadie Smith og Murakami, og han sagde, jamen du skal også huske de gamle klassikere, siger Wili Jønsson.
Professordrømme og tommelfingreI nogle af de første interviews med Kim Larsen fortæller han, at han drømte om at blive professor.
Sådan endte det ikke.
Han blev i stedet lærer, indtil han fandt ud af, at han også her var havnet det helt forkerte sted og med egne ord fik mere lyst til at "køre på tommelfingeren gennem livet".
Det var omkring den tid, han en dag mødte Jönsson på gaden, og det blev starten på Gasolin, som han fortæller om i TV-programmet "Lørdagshjørnet" i midten af 1985.
- Han kom gående ned ad Dronningensgade med en bas, siger Kim Larsen (og høster et godt grin blandt publikum ved at gøre sig skeløjet som Wili Jönsson)Han havde den der lettere leg med ordene, som han gjorde enkle.
Det var ret flot, så ramte han virkelig godt.
Så parre den med hans naturlige form for melodik, så er der stil.
Wili Jønsson- Så sagde jeg "Gud, spiller du bas.
Det er jo fantastisk, fordi jeg mangler lige en bassist i mit orkester.
Jönsson havde faktisk lige købt bassen, og jeg havde ikke noget orkester, så det startede lidt på illusionernes niveau, siger han.
- Jönsson kendte så samtidig Franz Beckerlee (.
.
.
), og så bragte han os to sammen, og så blev der en masse skænderi ud af det, og noget musik også.
Fra Lørdagshjørnet med Gasolin (1976)Det med skænderierne mellem Franz Beckerlee og Kim Larsen i Gasolin-dagene er et velbeskrevet kapitel, og Wili Jönsson husker det da også som anstrengende at skulle agere mægler mellem dem, når de ville hive musikken i hver sin retning, men i dag tror han, at det var en af deres styrker.
- Det var selvfølgelig meget godt, at Franz var avantgardisk.
Men jeg tror faktisk, det gjorde vores musik mere spændende.
Ellers kan det godt være, det var blevet for poppet, hvis det kun var mig og Kim, der bestemte, griner han.
Lige omvendt var det, når det kom til diskussionerne omn tekstskrivningen, som Franz Beckerlee i dokumentaren 'Gasolin' fra 2007 huskede som noget, der meget hurtigt blev til "store filosofiske afhandlinger", mens Kim Larsen mere husker, at det "jo ikke skulle være det rene vrøvl".
- Det skulle være ordentligt.
Ikke venstreorienteret eller den slags.
Det skulle være poesi på den måde, at det levede i sin egen verden, forklarede han dengang.
Folkelig og dannetAt Kim Larsen på den måde var et klassisk dannet og litterært menneske og samtidig var meget folkelig var ifølge Jönsson ikke modsætningsfyldt.
- Det var ikke noget paradoks for Kim Larsen at være et dannet menneske og så samtidigt kunne drikke øl af flasken, altså.
Jeg tror, det var aldrig noget der sådan.
.
noget der ”nu skal jeg være folkelig”, siger han.
Og måske var det netop den blanding, der gjorde, at han ramte så rigtigt og blev elsket af så mange.
- Han havde den der lettere leg med ordene, som han gjorde enkle.
Det var ret flot, så ramte han virkelig godt.
Så parre den med hans naturlige form for melodik, så er der stil.
- Jeg kender ikke nogen, der kunne det så godt som ham.
Det må jeg sige (.
.
.
) Der har aldrig været en udgivelse, hvor jeg følte "arh, den skulle måske ikke have været udsendt".
I de sidste mange år har Wili Jönsson og Kim Larsen ikke set så meget til hinanden, men de havde deres brevveksling, og den kommer Jønsson til at savne.
- Jeg har det sidste brev, han skrev til mig derhjemme.
Det kommer jeg da også til at savne, siger han.
- Nu kan jeg ikke skrive til ham mere.
FacebookTwitterKopier linkEmner:Gasolin|Thomas Mann (forfatter)|DR1|Litteratur|Pop og rock




https://www.dr.dk/sporten/tennis/bold-bold-wozniacki-vinder-semifinalen-i-saet

TennisBOLD FOR BOLD Wozniacki vinder semifinalen i to sætCaroline Wozniacki spiller om en finaleplads mod kinesiske Qiang Wang.
Caroline Wozniacki møder i semifinalen i China Open kinesiske Qiang Wang.
06.
okt.
2018 kl.
13.
10Bemærk: artiklen er mere end 30 dage gammelLæs opFacebookTwitterKopier linkEmner:Caroline Wozniacki (tennisspiller)|Kina




https://www.dr.dk/sporten/badminton/jan-oe-joergensen-smider-tre-matchbolde-og-finalepladsen-i-taiwan

BadmintonJan Ø.
Jørgensen smider tre matchbolde og finalepladsen i TaiwanLine Kjærsfeldt er finaleklar i Taiwan, mens Jan Ø.
Jørgensen smed tre matchbolde.
Line Kjærsfeldt er finaleklar i Taiwan Open.
Jan Ø.
Jørgensen kunne ikke følge op, efter han smed tre matchbolde.
06.
okt.
2018 kl.
12.
57Bemærk: artiklen er mere end 30 dage gammelLæs opPå en blandet dansk lørdag i Taiwan Open er Line Kjærsfeldt klar til finalen, mens Jan Ø.
Jørgensen missede en plads i finalen.
Lørdag tabte den 30-årige Jan Ø.
Jørgensen i semifinalen til japanske Riichi Takeshita, der vandt 21-17, 16-21 og 26-24.
Jan Ø.
Jørgensen misbrugte tre matchbolde i slutningen af tredje sæt.
I stedet for en dansk sejr, så udnyttede Takeshita sin tredje matchbold i en nervepirrende afslutning.
Danskeren har endnu ikke ramt topniveauet, efter at han sad uden for i store dele af 2017 med en hælskade.
Læs også:Jan Ø.
efter skadeshelvede: 'Jeg har da grædt, fordi jeg ikke orkede mere'Undervejs var Jan Ø.
Jørgensen da irriteret på sig selv og talte højlydt, når der var udfald i spillet.
Til gengæld fik han også demonstreret, at han er på vej tilbage.
Danskeren ramte et højt niveau i stimer.
I første sæt, da han var bagud 6-10, fandt han ind i en god periode og bragte sig foran 17-15, inden spillet igen faldt fra hinanden.
Efter en tæt indledning på andet sæt begyndte Jan Ø.
Jørgensen igen at spille fremragende, og han vandt forholdsvis sikkert andet sæt.
De to spillere fulgtes ad i tredje og afgørende sæt, men danskeren formåede ikke at tage sejren på en af sine i alt tre matchbolde.
Det udnyttede Takeshita til at booke en plads i finalen.
Kjærsfeldt klar til finalenTidligere lørdag vandt den 24-årige damesingle Line Kjærsfeldt i semifinalen over Pui Yin Yip fra Hongkong.
Den tredjeseedede Kjærsfeldt tog en sejr på 21-14, 21-19.
Kjærsfeldt trak fra midtvejs i første sæt og kørte det sikkert hjem.
Andet sæt var mere rodet, da danskeren fik en super start og bragte sig foran 11-2, men Pui Yin Yip fik alligevel skabt spænding om udfaldet.
Hongkong-spilleren kom foran 19-18, da hun vandt fem bolde i træk.
Til sidst fik Line Kjærsfeldt samlet sig og vandt de næste tre bolde.
I finalen skal danskeren op imod hjemmebanehåbet Tai Yzu Ying, der i den anden semifinale slog Soniia Cheah fra Malaysia med 21-16, 21-19.
Tai Yzu Ying, der topper verdensranglisten, er storfavorit i finalen.
Kjærsfeldt har tabt de to hidtidige kampe mod finalemodstanderen.
Taiwan Open hører ikke til blandt de største badmintonturneringer i verden.
Det er en såkaldt super 300-turnering og dermed på femte niveau på World Touren.
/ritzau/FacebookTwitterKopier link




https://www.dr.dk/nyheder/udland/philip-khokhar-stor-mystik-om-interpol-chefs-forsvinden

UdlandPhilip Khokhar: Stor mystik om Interpol-chefs forsvindenDR's korrespondent Philip Khokhar kalder det opsigtsvækkende, at en kineser med international toppost er tilbageholdt.
Hustruen til den kinesiske Interpol-leder Meng Hongwei meldte ham savnet fredag.
Af Mette Richardt06.
okt.
2018 kl.
12.
42Bemærk: artiklen er mere end 30 dage gammelLæs opInterpols chef Meng Hongwei er på mystisk vis forsvundet under et besøg i sit hjemland Kina i slutningen af september.
Han er sidst set den 29.
september i Frankrig og er angiveligt blevet anholdt ved sin ankomst til Kina.
Det skriver South China Morning Post, der citerer en anonym kilde tæt på efterforskningen.
Interpol har nu officielt bedt Kina om oplysninger om Meng Hongwei.
DR's korrespondent Philip Khokhar befinder sig i Beijing og fortæller, at der intet er kommet frem fra officielle kilder om 64-årige Meng Hongweis forsvinden.
Det usædvanlige her er, at der er tale om en højtstående kineser med en international toppost.
Det er ret opsigtsvækkende, at sådan en person forsvinder i Kina.
Philip Khokhar, DR's korrespondent- Der er tilsyneladende ikke nogen tvivl om det længere.
Men vi ved ikke, hvorfor han er tilbageholdt.
Det er uvist, om det er fordi, præsident Xi Jinping er utilfreds med ham, om det er, fordi han tilhører den forkerte fløj i kommunistpartiet, eller om man ikke er tilfreds med hans arbejde i Interpol og ikke plejer kinesiske interesser, siger Philip Khokhar.
Ingen har set Meng Hongwei, siden han forlod Interpols hovedkvarter i Lyon for at flyve til Kina, siger en kilde tæt på efterforskningen af hans forsvinden.
Hustruen til den kinesiske Interpol-leder meldte ham savnet fredag.
Hun befinder sig ifølge AP i Lyon.
Det samme gør parrets børn.
Personer er tidligere forsvundetMeng er den seneste fremtrædende person, der pludselig forsvinder i Kina.
Tidligere har blandt andet højtstående regeringsembedsmænd og endda en berømthed i landet været "forsvundet" i uger eller måneder.
- Det er en klassisk fremgangsmåde, de kinesiske myndigheder benytter, når det handler om højtprofilerede personer, som falder i unåde - de forsvinder.
Det bliver ikke annonceret, at de er anholdt.
Når processen er slut, får vi så at vide, om de evt.
er kommet i fængsel, fortæller Philip Khokhar.
- Det usædvanlige her er, at der er tale om en højtstående kineser med en international toppost.
Det er ret opsigtsvækkende, at sådan en person forsvinder i Kina, siger Khokhar.
Interpol har indtil videre forholdt sig tavs om Mengs forsvinden bortset fra en kortfattet erklæring.
Her hedder det, at "Meng Hongweis opholdssted er et anliggende for de relevante myndigheder i både Frankrig og Kina".
FacebookTwitterKopier linkEmner:Kina|Xi Jinping (politiker)|Frankrig|Lyon|Beijing




https://www.dr.dk/nyheder/kultur/kunstvaerk-solgt-millioner-og-makulerede-sig-selv

KulturKunstværk solgt for millioner - og makulerede sig selvEt kunstværk af kunstneren Banksy makulerede sig selv kort efter at være blevet solgt for 8,9 millioner kroner.
Kunstværket "Girl with Baloon" er et af Banksys bedst kendte.
06.
okt.
2018 kl.
12.
30Bemærk: artiklen er mere end 30 dage gammelLæs opKunstværket "Girl with Baloon" af den britiske gadekunstner og provokatør Banksy blev solgt for 8,9 millioner kroner hos auktionshuset Sotheby's i London, men kort tid efter makulerede det sig selv.
Det skete, mens alle fortsat var til stede i auktionsrummet, fordi kunstneren i al hemmelighed havde installeret en makulator i rammen.
- Det ser ud til, at vi er blevet "Banksy-ed", siger Alex Branczik, Sotheby's chef for moderne kunst i Europa, til BBC.
På det sociale medie Instagram har Banksy, hvis sande identitet trods intens spekulation fortsat er ukendt, lagt et billede af det makulerede kunstværk op med teksten:- Going, going, gone.
Læs også:Banksy åbner hotel på Vestbredden: Få et kig ind bag dørene herSalgsprisen var blandt de højeste nogensinde for et kunstværk af Banksy, der hovedsageligt udfører sin kunst i byrummet.
Financial Times skriver, at Sotheby's nu er i dialog med køberen.
- Vi har talt med den vindende byder, der blev overrasket over udviklingen.
Vi er nu i diskussion om, hvad de næste skridt er, lyder det fra Sotheby's til avisen.
Banksy er en graffitimaler fra byen Bristol, der omkring år 2000 begyndte at bruge metoden stencil til at lave ikonisk og ofte humoristisk samfundssatire på husmure og andre overraskende steder.
/ritzau/FacebookTwitterKopier linkEmner:Sotheby's|Billedkunst|Storbritannien|Auktionshuse|Financial Times




https://www.dr.dk/musik/rocksangers-opfordring-til-danskerne-kom-og-syng-farvel-til-kim-larsen

Kim Larsen er dødSe temaMusikRocksangers opfordring til danskerne: Kom og syng farvel til Kim LarsenNiels Brandt fra bandet The Minds of 99 opfordrer alle til at være med til at tage afsked med Kim Larsen søndag aften, når der er mindekoncert for musiklegenden i København - og på DR1 og P4.
The Minds of 99 er vant til stor publikumsmængder og fællessang.
Det håber de også, der kommer til mindekoncerten for Kim Larsen søndag aften.
Her er det Niels Brandt til en koncert på Roskilde Festival i 2016.
Af Rasmus Junge06.
okt.
2018 kl.
12.
22Bemærk: artiklen er mere end 30 dage gammelLæs opHver eneste gang, Kim Larsen har spillet koncert de sidste årtier, har der været lagt op til fællessang.
Og det er der også søndag aften, når danskerne sammen kan synge farvel til den afdøde nationalskjald på Rådhuspladsen i København.
En mindekoncert, som også vises på storskærme i Aarhus, Odense og Aalborg – og sendes live på DR1 og P4.
Læs også:Sådan kommer du med til Kim Larsen-mindekoncert den 7.
oktober- Jeg håber på, at der kommer til at være uhørt mange mennesker, lyder det fra Niels Brandt, forsanger i bandet The Minds of 99.
- Jeg håber på, at det bliver en fest for ham.
Og jeg håber på, at folk synger med og giver, hvad de har, sender ham ordentligt afsted og er med til, at hans sangskat bliver husket de næste 1.
000 år.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
Passioneret Larsen-fanNiels Brandt er selv passioneret fan af Kim Larsen.
Larsen var hans store musikalske idol i barndommen, og hans sange har fulgt ham igennem hele hans liv.
Derfor er han også glad for, at han og resten af gruppen skal optræde til mindekoncerten.
- Vi spiller derinde, fordi vi gerne vil huske ham, vi vil gerne huske hans sange, og fordi vi også gerne vil have, at andre husker ham og hans sange, siger han.
Hør The Minds of 99 med hittet 'Ma cherie bon bon'The Minds of 99 - Ma Cherie Bon Bon- Nu er vi jo ikke inviteret til begravelsen – det kan vi også godt forstå!
– men det er jo stadig en kæmpe mindehøjtidelighed, som har et formål: At man husker det menneske, og hvad det stod for.
Og det vil vi rigtig gerne støtte op om.
Sangene lever videreDe seneste år har en lang række af rockens og poppens allerstørste navne som Aretha Franklin, David Bowie, Prince, George Michael og Leonard Cohen forladt os, men for Niels Brandt er det alligevel noget helt andet med Kim Larsen.
Spørger man ham, om han har oplevet noget, der kan sammenlignes med det danske musikikons død, er svaret »intet«.
Her er de navne, som optræder til mindekoncerten søndag aften.
(© dr)- Det eneste er David Bowie, men det var jo ikke så tæt på, som det her er.
Det stod mig ikke så nær, som det her gør.
Men egentlig er det mest hans sange: Mere end mennesket er det musikken, som har en kæmpe plads i vores samfund.
- Jeg er selv tit blevet konfronteret med mine musikalske rødder, og hvad jeg godt kan lide – jeg er tit blevet spurgt om det, så jeg har haft Kim Larsen fremme i stort set hvert interview, jeg har lavet.
Kim Larsen samler folk i en splittet tidFrem for at fordybe sig i sit personlige forhold til Kim Larsen og hans sangskrivningsskat vil Niels Brandt dog hellere bruge sin taletid på at opfordre folk til at møde op til mindekoncerten.
- Jeg synes, at folk skal komme ind på Rådhuspladsen.
Alle dem, jeg kender, kommer – min familie, mine venner.
Man skal komme ind og synge med og være med.
Det er tragisk, men det er jo også en mulighed for at gøre noget sammen.
I den her tid, vi lever i, som er meget splittet, og hvor folk føler sig langt fra hinanden, så er det måske en god lejlighed til at mødes og gøre noget sammen.
Læs også:Kim Larsens sange vil aldrig dø: 5 klassikere der går lige i hjertetDet er vel også meget i hans ånd.
Folk sang jo enormt meget med, når han gav koncert.
- Det håber, jeg også, de gør på søndag, men nu er det jo ikke ham, der står på scenen.
Så må de tage til takke med os andre, siger Niels Brandt.
FacebookTwitterKopier linkEmner:David Bowie (musiker)|Leonard Cohen (musiker)|DR1|København|Pop og rock




https://www.dr.dk/nyheder/regionale/syd/linda-protesterer-maa-kun-have-30-hoens-i-baghaven

Syd- og SønderjyllandLinda protesterer: Må kun have 30 høns i baghavenFlere vil have ændret, at der er en grænse på 30 høns i haven.
Hønseavler Linda Ladekarl mener, det er for dårligt, at hun maksimalt må have 30 høns gående ad gangen hjemme i baghaven.
Af Ulrik Bang-Mørch og Søren Pors Grundahl06.
okt.
2018 kl.
12.
00Bemærk: artiklen er mere end 30 dage gammelLæs opHvis du holder høns hjemme i haven, må du ifølge loven højst have 30 kyllinger, haner eller høns ad gangen.
Men den grænse er alt for lav, hvis det står til Linda Ladekarl fra Skovby ved Haderslev.
Som hobbyavler vil hun gerne være selvforsynende og avle særlige hønseracer til udstilling, men det kan være svært, når grænsen er på maksimalt 30, mener hun.
ReglerneByzoneHer må du maksimalt have 30 høns - lokalplaner kan dog bestemme, at antallet skal være endnu lavere.
LandszoneHer må du som hobbyavler have op til 30 høns.
Du må gerne have flere høns, men overstiger antallet 30, anses det som erhverv.
Kilde: Retsinformation.
dk og Haderslev Kommune- Det gør det jo umuligt for mig at være selvforsynende i forhold til at putte nogle høns i fryseren.
Så jeg er både vred og frustreret over, at jeg skal have disse begrænsninger, siger Linda Ladekarl.
Læs også:Økologisk landbrug buldrer frem: Ung landmand glæder sig over statsstøtteMåtte indskrænke bestandenEfter besøg fra Haderslev Kommune, der konstaterede, at hendes bestand oversteg 30, er hun nemlig blevet bedt om at indskrænke sin bestand.
Haderslev Kommune oplyser, at man blot følger loven, som højst tillader 30 høns.
I miljøaktivitetsbekendtgørelsen står der: "Ejendomme med over 30 høns eller 4 hunde vil således altid betragtes som erhvervsmæssige uanset det øvrige dyrehold.
Ved ordet ”høns” forstås både høner, haner og kyllinger, og det omfatter alle hønsefugle.
".
Linda Ladekarl har altså derfor været nødt til at beskære hendes bestand ned, da hendes dyrehold betragtes som ikke-erhvervsmæssigt.
Men står det til foreningen Frit Fjerkræ skal grænsen for ikke-erhvervsmæssigt dyrehold hæves.
- Vi foreslår, at grænsen hedder 100 stk.
fjerkræ.
Hvis du kun må have op til 30 høns, så kan du ikke være selvforsynende med kyllinger, fortæller formand for foreningen Finn Jensen.
Læs også:Miljørigtig foder: Nu skal høns og svin spise søstjernerStiller spørgsmål til fødevareministerenDyrevelfærdsordfører for Dansk Folkeparti Karina Due mener også, at grænsen på maksimalt 30 er alt for lav.
Udover at stille fødevareminister Jakob Ellemann-Jensen fra Venstre et ministerspørgsmål, vil hun tage sagen op i Miljø- og Fødevareudvalget.
Her vil hun foreslå, at private fremover må have en bestand på op til 100 høns.
Det vil gøre det lettere for dem, der gerne vil være selvforsynende eller opdrætte racehøns til udstilling, mener Karina Due.
- Jeg synes, det er fint, at der er en grænse, men jeg synes, at den skal være højere, end det som den er i dag.
Jeg vil derfor spørge ministeren, om han vil være med til det, siger Karina Due.
- Jeg vil også høre, hvordan de øvrige ordførere på området ser på det.
Hvis jeg kan se, at jeg kan skabe et flertal, så laver vi et beslutningsforslag, fortæller Karina Due.
Hvis Karina Due kan finde opbakning, vil hun forsøge at få ændret loven inden for det næste halve år.
FacebookTwitterKopier linkEmner:Jakob Ellemann-Jensen (politiker)|Haderslev Kommune|Venstre|Karina Due (politiker)|Haderslev




https://www.dr.dk/sporten/haandbold/championsleague/dansk-profil-foer-voldsom-cl-start-forventer-have-ondt-i-kroppen

ChampionsleagueDansk profil før voldsom CL-start: 'Forventer at have ondt i kroppen søndag' Kathrine Heindahl er forberedt på tæsk, når Odense Håndbold i aften debuterer i Champions League.
Odense Håndbold åbner Champions League mod Buducnost i Montenegro.
Af Kristian Pedersen og interview: Kasper Heide Lund06.
okt.
2018 kl.
12.
00Bemærk: artiklen er mere end 30 dage gammelLæs opBuducnost er ikke bare et af Europas bedste håndboldhold.
Mestrene fra Montenegro er også et af Europas hårdeste.
Derfor har de danske landsholdsprofiler og resten af Odense Håndbold også måtte forberede sig oven i hovedet på den (bryde)kamp, der venter, når de i aften debuterer med en udekamp i Champions League.
Stregspiller Kathrine Heindahl erkender på forhånd, at det bliver en udfordring at tøjle temperamentet.
- Jeg skal mentalt forberede mig på ikke at blive alt for hidsig.
Man står tit tættere på tremeteren, end man står på linjen som stregspiller, men det er sådan, det er, og jeg har heldigvis spillet et par landskampe mod Montenegro, så jeg ved, hvad der venter mig, og forventer at have ondt i kroppen på søndag, siger hun.
Læs også:Ambitiøse Odense før debut i mestrenes liga: 'Det er her vi skal være'Montenegrinerne nåede i sidste sæson kvartfinalen i Champions League, hvor de tabte til de senere vindere Györ.
- Der bliver spillet med musklerne.
De vil forsøge at kyse os på hårdhed, og er ikke bange for at tage nogle udvisninger, så det bliver sjovt, men rigtig hårdt, forudser stregspilleren.
Odense er ligesom mestrene fra København Håndbold begge nye i Champions League.
Mens mestrene fra København lørdag eftermiddag spiller hjemme mod franske Brest, er en udekamp i Montenegro den måske største mundfuld, man kan byde Stine Jørgensen og Odense.
- Det bliver en superfed kamp at spille.
Der kommer et enormt tryk i en fed hal, og det bliver en stor oplevelse, siger hun.
Læs også:Håndbold på DR | special-radio | DRBagspilleren kan ligesom Kathrine Heindahl se frem til at blive sat under pres fra et Buducnosthold, hvor bagkæden tæller profiler som Katarina Bulatović, Đurđina Jauković og Milena Raičević og er identisk med Montenegros stærke landshold.
- Dommerlinjen er anderledes i Champions League, end den er herhjemme.
Man skal have lidt flere tæsk, men så må man også dele lidt mere ud, end man er vandt til, siger Stine Jørgensen.
Målet er mellemrunden efter nytårAmbitionen for Odense Håndbold er avancement fra gruppen, der udover Buducnost tæller franske Metz, og så norske Larvik, der i de seneste sæsoner er faldet i niveau og ligner gruppens svageste.
Tre af de fire hold går videre til hovedrunden efter nytår.
- Det er en kæmpe drøm for både os spillere og for klubben at lege med på den internationale scene.
Det er noget, jeg aldrig har prøvet, og det bliver kæmpe stort endelig at få lov til det, siger Kathrine Heindahl.
Læs også:Den danske liga koster kræfter: 'Vi kan ikke få luft som de andre europæiske topklubber'Foreløbig seks Champions League kampe pakker et kampprogram, der i forvejen var fyldt godt ud.
I den hjemlige liga har de vundet sæsonens syv første kampe og har store mesterskabsambitioner, mellem jul og nytår venter pokalturneringens Final4.
Dertil kommer, at syv-otte Odense-spillere er på det danske landshold, der til december spiller EM i Frankrig.
- Vi vil gerne nå rigtig langt i alt, hvad vi deltager i, og her er det vigtigt at holde fokus.
Vi har potentialet til at nå rigtig langt i alle turneringer, siger Kathrine Heindahl.
København Håndbold tager imod Brest Bretagne 13.
45.
Budocnost-Odense kan du se på DR2 fra 18.
50.
FacebookTwitterKopier link




https://www.dr.dk/nyheder/udland/los-angeles-ramt-af-epidemi-af-plet-tyfus

UdlandLos Angeles ramt af epidemi af plet-tyfus20 tilfælde af plettyfus har i år ramt Los Angeles, og nogle peger på mange hjemløse som årsagen.
06.
okt.
2018 kl.
11.
55Bemærk: artiklen er mere end 30 dage gammelLæs opLos Angeles i den amerikanske delstat Californien er ramt af en epidemi af plettyfus.
Sygdommen er båret af lopper og er mest forbundet med fangelejre eller andre steder med dårlig sanitet og mange mennesker samlet.
Ifølge NBC News har antallet af ramte i Pasadena i den nordlige del af Los Angeles nået epidemiske højder.
De lokale myndigheder fortæller, at der har været 20 tilfælde af sygdommen i år mod normalt et til fem på et helt år.
- Plettyfus er en sygdom, der kan give alvorlige komplikationer, kræve langvarig indlæggelse og i sjældne tilfælde medføre død, oplyser Dr.
Ying-Ying Goh, sundhedsansvarlig i Pasadena.
Sygdom er båret af lopperPlettyfus smitter fra lopper og har været kendt i århundreder.
Myndighederne i Los Angeles og Pasadena skriver begge, at årsagen til udbruddene er loppebefængte dyr som rotter og vilde katte.
Ifølge NBC News hænger udbruddet dog sammen med de mange hjemløse, der bor i Los Angeles.
- Der er mange rotter i de fattige områder, og der er mange hunde, der tilhører hjemløse, siger Andy Bales, chef for Union Rescue Mission, der tilbyder overnatning til hjemløse.
/ritzau/FacebookTwitterKopier linkEmner:Los Angeles|Sygdomme og lidelser|Socialforhold|Californien




https://www.dr.dk/nyheder/regionale/hovedstadsomraadet/kaffe-og-uformel-snak-borgmestre-ser-borgerne-i-oejnene

KøbenhavnKaffe og uformel snak: Borgmestre ser borgerne i øjnene I flere hovedstadskommuner kan du snakke direkte med borgmesteren ved enten at booke en tid eller møde op til fast kaffemøder, viser en stikprøve, DR P4 København har foretaget.
Gennem månedlige kaffemøder vil Karsten Søndergaard (V), der er borgmester i Egedal Kommune, finde ud af, hvad kommunens borgere mener, er vigtigt.
Og Karsten Søndergaard er ikke den eneste hovedstadsborgmester, der er klar til at se borgerne i øjnene.
Af Kamilla Mærsk06.
okt.
2018 kl.
11.
52Bemærk: artiklen er mere end 30 dage gammelLæs opSynes du, at fortovene i din kommune burde fejes oftere, eller har du en idé til, hvordan undervisningen i folkeskolen kan gøres bedre?
Så er der stor forskel på, om du kan fortælle din idé direkte til din borgmester eller må nøjes med at skrive en mail.
En stikprøve DR P4 København har lavet viser, at fire ud af 10 adspurgte hovedstadskommuner giver mulighed for, at borgerne kan møde borgmesteren ansigt til ansigt.
Og den vogn hopper Egedal Kommune nu med på og indfører kaffemøder med borgmesteren den første torsdag i hver måned.
- Jeg ville gerne i kontakt med borgerne på en anderledes måde.
Derfor tænkte jeg, at kaffemøder ville være en god måde at få en uformel snak med borgerne om de ting, de synes er vigtige, siger Karsten Søndergaard (V), der er borgmester i Egedal Kommune.
Læs også:Bustur og gratis middag: Borgere bydes forskelligt velkommen i kommunerIfølge Jacob Torfing, der er professor på Institut for Samfundsvidenskab og Erhverv på Roskilde Universitet, så er borgerne også klar til at bide skeer med politikerne ved sådanne møder.
- Der er sket noget med borgerne de sidste par årtier.
Vi er blevet meget mere kompetente, bedre uddannede og vi har fået meget mere politisk selvtillid.
Derfor er det ikke nok for borgerne kun at have kontakt til politikerne og borgmesteren hver fjerde år, når der er valg.
Mail, Messenger og mobil er nokAlligevel er det ikke alle kommuner, der tilbyder møder mellem borgerne og borgmesteren.
I Rudersdal Kommune mener borgmester Jens Ive ikke, at det er nødvendigt at tilbyde møder ansigt til ansigt med borgerne:- Moderne teknologi gør jo, at man stort set kan kontaktes 24/7.
Hovedparten af de borgere, der kontakter mig, gør det via e-mail, men det kan også ske via Messenger eller på telefonen direkte, siger han.
Derfor mener Jens Ive ikke, at der er behov for tilbud, som det i Egedal Kommune, da borgerne let kan komme i kontakt med ham allerede.
Læs også:Guldborgsund-borgmester har fået nok af københavnsk flyttehjælp til borgere på offentlig forsørgelseMen spørger man Jacob Torfing, så kan det fysiske møde med borgerne bringe mere end idéer eller brok med sig.
- Her har politikerne mulighed for at forklare borgerne, hvorfor det ikke altid er lige let, og hvorfor man ofte må prioritere i kommunen, siger han.
Udover Egedal Kommune, tilbyder også Hvidovre, Herlev og Greve, at borgerne kan se borgmesteren i øjnene, mens de fremlægger ideer eller kritik, og ifølge Jacob Torfing, så vil endnu flere kommuner i fremtiden tilbyde det samme.
- Det er til glæde for begge parter.
Borgerne bliver hørt og set og får noget mere indflydelse, og politikerne bliver simpelthen klædt bedre på til at lave deres politiske arbejde og politiske ledelse af lokalsamfundet, forklarer han.
FacebookTwitterKopier linkEmner:Jens Ive (politiker)|Karsten Søndergaard (politiker)|Egedal Kommune|Lokalpolitik|Sjælland




https://www.dr.dk/sporten/motorsport/landstraener-om-nicki-pedersen-mange-hader-ham-men-han-saelger-sporten-godt

MotorsportLandstræner om Nicki Pedersen: 'Mange hader ham, men han sælger sporten godt'Hans Nielsen mener, at Nicki Pedersen sportsligt og kommercielt er berettiget til at få et VM-wildcard.
I aften kører Pedersen sit potentielt sidste løb.
Et VM-wildcard til Nicki Pedersen er ikke nogen dårlig idé, vurderer landstræner Hans Nielsen.
06.
okt.
2018 kl.
11.
36Bemærk: artiklen er mere end 30 dage gammelLæs opResultaterne er ikke lige så gode, som de har været, men speedwaystjernen Nicki Pedersen kører stadigvæk stærkt og sælger billetter.
Derfor kan der være god ræson i at give ham et wildcard igen i 2019-sæsonen.
Sådan lyder meldingen fra speedwaylandstræner Hans Nielsen før lørdagens sidste VM-grandprix, der potentielt kan blive Nicki Pedersens sidste i karrieren, medmindre han har en usandsynligt god aften eller får et wildcard af VM-ledelsen.
- Det er gået lidt op og ned i den her sæson i VM-serien, men han fik en super sejr oppe i Målilla i august.
Læs også:Leon Madsen vinder EM-guld i speedway- Hans form har generelt været super i år i ligaerne i Polen, Sverige og Danmark, men han har så haft det mere vanskeligt i VM-grandprixerne.
Han har dog slet ikke gjort det så dårligt, at han ikke er i spil til at få et wildcard, for det er han bestemt, siger Hans Nielsen.
Ud over at det er sportsligt forsvarligt at tildele Nicki Pedersen et wildcard, taler sidegevinsterne endnu mere for at gøre det, mener landstræneren.
- Nicki sælger sporten godt.
Mange hader ham på en måde, men selv dem, der hader ham, kan godt lide at se ham.
Nicki sælger billetter, det ser man også i den store polske liga.
Speedway er jo også business, og det hele skal kunne køre rundt, siger Hans Nielsen.
Glæder sig til at brænde banen afEfter 18 år som fast kører i VM-serien og foreløbig 1010 heats og 17 grandprixsejre er Nicki Pedersen altså tvunget til en uhørt god aften, hvis han skal gå fra en samlet 11.
-plads til en plads i top-8 efter sæsonens sidste VM-grandprix.
- Det kan sagtens være mit sidste VM-grandprix lørdag, men det gider jeg sgu ikke tænke på.
Så bliver det krampagtigt, og så kan jeg ikke præstere.
- Selvfølgelig ligger tanken i baghovedet, men jeg glæder mig bare til at brænde banen af.
Det burde være svært, men jeg er blevet europamester efter at have været otte point efter den førende inden det sidste grandprix.
Så alting kan ske, siger Nicki Pedersen.
Føler sig ikke færdigNicki Pedersen blev verdensmester i 2003, 2007 og 2008, og han er sluttet på VM-podiet yderligere fire gange.
Det er de meritter, der sammen med hans udfarende og billetsælgende personlighed formentlig skal sikre ham VM-ledelsens velsignelse i form af et wildcard til 2019-sæsonen.
Men han vil ikke lefle for at blive i det fineste selskab.
- Jeg kommer ikke til at hænge i telefonen hos de høje herrer og tigge om et wildcard.
Hvis de føler, at jeg har gjort det godt, ligesom jeg har gjort det igennem mange år, så er det dem, der ringer til mig.
De ved, hvad jeg står for, der er ikke så meget bullshit med mig, siger Nicki Pedersen.
Læs også:Region Varde vinder speedway-DM for holdEt oplagt spørgsmål er, om fynboen er motiveret til at fortsætte karrieren, hvis han bliver droppet efter 18 sæsoner som fast VM-kører.
Han har rundet 41 år, han har vundet alt, han har været igennem livstruende styrt, og lægerne har advaret ham om, at brækker han nakken igen, er der ingen garanti for, at han bevarer førligheden.
- Jeg føler ikke, at jeg er færdig.
Jeg brænder for at køre speedway.
Men jeg ved sgu også, at det er placeringerne i toppen, som gør det sjovt.
Det er sgu ikke ligeså sjovt at ligge, hvor jeg ligger lige nu.
- Hvis jeg ikke skal køre VM, skal jeg køre med om europamesterskabet og køre med i ligaerne.
Så man kan sagtens stadig have travlt, selv om der ikke er tvivl om, at VM-grandprixserien er toppen af kransekagen.
- Det er der, jeg hører til.
Det er der, jeg har givet hr.
og fru Jensen mange spændende timer hjemme i stuerne, siger Nicki Pedersen.
Lørdagens grandprix begynder klokken 19.
00 i polske Torun.
/ritzau/FacebookTwitterKopier linkEmner:Polen|Nicki Pedersen (speedwaykører)|Speedway|Sverige




https://www.dr.dk/nyheder/udland/tyve-har-stjalet-123-kaempeskildpadder-pa-galapagosoer

UdlandTyve har stjålet 123 kæmpeskildpadder på GalapagosøerEcuadors regering kritiserer avlscenter for kæmpeskildpadder for dårlig bevogtning.
Tyvene, der har fjernet 123 unge kæmpeskildpadder, risikerer fængsel i op mod ti år, hvis de bliver pågrebet.
06.
okt.
2018 kl.
11.
07Bemærk: artiklen er mere end 30 dage gammelLæs opTyve har stjålet 123 unge kæmpeskildpadder fra et avlscenter på Galapagosøerne, oplyser Ecuadors miljøministerium.
Myndighederne har sat en efterforskning af tyveriet af skildpadderne i gang.
Der er ingen videoovervågning af skildpadderne på avlscenteret på den centrale del af Isla Isabela, og Washington Paredes, talsmand for den ecuadorianske regering mener, at bevogtningen har været for dårlig.
- Skildpadderne er der bare.
Hvis nogen vil gå derind om natten og stjæle dem, så kan de bare gøre det, siger han.
De stjålne skildpadder er af arterne Chelonoidis vicina og Chelonoidis guntheri.
12 øer - 12 arterGalapagos' skildpadder er en stor turistattraktion, og Ecuador har indført hårde straffe for forbrydelser, der går ud over naturen, miljøet og dyrelivet.
Tyvene står derfor til en fængselsstraf på op mod ti år, hvis de bliver fanget.
Der er 12 arter af galapagos-skildpadder - en for hver af øgruppens 12 største øer.
En 13.
art - Chelonoidis abingdonii - uddøde i 2012, da den sidste hanskildpadde, Lonesome George, døde.
Galapagosøerne blev i 1979 optaget på Unescos liste over Verdens Naturarv.
/ritzau/FacebookTwitterKopier linkEmner:Ecuador|Kriminalitet|Tyverier|UNESCO|Krybdyr




https://www.dr.dk/nyheder/udland/saudisk-journalist-gik-ind-paa-konsulat-i-istanbul-er-ikke-set-siden

Khashoggi-sagenSe temaUdlandSaudisk journalist gik ind på konsulat i Istanbul: Er ikke set sidenDiplomatisk krise truer mellem Saudi-Arabien og Tyrkiet efter journalists forsvinden.
Protester er opstået uden for det saudiarabiske konsulat i Istanbul siden i tirsdags, hvor Jamal Khashoggi forsvandt.
Af Sally Frydenlund Larsen06.
okt.
2018 kl.
11.
06Bemærk: artiklen er mere end 30 dage gammelLæs opJamal Khashoggi var nervøs over at skulle ind på det saudi-arabiske konsulat i tirsdags.
Men fordi den 59-årige journalist fra Saudi-Arabien skal giftes med sin tyrkiske forlovede, var der ingen vej udenom.
Derfor efterlod han efter reglerne tirsdag formiddag sin telefon hos sin forlovede uden for konsulatet i Istanbul og gik ind for at få en officiel bekræftelse på, at han var blevet skilt fra sin tidligere kone.
Derefter så Hatice, Khashoggis forlovede, ham ikke igen.
Hun ventede foran konsulatet til efter midnat, og så slog hun alarm.
Hatice, Jamal Khashoggis forlovede, har ventet foran det saudiarabiske konsulat siden i tirsdags, hvor hendes kæreste forsvandt.
Ikke hvem som helstTyrkiet beskylder nu Saudi-Arabien for at holde journalisten fanget på konsulatet - mens saudi-araberne nægter, at de har noget at gøre med hans forsvinden.
Det fortæller DR's mellemøstkorrespondent, Michael S.
Lund.
- I dag ved ingen, hvor han er.
Og spekulationerne hernede i Tyrkiet går nu på om han sidder fanget inde på det her konsulat i Istanbul, eller om han på en eller anden måde er blevet smuglet til Saudi-Arabien med fly.
Og det er ikke usandsynligt, at saudi-araberne har været interesserede i at få fat i Jamal Khashoggi.
Han er nemlig et kendt ansigt for det saudiske styre, fortæller Michael S.
Lund.
Læs også:Puk Damsgaard: 'Styret i Saudi-Arabien vil vise, hvem der bestemmer'- Jamal er ikke hvilken som helst journalist.
Han er en prominent saudi-arabisk journalist, og han har været meget kritisk over for den saudi-arabiske kongefamilie, specielt den magtfulde kronprins, Mohammed bin Salman, fortæller korrespondenten.
Sidste år rejste journalisten i eksil i USA, hvor han er fast skribent hos Washington Post.
I torsdags efterlod avisen hans klumme blank i avisen og på internettet.
- Khashoggis ord skulle have stået her, men man har ikke hørt fra ham, siden han gik ind på det saudiske konsulat tirsdag eftermiddag, skriver avisen.
Jamal Khashoggi er blevet en populær foredragsholder og debattør, efter han gik i frivillig eksil i USA sidste år.
Anstrengt forholdTyrkiet og Saudi-Arabien er komplet uenige om, hvad der er sket med Jamal Khashoggi.
- Tyrkerne er meget fortørnede over det her.
De mener, han stadig sidder inde på konsulatet, siger Michael S.
Lund, som fortæller, at man på det saudiske konsulat har en anden udlægning:Hvis han stadigvæk sidder derinde, så har Saudi-Arabien altså malet sig op i et hjørne.
Michael S.
Lund, DR's mellemøstkorrespondent.
- Saudi-araberne siger, at han forlod konsulatet og må være forsvundet udenfor.
Det har jeg lidt svært ved at se, hvordan skal ske.
Det er et diplomatkvarter, der er kameraovervågning og der er tyrkisk politi.
Så det er svært at se, hvordan han lige skulle kunne forsvinde i et af de mest sikre kvarterer i Istanbul, siger Michael S.
Lund.
Læs også:Saudiske kvinder gør sig klar til at køre bil - mens privatchauffører må frygte for deres jobHændelsen falder på et uheldigt tidspunkt for begge lande, for forholdet mellem de to er i forvejen meget anstrengt.
- De står på hver sin side i en række konflikter i regionen og støtter vidt forskellige bevægelser, så de har et anstrengt forhold i øjeblikket, siger Michael S.
Lund.
Han kalder situationen for et 'diplomatisk spil', og har svært ved at se, hvordan det skal falde ud til saudi-arabernes fordel.
- Hvis han stadigvæk sidder derinde, så har Saudi-Arabien altså malet sig op i et hjørne.
Det er svært at se, hvordan han skulle komme ud nu, uden at det skulle udløse en diplomatisk krise.
Hvis han er blevet ført ud af landet, må han jo dukke op på et tidspunkt, og så vil det også blive et problem.
Presset stiger på Saudi-Arabien.
Sådan ser Saudi-Arabiens konsulat i Istanbul ud.
Konsulatet ligger i et af byens sikreste kvarterer, siger mellemøstkorrespondent, Michael S.
Lund FacebookTwitterKopier linkEmner:Saudi-Arabien|Tyrkiet|Udenrigspolitik|Istanbul|Washington Post




https://www.dr.dk/nyheder/udland/spansk-operastjerne-er-dod-sang-med-freddie-mercury

KlassiskSpansk operastjerne er død - sang med Freddie MercuryMontserrat Caballé fik i 1987 et popoperahit med 'Barcelona' sammen med Queen-sangeren Freddie Mercury.
Den spanske operastjerne Montserrat Caballé er død, 85 år.
Hendes karriere strakte sig over 50 år.
06.
okt.
2018 kl.
10.
38Bemærk: artiklen er mere end 30 dage gammelLæs opDen spanske operastjerne Montserrat Caballé er død, 85 år, oplyser hospitalskilder.
Hun debuterede i Basel i 1956 og udviklede sin stemme til at blive en af sin generations smukkeste sopraner med speciale i sjældent opførte operaer.
Hun vakte blandt andet opsigt i operaerne Il viaggio a Reims af Gioacchino Rossini.
Montserrat Caballé fik et gedigent internationalt gennembrud, da hun i 1965 erstattede Marilyn Horne i en opførelse af Donizettis opera Lucrezia Borgia i Carnegie Hall i New York.
Montserrat Caballé fik i 1987 også et popoperahit med "Barcelona", hvor hun sang sammen med Queen-sangeren Freddie Mercury.
Året efter udgav duoen et helt album med samme titel, og sangen blev brugt ved sommer-OL i 1992 i Barcelona.
Sang ved OL-åbningCaballé sang 'Barcelona' ved åbningsceremonien sammen med Plácido Domingo og José Carreras, efter at Freddie Mercury var død året før.
Senere udgav Caballé albummet Friends For Life, der indeholder duetter med blandt andre Johnny Logan og Helmut Lotti.
Caballé, der opdagede og hjalp tenoren José Carreras med at fremme sin karriere, sang ind i 2000-tallet på de fleste store operascener med et omfattende repertoire.
Hendes fans kaldte hende La Superba (den superbe).
/ritzau/FacebookTwitterKopier linkEmner:Placido Domingo (musiker)|Barcelona|Opera|Queen|De Olympiske Lege




https://www.dr.dk/nyheder/udland/eu-landet-rumaenien-stemmer-om-forhindre-homoseksuelle-i-gifte-sig

UdlandEU-landet Rumænien stemmer om at forhindre homoseksuelle i at gifte sigVed en folkeafstemning i Rumænien lørdag og søndag afgøres det, om forfatningens ord om ægteskab skal ændres.
Afstemningen er blevet en realitet, efter at organisationen 'Koalitionen for Familien' i 2016 samlede tre millioner underskrifter til at høre folkets stemme.
Af Simon Vincensen06.
okt.
2018 kl.
10.
10Bemærk: artiklen er mere end 30 dage gammelLæs opMens det meste af Europa de senere år har indstillet lovgivningen på at et ægteskab ikke nødvendigvis er mellem en mand og en kvinde – kan Rumænien være på vej i den modsatte retning.
Henover weekenden har rumænere mulighed for at tilkendegive, om det i fremtiden skal være umuligt for homoseksuelle at blive gift.
Helt konkret handler folkeafstemningen om at ændre ordlyden i landets forfatning.
Læs også:Historisk dom i Indien: Sex mellem personer af samme køn er ikke længere strafbartÆGTESKAB MELLEM SAMME KØNÆgteskab mellem mennesker af samme køn er lov i op mod halvdelen af EU's 28 medlemslande.
Herhjemme fik homoseksuelle par mulighed for at indgå ægteskab ved borgerlig eller kirkelig vielse i 2012.
I dag fastslår den, at et ægteskab indgås mellem "ægtefæller".
Men ved folkeafstemningen skal vælgerne tage stilling til en præcisering: At et ægteskab kun er mellem "en mand og en kvinde".
- Personligt føler jeg, at de forsøger at gøre os til andenklassesborgere, siger studerende Cosmin Olteanu til nyhedsbureauet AFP.
Afstemningen møder kritikAfstemningen, der støttes af alle partier undtagen et, er blevet en realitet, efter at organisationen 'Koalitionen for Familien' i 2016 samlede tre millioner underskrifter til at høre folkets stemme.
Bøsser og lesbiske er bekymrede for, at afstemningen vil fremme et mere intolerant samfund, hvor kristne og konservative værdier får forrang.
Læs også:EU-dom: Rumænien skal acceptere homo-ægteparKritikere minder om, at disse kristne og konservative værdier allerede fremmes i andre østeuropæiske lande med autoritære tendenser.
Det gælder for eksempel Polen og Ungarn.
Amnesty International og grupper i EU kritiserer også afstemningen.
Kan erklæres ugyldigFolkeafstemningen er ugyldig, hvis færre end 30 procent af vælgerne stemmer.
Derfor opfordrer flere regnbueorganisationer folk til at blive hjemme.
Det regerende socialdemokratiske parti med premierminister, Viorica Danicila, har været forsigtig med at vælge side.
- Denne folkeafstemning er ikke rettet mod seksuelle minoriteter, har premierministeren sagt.
FacebookTwitterKopier linkEmner:EU|Parforhold|Rumænien|Valg og folkeafstemninger|Socialdemokraterne




https://www.dr.dk/nyheder/kultur/dansk-sanger-kraengede-sjaelen-ud-i-bedste-sendetid-paa-dr1-der-er-sgu-ikke-noget

KulturDansk sanger krængede sjælen ud i bedste sendetid på DR1: Der er sgu ikke noget farligt i følelser23-årige Rasmus Nelausen skriver kun sange, der er baseret på følelser eller oplevelser, han selv har haft.
Rasmus Nelausen har kun optrådt siden 2016.
Han har dog allerede udgivet musik - find ham på din streamingtjeneste.
Af Kasper Madsbøll Christensen06.
okt.
2018 kl.
10.
01Bemærk: artiklen er mere end 30 dage gammelLæs opRasmus Nelausen indfanger dig med det samme.
Med sin følsomme vokal og sine sanges dybe tematikker om blandt andet tabt kærlighed og sorg har den 23-årige sanger med de følsomme øjne og det viltre fuldskæg de seneste uger charmeret de danske tv-seere i DR1-programmet LIVE.
Og det har han gjort på sin helt egen, stilfærdige måde.
Hvor andre deltagere satser på glitrende scenetøj, power-vokaler og imponerende koreografi, er Rasmus Nelausen som regel iført jeans, man-bun og kun akkompagneret af sin guitar.
- Det er rart at mærke, at det har givet pote at holde fast i min egen identitet, og at folk også har kunnet se det.
Jeg er blevet anerkendt for noget, jeg selv har skrevet og komponeret, og som jeg selv har lyst til at gå ud at synge, siger han.
Vigtigt at holde fastSin deltagelse i LIVE har Rasmus Nelausen derfor i høj grad også kunnet bruge til at få bekræftet, at han først og fremmest skal lytte til sig selv og sin egen mavefornemmelse.
- Jeg har meget fået at vide, at det, jeg laver, er okay, men hvis jeg for alvor vil noget med musikken, så skal jeg altså bevæge mig i en anden retning.
Når folk siger sådan noget til mig, så sætter jeg hælene i og går den stik modsatte retning.
- Jeg har holdt fast, og nu oplever jeg lige pludselig, at det giver pote, fortæller Rasmus Nelausen, der inden LIVE blandt andet har modtaget undervisning af sangskriver Benjamin Agerbæk og af to omgange har været på musikalsk højskole.
- Jeg arbejder lidt i to yderligheder.
Enten er jeg glad og udadvendt og elsker at socialisere med folk, eller også har jeg brug for at være fuldstændig alene, fortæller Rasmus Nelausen.
Faktisk imponerede Rasmus Nelausen så meget på sit første højskoleophold, at Agerbæk efterfølgende bad ham ringe til Jyderup Højskole, hvor han lige havde været.
De stod klar med et legat til det unge sangskrivertalent.
- Og så tog jeg på højskole igen!
Jeg fik faktisk et helt semester.
Lytteren skal mærke ægthedenHøjskoleopholdet var én af den slags oplevelser, der bekræftede Rasmus Nelausen i, at man altid skal give sig 100 procent, uanset hvad man giver sig i kast med.
- For lige pludselig sidder der nogen, der kan bruge det, du laver, til noget, eller som gerne vil have fat i dig – eller giver et legat.
Sådan valgte han også valgt at gribe LIVE-programmerne an.
- Jeg tænkte: Sådan en LIVE-audition er jo virkelig, virkelig god eksponering, og jeg mister ikke noget ved at stille mig op på den scene og spille.
Det er jo bare en kæmpe mulighed, siger Rasmus Nelausen, der dog måtte forlade programmet i fredags.
I løbet af LIVE-programmerne har den 23-årige sanger og sangskriver fået stor ros for sin indlevelse og autenticitet, og netop det autentiske er vigtigt for ham i hans sangskrivning, understreger Rasmus Nelausen.
Læs også:Dansk sangerinde havde næsten opgivet musikken: Nu optræder hun for 200.
000 hver uge- Jeg opdigter ikke en historie og synger om den.
Alt er baseret på følelser, jeg har haft, eller situationer, jeg har oplevet.
Så kan det godt være, jeg fletter ti procent fiktion ind i det for at give det en sammenhæng, men mit udgangspunkt er altid, at hvis folk skal tro på, at det jeg synger, er reelt, så skal de også kunne mærke, at det er fordi jeg ved, hvad jeg snakker om.
- Jeg er okay til mange ting, men jeg er ikke rigtig god til noget, og det, jeg er bedst til, det er musik.
Der er sgu ikke andre muligheder for mig, siger Rasmus Nelausen.
Vi skal tale om følelserRasmus Nelausen blev færdig på Steinerskole i 2013 og arbejdede derefter to år, inden han tog på højskole.
Det var dog først i 2016, at han fandt ud af, han ville være musiker på fuld tid.
Den første gennemarbejdede sang, han skrev, handlede om en pige, som han godt vidste, det ikke ville komme til at fungere med.
Det er okay at sige højt, at man har fået sit hjerte knust, for det har alle prøvet.
Rasmus Nelausen- Og på trods af det satte jeg mig op foran 80 mennesker, der kendte os begge to, og sang den.
Først tænkte han på, om det var for meget, men fik med egne ord en følelse af 'ikke at have noget imod, at folk ved, hvordan jeg har det'.
- For der er sgu ikke noget farligt i følelser.
Alle føler, og alle oplever glæde og tristhed.
Det er okay at sige højt, at man har fået sit hjerte knust, for det har alle prøvet.
Det er der ikke noget galt i, og det må vi godt både snakke om og græde over og komme videre fra, siger Rasmus Nelausen og tilføjer:- Og hvis jeg kan italesætte det igennem mine sange, så synes jeg, det er det værd.
Følg Rasmus Nelausen på hans Facebook-side her.
FacebookTwitterKopier link




https://www.dr.dk/nyheder/regionale/nordjylland/nordjyske-politifolk-vi-bliver-ladt-i-stikken

NordjyllandNordjyske politifolk: Vi bliver ladt i stikkenØget patruljering på landet betyder, at der er færre betjente i byerne.
Vi bruger 50 procent af ressourcerne til fem procent af opgaverne, siger tillidsmanden for politibetjentene i Nordjylland.
Af Michael Strandfeldt og Mads Mostrup Jensen06.
okt.
2018 kl.
09.
50Bemærk: artiklen er mere end 30 dage gammelLæs opNordjyllands Politi rykker hurtigere ud, når der bliver slået alarm fra de nordjyske landdistrikter.
Det er konsekvensen af en ny struktur, hvor der altid skal være mindst én patrulje på vagt i hver af de syv distrikter i politikredsen.
Læs også:Politisk flertal vil have mere lokalpoliti: Landbetjenten skal tilbageMen det har også konsekvens for de betjente, der patruljerer i byerne.
De er blevet mere sårbare, siger tillidsmand Poul Bruun.
- Der er længere til hjælpen, hvis der sker noget, som kræver mere end to betjente, forklarer han.
Ifølge Poul Bruun er det splid af ressourcer at lade en patrulje køre fast rundt i et landområde.
- Der sker heldigvis ikke ret meget derude, så man har reelt taget 50 procent af ressourcerne og givet dem til fem procent af opgaverne, siger han.
Afviser kritikkenHos Nordjyllands Politi afviser man kritikken fra politifolkene.
Hjælpen er hurtigt fremme, hvis en patrulje kommer i knibe i en af de større byer, understreger chefpolitiinspektør Karsten V.
Hansen.
- Der er flere patruljer, end der er patruljedistrikter.
Vores vagtcentral har overblik, hvor der er mest tryk på kedlerne og hvor behovet for flere patruljer opstår, siger han.
Det er landdistrikter som Jammerbugt Kommune, der nyder godt af den nye patruljeringsstruktur.
I dag tager det i gennemsnit 18 minutter fra alarmen går, til politiet er fremme.
Tidligere var den gennemsnitlige responstid 32 minutter.
FacebookTwitterKopier link




https://www.dr.dk/sporten/formel1/magnussen-starter-tilbage-i-feltet-i-japan

Formel1Magnussen starter tilbage i feltet i JapanRegnvejr endte med at spolere Kevin Magnussens forsøg på at slutte højere oppe i kvalifikationen i Japan.
Kevin Magnussen starter som nummer 12 i Japan søndag.
06.
okt.
2018 kl.
09.
23Bemærk: artiklen er mere end 30 dage gammelLæs opRacerkøreren Kevin Magnussen (Haas) starter midt i feltet i søndagens Formel 1-grandprix i Japan.
Den 26-årige dansker satte lørdag 12.
hurtigste tid i kvalifikationen på Suzuka-banen.
Kevin Magnussen var 0,378 sekunder fra at køre sig videre til tredje kvalifikationsrunde, den såkaldte Q3, der har deltagelse af de ti hurtigste racerbiler.
Læs også:Magnussen henter en ottendeplads og fire VM-point i RuslandRegnen kom til at spille danskeren et puds, da den satte ind, netop som Magnussen havde forladt garagen for at sætte en tid.
12.
-pladsen i kvalifikationen passer sikkert nogenlunde til danskerens niveau.
Magnussen satte nemlig 11.
hurtigste omgangstid i første kvalifikationsrunde, Q1.
Også her var Grosjean et halvt sekund hurtigere.
Læs også:Jan Magnussen om sønnens Haas-forlængelse: 'Ikke forestillet mig andre teams'Q1 blev præget af et uheld, da svenske Magnus Ericsson (Sauber) kørte af banen og smadrede sin racer ind i væggen.
Kvalifikationen var samtidig en lille magtdemonstration fra Mercedes i forhold til de nærmeste rivaler fra Ferrari.
Den førende i VM-stillingen, Lewis Hamilton (Mercedes), starter forrest med holdkammeraten Valtteri Bottas som nummer to.
Hamiltons største konkurrent, Sebastian Vettel (Ferrari), blev blot nummer ni i kvalifikationen - 4,432 sekunder efter Hamilton.
Kimi Räikkönen satte fjerdehurtigste tid.
Grandprixet i Japan er sæsonens femtesidste.
Hamilton har et forspring på 50 point til Vettel på et tidspunkt, hvor tyskeren maksimalt kan indhente 125 point på Hamilton.
/ritzau/FacebookTwitterKopier linkEmner:Kevin Magnussen (racerkører)|Kimi Räikkonen (racerkører)|Japan|Ferrari|Motorsport




https://www.dr.dk/nyheder/regionale/fyn/stort-fald-i-brugen-af-tvang-i-psykiatrien-i-region-syddanmark

FynStort fald i brugen af tvang i psykiatrien i Region SyddanmarkMed en tidligere indsats, samtale og ansvar, er det lykkes Region Syddanmark at mindske brugen af tvang i psykiatrien.
Med samtale og ansvar som kodeord, er det lykkedes for Region Syddanmark at nedbringe brugen af tvang i psykiatrien betragteligt.
Af Jonatan Grau Møller06.
okt.
2018 kl.
09.
10Bemærk: artiklen er mere end 30 dage gammelLæs opDet er sidste udvej.
Sådan beskriver man på Odense Universitetshospital (OUH) brugen af bæltefiksering.
Derfor er Lene Granhøj, der er oversygeplejerske på børne- og ungepsyk.
, OUH, glad for, at det er lykkedes at nedbringe brugen af tvang i psykiatrien i Region Syddanmark.
- Jeg er stolt af det, som vores mobilteam har opnået, for det har givet nogle meget bedre forløb, og nogle af de unge mennesker, som har været i det her tilbud har fået nogle bedre liv, siger hun.
Læs også:Brætspil med 'superkræfter' skal bremse brugen af tvangI 2016 havde de 188 bæltefikseringer.
Det svarer til 3-4 om ugen.
I første halvår af 2018 var det tal nede på 18 i alt.
Der er dog stadig plads til forbedring, mener Lene Granhøj, der har et klokkeklart mål.
- Jeg er helt sikker på, at det kan lykkes endnu mere, så vi slet ikke behøver at bæltefiksere.
Det er ambitionen, siger hun.
Ansvar og samtaleNedgangen i bæltefiksering er sket uden at forbruget af medicin er steget.
Ifølge Jim Schoubou Scherning, der er koordinator for mobilteams på børn- og ungepsyk.
, OUH, er årsagen klar.
- Vi er ude ved de unge tidligere, end vi har været før.
Tidligere kom man til psykiatrien, når man havde behov for hjælp, forklarer han.
Læs også:Antallet af unge i psykiatrien er fordoblet på få år: "Vi skal gøre det bedre"I stedet for piller er kodeordene samtale og ansvar.
På sygehuset har man lavet såkaldte mobilteams, hvor personalet kører hjem til de unge selv, og gennem samtaler og støtte får de unge mere indflydelse på deres liv.
På den måde kan de søge hjælp inden det går galt og ender med tvang.
Og effekten er tydelig, mener Jim Schoubou Scherning.
- Jeg kan se, at de unge mennesker blomstrer, når de får ansvar og får mulighed for at arbejde med det, der er rigtig svært, fortæller han.
I videoen nedenfor kan du møde Mette Andreasen.
Hun er 20 år og en af de patienter, der har mærket den positive udvikling på egen krop.
FacebookTwitterKopier linkEmner:Odense Universitetshospital|Region Syddanmark|Psykiske lidelser|Odense|Hospitaler




https://www.dr.dk/nyheder/kultur/folk-trodsede-politiets-advarsel-kim-larsens-mindeoptog-fortsatte

Kim Larsen er dødSe temaKulturFolk trodsede politiets advarsel: Kim Larsens mindeoptog fortsatteKøbenhavns Politi havde opfordret folk til at holde sig fra Nytorv på grund af pladsmangel.
Cirka 30.
000 deltog i optog til ære for Kim Larsen i København.
Her er vi på Christianshavn.
Af Sally Frydenlund Larsen06.
okt.
2018 kl.
08.
44Bemærk: artiklen er mere end 30 dage gammelLæs opIntet andet end fantastisk stemning.
Sådan oplevede Københavns Politi optoget til ære for Kim Larsen, som gik gennem hovedstadens gader i går.
Politiet havde ellers opfordret til, at ikke alle optogets 30.
000 deltagere gik med helt til Nytorv, som var optogets planlagte endestation.
Torvet kan nemlig ikke rumme så mange mennesker, skrev Københavns Politi på Twitter.
Læs også:25.
000-30.
000 hylder Kim Larsen: Politiet opfordrer folk til at holde sig vækTæt, men godtMen folkestrømmen fortsatte, og da optoget endte på Nytorv efter mørkets frembrud, stod folk tæt.
Alligevel var stemningen god, melder politiet.
- Arrangementet forløb ganske stille og fredeligt.
Der var rigtig mange mennesker og det gav nogle trafikale udfordringer selvfølgelig, siger Henrik Brix, vagtchef ved Københavns Politi.
Læs også:Danskere i titusindvis sagde farvel med fakler og fadøl: Kim Larsen var den størsteHan fortæller, at politiet ikke har modtaget en eneste anmeldelse eller henvendelse om uro i forbindelse med optoget.
- Det har vi ikke modtaget nogle anmeldelser om.
Vi var jo også selv til stede og oplevede intet andet end en fantastisk stemning alle de her mennesker imellem, siger vagtchefen.
I Odense deltog cirka 10.
000 i et mindeoptog og i Aarhus deltog cirka 5.
000.
FacebookTwitterKopier linkEmner:Københavns Politi|Politi|Twitter|København|Kim Larsen (musiker)




https://www.dr.dk/nyheder/regionale/syd/kaempe-facebook-datacenter-bygges-ovenpaa-2000-aar-gammel-landsby

Syd- og SønderjyllandKæmpe Facebook-datacenter bygges ovenpå 2000 år gammel landsbyUdgravning til Facebooks datacenter i Esbjerg giver arkæologer mulighed for at gøre fund fra fortiden.
Ved udgravningen til Facebooks nye datacenter har arkæologer fundet en tusinde år gammel jernalderlandsby ved Esbjerg Af Sofie Lewring, Susanne Kristine Terman Pedersen og Anne Philipsen06.
okt.
2018 kl.
07.
58Bemærk: artiklen er mere end 30 dage gammelLæs opDet sker, at fortiden dukker op, når man graver til fremtiden.
Resterne af en omkring 2.
000 år gammel jernalderlandsby titter frem, hvor et stort og nyt Facebook-datacenter skal bygges.
Siden maj har 18 arkæologer undersøgt jorden, der kan fortælle en masse om landsbyen Andrups forhistorie.
Det fortæller Michael Alrø Jensen, der er museumsdirektør ved Sydvestjyske Museer.
- Det er muligvis Andrups begyndelse, vi har fundet.
Den landsbystruktur, vi kan se, svarer til den, man ser efter Kristi fødsel, hvor man begynder at flytte sammen i landsbyer fremfor at bo spredt i landskabet, siger han.
Læs også:Facebook bygger i EsbjergDet 170.
000 kvadratmeter store areal ved Andrup er en unik mulighed for at undersøge området.
Det er sjældent, at så store arealer skal undersøges, uddyber Michael Alrø Jensen, der gætter på, at flere landsbyfund vil dukke op, hvis man også undersøgte flere større områder.
Planerne om det nye datacenter ved Esbjerg har givet arkæologerne mulighed for at forundersøge 10 hektar af det store område, hvor centret skal bygges.
- Det er ret usædvanligt, at vi får lov til at undersøge så store, sammenhængende områder.
Normalt undersøger vi noget mindre matrikler svarende til parcelhusgrunde, siger Michael Alrø Jensen.
Læs også:Endnu et gigantisk datacenter på vej: Danmark ligger lige ud til de digitale motorvejeIngen forsinkelser for byggerietMålt på arealet er udgravningen det største projekt, Sydvestjyske Museer har været med til.
Selvom der er gjort store fortidsfund i jorden, mener Michael Alrø Jensen ikke, at byggeriet bliver forsinket.
- Det er ikke min vurdering, at byggeriet bliver forsinket.
Vi gør, hvad vi kan, for at byggeriet kan starte til planlagt tid, siger han.
Hvis det er muligt at bevare fortidsminderne på stedet uden at ødelægge dem ved byggeriet, skal de ifølge lovgivningen ikke udgraves, inden byggeriet af det store datacenter går i gang.
FacebookTwitterKopier linkEmner:Facebook|Historie|Museer|Esbjerg




https://www.dr.dk/nyheder/regionale/midtvest/personlig-hjertesag-bliver-til-forskning-bastian-vil-stoppe-forurening-i

Midt- og VestjyllandPersonlig hjertesag bliver til forskning: Bastian vil stoppe forurening i NordsøenI fire år har fiskeribiolog frivilligt samlet på affald fra Nordsøen.
Nu får han penge til at gå i dybden med forskningen.
Bastian Huwer med et stykke plastiktråd, som sandsynligvis stammer fra 'Dolly Ropes', som bruges til at beskytte fiskernes bomtrawl mod slid.
Privatfoto.
Af Sophie Baltzer og Mette Skov-Jensen06.
okt.
2018 kl.
07.
55Bemærk: artiklen er mere end 30 dage gammelLæs opFiskeribiolog Bastian Huwer fra DTU Aqua samler på skrald fra Nordsøen.
Hans samling af op til fire år gamle, små stykker affald skal nu bruges til at blive klogere på, hvor meget skrald der flyder rundt vandet.
- Typisk kigger man på det affald, der ligger på havbunden, flyder på overfladen eller er skyllet op på strandene.
Men vi har ikke megen viden om, hvad der flyder i vandsøjlen, siger Bastian Huwer.
Fiskeribiologen vil bruge de næste to år på at registrere og analysere affald fra netop vandet mellem bund og top.
Læs også:Tyske vejrballoner skyller i land på Fanø: Plastik og batterier sviner stranden tilSkraldet er fanget som bifangst i forbindelse med DTU Aquas årlige sildelarveundersøgelser, som bruges til at vurdere, hvordan sildebestanden forventes at udvikle sig.
Her trækker forskerne et fintmasket plankton-net fra overfladen og tre meter over bunden og op igen.
Og det har vist sig, at der er andet og mere end sildelarver i nettet.
'De første grove kig på vores prøvemateriale viser, at over 95 procent er plastik'Bastian Huwer, fiskeribiolog- Jeg overtog sildelarveundersøgelserne i 2014.
I de første prøver, jeg modtog, så jeg en hel del affald, så jeg begyndte i min fritid at analysere affaldsprøverne lidt i det små, siger Bastian Huwer.
Ret hurtigt blev han dog klar over, at det var en større opgave.
Især da han fortalte sine forskerkolleger fra de andre lande omkring Nordsøen om sine observationer, og de begyndte at sende ham skrald fra deres sildelarvetogter.
- Så fik jeg halvlugtende poser med skrald fra blandt andet Sverige, Tyskland og Holland.
Det blev pludselig lidt for meget affald at håndtere uden et dedikeret projekt, siger Bastian Huwer.
Plaststykker, plastfolie og plasttråde.
Eksempler på affald, som er indsamlet af DTU Aqua's havundersøgelsesskib DANA.
Foto: DTU Aqua.
Han er derfor glad for, at Velux Fonden nu støtter undersøgelsen, så han for alvor kan dykke ned i affaldsprøverne.
- De første grove kig på vores prøvemateriale viser, at over 95 procent er plastik.
Vi finder typisk stykker af plastfolie, men det er svært at sige, hvor det kommer fra.
Ud fra farve eller tryk på plastfolien kan vi måske komme med et bud på kilden og få lukket ned for den, siger Bastian Huwer.
Meget affald langs den jyske vestkystHans forskning skal også kortlægge, om der er særlige 'hotspots', hvor der er specielt meget affald.
Fakta om undersøgelsenProjektet hedder 'MARLINS - Marine Litter in the Water Column of the North Sea'.
Projektet begyndte 1.
oktober og løber over to år.
Affaldet stammer fra Nordsøen inklusiv Kattegat og Skagerak.
Indsamlingen sker i samarbejde med forskere i Norge, Sverige, Tyskland, Holland, Frankrig og Skotland.
VELUX Fonden støtter med 943.
464 kroner.
Kilde: DTU Aqua.
Her viser Huwers egne private undersøgelser, at den jyske vestkyst kan være et sådant 'hotspot', fordi der samler sig meget skrald langs kysten, noget mindre ved England og næsten intet i midten af Nordsøen.
- Når vi kigger på prøverne flere år i træk, er der mønstre, der gentager sig.
Hvis vi kan udpege specifikke ting, der er skyld i forureningen, kan vi måske gøre en indsats for at forhindre, at der kommer flere ting i havet, siger fiskeribiologen.
Læs også:Hollændere vil rydde Stillehavet for plastik - med hjælp fra MærskEn stor del af skraldet ved den jyske vestkyst er blå eller orange plasttråde.
Bastian Huwer mener, at de stammer fra såkaldte 'Dolly Ropes', som bliver brugt til bomtrawlsfiskeri.
Ifølge DTU Aqua bliver de snoede plasttråde hurtigt filtrede og slidte.
Det hollandsk projekt 'DollyRopeFree' anslår, at der tabes mindst 65 tons plastiktråde om året i de europæiske farvande.
Der er derfor sandsynligvis mange tons af denne slags plastiktråde i Nordsøen.
- Jeg synes, det er unikt, at vi ser på typen af forurening i vandsøjlen.
Det er der ikke så meget viden om endnu, siger Bastian Huwer.
Det er med net af denne type, at forskere fra DTU Aqua laver de årlige sildelarveundersøgelser i Nordsøen.
Affald følger med som bifangst.
Foto: DTU Aqua.
Han kalder det en personlig hjertesag at kigge nærmere på affald i havet.
- Allerede i de første prøver så jeg en hel del affald.
Det, synes jeg personligt, er ikke noget, der hører til i havet.
Så jeg er meget glad for, at Velux Fonden støtter, så vi nu kan analysere det hele i større detaljer.
FacebookTwitterKopier linkEmner:Affald|Videnskab|Forurening




https://www.dr.dk/nyheder/kultur/tre-sidste-navne-er-fundet-til-kim-larsen-mindekoncert

Kim Larsen er dødSe temaKulturTre sidste navne er fundet til Kim Larsen-mindekoncertMagtens Korridorer, Rasmus Nøhr og DR Pigekoret vil også synge Kim Larsen-sange ved mindekoncert.
I går hyldede musikeren Rasmus Nøhr Kim Larsen under et mindeoptog i København.
I morgen står han igen på scenen.
06.
okt.
2018 kl.
07.
52Bemærk: artiklen er mere end 30 dage gammelLæs opMagtens Korridorer, Rasmus Nøhr og DR Pigekoret vil også synge Kim Larsen-sange ved mindekoncerten på Rådhuspladsen i morgen, oplyser DR.
Tidligere er det meldt ud, at The Minds of 99, Love Shop, Michael Falch, Caroline Henderson, Kwamie Liv, Kira Skov, Mette Lindberg, Mattias Kolstrup, Carl Emil Petersen, Rasmus Walter, Oh Land og Dorthe Gerlach vil stå på scenen.
Mindekoncerten finder sted på Rådhuspladsen i København, og den vil kunne følges på storskærme i Odense, Aalborg og Aarhus.
Mindekoncerten sendes desuden direkte på DR1, P4 og DR TV.
Læs også:Stormer ind på hitlisterne: Kim Larsen hitter efter sin dødRadio- og tv-vært Mads Steffensen bliver vært for søndagens koncert, som får titlen 'Som et strejf af en dråbe - Danmark synger farvel til Kim Larsen'.
Først var mindekoncerten planlagt til at blive afholdt i DR Byen.
Men fordi DR oplevede stor interesse for at hylde Kim Larsen, besluttede man at rykke koncerten, så alle kan være med.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
Underholdningschef Jan Lagermand Ludme håber, at koncerten bliver smuk, rørende og festlig ligesom Kim Larsens musik.
- Forhåbentlig bliver det en koncert, hvor folk har lyst til at synge med og mærke det fantastiske fællesskab, der er, når man står en masse mennesker og synger sammen, siger han.
/ritzau/FacebookTwitterKopier linkEmner:Carl Emil Petersen (musiker)|Caroline Henderson (musiker)|København|Pop og rock|Aalborg




https://www.dr.dk/nyheder/indland/efter-kaempe-politiaktion-eksiliranere-er-truede-efter-drab-i-holland

Landsdækkende politiaktionSe temaIndlandEfter kæmpe politiaktion: Eksiliranere er truede efter drab i HollandOprørsgruppen ASMLA henvendte sig til myndighederne allerede i november.
De danske medlemmer af ASMLA oplever, at de danske myndigheder passer på dem.
Derfor føler de sig trygge i Danmark, fortæller gruppens talsmand Yaqoub Al Tostari.
Af Sally Frydenlund Larsen og Emma Toft06.
okt.
2018 kl.
07.
33Bemærk: artiklen er mere end 30 dage gammelLæs opEfter drabet på en hollandsk eksiliraner i november sidste år har danske eksiliranere følt sig truet på livet.
Det fortæller talsmanden fra den politiske organisation ASMLA (Arab Struggle Movement for the Liberation of Ahwaz) i Danmark, Yaqoub Al Tostari.
Ifølge DR's oplysninger var det netop medlemmer af den gruppe, som var årsagen til, at Politiets Efterretningstjeneste (PET) og politiet fredag d.
28.
september lukkede store dele af landet ned i en stor politiaktion.
Læs også:Retsanalytiker: Vi får nok aldrig hele sandheden at vide om massiv politiaktionHvem er oppositionsgruppen?
Gruppen Arab Struggle Movement for the Liberation of Ahwaz (ASMLA) kæmper for, at det sydvestlige Iran løsriver sig og bliver sin egen nation.
De iranske myndigheder mener, at gruppen stod bag et angreb 22.
september på en militærparade, der kostede mindst 25 livet.
Efterfølgende blev den danske, hollandske og britiske ambassadør i landet indkaldt til et hastemøde i Teheran.
Det skyldes, at de tre lande - ifølge de iranske myndigheder - alle har medlemmer fra ASMLA-gruppen boende i deres land.
Efter angrebet stod gruppens danske talsmand frem i et interview med DR Nyheder, hvor han fortalte, at gruppen sympatiserede med angrebet, men at de hverken havde kendskab til eller havde deltaget i planlægningen af angrebet.
Ifølge DR Nyheders oplysninger var det konkrete trusler mod gruppen, som var årsag til den store politiaktion den 29.
september.
Yaqoub Al Tostari var ikke selv i landet den pågældende fredag og vil hverken be- eller afkræfte, at oprørsgruppen var omdrejningspunktet for politiaktionen.
Han vil dog gerne fortælle, at gruppen, som har medlemmer verden over, har hovedkontor i Ringsted, hvor formanden for ASMLA, Habib Jabor, også bor.
Føler sig tryggeASMLA blev offentligt kendt i Danmark, da gruppen i september tilkendegav sin støtte til terroristerne bag et angreb i den iranske by Ahwaz.
Gruppen arbejder for, at netop Ahwaz-regionen skal gøres til en selvstændig stat, og beskylder Iran for at stå bag angreb på flere separatistgrupper uden for Iran.
I november blev ASMLA's næstformand Ahmad Mola Nissi dræbt af ukendte gerningsmænd i Holland.
Det fik gruppens danske afdeling til at henvende sig til myndighederne, fortæller Yaqoub Al Tostari.
- Efter drabet på Ahmad Mola Nissi kontaktede vi myndighederne i Danmark og de andre lande, hvor vores organisation befinder sig, og sagde til dem, at det kan godt være, at Iran har andre planer om at dræbe resten af organisationen, siger han.
Læs også:Iransk oprørsgruppe roser PET for at bremse angreb i DanmarkTalsmanden vil ikke specificere, om gruppen har henvendt sig til den lokale politikreds, PET eller en tredje myndighed, men han roser myndighederne for at tage truslen alvorlig, og understreger, at gruppen "har fået alt det, vi skulle have for at føle os trygge".
Den iranske ambassade i Danmark har tidligere afvist, at ASMLA i Danmark skulle have brug for beskyttelse mod det iranske regime.
Yaqoub Al Tostari er ikke talsmandens rigtige navn.
DR Nyheder er bekendt med hans rigtige navn, men af hensyn til hans sikkerhed, anvender vi det ikke.
FacebookTwitterKopier linkEmner:ASMLA|Politiets Efterretningstjeneste|Iran|Kriminalitet|Holland




https://www.dr.dk/nyheder/politik/regeringen-vil-give-udsatte-borgere-en-udredning-og-en-helhedsplan

PolitikRegeringen vil give udsatte borgere én udredning og én helhedsplanUdsatte borgere sendes i dag ud i en jungle af krav, indsatser og skiftende kontaktpersoner.
Minister for offentlig innovation, Sophie Løhde (V), præsenterer regeringens udspil "Sammen med borgeren – En helhedsorienteret indsats".
Af Rikke Gjøl Mansø, Emil Winckler og Issa Jeppesen06.
okt.
2018 kl.
07.
30Bemærk: artiklen er mere end 30 dage gammelLæs opDet skal være slut med, at udsatte borgere skal forklare deres situation og livshistorie til et hav af skiftende sagsbehandlere fra kommunen, som giver dem forskellige udredninger og måske endda også direkte modsatrettede indsatser.
Med udspillet "Sammen med borgeren – En helhedsorienteret indsats" vil regeringen rydde op i et tungt, uigennemskueligt og siloopdelt offentligt system, hvor udsatte borgere bliver klemt mellem systemer, der ikke hænger sammen.
Læs også:Regeringen: Mindre topstyring og færre regler skal sikre milliarder til den offentlige sektor- I dag sender vi folk ud i en jungle af krav, indsatser og skiftende kontaktpersoner, siger innovationsminister Sophie Løhde, der erkender, at politikerne gennem årene har lagt "lag-på-lag" af regulering, krav og nye opgaver ned over systemet.
- Vi ønsker, at borgerne skal have en koordinerende sagsbehandler, så man ikke skal genfortælle sin historie om og om igen, men får en samlet indsats, der går på tværs af social-, sundheds-, beskæftigelses- og uddannelsesområdet.
Regeringen lægger op til at afsætte 120 mio.
kr.
, så 20 udvalgte kommuner kan arbejde målrettet med at implementere reformen.
5 forslag fra regeringens planÉn ny lov om en helhedsorienteret indsats Indsatser fra syv forskellige lovgivninger og fire forskellige sektorområder samles i én ny hovedlov om helhedsorienterede indsatser til borgere med komplekse og sammensatte problemer.
Loven er et tilbud til borgeren om at få en koordineret indsats, som går på tværs af fagområder.
Én udredning og én plan Med den nye lov får borgeren mulighed for at få en samlet tværfaglig og helhedsorienteret udredning af sin samlede livssituation og ressourcer.
Borgeren og kommunen fastlægger i fællesskab én samlet og helhedsorienteret plan.
Én klageadgang I stedet for, at borgeren skal klage særskilt over de enkelte afgørelser og får særskilte klagevejledninger for de forskellige indsatser, skal borgeren fremover modtage en tværfaglig og samlet skriftlig afgørelse om indsatserne.
Én samlet afgørelse om kontaktpersonordninger Bestemmelserne for kontaktpersonsordninger på social- og beskæftigelsesområdet skal samordnes, så alle borgere, der modtager både mentorstøtte og socialpædagogisk støtte, kan få en samlet afgørelse om tildeling af støtte på tværs af sektorområder.
National aftale om koordinerende sagsbehandlere En eller flere sagsbehandlere skal have det fulde overblik over borgerens sag.
Regeringen vil indgå en national aftale med Kommunernes Landsforening, KL, om koordinerende sagsbehandlere.
Kilde: Regeringsudspillet "Sammen med borgeren – En helhedsorienteret indsats".
Regeringen vil konkret samle indsatser fra syv forskellige lovgivninger og fire forskellige sektorområder i én ny hovedlov om helhedsorienterede indsatser til borgere med komplekse problemer.
- Vi skal blive langt bedre til at levere en indsats med afsæt i det enkelte menneskes situation og behov – frem for at sende mennesker ud i et hav af forskellige paragraffer og syv forskellige skiftende lovgivninger, der trækker i hver sin retning.
- Derfor foreslår vi nu som en samlet reform, at vi laver én ny hovedlov, der for første gang går på tværs af social-, sundheds-, beskæftigelses- og uddannelsesområdet, siger Sophie Løhde.
Regeringen vil med udspillet "gøre grundlæggende op med den måde, som den offentlige sektor møder borgerne på".
Én udredning og én planMed den nye lov får borgeren blandt andet én samlet tværfaglig og helhedsorienteret udredning af sin samlede livssituation.
- Det er paradoksalt, at nogle af de mennesker, der har det allersværest i vores samfund, de bliver mødt af et hav af forskellige regler, krav og indsatser og skiftende sagsbehandlere, siger Sophie Løhde og tilføjer:- Det er forvirrende for den enkelte, men også for medarbejderne, og det betyder, at vi i dag taber rigtig mange mennesker, på trods af at vi investerer rigtig mange penge, men vi leverer ikke en særlig god kvalitet.
Læs også:Minister klar til at fjerne over 300 regler: Vi har for mange gakgak-regler i det offentligeDet er borgeren og kommunen, der sammen skal lave "én samlet og helhedsorienteret plan".
- Hvis man for eksempel er langtidsledig og samtidig kæmper med et misbrug, skal man ikke som i dag kunne opleve, at man bliver indkaldt til samtale på jobcenteret, samtidig med at man skal møde til misbrugsbehandling.
Der har man behov for en samlet, koordineret indsats.
Det kan man ikke i dag, fordi vi har syv forskellige sektorlovgivninger med et hav af krav og regler, som meget ofte trækker i hver sin retning, siger Sophie Løhde.
Socialrådgiverforeningen: Skru op for ambitionerneFormanden for Dansk Socialrådgiverforening, Majbrit Berlau, understreger, at regeringens planer er skridt i den rigtige retning, men ærgrer sig over ambitionsniveau, der ifølge hende er for lavt.
- Vi er bekymrede, fordi udspillet ikke tager brydertag med de strukturer, der i dag spænder ben for borgerne og gør, at de ikke kan navigere rundt i systemet, siger Majbrit Berlau og efterlyser et grundlæggende opgør med den måde systemet er indrettet på i dag.
Læs også:Lines hverdag var præget af misbrug og depression: Ny indsats fik hende tilbage i jobIfølge Dansk Socialrådgiverforening kommer udspillet nemlig ikke med nogen løsning på den økonomiske kassetænkning, som ifølge Majbrit Berlau dominerer den offentlige sektor til stor ubehag for de borgere, der har brug for hjælp.
- Den interne kamp i systemet om, hvis kasse der skal betale er højaktuel og har været et kæmpe problem i det offentlige gennem lang tid, siger hun og understreger at udspillet ikke kommer det problem til livs, siger Majbrit Berlau.
17 fagpersoner og 8 handleplaner til én borgerBorgere med komplekse problemstillinger har typisk brug for hjælp fra flere kasser i systemtet.
Eksempelvis har mange borgere sager, der kræver involvering fra flere forvaltninger på en gang.
I dag ligger ansvaret for koordineringen mellem de forskellige forvaltninger hos borgeren og det er urimeligt, siger Majbrit Berlau.
- De borgere, der har allerfærrest ressourcer og allerflest problemer, de bliver sat til at koordinere en enorm kompleks offentlig sektor.
De skal koordinere mellem sundhedsforvaltningen, socialforvaltningen og beskæftigelsesenheden, siger Majbrit Berlau og henviser til borgere, der har oplevet at have op imod 17 fagpersoner og 8 lovpligtige handleplaner.
- Vi ønsker konkret, at alle de forvaltninger, der skal arbejde sammen omkring den enkelte borger koordineres omkring én sagsbehandle, siger Majbrit Berlau.
Hos Det Nationale Forsknings- og Analysecenter for Velfærd, VIVE, roser man regeringens ambitioner om at gøre systemet mindre kompleks.
Men projektchef med fokus velfærdsinnovation og styring, Ulf Hjelmar, understreger, at der er store udfordringer forbundet med implementeringen af udspillet.
- Man har et specialiseret system med forskellige forvaltninger, der tænker på hver sin måde, så at få det til at spille sammen vil være et opgør med mange års måde at drive kommune på og det er ikke en enkel opgave, siger Ulf Hjelmar.
FacebookTwitterKopier link




https://www.dr.dk/nyheder/penge/politiet-slaar-fast-koer-paa-limes-elloebehjul-og-risiker-en-boede-paa-1000-kroner

PengePolitiet slår fast: Kør på Limes elløbehjul og risikér en bøde på 1.
000 kronerKøbenhavns nye elløbehjul er ulovlige at køre på.
Transportministeren vil undersøge, om Lime skal politianmeldes.
Lime startede op i februar i år og findes nu i over 100 byer i USA, Canada og Europa.
Fredag kom turen til København.
Af Oliver Batchelor06.
okt.
2018 kl.
07.
02Bemærk: artiklen er mere end 30 dage gammelLæs opDe har bredt sig som steppebrand fra USA til Europa.
Og nu er de nået til Danmark – den amerikanske transporttjeneste Limes elektriske løbehjul.
Sådan virker LimeLime er et elektrisk løbehjul, der kan køre op til 20 km/t.
Det samles op, bruges og efterlades, når man er kommet frem ved destinationen.
Det koster 10 kroner at låse op og to kroner i minuttet.
Løbehjulet fungerer via en app og skal ikke efterlades i en fast stander.
Når et Lime-løbehjul løber tør for el, bliver det ladt op af en såkaldt 'Lime-juicer'.
Det er private, der mod betaling, oplader løbehjul i stikkontakten hjemme hos dem selv.
Konceptet stammer fra San Francisco.
Og siden februar i år er Lime rullet ud i over 100 byer - heriblandt Los Angeles, Berlin, Paris og nu også København.
Lime har indsamlet beløb for tre milliarder kroner i funding fra blandt andre Google Ventures.
Fredag blev 200 af slagsen placeret i København, hvor kunderne med en app og et kreditkort kan fragte sig rundt i gaderne med op til 20 kilometer i timen.
Men modsat elektriske biler og cykler er løbehjulene ikke lovlige i trafikken i Danmark.
Læs også:Ny transportform rammer hovedstaden: 200 elektriske løbehjul bliver sat på gadenDet har Trafikstyrelsen fastslået.
Og det gentager politiassistent Christian Berthelsen fra Nationalt Færdselscenter ved Rigspolitiet gerne.
- De betragtes faktisk som en knallert.
Men de opfylder imidlertid ikke kravene til at være en knallert.
Og derfor er de ulovlige at køre på i trafikken, fortæller han.
Løbehjulene er altså forbudt på gader, veje eller cykelstier i en by som København.
- Du må køre på dem på lukket privat grund, for eksempel hjemme hos dig selv.
Men kører du på dem i byen, så risikerer du at få en bøde på minimum 1.
000 kroner, siger Christian Berthelsen.
Fortsat ulovlige under høringsfaseNøjagtigt det samme gjorde sig gældende for de hurtige elcykler, speed pedelecs, der i sommer blev gjort lovlige som en forsøgsordning og derfor i dag må køre på cykelstier og veje under visse betingelser.
Regeringen og Folketingets partier ønsker på samme måde at undersøge, om elektriske løbehjul og desuden elektriske skateboards på samme måde skal være tilladt i trafikken.
Derfor skyder transportministeriet på mandag en offentlig høring i gang, der kan ende med at Limes løbehjul bliver fuldt lovlige i Danmark.
Læs også:Uber konkurrerer mod sig selv: Satser på elcykler og løbehjul i byerneMen indtil en forsøgsordning eventuelt bliver godkendt i Folketinget, risikerer borgere og turister, der kører på elløbehjul, at blive straffet for at overtræde færdselsloven.
Minister overvejer at politianmelde LimeTransport-, bygnings- og boligminister Ole Birk Olesen (LA) lægger med den offentlige høring op til, at Folketingets partier i sidste ende godkender en lovliggørelse af løbehjulene.
Men også han konstaterer, at de indtil da er ulovlige i trafikken.
Læs også:Nye køretøjer skaber frygt for ulykker og pladsmangel- Det bør man være opmærksom på, inden man begiver sig ud i at leje et motoriseret løbehjul, udtaler han i en kommentar sendt til DR Nyheder.
Her oplyser ministeren samtidig, at han nu vil have undersøgt, om Limes løbehjulstjeneste skal stoppes.
- Med hensyn til Lime 100, der udlejer de omtalte løbehjul, kan jeg oplyse, at jeg har bedt Færdselsstyrelsen om at forfølge sagen nærmere og herunder undersøge, om Lime 100 skal politianmeldes for at udleje ulovlige køretøjer, siger han.
Lime forventer grønt lys inden længeLovens bogstav lader dog foreløbig ikke til at stoppe Lime.
Transporttjenesten har både i USA og Europa ignoreret færdselsreglerne og sendt løbehjulene på gaden alligevel.
I København sker det også med åbne øjne, fortæller Europa-direktør, Gauthier Derrien.
- Ja, det er korrekt.
Men der er lige nu tale om et pilotprojekt, en meget begrænset forløber for en større udrulning i København, når det bliver lovligt.
Og det er jo allerede ved at blive forberedt, siger han.
Gauthier Derrien fortæller, at Lime har opbakning til sit forsøg fra ”adskillige” interessenter i København, uden at han dog vil fortælle hvilke.
Det er samtidig årsagen til, at Lime ikke informerer kunderne om, at de risikerer en bøde ved at køre på løbehjulene.
- Efter samtaler med de forskellige interessenter mener vi ikke, at det ville være passende information til vores kunder, siger han.
Politiet: Lime er ikke på tålt opholdHos Rigspolitiet svarer Christian Berthelsen klart dog nej til, at Lime således skulle være på ”tålt ophold” i trafikken.
- Deres kunder risikerer ligesom alle andre på elektriske løbehjul at få en bøde, siger han.
Hos Dansk Cyklistforbund fortæller direktør Klaus Bondam, at han har haft et møde med Lime om deres tilstedeværelse i København.
Men det har ikke fået forbundet til at ændre holdning om, at man ikke ønsker at dele cykelstier med elektriske løbehjul.
- Derfor håber jeg også, at myndighederne skrider ind over for et firma som Lime, der overtræder alle spilleregler.
Og derudover håber jeg, at danskerne holder sig til det kendte og elskede transportmiddel, cyklen, siger han.
Cykelhandler: Lime har taget "min" pladsEn af de københavnere, der allerede har mærket konsekvenser af Limes indtog i København, er ejeren af forretningen Copenhagen Bicycles i NyhavnYael Bassan fortæller, at hun i tre år har søgt om at få lov til at bruge pladsen foran forretningen til at placere udlejningscykler - uden at have fået en tilladelse.
Fredag stillede Lime fire løbehjul det samme sted.
- Det er enormt irriterende, når man selv er sådan en, der prøver at overholde reglerne, at der er andre, der får lov til at bryde dem uden konsekvenser.
Og for mig at se tager de også mine kunder.
Hun er dog ikke i tvivl om, at Limes koncept kan blive populært i København.
- Mange københavnere synes, løbehjulet er mærkeligt.
Men det synes turisterne ikke.
Så jeg skal brande min virksomhed meget bedre, hvis jeg skal sikre mig, at mine cykler bliver brugt, siger hun.
Teknik- og miljøminister vil have Lime udPå Københavns Rådhus modtager Teknik- og Miljøborgmester Ninna Hedeager Olsen (EL) heller ikke Lime med åbne arme.
Men set fra hendes perspektiv handler det først og fremmest om, at løbehjulstjenesten placerer deres løbehjul i det offentlige rum uden tilladelse.
- Byens rum er københavnernes, og det skal ikke oversvømmes af det private erhvervslivs jagt på profit.
Vi har i forvejen for lidt plads at tage af og mangler for eksempel i høj grad cykelparkering mange steder i byen, udtaler hun i en kommentar.
Her giver hun samtidig udtryk for, at løbehjulene, der ifølge konceptet ikke bliver sat i en stander, men bliver efterladt på gaden, kan blive et problem for de øvrige trafikanter.
- Jeg kan også bekymret for fremkommeligheden for gående og folk med handicap, hvis løbehjul kommer til at ligge og flyde rundt omkring i byen.
Det kan vi ikke støtte politisk.
Fremkommeligheden for københavnerne vejer naturligvis tungere end virksomheders ønske om at indtage og overtage København.
FacebookTwitterKopier linkEmner:Klaus Bondam (politiker)|København|Ninna Hedeager Olsen (politiker)|Fritidsaktiviteter|Rigspolitiet




https://www.dr.dk/nyheder/viden/kroppen/mobning-og-voldtaegter-gav-henriette-ptsd-efterfoelgende-kom-smerterne

KroppenMobning og to voldtægter gav Henriette PTSD: Efterfølgende kom smerterne  Stress, depression og PTSD.
Med psykiske lidelser følger ofte fysiske smerter.
Det ved 35-årige Henriette Hansen, der lever med kraftige smerter i hele kroppen.
Af Maria Lise Behrendt06.
okt.
2018 kl.
06.
59Læs opI 2002 bor 19-årige Henriette Hansen i Wien.
Selvom hun er flyttet hertil fra en døgninstitution for adfærdsvanskelige unge hjemme i Danmark, føler Henriette, at hun har livet og alle dets muligheder foran sig.
Men en voldsom oplevelse vender pludselig op og ned på Henriettes tilværelse.
Den 5.
marts bliver en kvindelig dyrepasser slået ihjel i Wiens Zoo, da hun vil fodre havens tre jaguarer.
Henriette ser det ske, inden hun stikker i skrigende løb.
I den efterfølgende tid kan Henriette mærke uroen i sin krop.
Det er som om, at adrenalinen ikke vil stoppe med at pumpe.
Hun har hjertebanken, svedeture og er konstant bange.
- Men jeg benægter det.
Jeg tænker, at det bare lige er en reaktion jeg skal over, siger den i dag 35-årige Henriette Hansen i P1-programmet Recept.
Hvem er John?
Hun flytter hjem til Danmark, hvor hun finder et kollegieværelse og melder sig ind på HF.
Desværre oplever hun også depressive perioder med vredesudbrud og lidt for meget fest for at dulme følelserne.
Kort tid efter møder hun John.
De to bliver hurtigt bedste venner, og det hjælper Henriette at have en at tale med.
Læs også:Jan blev ansat på grund af sin psykiske diagnose: Jeg tænkte, det sgu var løgn- Efter tre måneder ringer nogle af mine andre venner.
De fortæller mig, at der foregår noget mærkeligt.
At jeg går og taler med mig selv.
Jeg bliver gal, for jeg synes ikke, det er en sjov spøg, siger Henriette Hansen.
Jeg kan se, hvordan jeg er blevet sparket og slået og spyttet på og kaldt grimme tingHenriette HansenHun begynder dog at lægge mærke til, at folk kigger sært på hende, når hun taler med John.
Og de kigger aldrig på John.
Kun hende.
Nu er Henriette godt klar over, at noget er galt, og hun begynder på medicinsk behandling.
Men John er der stadig, og Henriette får det ikke bedre i forhold til sin depression.
Samtidig har hun en dragende følelse.
Hendes barndomsby kalder på hende.
Henriette flytter derhen, og en dag på vej til købmanden kollapser hele hendes verden.
OM PTSD Der er fire hovedsymptomer på PTSD:Genoplevelser: Gentagne og ufrivillige minder om den voldsomme hændelse.
Forøget alarmberedskab: En følelse af, at der når som helst kan ske noget farligt eller ubehageligt, som man ikke føler sig i stand til at håndtere eller skal være forberedt påNegative ændringer i humør.
Vanskeligt ved at glæde sig over noget i sit liv og opleve problemer med at mærke positive følelser som lykke og glæde.
Undgåelse.
Undgåelse af alt, hvad der minder om hændelsen enten ved at skulle bruge energi på ikke at tænke på hændelsen eller ved at afholde sig fra situationer eller steder, der på nogen måde fremkalder minder om hændelsen.
Læs mere på Forsvarets hjemmeside.
Forfærdelige flashbacksVed en parkeringsplads kan hun se skoven, der lå der, da hun var barn.
Så ser hun parkeringspladsen.
Så skoven.
I sit flashback ser Henriette også en virkelighed, som hun har fortrængt: En virkelighed med brutal mobning, vold og to voldtægter, da hun var bare 12 og 14 år gammel.
Flashbackene fortsætter, da hun kommer hjem i sin lejlighed:- Jeg kan se, hvordan jeg er blevet sparket og slået og spyttet på og kaldt grimme ting.
Både i skoven på vej hjem og i skolen af de større elever.
Jeg kan se voldtægterne for mig.
Følelserne vælter ud.
Det er følelsen af en barndom, hvor jeg ikke levede, men bare overlevede, siger hun.
Samme dag forsvinder John, og kort tid efter får Henriette konstateret posttraumatisk stresslidelse, PTSD.
Smerterne kommerOg så kommer smerterne.
Selvom Henriette ikke fysisk fejler noget, har hun ondt over det hele: Pludselige stik i maven, i brystet og i hjertet.
Prikken og stikken i huden.
Synsforstyrrelser.
Store smerter i ryg, ben og arme.
En kvælende fornemmelse i halsen.
Tinnitus.
Og kramper.
Vi ved, at der er en stærk sammenhæng mellem mentalt helbred og smerter.
Jan Hartvigsen, professor- Vi ved, at der er en stærk sammenhæng mellem mentalt helbred og smerter.
Det kan være angst, depression, stress og PTSD.
Hvis man har en psykisk lidelse, har man også større hyppighed af fysiske smerter, og man mærker også smerterne mere, siger Jan Hartvigsen, der er professor i kiropraktik og forskningsleder på Syddansk Universitet, til Recept på P1.
Henriettes smerter hænger altså ikke direkte sammen med hendes psykiske traume og hendes PTSD-diagnose.
Det kan være vanskeligt for hende at acceptere, men for Jan Hartvigsen er det et videnskabeligt faktum, at smerter og psykisk sygdom hænger sammen.
- Når man for årtier siden talte om, at psyke og krop hang sammen, så var man lidt flippet.
Det var nærmest som østens mystik.
Men sådan er det slet ikke i dag.
I dag er det hardcore mainstream viden og forskning, siger Jan Hartvigsen.
Hvis du tænker dig om, kender du det måske også lidt fra dig selv.
Hvis du har en dårlig dag, føles de skavanker og de bump, du møder på din vej, værre, end de normalt ville gøre.
Det er vigtigt, at vi behandler både smerter og PTSD på samme tid, for det ser ud til, at de to holder hinanden ved lige.
Jan Hartvigsen, professor- Hvis man så har stress, depression eller PTSD, kan man måske gange det med ti, siger Jan Hartvigsen.
Hjernen ændrer sigRecept på P1Hør mere om emnet i P1's sundhedsvidenskabelige program Recept: Fredag, klokken 10.
00-11.
00 eller her.
Vi selvdiagnosticerer mere end nogensinde før, og sociale medier udbreder skrækhistorier om sygdomme med epidemisk effektivitet.
Recept er programmet, der løfter blikket fra internettets søgemaskiner.
Med hjælp fra læger og input fra lyttere obducerer programmet de vigtigste sundhedsnyheder og de seneste medicinske gennembrud.
Vært: Maja Hald.
Forskerne mangler stadig den dybe fysiologiske forståelse for, hvordan fysisk smerte og mentalt helbred hænger sammen, men lidt ved de:- Vi ved, at nogle af de centre i hjernen, som arbejder med den måde, vi opfatter smerte på - fx ved at dæmpe smerten, så den realistisk set svarer til den skade, vi er blevet påført, er delvist sat ud af spil, når vi har det mentalt dårligt, siger Jan Hartvigsen.
Det ser også ud til, at det hænger sammen med en hyperaktivitet i det autonome nervesystem, som forårsager nogle ændringer i hjernen, der gør, at kroppen bliver mere følsom, forklarer han.
De solide videnskabelige beviser for, at fysisk smerte og psykisk helbred hænger sammen, betyder, at sundhedsvæsenet i dag i langt højere grad end tidligere arbejder med at behandle for eksempel PTSD og kroniske smerter på samme tid.
Det kan eksempelvis foregå med mindfulness eller meditation.
- Det er vigtigt, at vi behandler både smerter og PTSD på samme tid, for det ser ud til, at de to holder hinanden ved lige, siger Jan Hartvigsen.
I Sønderjylland, hvor Henriette Hansen bor i dag, har mange års behandling hjulpet på hendes PTSD, men de diffuse og vedvarende smerter følger hende stadig.
- Selvom jeg godt, at smerterne er psykisk betingede, er de jo reelle, for jeg oplever dem jo.
I mine gode perioder er smerterne heldigvis minde, siger Henriette Hansen.
FacebookTwitterKopier linkEmner:DR P1|Psykiske lidelser|Sundhed og velvære|Wien|Syddansk Universitet




https://www.dr.dk/sporten/fodbold/landsholdet/i-lyngby-husker-man-danmarks-nye-fodboldstjerne-han-blev-ikke-lavet-paa

LandsholdetI Lyngby husker man Danmarks nye fodboldstjerne: 'Han blev ikke lavet på et samlebånd'Jacob Bruun Larsen fik i denne uge sit gennembrud på den store fodboldscene.
I ungdomsklubben Lyngby har de bare ventet på, at talentet ville slå i gennem.
Af Henrik Fallesen og Grafik: Jens Albæk Aarup06.
okt.
2018 kl.
06.
14Bemærk: artiklen er mere end 30 dage gammelLæs opMålchancen kunne være endt alle andre steder end i overskrifterne.
Jacob Bruun Larsen modtager afleveringen midt inde i straffesparksfeltet på et tidspunkt, hvor kampen stadig kan vippe begge veje.
Retter han blikket længere op end målmanden, ser han de forventningsfulde tilskuere på Dortmunds berømte sydtribune, den største i Europa.
Ikke alle 20-årige er i stand til at håndtere den situation, men Jacob Bruun Larsen lader ikke nerverne få overtaget.
Han sparker bolden mellem benene på den fremadstormende målmand og laver sit første mål i Champions League – endda i sin debut i turneringen.
Dortmund scorer yderligere to gange og vinder 3-0 over Monaco.
Jacob Bruun LarsenFødt: 19.
september 1998 (20 år)Klubber: Hornbæk IF Lyngby Boldklub 2015-?
: Borussia Dortmund Forår 2018: VfB Stuttgart (leje)Det var kulminationen på en foreløbig lynkarriere i denne sæson for 20-årige Jacob Bruun Larsen i Borussia Dortmund.
For tre uger siden havde han i sine fire år i klubben kun spillet syv minutter, og det var i starten af sidste sæson.
Siden fulgte et mislykket lejeophold i VfB Stuttgart, hvor han kun blev sendt på banen i fire ud af 15 kampe i foråret.
Læs også:U21-landstræner: ’Jacob Bruun er et af de absolut største talenter’I ungdomsklubben Lyngby Boldklub har man dog aldrig været i tvivl om, at Jacob Bruun Larsen ville nå det højeste niveau.
Allerede som 16-årig kunne de ikke holde på ham længere.
Hans talent muliggjorde et skifte til storklubben Borussia Dortmund fra Tyskland, og i denne sæson har han fået sit gennembrud på førsteholdet med tre scoringer i de tre seneste kampe.
Christian Sørensen, der var ungdomstræner for Jacob Bruun Larsen i Lyngby, har ham stadig i frisk erindring.
- Han er en spiller, som man får lov at træne en gang hvert 10.
år, siger Christian Sørensen.
- Han var – og er stadig – et rigtig stort talent, og han kunne nogle ting, som man ikke får lov til at se hver dag.
Han er ikke en spiller, som bliver lavet på et samlebånd, mener han.
Klik på de blå felter i grafikken og bliv klogere på Jacob Bruun Larsen.
Transport var en udfordring Christian Sørensen husker ikke, om Jacob Bruun Larsen var 11 eller 12 år, da han så ham første gang på en fodboldskole i Lyngby.
Men han husker tydeligt, at det var en spiller med et ekstraordinært talent.
- Han viste sig at være rigtig god.
Endda bedre end vi troede, for samlingen var for spillere født i 1997, og det viste sig, at Jacob Bruun Larsen var født årgangen efter.
Han faldt i øjnene på os, selvom hans modstandere var større end ham.
Herefter tog vi kontakt til hinanden og fik ham til at træne i Lyngby, men det var et specielt forløb i starten, fortæller Christian Sørensen.
Læs også:Dortmund-dansker med mål og assist i Champions LeagueJacob Bruun Larsen fortsatte med at spille kampe i sin barndomsklub Hornbæk IF, fordi Lyngby var bange for at tage pusten fra ham, hvis han skulle køre minimum 40 minutter i bil frem og tilbage til Lyngby fire gange om ugen.
Andre gange halvanden time med offentlig transport hver vej.
Derfor nøjedes han med at træne et par gange om ugen i Lyngby i begyndelsen.
Opmærksomhed gav mere succes Trænerne og holdkammerater oplevede en spiller, som havde en barnlig glæde ved fodbold.
Men da Jacob Bruun Larsens rundede 15 år, blev han pludselig mere seriøs, fordi han opdagede, at talentet kunne føre en professionel karriere med sig, da klubber fra både ind- og udland begyndte at henvende sig.
- Den øgede opmærksomhed kan føre til, at spillere begynder at spille med en dårligere attitude, og man kan føle, at man er for god til sit miljø, siger Christian Sørensen.
- Der skete det modsatte med Jacob Bruun Larsen.
Han blev modnet af det, selvom der var mange ting at forholde sig til.
Der var mange agenter og klubber, som gerne ville tæt på ham.
Men han fandt hurtigt ud af, hvad han selv skulle gøre for at holde fokus på fodbolden.
Læs også:Dansk komet efter CL-scoring: 'Det er ikke helt gået op for mig'Fællesnævneren var, at han altid var den bedste på sit hold.
Uanset om det var i Lyngby eller på ungdomslandsholdene.
Nu bedre uden bolden I store træk er det den samme spiller, der nu løber rundt på de store stadioner i Bundesligaen og i Champions League, som Christian Sørensen oplevede i Lyngby.
Hans færdigheder var nemme at spotte.
Han havde et fantastisk drev med bolden, hurtighed, evnen til at gå begge veje om modstanderen og sparke med begge ben.
Alt det, som får en træners puls til at slå lidt hurtigere.
Christian Sørensen ser dog også en spiller, der på ét område, er vokset meget.
- Han har lagt enormt meget på sit spil uden bold.
I Lyngby så vi ham typisk tage bolden, sætte to-tre spillere af og så score.
Nu kan han også være kreativ og score mål uden selv at have bolden.
Han er bedre nu til at lave dybdeløb og til at indgå i bandespil med medspillerne, lyder vurderingen fra den tidligere træner, der nu er U19-træner i Lyngby Boldklub.
Landsholdet må gerne vente For Jacob Bruun Larsens ungdomstræner er den mentale styrke en væsentlig forklaring på hans succes.
Flere andre danskere har haft svært ved at begå sig i udenlandske klubber i så tidlig en alder, men Jacob Bruun Larsen har både haft hårdheden og nysgerrigheden til at slå igennem.
Alligevel mener Christian Sørensen, at det vil være bedst, hvis den ultimative udfordring, landsholdet, lader vente på sig.
Først bør han finde sig til rette på sit nuværende niveau.
Læs også:Dolberg og Bruun Larsen på pletten- Det er fint, at han oplever en helt masse nyt og hype i Dortmund lige nu.
Det skal han have lov til at absorbere, og så har han stadig en base omkring U21-landsholdet, siger Christian Sørensen.
- Ellers vil han både i Dortmund og på landsholdet skulle få sin hverdag op på et nyt niveau, og det har man set nogle gange, at det kan være en udfordring at finde rundt i.
Jeg er ikke i tvivl om, at det nok skal komme, men jeg er forbeholden over for, om det skal være nu, når det stadig er så nyt, vurderer den tidligere trænerForeløbigt er Jacob Bruun Larsen placeret på U21-landsholdet, men landstræner Åge Hareide var tidligere på ugen ikke afvisende over for, om Jacob Bruun Larsen kan blive rykket op, når landsholdet om halvanden uge møder Østrig i en venskabskamp.
Uanset om det bliver nu eller senere, er man sikker på i Lyngby, hvor det ender.
Landsholdet rykker tættere på for en af klubbens største talenter.
Måske allerede i dag når Dortmund tager imod Augsburg i Bundesligaen.
FacebookTwitterKopier link




https://www.dr.dk/nyheder/udland/rester-af-800-tyske-soldater-er-fundet-i-russisk-massegrav

UdlandRester af 800 tyske soldater er fundet i russisk massegravKnogleresterne menes at stamme fra soldater, der blev dræbt i Stalingrad under Anden Verdenskrig.
06.
okt.
2018 kl.
04.
23Bemærk: artiklen er mere end 30 dage gammelLæs opEn massegrav med resterne af 800 tyske soldater, der blev dræbt under Anden Verdenskrig, er blevet fundet i forbindelse med bygningsarbejde i den russiske by Volgograd.
Det oplyser den tyske kommission for krigsgravsteder fredag.
Opdagelsen i den tidligere omstridte by, der før var kendt som Stalingrad, blev gjort, da bygningsarbejdere var i gang med at grave vandrør ned.
En komplet udgravning af massegraven kan blive kompliceret, da en del af den ligger under et boligkompleks, oplyser kommissionen.
Sovjetunionens sejr over tyskerne i Stalingrad bliver betragtet som et af de store vendepunkter under Anden Verdenskrig.
Det vurderes, at omkring 700.
000 soldater og civile på begge sider blev dræbt under kampene, der forløb over vinteren 1942-1943.
Nogle historikere mener, at mere end en million mennesker døde under kampen i Stalingrad.
Mange af dem skulle være frosset ihjel, og adskillige er stadig officielt savnet.
Knogleresterne, der nu er blevet fundet i Volgograd, menes at stamme fra tyske soldater, der døde i vintermånederne 1942-1943, oplyser de tyske myndigheder.
Den tyske kommission for krigsgravsteder har arbejdet sammen med russiske myndigheder i området i omkring 25 år.
Myndighederne vil kontakte de pårørende, hvis det lykkes at identificere ligresterne.
De jordiske rester vil blive nu blive genbegravet på en officiel militærgravplads omkring 40 kilometer uden for Volgograd.
/ritzau/dpaFacebookTwitterKopier link




https://www.dr.dk/nyheder/udland/afgorende-senatorer-vil-stemme-kavanaugh-i-hojesteret

UdlandTo afgørende senatorer vil stemme Kavanaugh i højesteretDer er tilsyneladende et flertal i Senatet i USA bag at gøre Brett Kavanaugh til dommer ved USA's højesteret.
06.
okt.
2018 kl.
03.
37Bemærk: artiklen er mere end 30 dage gammelLæs opBrett Kavanaugh bliver tilsyneladende dommer ved USA's højesteret.
Det tyder alt i hvert fald på, efter at demokraten Joe Manchin og republikaneren Susan Collins har erklæret, at de vil stemme for hans godkendelse.
De to senatorer ser ifølge nyhedsbureauet Reuters ud til at blive "afgørende".
Fredag aften har Susan Collins annonceret i en tale fra Senatets talerstol, at hun vil stemme for Kavanaugh.
Kort efter udsendte Joe Manchin en udtalelse med samme budskab.
Efter præsident Donald Trump nominerede Brett Kavanaugh til at erstatte Anthony Kennedy som dommer ved USA's højesteret, har Kavanaugh kun manglet Senatets godkendelse.
Den proces udviklede sig dramatisk, da professor Christine Blasey Ford anklagede den nominerede dommer for at have voldtaget hende i 1980'erne.
Kavanaugh har afvist alle anklager.
Anklagerne fik følelserne til at gå højt i Senatet, hvor partierne har været samlet i hver deres lejr.
Susan Collins noterede i sin tale, at hun troede på, at Christian Blasey Ford havde været udsat for et overgreb.
- Men jeg mener ikke, at disse anklager er nok til at diskvalificere Kavanaugh fra at tjene ved vores højesteret, sagde Collins, der lagde stor vægt på, at ingen vidner kunne understøtte anklagerne.
Efter en procedure-afstemning i Senatet fredag stod det klart, at afgørelsen vil falde ved en afstemning i weekenden.
Her skal Kavanaugh højest sandsynligt bruge 50 ud af Senatets 100 stemmer bag sig for at blive godkendt.
I tilfælde af stemmelighed må vicepræsident Mike Pence afgive en afgørende stemme.
Da Brett Kavanaugh er nomineret af præsident Donald Trump, er det forventet, at vicepræsidenten vil stemme for.
Hvis demokraterne skulle lykkes med at forhindre Kavanaughs udnævnelse, skulle de dermed overtale mindst to af de 51 republikanere til at stemme imod.
En række moderate republikanere i Senatet herunder Jeff Flake, Ben Sasse og Bob Corker har erklæret, at de vil stemme for Kavanaughs udnævnelse.
Indtil fredag aften dansk tid manglede Susan Collins og demokraten Joe Manchin at bekende kulør.
Med deres to stemmer har Brett Kavanaugh tilsyneladende 51 stemmer bag sig, med mindre der sker noget uventet ved weekendens afstemning.
Dermed er han ifølge nyhedsbureauet AFP "så godt som sikker" på at blive dommer ved USA's højesteret.
/ritzau/FacebookTwitterKopier link




https://www.dr.dk/nyheder/udland/fns-fredsstyrker-anklages-igen-voldtaegt-af-civile

UdlandFN's fredsstyrker anklages igen for voldtægt af civileFN's fredsbevarende styrker i Den Centralafrikanske Republik anklages for overgreb på tre børn og tre kvinder.
06.
okt.
2018 kl.
03.
37Bemærk: artiklen er mere end 30 dage gammelLæs opDe senere år er der flere gange blevet rettet anklager mod FN's fredsbevarende styrker for at begå overgreb mod de civile, de er udsendt for at beskytte.
FN står nu igen over for anklager mod organisationens fredsbevarende styrker i Den Centralafrikanske Republik.
Her skal udsendte tidligere i år have begået seksuelle overgreb mod mindst tre mindreårige børn og voldtægt mod tre kvinder.
FN har tilbageholdt en mistænkt efter de indledende undersøgelser, oplyser FN fredag til nyhedsbureauet AP.
Det sker i forbindelse med anklagerne om overgreb på mindreårige, som angiveligt skal være begået af FN-udsendte fra Mauretanien.
Anklagerne om voldtægt af tre kvinder, som skal være begået af FN-udsendte fra Cameroun, har endnu ikke ført til identificerede mistænkte.
FN beder nu Mauretanien og Cameroun om at indlede en efterforskning af anklagerne.
Det er normal procedure, at FN beder de udsendtes hjemlande om at undersøge sådanne anklager.
FN kan ikke centralt retsforfølge udsendte, men kan assistere hjemlandene med at finde bevismateriale i sagerne.
- Grundet anklagernes seriøse karakter og den information, som de indledende undersøgelser har givet os, har FN med det samme taget de passende forholdsregler, siger Stephane Dujarric, der er talsmand for FN.
Hun henviser til, at FN har tilbageholdt den identificerede mistænkte.
Det er langt fra første gang, at denne type anklager rammer FN's fredsbevarende styrker.
Sidste år kortlagde AP omkring 2000 anklager om seksuelt misbrug og udnyttelse begået af FN-udsendte på tværs af lande i løbet af 12 år.
Særligt den fredsbevarende styrke i Den Centralafrikanske Republik er blevet mødt af mange anklager.
I 2016 drejede det sig om 52 anklager, mens antallet i 2017 faldt til 19.
I september lød det fra USA, at det bør straffes hårdere, når fredsbevarende styrker fra FN svigter deres ansvar for at beskytte udsatte civile verden over.
FN's generalsekretær, António Guterres, har tidligere understreget behovet for et hårdere modsvar fra FN.
Han har også udpeget en talsmand til at håndtere sagerne om seksuelle overgreb.
/ritzau/FacebookTwitterKopier link




https://www.dr.dk/nyheder/udland/beromt-sexklub-i-berlin-slar-alarm-efter-meningitis-tilfaelde

UdlandBerømt sexklub i Berlin slår alarm efter meningitis-tilfældeEn mand er i kritisk tilstand efter besøg på KitKat Club.
Myndigheder opfordrer gæsterne til at søge læge.
06.
okt.
2018 kl.
03.
36Bemærk: artiklen er mere end 30 dage gammelLæs opBesøgende på en berømt sexklub i Berlin er blevet opfordret til at opsøge læge, efter at en gæst har fået konstateret bakteriel meningitis.
Ifølge sexklubben - KitKat Club - er manden i kritisk tilstand på et hospital, efter at han havde været til fest i klubben lørdag.
Det skriver det britiske medie The Telegraph.
- Desværre har den syge gæst det meget dårligt, så det var ikke muligt at spørge ham, hvem han har været i nærkontakt med, skriver klubben på sin Facebook-side.
Klubben opfordrer personer, der oplever pludselige kuldegysninger, feber eller næseinfektioner til omgående at opsøge læge.
- Selv om infektioner fra klubben ifølge læger og myndigheder er meget usandsynlige, så bør alle, der har symptomer, gå til lægen med det samme, skriver klubben.
Ingen af KitKat Clubs ansatte har foreløbig haft nogen symptomer.
Alle er blevet tilbudt antibiotika, understreger klubben i meddelelsen.
Bakteriel meningitis kan føre til livstruende blodforgiftning, hvis det ikke bliver behandlet i tide.
Myndighederne i Berlin vurderer ikke, at der er grund til at lukke KitKat Club på grund af meningitis-tilfældet.
Det skyldes, at klubben ikke har været kilden til smitten.
Bakteriel meningitis kan spredes gennem spyt og tæt kropskontakt.
Symptomer på sygdommen er blandt andet voldsom hovedpine, høj feber, stiv nakke og svimmelhed.
Sygdommen kan udvikle sig hurtigt og blive livstruende inden for få timer.
Myndighederne i Berlin opfordrer alle, der var på KitKat Club lørdag til at få rådgivning og forebyggende lægebehandling.
/ritzau/FacebookTwitterKopier link




