https://www.dr.dk/nyheder/indland/it-dating-inden-finalen-virksomheder-og-gamere-spillede-braetspil-og-holdt

IndlandIT-dating inden finalen: Virksomheder og gamere spillede brætspil og holdt jobsamtaler i OdenseUnder optakt til ESL Pro League-finalen i Odense networkede erhvervslivet og eSports-interesserede.
Direktører og repræsentanter for it-virksomheder spiller brætspil mod mulige kandidater under opvarmningen til ESL Pro League finalen.
Af sandra Meinecke09.
dec.
2018 kl.
22.
20Bemærk: artiklen er mere end 30 dage gammelLæs opSøndag var der ESL Pro League-finale i Sparekassen Fyn Arena i Odense.
Men inden spillet for alvor gik i gang, varmede en række repræsentanter fra erhvervslivet, private og andre eSports-interesserede op ved at networke og spille brætspil.
Odense Kommune og robotvirksomhederne i Robo Valley havde arrangeret en konference for virksomheder og gamere, som ønsker at høre mere om, hvordan eSport kan være interessant for erhvervslivet og andre professionelle aktører.
CV-snak og skakmatMed til konferencen var it-projektleder Morten Barfred Larsen mødt op i jakkesæt klar til at networke med virksomheder og spille både skak, Trivial Pursuit og Klodsmajor.
Rundt om bordene sad repræsentanter fra en række forskellige virksomheder, og i mindre grupper udfordrede potentielle kandidater dem i klassiske brætspil.
Formålet var at introducere en ny måde at mødes og tale om jobmuligheder og se hinanden an på.
Odincon-talksI et forsøg på at skaffe sig arbejdskraft har Odense Kommune og robotvirksomheder i Robo Valley brugt ESL Pro League-finalen.
Som opvamning til e-sportfinalen kunne ledige 'speeddate' med seks odenseanske robot- og it-virksomheder.
De fik også mulighed for at spille klassiske brætspil med en række direktører og samtidig høre mere om jobmulighederne i deres virksomheder i hastigt voksende branche.
- Jeg søger nye udfordringer, og så er det fedt at gøre det i en setting som den her, som er så naturlig og uformel, siger Morten Barfred, der er uddannet i digital design fra Aaarhus Universitet.
Han fortæller, at it-branchen boomer så meget herhjemme, at det ikke nødvendigvis er svært at finde job, men det er vigtig at lande det "helt rigtige job".
- Det er fedt at kunne 'lege sammen', mens man også får snakket om seriøse ting som at få et job undervejs, siger Morten Barfred efter at have tabt et spil skak mod en direktør fra en større lokal virksomhed.
Lars Hedal direktør i virksomheden Hesehus er taget til Odense for at møde nye kollager i en mere uformel sammenhæng og "selvfølgelig" se ESL Pro League finalen.
Direktør: Jeg leder efter kollegaerDirektøren er Lars Hedal fra virksomheden Hesehus, der sælger e-handelsløsninger og står bag designet hos en række store webshops.
Han er taget til Odense for at møde nye kollegaer.
- Jeg får muligheden for at tale med en masse nye tech-talenter, siger direktøren, som er afsted sammen med en kollega fra HR.
- Vi har omkring ti åbne stillinger, hvor vi primært leder efter softwareudviklere, projektledere og teamledere, siger han og tilføjer, at han har mødt 'rigtig gode match' i løbet af dagen.
- Det er en fantastisk mulighed for at møde kandidater, når vi sidder helt afslappet og spiller spil, siger Lars Hedal.
- Der er rigtig mange gamere, der også er software-udviklere og omvendt, så relationen er der allerede, siger han og tilføjer, at han glæder sig til at se ESL Pro League-finalen bagefter.
FacebookTwitterKopier linkEmner:Erhverv|Odense|eSport|Astralis Esport|Hesehus




https://www.dr.dk/nyheder/viden/klima/forskere-i-oproer-ved-klimatopmoede-saudi-arabien-usa-og-rusland-blokerer-vigtig

KlimaForskere i oprør ved klimatopmøde: Saudi-Arabien, USA og Rusland blokerer vigtig klimarapport - Vi er virkelig vrede og finder det grusomt, lyder det fra en forsker.
Demonstranter har været konstant til stede ved klimatopmødet i den polske by Katowice.
Af Anton Lind09.
dec.
2018 kl.
20.
35Bemærk: artiklen er mere end 30 dage gammelLæs opEn noget usædvanlig alliance har sat sindene i kog og chokeret forskere og delegerede ved det internationale klimatopmøde COP24 i Polen netop nu.
Saudi-Arabien har nemlig efter lang tids kamp fået følgeskab af USA, Rusland og Kuwait i kampen for at blokere en central rapport fra FNs Klimapanel, og firkløveren ser nu ud til at være lykkedes med opgaven.
Det skriver flere medier herunder BBC og The Guardian.
Det skabte ellers stor opmærksomhed, da FNs Klimapanel, IPCC, offentliggjorde den længe ventede rapport tilbage i oktober.
Saudi-Arabien har altid haft dårlig adfærd i klimaforhandlingerne, men det kunne håndteres, når de var alene eller bare sammen med Kuwait.
At de nu har fået tilslutning fra USA og Rusland, er meget farligereAlden Meyer, Foreningen for Bekymrede ForskereArbejdet var blevet bestilt som en del af klimaaftalen fra Paris i 2015 og omhandler vigtigheden af at holde den globale opvarmning under 1,5 grader.
Og konklusion var klar: Verden er på vej i den helt forkerte retning mod en temperaturstigning på tre grader, og det kræver hurtige, vidtrækkende og hidtil usete ændringer i alle aspekter af samfundet for at ændre på det.
Læs også:FN udgiver vigtig klima-rapport: Her er fire vigtige punkterSom meteorologen Jesper Theilgaard, uafhængig klimaekspert og stifter af klimaformidling.
dk, formulerede det i oktober:- Der står specifikt, at Paris-aftalen slet ikke er nok, sagde han dengang.
Rapporten blev rost og varmt modtaget af verdensledere, men nu ser det altså ud til, at den kun i begrænset omfang kan bruges i de fremtidige internationale klimaforhandlinger.
For FNs regler siger, at der skal være konsensus hele vejen rundt for at medtage rapporter og dokumenter i forhandlinger.
FNs KlimapanelIPCC er en forkortelse for Intergovernmental Panel on Climate Change.
På dansk kaldes IPCC for FNs Klimapanel.
Klimapanelet laver ikke selv forskning.
Men det samler og præsenterer den aktuelle videnskabelige forskning om klimaændringer og deres konsekvenser.
Det gør Klimapanelet ved at udgive en række hovedrapporter.
Den seneste var den femte hovedrapport, der udkom i 2013-2014.
For at udarbejde den, gennemgik tæt på 800 forskere, der kom fra 80 lande, cirka 30.
000 videnskabelige artikler.
Den sjette hovedrapport kommer i 2022.
Mandag den 8.
oktober kommer IPCC med en delrapport.
Den ser på konsekvenserne af en global gennemsnitlig temperaturstigning på 1,5 grader.
Kilder: IPCC, Union of Concerned Scientists, DROg mens EU, afrikanske og sydamerikanske lande og 47 udviklingslande har talt rapporten op ved klimatopmødet i Polen, så har de fire lande med Saudi-Arabien i spidsen stillet sig på tværs.
Under forhandlingerne lørdag aften og nat protesterede de imod at "byde rapporten velkommen".
I stedet vil de bruge en væsentlig mere vag beskrivelse, nemlig blot at "tage notits af den".
Det vil gøre rapporten langt lettere for regeringer at ignorere, skriver The Guardian.
Som konsekvens af de fire landes modvilje er forhandlingerne pt.
strandet uden en aftale.
Forskere og delegerede er chokeredeResultatet af forhandlingerne har efterladt flere parter ved klimatopmødet overraskede og vrede.
Blandt andre Rueanna Haynes fra den lille østat Saint Kitts og Nevis, der kalder det latterligt, at flere lande ikke vil godtage en rapport, de selv har været med til at bestille.
- Det er meget frustrerende, at vi ikke er i stand til at bruge rapportens opdagelser.
Vi taler jo om verdens fremtid, siger hun til The Guardian.
Forskeren Yamide Dagnet fra den globale forskningsorganisation World Resources Institute lægger heller ikke fingrene imellem.
- Vi er virkelig vrede og finder det grusomt, at nogle lande afviser de konsekvenser, som vi står over for, ved ikke at acceptere det, der er utvetydigt og ikke handler på det, siger han til BBC.
Frygten for Trump vokserThe Guardian beskriver, hvordan frygten for den amerikanske præsident, Donald Trump, vokser blandt klimaforskerne.
De opfatter udviklingen som om, at han går fra passivt at trække sig fra de internationale klimaforhandlinger til aktivt at modarbejde dem side om side med såkaldte klimabenægtere.
Blandt de bekymrede er Alden Meyer, der strategisk og politisk direktør i Foreningen for Bekymrede Forskere, der er baseret i USA.
- Saudi-Arabien har altid haft dårlig adfærd i klimaforhandlingerne, men det kunne håndteres, når de var alene eller bare sammen med Kuwait.
At de nu har fået tilslutning fra USA og Rusland er meget farligere, siger han ifølge The Guardian.
Mandag ankommer ministre fra hele verden til klimatopmødet i Katowice i Polen, og det forventes, at de vil gøre et sidste forsøg på at ændre resultatet af forhandlingerne om rapporten fra FNs Klimapanel.
FacebookTwitterKopier linkEmner:Donald Trump (politiker)|Saudi-Arabien|The Guardian|Miljøpolitik|USA




https://www.dr.dk/sporten/fodbold/river-plate-slaar-til-i-overtiden-og-vinder-copa-libertadores

FodboldRiver Plate slår til i overtiden og vinder Copa Libertadores River Plate vandt Copa Libertadores med en 3-1-sejr over Boca Juniors i Madrid.
Den første finale endte 2-2.
River Plate-spillerne jubler efter sejren over Boca Juniors i det udsatte Copa Libertadores-opgør.
09.
dec.
2018 kl.
22.
49Bemærk: artiklen er mere end 30 dage gammelLæs opSydamerikansk fodbold fik vist sig fra sin smukke side søndag aften i Madrid, da Copa Libertadores - Sydamerikas svar på Champions League - skulle finde en vinder.
River Plate vandt den anden af to finaler med en sejr på 3-1 over Boca Juniors i Madrid efter forlænget spilletid.
Den første finalekamp endte 2-2 i Buenos Aires på Boca Juniors hjemmebane.
Læs også:Superclásico: Fra historisk opgør til skammens finaleDermed blev kampen i Madrid et noget flottere kapitel i den kedelige saga, der har præget finalekampene i de seneste uger.
Den anden finalekamp skulle oprindeligt have været spillet på El Monumental, River Plates hjemmebane.
Men River Plate-fans angreb Bocas spillerbus med sten og peberspray på vej til stadion, og så måtte kampen udskydes.
Flere gange.
I sidste instans valgte Det Sydamerikanske Fodboldforbund (Conmebol) at flytte opgøret til Bernabéu i Madrid.
Søndag fik Sydamerika og især argentinsk fodbold oprejsning med en dramatisk og underholdende finale i Madrid.
Læs også:Spillerbus angrebet inden Copa Libertadores-finale - flere spillere indlagtFørste halvleg viste, at det igen var to jævnbyrdige hold, der tørnede sammen.
Ingen gav modparten noget plads eller tid.
Dario Benedetto skabte dog selv pladsen, da han bragte Boca Juniors foran 1-0 få minutter før pausen.
Den argentinske angriber løb perfekt i dybden på en lang flad aflevering over en halv bane, snød en River Plate-stopper og passerede elegant målmanden Franco Armani.
River Plate svarede igen efter 68 minutter med et mønsterangreb, hvor smukke kombinationer endte med en tværpasning til Lucas Pratto, som nemt kunne sparke bolden i et blottet mål.
Pratto udlignede også til 1-1 i den første finalekamp, der endte 2-2.
Der blev ikke spillet med reglen om udebanemål, så kampen skulle ud i forlænget spilletid.
Og her fik River Plate hurtigt en stor fordel, da Boca Juniors blev reduceret til ti spillere blot to minutter inde i den forlængede spilletid.
Læs også:Verdens største fodboldkamp venter i aften: ’Det kommer til at gå over i historien’Boca Juniors-spilleren Wilmar Barrios, som i slutningen af den ordinære spilletid havde modtaget et gult kort for at holde fast i en River Plate-spiller, kom for hårdt ind i en tackling uden hensyn til modspilleren.
Og så var der marchordre trods store protester fra Boca Juniors-spillerne.
Trods en mand i overtal havde River Plate svært ved at komme til åbne chancer.
Der skulle et drøn af et langskud fra colombianeren Juan Quintero efter 109 minutter til, før River Plate kom på vinderkurs.
Bolden blev hamret ind via underkanten af overliggeren.
Boca Juniors gav dog ikke op, heller ikke da indskiftede Fernando Gago udgik med en skade.
Boca Juniors havde brugt sine udskiftninger, så holdet måtte spille videre med ni mand.
Læs også:'Millionærerne' mod 'hestelortsamlerne': Hadet i verdens største rivalopgør stammer fra én bydelAlligevel nåede Boca Juniors frem til en sidste stor chance, men Leonardo Jara ramte ydersiden af stolpen med kort tid tilbage af den forlængede spilletid.
Ikke længe efter fik River Plates Gonzalo Martinez en friløber og kunne løbe ned i den anden ende og trille bolden i det tomme net til slutresultatet 3-1, efter Boca Juniors' målmand var søgt med frem på et hjørnespark.
River Plates medrejsende fans kunne juble, mens Boca Juniors-fansene stod forstenede og triste på det fremmede stadion i Madrid.
/ritzau/FacebookTwitterKopier linkEmner:Boca Juniors|River Plate|Madrid|Fodbold|Argentina




https://www.dr.dk/sporten/haandbold/herreligaen/skjern-vinder-tredje-gang-i-traek-over-bsv

HerreligaenSkjern vinder for tredje gang i træk over BSVSkjern slog søndag aften Bjerringbro-Silkeborg i den bedste danske håndboldrække.
Jonathan Stenbäcken og Skjern Håndbold vandt søndag over topholdet fra BSV.
09.
dec.
2018 kl.
22.
37Bemærk: artiklen er mere end 30 dage gammelLæs opBjerringbro-Silkeborg har efterhånden dårlige erfaringer med kampene mod rivalen Skjern Håndbold.
Skjern vandt søndag aften 33-26 hjemme over BSV, der var ramt af flere skader.
Sejren var en gentagelse af sidste sæsons DM-finale, hvor Skjern efter tre tætte kampe endte med at vinde guldet.
I denne sæson var det allerede det andet indbyrdes opgør mellem de to hold i grundspillet, og også det første opgør vandt Skjern.
Dermed er Skjern oppe på tre sejre i træk over BSV, som dog stadig er et stykke foran i tabellen.
Allerede ved pausen var Skjern foran med 16-10, og føringen blev forsvaret flot af hjemmeholdet i hele anden halvleg.
BSV er trods nederlaget fortsat nummer tre i ligaen med 21 point efter 16 kampe.
Skjern er nummer syv med 18 point efter en svingende periode i den hjemlige liga.
/ritzau/FacebookTwitterKopier link




https://www.dr.dk/sporten/oevrig/danske-astralis-skriver-counter-strike-historie-i-odense

Øvrig sportDanske Astralis skriver Counter-Strike historie i OdenseDet danske Counter-Strike hold Astralis vandt søndag aften ESL Pro League-finalen i Odense mod amerikanske Team Liquid.
Af Michael Sten Jensen i Lyon09.
dec.
2018 kl.
21.
26Bemærk: artiklen er mere end 30 dage gammelLæs opHjemmebanefordelen var ikke til at tage fejl af for det danske Counter-Strike hold Astralis, der søndag var på scenen i Sparekassen Fyn Arena ved ESL Pro League-finalen.
5.
000 tilskuere var på plads for at heppe danskerne frem til sejr, og de mange folk på tribunerne gik ikke skuffede hjem.
Astralis, verdensranglistens suveræne nummer et, skulle nemlig duellere mod amerikanske Team Liquid i en bedst ud af fem-serie, og efter fire baner kunne jublen for alvor bryde løs.
Læs også:Danske Astralis kåret som årets hold i esportDanskerne kom ellers skidt fra land på første bane, Train, der blev tabt 8-16.
Efter en kort pause blev spillerne så sendt ud på bane to, Mirage, og her kom der for alvor ild i Sparekassen Fyn Arena.
En svær begyndelse blev vendt til en sejr på 16-11, og de samme cifre blev resultatet af seriens tredje bane, Inferno.
Derfor kunne Astralis sikre sig titlen som vinder af ESL Pro League med en sejr på bane fire, Dust2.
Efter en tæt første halvleg gjorde Astralis kort proces, og med en sejr på 16-10 kunne holdet lade sig hylde af de 5.
000 fremmødte.
Læs også:Astralis vinder syvende titel i årSejren var Astralis' første sejr nogensinde på dansk grund, og finalesejren udløser ikke blot en præmiesum på 1,6 millioner danske kroner; med sejren er Astralis også det første hold nogensinde, der vinder en Intel Grand Slam.
Tager et hold fire titler inden for et spænd på ti turneringer i ESL- og Dreamhack-regi, sikrer man sig en såkaldt Intel Grand Slam-titel, der blev stiftet i 2017.
Intel Grand Slam-titlen udløser en bonus på 6,5 millioner danske kroner til Nicolai 'dev1ce' Reedtz, Peter 'dupreeh' Rasmussen, Andreas 'Xyp9x' Højsleth, Lukas 'gla1ve' Rossander, Emil 'Magisk' Reif og træner Danny 'zonic' Sørensen.
FacebookTwitterKopier linkEmner:Astralis Esport|Intel|eSport|Fyn|Odense




https://www.dr.dk/sporten/fodbold/superliga/video-broendby-overvinder-vejle-perle-i-taet-kamp

SuperligaVIDEO Brøndby overvinder Vejle-perle i tæt kampAllan Sousas frisparksperle bragte Vejle foran, men Brøndby vendte stillingen på hovedet efter pausen.
09.
dec.
2018 kl.
20.
11Bemærk: artiklen er mere end 30 dage gammelLæs opBrøndby overvandt Allan Sousas frisparksperle fra første halvleg, da gæsterne søndag aften vandt 2-1 i Vejle på to mål i anden halvleg.
Værterne havde det svært med Brøndbys høje pres særligt i anden halvleg, og udeholdet viste god moral.
Det var Brøndbys fjerde superligasejr på stribe.
Brøndby er trods sejren fortsat nummer tre 14 point efter ligaens førerhold, FC København.
Vejle er sammen med Vendsyssel og Hobro isoleret i bunden af rækken på en 13.
-plads.
Alle har 16 point.
Læs også:Sikker sejr sender FCK tilbage på førstepladsenBrøndby begyndte kampen bedst, og efter tre minutter var angriber Kamil Wilczek tæt på at bringe gæsterne foran.
Vejle lod sig dog ikke kue, og hjemmeholdet bragte sig foran efter ti minutter.
Allan Sousa sparkede på flotteste vis bolden i mål via overliggeren direkte på frispark.
Brøndby overtog efter scoringen initiativet uden at skabe de helt store chancer.
Udeholdet havde svært ved at åbne et kompakt Vejle-hold.
Læs også:Søndagssejr sender Randers mod top-seksVejle bed sporadisk fra sig på kontra, men det var Besar Halimi, som i første halvlegs overtid var tættest på at score.
Anden halvleg var blot to minutter gammel, da Kamil Wilczek fik udlignet Vejles føring.
Angriberen fik skovlet et indlæg fra Hany Mukhtar i mål.
Efter en times spil tog gæsterne også føringen.
Johan Larsson brød igennem i højresiden og fandt med et indlæg indskiftede Mikael Uhre, der headede bolden i mål.
Dermed var opgøret vendt på hovedet.
Læs også:Hobro og Sønderjyske deler i vådt opgørVejle forsøgte sig i den efterfølgende fase at kombinere sig til chancer, men Brøndbys høje pres gjorde det svært for værterne.
Som kampen skred frem, trak gæsterne sig længere tilbage, og det gav enkelte muligheder til Vejle.
Læs også:FC Midtjylland cruiser op på førstepladsenAllan Sousa var tættest på, men forsøget blev reddet kort før tid.
Vejle skal i efterårets sidste runde til Randers.
Brøndby tager imod Vendsyssel.
/ritzau/FacebookTwitterKopier linkEmner:Allan Sousa (fodboldspiller)|Brøndby|Hany Mukhtar (fodboldspiller)|FC København|Fodbold




https://www.dr.dk/sporten/oevrig/astralis-anfoerer-om-ny-triumf-som-vinde-champions-league-paa-hjemmebane

Øvrig sportAstralis-anfører om ny triumf: 'Som at vinde Champions League på hjemmebane'Lukas 'gla1ve' Rossander er lykkelig over, at det danske Counter-Strike hold nu kan kalde sig Intel Grand Slam-mestre.
Af Michael Sten Jensen i Lyon09.
dec.
2018 kl.
21.
08Bemærk: artiklen er mere end 30 dage gammelLæs opKaptajnen for verdens bedste Counter-Strike hold, Astralis, var en rørt mand, da han sammen med holdkammeraterne kunne løfte ESL Pro League-trofæet i Sparekassen Fyn Arena.
Det danske hold har domineret Counter-Strike i hele 2018, hvor det er blevet til ni titler, men søndag aften var alligevel anderledes.
Læs også:Danske Astralis kåret som årets hold i esportMed sejren i Odense har Astralis nemlig skrevet historie ved at være det første hold, til at vinde en Intel Grand Slam-titel, der udløser en bonus på 6,5 millioner danske kroner.
Og den titel betyder langt mere end præmiepengene, fortæller Lukas 'gla1ve' Rossander.
- At vinde en Intel Grand Slam betyder alt.
Det var det mål, vi satte i starten af 2018.
Vi vil have en Astralis-æra, og det her topper det hele.
Nu er vi i historiebøgerne, og det er vel noget, vi ikke kunne drømme om.
- Det er for sindssygt, og jeg har aldrig prøvet noget lignende.
Jeg er så glad for at kunne dele det her med drengene.
Det er som at vinde Champions League i fodbold på hjemmebane, hvis jeg skal sætte det i perspektiv.
Det er en stor sten, der bliver lettet fra vores hjerte, lyder det fra Lukas 'gla1ve' Rossander.
FacebookTwitterKopier linkEmner:Astralis Esport|Intel|eSport|Fyn|Odense




https://www.dr.dk/nyheder/indland/22-arig-ramt-af-flere-skud-i-kalundborg

Indland22-årig ramt af flere skud i KalundborgEn yngre mand er umiddelbart uden for livsfare efter skyderi søndag aften.
Politiet søger vidner.
09.
dec.
2018 kl.
21.
41 | opdateret 09.
dec.
2018 kl.
21.
46Bemærk: artiklen er mere end 30 dage gammelLæs opEn 22-årig mand er søndag aften blevet ramt af flere skud, men han skulle umiddelbart være uden for livsfare.
- Manden blev af ukendte personer afleveret på skadeklinikken på Nørre Allé klokken 19.
28.
Herfra blev han i ambulance kørt til en skadestue, fortæller vagtchef Boye Rasmussen fra Midt- og Vestsjællands Politi.
Han vil ikke komme ind på, hvilken skadestue den sårede mand er indbragt til.
Vagtchefen kender heller ikke nærmere til hans tilstand, men har fået at vide, at han umiddelbart ikke er livsfare.
Den 22-årige er tilsyneladende blevet skudt, mens han sad i en bil.
Politiet er ved 21.
30-tiden ikke helt sikker på, hvor skyderiet fandt sted.
- Men vi mener, at det er sket omkring klokken 19.
25 på Klosterparkvej i nærheden af Rema 1000, siger Boye Rasmussen.
Bilen, som offeret sad i, er blevet fundet af politiet i området.
- Det er endnu for tidligt at sige noget om, hvorvidt skyderiet er banderelateret, siger Boye Rasmussen.
Midt- og Vestsjællands Politi vil meget gerne høre fra folk, som har bemærket noget usædvanligt i området omkring Klosterparkvej og Nørre Allé søndag aften.
/ritzau/FacebookTwitterKopier linkEmner:Midt- og Vestsjællands Politi|Sjælland|Kriminalitet|Politi|Rema 1000




https://www.dr.dk/nyheder/kultur/gaming/den-perfekte-julegave-til-spil-nostalgikere-troldspejlet-tester-playstation

TroldspejletSe temaGamingDen perfekte julegave til spil-nostalgikere?
Troldspejlet tester PlayStation ClassicSony har udgivet den første PlayStation i miniformat, men den er lidt af en skuffelse.
Se Troldspejlets vurdering i videoen.
Af Troldspejlet / Jakob Stegelmann og (video) Troels Møller09.
dec.
2018 kl.
20.
30Bemærk: artiklen er mere end 30 dage gammelLæs opDet ligner den perfekte julegave til alle, der voksede op med den første PlayStation som selve livets centrum.
Og der er da også 20 mere eller mindre klassiske spil på PlayStation Classic, som Sony netop har sendt på gaden til en pris på omkring 900 kr.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Men hvad får man egentlig for pengene med den lille konsol?
Har Sony valgt de rigtige spil?
Og er kvaliteten i orden?
Troldspejlet har testet den nuttede, lille spillekonsol, som sikkert allerede er på manges ønskeseddel.
Se resultatet af testen i videoen.
Læs også:Spilfans holder vejret: Helt ny PlayStation er på vejFacebookTwitterKopier linkEmner:Playstation|Sony|Forbrugerelektronik




https://www.dr.dk/nyheder/udland/i-morgen-bryder-macron-tavsheden-i-krisen-om-de-gule-veste

Demonstrationer i FrankrigSe temaUdlandI morgen bryder Macron tavsheden i krisen om De Gule VesteDen franske præsident ventes mandag aften at fremlægge konkrete tiltag, der vil træde i kraft med det samme.
Demonstranter fra "De Gule Veste" under lørdagens demonstration i Paris, hvor over tusind mennesker blev anholdt.
09.
dec.
2018 kl.
22.
42Bemærk: artiklen er mere end 30 dage gammelLæs opDen franske præsident, Emmanuel Macron, har fået kritik fra flere sider for sin tavshed i kølvandet på de voldsomme demonstrationer, der har præget Paris i de seneste uger.
Men mandag klokken 20 vil han komme med en udtalelse om krisen, oplyser præsidentkontoret søndag aften.
Der er ikke umiddelbart yderligere oplysninger.
Det er på forhånd ventet, at han som svar på den alvorlige politiske krise vil præsentere konkrete tiltag, der vil træde i kraft med det samme.
Macron skal også mødes med erhvervsledere og ledere fra de franske fagforeninger mandag.
Fire weekender med voksende demontrationerI fire uger har Frankrig været præget af voksende demonstrationer, som protestbevægelsen "De Gule Veste" står bag.
I de seneste weekender har demonstrationerne udviklet sig voldeligt.
Macron er under stigende pres for at gøre noget for at stoppe urolighederne.
I forvejen har hans regering meddelt, at den vil pille de planlagte afgifter på brændstof ud af finansloven for 2019.
Men det var ikke noget, der lagde en dæmper på de mange tusinde demonstranter i Paris lørdag.
- Dette kaos må ende.
Præsidenten må svare konkret på visse legitime forventninger, skriver tidligere premierminister Alain Juppé på Twitter søndag.
Juppé er i dag borgmester i Bordeaux, der også var præget af voldelige demonstrationer lørdag.
Læs også:Dagen derpå i Frankrig: Nu venter alle på MacronBlandt de andre, der har efterlyst handling fra Macrons side, er også lederen af højrefløjspartiet Front National, Marine Le Pen.
Hun opfordrer Macron til at "anerkende lidelsen i samfundet og levere omgående og meget stærke svar".
Det franske indenrigsministerium vurderer, at 136.
000 mennesker deltog i demonstrationer over hele Frankrig lørdag.
I Paris var omkring 10.
000 "gule veste" samlet på hovedgaden Champs-Élysées og andre områder.
Der var indsat 8.
000 betjente til at sørge for sikkerheden, og for første gang i løbet af "De Gule Veste"s demonstrationer var der pansrede køretøjer i gaderne i den franske hovedstad.
Over 2.
000 blev anholdt, heraf flere end tusind i Paris.
/ritzau/AFPFacebookTwitterKopier linkEmner:Alain Juppé (politiker)|Emmanuel Macron (politiker)|Frankrig|Demonstrationer|Front National




https://www.dr.dk/nyheder/viden/kroppen/daniel-wescott-bestyrer-ligfarm-under-den-bagende-texanske-sol

KroppenDaniel Wescott bestyrer 'ligfarm' under den bagende texanske solI Texas er Daniel Wescott leder af en såkaldt body farm, der forsker i, hvordan lig rådner.
Daniel Wescott skal også selv ligge på bodyfarmen, den dag han dør, fortæller han.
Af Malene Lembcke Petersen, Pernille Frantz Søberg og Camilla Keller (foto)09.
dec.
2018 kl.
19.
57Bemærk: artiklen er mere end 30 dage gammelLæs op- Er det her en kirkegård eller er det videnskab, spørger Peter Geisling Daniel Wescott under sin rundtur på den videnskabelige kirkegård Freemann Ranch i Texas i USA.
- Det er lidt begge dele, svarer han.
Daniels Wescott er leder af en af i alt otte såkaldte body farme, der findes i USA.
De døde er alle folk, der har doneret deres legeme til videnskaben.
Her, under den bagende texanske sol, ligger op mod 50 lig i naturen og rådner.
Ganske enkelt.
De er alle i forskellige stadier af forrådnelse, og hver dag bliver ligene nøje studeret for blandt andet nye insekter og larver, der hver især fortæller sin historie om, hvor langt i forrådnelsesprocessen, vi befinder os, inden selve kroppen er væk, og kun de hvide knogler ligger tilbage.
Gribbene svæver rundtEnkelte lig er placeret under en presenning, få er begravet, men ellers ligger de under trådnet i det fri.
Nettet beskytter blandt andet mod de gribbe, der konstant svæver rundt over farmen, tiltrukket af den søde stank af død.
Der er en grund til, at ligene ligger og rådner i varmen, fremfor i jorden.
For i USA er det ikke unormalt at finde lig, der er blevet smidt i et af de enorme naturområder, der blandt andet findes i Texas.
Den kæmpemæssige natur betyder, at en morder kan slippe uset væk, og at et lig kan ligge i mange dage under åben himmel, før det - måske - bliver fundet.
Her hjælper Daniels Wescotts forskning politiet med at fastslå, hvornår en person er død, og han vidner jævnligt i retssager af samme årsag.
Yder de døde retfærdighedHan finder stor mening i sit virke.
For ligene og hans forskning kan være det afgørende bevis, der yder et mordoffer retfærdighed eller giver vished til en familie til en afdød.
Det er ganske enkelt vigtigt for ham og hans kolleger, at retfærdigheden sker fyldest.
- Vi prøver at give værdigheden tilbage til de ofre, hvis kroppe aldrig blev fundet, eller som er blevet dræbt på en eller anden måde, og vi ønsker også at give familien fred, forklarer han.
Fire faser af forrådnelseNår vi dør i naturen, vil nedbrydningen af kroppen foregå i fire stadier.
•Allerførst bliver musklerne stive.
Cellerne i kroppen brister, og inden en time vil en flue have lagt et æg i øjnene på dig.
•Så svulmer kroppen op på grund af gasser, og huden skifter farve.
•Fedt og muskler går i opløsning, og væske siver ud fra kroppen.
•Til sidst tørrer kroppen ind, og efter nogen tid er der kun skelettet tilbage.
I billedserien her viser vi billeder fra bodyfarmen.
Vi skal advare mod stærke billeder.
Gribbene kredser konstant i området, tiltrukket af den søde stank af forrådnelse.
Ligene ligger derfor under ståltrådsbure for at beskytte dem mod rovdyr.
 Bodyfarmen ligger fredeligt midt i naturen.
 Kroppene ligger i solen, til de er helt opløste.
Efterfølgende indsamles knoglerne, så forskerne kan studere dem nærmere.
 Her ser man et af de bure, der omkranser liget.
Hænder og fødder bliver indbundet i små røde net, så de bittesmå knogler i hænder og fødder ikke forsvinder, mens liget går i opløsning.
 Der findes lig i alle stadier af forrådnelse - fra nogle få dage til flere uger gamle.
Forskerne følger dem dagligt.
 De her lig har ligget i solen i cirka halvanden måned.
 Når solen bager ned på kroppen, bliver den efterhånden hel sort.
Det har flere gange snydt politiet, så de troede de havde et brandoffer.
Et eksempel på hvordan Daniel hjælper efterforskerne på rette spor.
 Denne her krop har ligget i cirka en uge, og mider og fluer er i fuld gang med at gøre deres arbejde.
1 / 8Gribbene kredser konstant i området, tiltrukket af den søde stank af forrådnelse.
Ligene ligger derfor under ståltrådsbure for at beskytte dem mod rovdyr.
1 / 8Bodyfarmen ligger fredeligt midt i naturen.
2 / 8Kroppene ligger i solen, til de er helt opløste.
Efterfølgende indsamles knoglerne, så forskerne kan studere dem nærmere.
3 / 8Her ser man et af de bure, der omkranser liget.
Hænder og fødder bliver indbundet i små røde net, så de bittesmå knogler i hænder og fødder ikke forsvinder, mens liget går i opløsning.
4 / 8Der findes lig i alle stadier af forrådnelse - fra nogle få dage til flere uger gamle.
Forskerne følger dem dagligt.
5 / 8De her lig har ligget i solen i cirka halvanden måned.
6 / 8Når solen bager ned på kroppen, bliver den efterhånden hel sort.
Det har flere gange snydt politiet, så de troede de havde et brandoffer.
Et eksempel på hvordan Daniel hjælper efterforskerne på rette spor.
7 / 8Denne her krop har ligget i cirka en uge, og mider og fluer er i fuld gang med at gøre deres arbejde.
8 / 8I programmet 21 Søndag kan du se mere fra Daniel Wescotts body farm, ligesom man også besøger den første europæiske body farm, som ligger i Holland.
Her er ligene dog gravet ned.
Programmet kan ses her.
På tirsdag handler Sundhedsmagasinet om, hvad der sker med kroppen, når man dør, og hvordan man opklarer et dødsfald, hvis døden er et mysterium.
Det er tirsdag kl.
22 på DR1.
Vi lægger et link til udsendelsen her, når det ligger på drtv.
FacebookTwitterKopier linkEmner:Texas|Videnskab|DR1|USA|Holland




https://www.dr.dk/nyheder/vejret/koldere-vejr-i-sigte-snebyger-og-nattefrost-paa-vej-mod-landet

VejretKoldere vejr i sigte: Snebyger og nattefrost på vej mod landetSolen får dog også god plads i begyndelsen af ugen, viser vejrprognoser.
Snebygerne er allerede kommet til Færøerne ( her ses Nolsø med sne, set ovre fra Torshavn) og har nu kurs mod Danmark.
Af Mikael Jarnvig09.
dec.
2018 kl.
19.
30Bemærk: artiklen er mere end 30 dage gammelLæs opDe seneste dage har vinden været i vest og nordvest, men nu drejer den over til nordøst, og så er der ingen lun Nordsø mellem os og den kolde luft.
Kulden kommer højt oppe fra nord og trænger i de næste dage ned over Sverige og Norge, og senere på ugen kommer den til Danmark.
Mandag med nordvestenvindFor sidste dag i denne omgang blæser vinden fra nordvest mandag.
Og det bliver frisk vind til kuling.
Der kommer nogle regnbyger i den sydvestlige del af landet, men ellers vil resten af landet få en del sol og tørt vejr.
Dagtemperaturer omkring 5 grader.
Tirsdag drejer vindenTirsdag er vinden i nord, og det bliver solrigt, men på Bornholm kan der komme regn- eller sludbyger.
Om natten bliver det frost nogle steder, og mange bilruder dækkes af rim.
Onsdag blæser vinden fra nordøst, der kommer flere skyer, og der falder fortsat byger på Bornholm.
Nu som slud eller tøsne.
Kulden kommer torsdagTorsdag, fredag og weekenden ser koldere ud.
Snebyger vil falde mange steder, og dagtemperaturerne vil ligge lige over frysepunktet, mens nætterne vil byde på frostgrader.
Som prognosen ser ud søndag aften, vil kulden vare ved ind i næste uge også.
Om snebygerne også gør det er mere usikkert.
FacebookTwitterKopier linkEmner:Vejret|Bornholm|Norge|Sverige




https://www.dr.dk/nyheder/indland/mette-tog-obligatorisk-skilsmissekursus-proev-det-boernenes-skyld

IndlandMette tog obligatorisk skilsmissekursus: "Prøv det for børnenes skyld"Skilsmissekursus bliver et krav til alle forældre, som vil skilles efter 1.
april næste år.
Mette Levison har været glad for forløbet og opfordrer alle forældre, der søger skilsmisse, at tage et eller flere af de digitale forløb for børnenes skyld.
Skilsmissekurset bliver obligatorisk for forældre med børn under 18 år fra 1.
april 2019.
Af sandra Meinecke09.
dec.
2018 kl.
18.
49Bemærk: artiklen er mere end 30 dage gammelLæs opEt digitalt skilsmissekursus bliver et krav til forældre, som søger om skilsmisse fra 1.
april 2019.
Hvis forløbet ikke er gennemført, kan forældreparret ikke blive skilt.
En af de forældre, som har prøvet det digitale forløb efter en skilsmisse, er skolesekretær Mette Levison.
Hun har været glad for de redskaber, kurset har givet hende.
- Det hjalp mig til at forstå skilsmissen fra barnets vinkel.
For selvom man prøver, så er der ting, man overser, fordi man er så involveret i det hele med sine egne følelser, siger Mette Levison.
Forløbet hedder Samarbejde Efter Skilsmisse (SES) og er bygget ud fra en allerede testet digital platform, som er udviklet af forskere fra Københavns Universitet.
Folketingets skilsmisseaftale1.
april 2019 gennemføres en stor ændring af skilsmissesystemet.
Det digitale forløb er del af den skilsmisseaftale - den blev vedtaget af et enigt Folketing i marts.
Skilsmisseaftalen indebærer blandt andet:Et nyt familieretshus, hvor der foregår en gennemgang af skilsmissesagerne, som inddeles i grønne, gule og røde sager.
De grønne sager er helt ukomplicerede.
Mens de gule betegnes som "mindre simple".
De røde sager er de komplekse, og de skal behandles af byretten.
En refleksionsperiode på tre måneder, dog er skilsmisser på grund af vold undtaget af refleksionsperioden.
Et obligatorisk digitalt kursus.
Gennemføres kurset ikke, kan forældrene ikke blive skilt.
Kilde: Børne- og Socialministeriet og Politiken.
Mette: Det kræver selvindsigtMette Levison har mest brugt forløbet til at forstå sine egne reaktioner og opfordrer alle forældre, der søger skilsmisse, at tage et eller flere af de digitale forløb for børnenes skyld.
- Der er forløb til børn i alle aldre, da der er stor forskel på reaktionen, siger Mette Levison, som selv har fået en større indsigt i reaktionsmønstre hos sig selv, sin eksmand og deres børn.
- Derfor synes jeg, alle børnefamilier skal have det tilbudt.
Men det kræver selvindsigt at få noget ud af det, siger hun og har derfor heller ikke taget stilling til, om hun er enig i, at kurset fremover skal være obligatorisk.
- Jeg har haft gode venner at tale med, men ofte får du medhold fra sine venner.
Her får du en neutral samtalepartner, der kan give en noget fakta om, hvad der sker med ens egne følelser, den anden part og ens børn.
Så det hele ikke bliver mudret sammen, siger Mette Levison, som savner, at der også er et modul til børnene, så de også kan lære at forstå deres forældre bedre.
Et obligatorisk digitalt forløb på en halv time skal tvinge skilsmisseforældre til at tænke over, hvordan en skilsmisse ser ud fra barnets perspektiv, og hvordan man kommunikerer med sin tidligere partner.
Børns Vilkår bakker op om obligatorisk kursusHalvdelen af alle opkald til Børns Vilkårs forældretelefon handler om skilsmisser, så hos organisationen byder de det nye kursus velkommen.
Seniorkonsulent hos Børns Vilkår Bente Boserup fortæller til Ritzau, at forældrene er meget optaget af, hvordan de kan håndtere skilsmissen bedst muligt i forhold til deres børn.
- Men de kan være meget i tvivl om, hvad der er bedst for deres børn, siger Bente Boserup og tilføjer:- Rigtig mange af samtalerne handler om, hvordan de skal fortælle børnene om skilsmissen, hvad den bedste ordning er, og hvordan de kan sikre, at børnene får et godt hverdagsliv, selvom mor og far skal bo to forskellige steder, siger hun og opfordrer derfor forældrene til at give det en chance.
Jeg synes slet ikke, at staten skal blande sig på det her felt.
Familieordfører Laura Lindahl (LA)- Det er et tilbud, hvor de kan sidde helt alene hjemme hos sig selv og overveje, hvordan de kan håndtere skilsmissen bedst muligt for børnene, siger Bente Boserup til Ritzau.
Og netop det, at man kan sidde derhjemme har været en stor fordel for Mette Levison.
- Den her hjælp kommer til en, når man sidder hjemme og behovet opstår.
Du kan gøre det, når du er ked af det, glad eller i nattøj med morgenhår.
Det er ret praktisk, siger hun.
Mette Levison har prøvet det digitale kurset og er især glad for, at man kan sidde derhjemme og benytte portalen når behovet opstår.
Liberal Alliance: Staten skal ikke blande sigDet digitale forløb er en del af den skilsmisseaftale et enigt Folketing indgik i foråret.
Den indebærer også, at forældre fremover ikke længere kan blive skilt med det samme, men skal gennem en såkaldt ’refleksionsperiode’ på tre måneder.
Refleksionsperioden gælder alle forældre med børn under 18 år.
Liberal Alliance støtter hverken refleksionsperioden eller det obligatoriske kursus.
Alligevel har partiet nikket ja til aftalen.
- Jeg synes slet ikke, at staten skal blande sig på det her felt.
Jeg er liberal, og jeg er tilhænger af, at mennesker har frihed til at indgå i et ægteskab og også komme ud af det, uden at staten blander sig, siger familieordfører Laura Lindahl (LA) til Ritzau.
- Jeg har svært ved at forstå, at vi som politikere skal have en holdning til, at voksne myndige mennesker ikke længere ønsker at være gift, siger hun.
Læs også:Forældre, som søger skilsmisse, skal igennem obligatorisk kursus for at blive skiltFacebookTwitterKopier linkEmner:Laura Lindahl (politiker)|Liberal Alliance|Børns Vilkår|Skilsmisse|Forældre og børn




https://www.dr.dk/nyheder/udland/saudi-arabien-afviser-udlevere-mistaenkte-i-khashoggi-sag

UdlandSaudi-Arabien afviser at udlevere mistænkte i Khashoggi-sagSaudisk minister kalder det "interessant", at Tyrkiet ikke deler oplysninger, men kræver to mand udleveret.
Den saudiarabiske kronprins, Mohammed bin Salman, har konsekvent nægtet ethvert kendskab til drabet på den regimekritiske journalist.
(Arkivfoto) 09.
dec.
2018 kl.
19.
05Bemærk: artiklen er mere end 30 dage gammelLæs opSaudi-Arabien afviser at udlevere saudiske statsborgere til Tyrkiet i sagen om den dræbte journalist Jamal Khashoggi.
Det siger landets udenrigsminister søndag på en pressekonference.
- Vi udleverer ikke vores borgere, fastslår ministeren, Adel al-Jubeir.
I sidste uge forlangte Tyrkiets præsident, Recep Tayyip Erdogan, at Saudi-Arabien udleverer de personer, der er mistænkt for drabet på Khashoggi i Istanbul.
Læs også:Eksperter: Tyrkiet udnytter journalistdrab til at svække Saudi-ArabienChefanklageren i Istanbul har ifølge tyrkiske kilder udsendt arrestordrer på en ledende saudisk rådgiver og vicedirektøren for en af Saudi-Arabiens efterretningstjenester.
- Jeg synes, at det er interessant, at et land, der ikke vil give oplysninger til os inden for en retslig ramme, udsteder arrestordrer, siger al-Jubeir.
Erdogan har beskyldt Saudi-Arabien for ikke at være samarbejdsvillig i efterforskningen af den opsigtsvækkende sag.
Khashoggi blev dræbt den 2.
oktober på Saudi-Arabiens konsulat i Istanbul.
Her havde han indfundet sig for at få ordnet noget papirarbejde i forbindelse med sit forestående bryllup.
Saudi-Arabien har anholdt 18 personer og lovet at efterforske sagen til bunds.
Men det har ikke stillet Erdogan tilfreds.
/ritzau/AFPFacebookTwitterKopier linkEmner:Adel al-Jubeir (politiker)|Jamal Khashoggi (journalist)|Saudi-Arabien|Tyrkiet|Kriminalitet




https://www.dr.dk/nyheder/udland/usas-ambassador-kaldt-til-opsang-hos-kinas-regering

HuaweiSe temaUdlandUSA's ambassadør kaldt til opsang hos Kinas regeringKina er vred over USA's behandling af Huawei-chef og kalder den ekstremt beskidt.
Meng Wanzhou er ud over økonomidirektør også datter af Huaweis stifter.
09.
dec.
2018 kl.
18.
21Bemærk: artiklen er mere end 30 dage gammelLæs opUSA's ambassadør i Kina er kaldt til udenrigsministeriet i Beijing for at modtage en "kraftig protest" over, at den kinesiske techgigant Huaweis økonomidirektør er anholdt i Canada og kræves udleveret til USA.
Meng Wanzhou er ud over økonomidirektør også datter af Huaweis stifter.
Hun blev anholdt 1.
december under en mellemlanding i Vancouver i Canada.
Hun blev fredag fremstillet i retten med henblik på udlevering til USA.
Den videre behandling af den amerikanske anmodning er udsat til mandag.
Mistænkes for at bryde amerikanske sanktionerUSA mistænker, at Huawei har brudt amerikanske sanktioner ved at sælge udstyr til Iran.
- USA's handlinger krænker i alvorlig grad en kinesisk borgers legitime rettigheder, og måden, det er gjort på, er ekstremt beskidt, siger Kinas viceudenrigsminister Le Yucheng.
Kina kræver, at USA omgående trækker arrestordren tilbage, skriver det kinesiske nyhedsbureau Xinhua.
Læs også:Huaweis finansdirektør er anholdt i CanadaLørdag var det den canadiske ambassadør i Kina, John McCallum, der var indkaldt til samtale i Kinas udenrigsministerium.
Her fik han at vide, at det vil få "alvorlige konsekvenser", hvis Meng Wanzhou ikke løslades.
Anholdelsen er kommet som en overraskelse for de fleste iagttagere, skriver nyhedsbureauet AP.
Sagen sår samtidig tvivl om, hvorvidt våbenhvilen i handelsstriden mellem USA og Kina vil holde, og om verdens to største økonomier kan løse de komplekse problemer, der skiller dem.
/ritzau/ReutersFacebookTwitterKopier linkEmner:Kina|USA|Huawei|Udenrigspolitik|Udenrigsministeriet




https://www.dr.dk/nyheder/kultur/film/sexistisk-macholort-vikingeserie-udsaettes-hudloest-aerlige-fordomme

BingeSe temaFilm og serierSexistisk macholort?
Vikingeserie udsættes for hudløst ærlige fordommeDRs serieekspert har en del halvbagte holdninger til HBO-hittet 'Vikings'.
Hvad sker der, når han rent faktisk prøver at se den?
Vikinger.
Vold.
Store, stærke mænd og underdanige kvinder.
Der kan være mange grunde til ikke at orke HBO-braget 'Vikings'.
Kasper Lundberg har kastet sig over den nye sæson og vurderer, om der er hold i hans fordomme.
(© HBO Nordic)Af Kasper Lundberg09.
dec.
2018 kl.
17.
58Bemærk: artiklen er mere end 30 dage gammelLæs opEn gang sexistisk macholort, hvor kvinderne bare er staffage for mændenes selvhævdelsestogter.
Sådan ser jeg den sindssygt populære vikingeserie 'Vikings'.
Men hånden på hjertet, jeg har aldrig set et afsnit.
Folk anbefaler mig den igen og igen, men jeg siger, at jeg ikke har tid.
Sjovt nok har jeg tid til at se den vulgære maddokumentar ’Chef’s Table’ og den totalt platte komedie ’Unbreakable Kimmy Schmidt’.
Så hvorfor ikke 'Vikings'?
Læs også:Kikset tøj og tarvelige onkeljokes?
'Badehotellet' udsættes for hudløst ærlige fordommeJeg gad egentlig godt at lære noget om virkelighedens vikinger.
Det tror jeg bare, ’Vikings’ er ligeglade med.
Jeg tror faktisk, at de er ligeglade med alt, hvad der hedder historisk korrekthed.
Jeg tror, at det er en discountversion af mit elskede ’Game of Thrones’ med hverken drager eller reel interesse for vikingehistorie.
Men okay, jeg har intet belæg for mine fordomme.
Jeg har derfor gjort noget vildt og set den nye sæson af serien for at se, om de rammer plet.
1Fordom: Vikings er softporn uden noget rigtigt plotJeg troede virkelig, at hver anden scene ville involvere smukke, nordiske skuespillere med langt skæg og kæmpemuskler, der vælter rundt og bryder i mudder, sixpack mod sixpack.
For der er en ret fascinerende tendens til, at nogle serier eksperimenterer med en objektivisering af mænd, ofte i et beskidt, voldeligt miljø.
Og på den måde tiltrækker overraskende mange kvinder, selvom film og serier om mænd, der slås, typisk har været forbundet med et mandligt publikum.
Motorcykelserien ’Sons of Anarchy’ og ’Taboo’ med Tom Hardy er to andre eksempler.
Men indtil videre har jeg ikke set så meget som en eneste bar mave, til gengæld har jeg fået masser af kompliceret politisk plot om intriger og alliancer.
Så man skal altså være mere end almindeligt tålmodig, hvis man KUN er kommet for de nøgne vikinger.
Dom: Afkræftet.
2Fordom: Vikings er ligeglad med historisk korrekthed(© HBO Nordic)Det lyder ret sødt, når vikingerne løfter deres drikkehorn og siger “skowl!
” eller har besluttet sig for en næsten-norsk version af ordet Kattegat, hvor alle t’erne er stemt.
Og Kattegat er på mystisk vis blevet til en norsk by i stedet for et farvand?
Men ellers er sproget for det meste reduceret til et patosfyldt, tyndt oneliner-engelsk i en uhyrlig myriade af skandinaviske accenter.
Jeg ved ikke vildt meget om vikinger, men jeg ved, at det er en stædig myte, at de gik med hjelme med horn.
Og der har serien valgt at gå en mere historisk underbygget vej med dramatisk eyeliner og fantastisk fletningsværk i både hår og skæg, uden at nogle af delene ser ud som om det lige er blevet sat i en makeup-vogn.
Samlet set sender serien et effektivt signal til seeren om, at den tager det, den kan bruge fra historien, hvis det gør serien federe og vildere.
Man skal i hvert fald ikke bruge nogen oplysninger fra serien i en skoleopgave, uden lige at tjekke dem efter først.
Dom: Bekræftet.
3Fordom: Vikings er en gang sexistisk macholort(© HBO Nordic)Jeg er med på, at macholort ikke er en særlig præcis betegnelse, fordomme er jo mavefornemmelser.
Men det handler om, at kvinder ikke har noget at skulle have sagt, og vold og action styrer handlingen.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Og umiddelbart var jeg klar til at give mig selv ret i min fordom, for vi er helt klart i en verden, hvor vold og ære styrer de fleste relationer, og hver eneste scene føles som oplæg, afvikling eller efterspil til et slag.
Den ældre figur, Rollo, læner sig tilbage og opsummerer på et tidspunkt ganske godt, hvad der lader til at være seriens filosofi om fremdrift:- Jeg hersker over nok byer og lande til at tilfredsstille enhver mand.
Der er ikke meget tøjvask og familiehverdag i ’Vikings’.
Og i den eneste scene med to kvinder, jeg har set, råber og skriger den ene af dem bare om, at hun vil se sin mand.
Men serien har en ekstremt stærk kvindefigur i skjoldmøen Lagertha, der ikke alene bliver respekteret som en værdig fjende til Ivar Benløs, hun virker faktisk også som den mest fornuftige, intelligente og menneskelige i hele serien.
Og vi får på et tidspunkt en scene, hvor Rollo prøver at overbevise sin måske-søn om, at han er den ægte far, uden at der på noget tidspunkt bliver vrænget af, at Lagertha har været sammen med to mænd på samme tid.
Det virker vildt spændende at bruge vikingetiden til at udfordre vores ideer om monogami, og ikke uden grund, for man kan læse, at flere forskere har argumenteret for, at polygami var udbredt i vikingekulturer.
Så altså, nok et univers, der er meget optaget af vold og dominans, men at afskrive den som en gang sexistisk macholort, den går altså ikke.
Dom: Afkræftet.
'Vikings' kan ses på HBO Nordic.
FacebookTwitterKopier linkEmner:Tom Hardy (skuespiller)|Ligebehandling|Vold|Skønheds- og sundhedsprodukter|HBO




https://www.dr.dk/sporten/fodbold/superliga/sikker-sejr-sender-fck-tilbage-paa-foerstepladsen

SuperligaSikker sejr sender FCK tilbage på førstepladsenDame N'Doye og Robert Skov scorede målene for FCK, som igen er tre point foran FC Midtjylland i Superligaen.
09.
dec.
2018 kl.
18.
01 | opdateret 09.
dec.
2018 kl.
18.
53Bemærk: artiklen er mere end 30 dage gammelLæs opFC København er atter alene i toppen af den danske Superliga.
På mål af Dame N'Doye og Robert Skov vandt københavnerne søndag 3-0 over Esbjerg og gjorde dermed sit for at holde FC Midtjylland på afstand.
Det var samtidig FCK's ottende sejr i træk på hjemmebane i Superligaen.
Efter søndagens gevinst er der igen tre point ned til midtjyderne, som ellers lagde sig op på siden af FCK med en sejr fredag over OB.
Alt andet end en FCK-sejr søndag måtte derfor betegnes som et tabt skridt i kampen om det danske mesterskab.
Ståle Solbakken havde da heller ikke skelet meget til torsdagens afgørende runde i Europa League.
I søndagens startopstilling bragte han alle de tunge skyts.
Læs også:FC Midtjylland cruiser op på førstepladsenEt af dem var Dame N'Doye.
Efter et FCK-pres højt på banen blev han serviceret med et perfekt indlæg af Peter Ankersen bare fire minutter inde i opgøret.
Senegaleseren pandede bolden forbi Jeppe Højbjerg, som sprællede forgæves inde på mållinjen.
1-0 til FCK.
33-årige N'Doye skulle få bolden i mål igen, men denne gang vinkede linjedommeren for offside til stor frustration for hjemmepublikummet.
Robert Skov testede sin kollega fra det danske OL-landshold i 2016 Jeppe Højbjerg på et frispark efter en halv time.
Målmanden besvarede forsøget med en stor redning.
FCK sad på bolden, og når Esbjerg kiggede forbi i den anden ende, var det primært forbundet med dødbolde.
Mod slutningen af første halvleg havde vestjyderne dog held med at fastholde et pres og true FCK's defensiv.
Helt farligt blev det dog aldrig, og i stedet slog FCK til i den anden ende.
En bold blev snittet videre til N'Doye, som prikkede den forbi Højbjerg og blev væltet af Esbjerg-keeperen.
Læs også:VIDEO FCK vinder med tenniscifre mod Horsens' 10 mandPå det efterfølgende straffespark var superligatopscorer Skov stensikker.
Målet til 2-0 hans 14.
i Superligaen i denne sæson.
Kvaliteten i spillet dalede i begyndelsen af anden halvleg, som var præget af sløje indlæg og fejlafleveringer.
Så tog N'Doye sagen i egen hånd og tilkæmpede sig et nyt straffespark.
N'Doye blev væltet af Rodolph Austin på kanten af feltet, men dommeren pegede på pletten, og Skov var igen sikkerheden selv.
Med et drøn af et langskud hamrede Esbjergs Mathias Kristensen på stolpen kort efter.
Træværket var med hjemmeholdet, som med 3-0 på tavlen gik ned i gear og efter alt at dømme sparede på kræfterne i resten af opgøret.
/ritzau/FacebookTwitterKopier linkEmner:Dame N'Doye (fodboldspiller)|FC København|Ståle Solbakken (fodboldtræner)|Fodbold|Esbjerg




https://www.dr.dk/nyheder/kultur/boeger/bliv-klog-paa-legendarisk-dansk-punk-digter-han-taler-helt-vildt-meget-ind-i

BøgerBliv klog på legendarisk dansk punk-digter: Han taler helt vildt meget ind i denne her tidCaspar Eric har samlet et nyt udvalg af Michael Strunge-digte.
Få her hans lyngennemgang af hele forfatterskabet.
Casper Eric (tv.
) mener, at digter Michael Strunge (th.
), som døde i 1986, stadig har meget at sige nutidens unge.
Af Michelle From Hoxer09.
dec.
2018 kl.
17.
00Bemærk: artiklen er mere end 30 dage gammelLæs opHan var 20 år, da han debuterede i 1978 og bare 27 år gammel, da han tog sit eget liv.
Men på de syv år nåede Michael Strunge at udgive hele 11 digtsamlinger.
I år ville den berømte ’firserdigter’ fra Hvidovre, der bragte punk og pop ind i poesien, være fyldt 60 år - og derfor er et helt nyt udvalg af Strunge-digte netop udkommet.
- Jeg føler, at hans digte taler helt vildt meget ind i denne her tid nu – og det er grunden til at lave bogen.
Strunge er bare aktuel, siger digter Caspar Eric, som står bag bogen, der har fået titlen 'Min krop er tung af drøm'.
Caspar Eric er selv født i 1987, et år efter Michael Strunge døde.
Ligesom mange andre stødte Caspar Eric første gang på Strunges digte i gymnasiet – og hans egne digte er siden blevet sammenlignet med den afdøde legende.
Læs også:Emo'en er vendt tilbage.
Bliv klogere på ikonisk firserdigter der gjorde voldsomme følelser okayTil den nye bog har Caspar Eric valgt digte fra hele Strunges forfatterskab - og han har sammensat dem i en ikke-kronologisk rækkefølge, hvor motiver og ord fra et digt peger frem mod det næste.
Vi har fået Caspar Eric til at gøre dig lidt klogere på Michael Strunge ved at kommentere på alle bogtitler i Michael Strunges forfatterskab.
Vi kommer vidt omkring, fra natten og drømmen til engle, profeter og punkede protestskrig:1’Livets hastighed’, 1978- En af de første sætninger handler om at ’knuse uret’.
På den ene side er livet noget, der render igennem én.
Men tiden er også noget, man kan ødelægge eller til at få til at stå stille med digtene.
2’Fremtidsminder’, 1980- Der er noget med tiden igen.
Og så er der digteren som profet eller visionær.
En som både kan have vrangforestillinger, men som også kan forestille sig livet på en anden måde.
- Der er meget i Strunges digte som handler om at forsøge det umulige – og måske endda være hjemsøgt af fremtiden.
Både som noget, der tynger, men også som noget, man retter sig imod.
Det er også noget, der gælder for vores generation nu.
3’Skrigerne!
’, 1980- Alle digtene står med versaler.
De er ligesom punkede skrig og meget lige ud af posen.
Det er næsten protestsangs-format.
Her forlader vi det sanselige fra før til fordel for digteren som en, der står oppe på en kasse og skriger ting ud om samfundet.
- Det er digteren som socialrealist.
Og så har den det poppede poetiske, som er i meget af hans forfatterskab.
4’Vi folder drømmens faner ud’, 1981- Den har både det protestagtige, syrede og meget smukke - men også det, vi skal have til at findes igen, som er drømmen.
Når drømmens ’faner skal foldes ud’, er det noget vi gør i protest.
- Der er noget, som er truet - og digtene går ligesom imod det mekaniske, det anonymiserede samfund.
5’Ud af natten’, 1982 Scanpix)- Der er en optimisme i den titel.
Det er både en bevægelse i det, men også det smukke, der vokser ud af natten.
Vokser ud af det hårde og ud af det tidspunkt, hvor de andre ikke er vågne.
Det vi ikke snakker om, det er natten.
6Nigger 1-2/Mit nøgne hjerte, 1982 og 1983- Det er meget provokerende titler.
De tvinger én til at se og bruge ord, man ikke har lyst til.
Det er et forsøg på en overskridelse.
- Det er Strunge, der giver ’no fucks’.
Det er klart de hårdeste bøger, og det var svært at skulle vælge fra dem.
- Jeg blev nødt til at være tro mod Strunge, selvom det aldrig var noget, jeg selv ville have skrevet.
Det kan vække et ubehag - men det er også meningen.
'Nigger I' og 'Nigger II' udkom samlet i 1992.
7’Popsange’, 1983- Det er kærlighedsdigte og meget liderlige digte.
De fortsætter også det her med kroppen, som gerne vil overskride sig selv.
Her handler det om at overskride sin krop i forhold til sex, at blive en flerkønnet krop fx.
- Originalen havde et LP-agtigt format – og den peger på hans enorme inspiration fra popmusikken, Bowie, Dylan og de folk.
8’Væbnet med vinger’, 1984 Scanpix)- Her er englemotivet sammen med det at være væbnet.
Det er ikke vinger, som skal få mig til at flyve smukt.
Det er noget, der også skal skrabe i overfladen på hverdagen.
Man skal bruge vingerne til noget.
Det er en kamp.
Vingerne er også digtene.
- Og englen er fordømt til at leve på jorden.
Den er på en måde også udenfor samfundet, en smuk krop som står udenfor samfundet.
9’Verdenssøn’, 1985- Ligesom ’Lysets hastighed’ og titlen på mit udvalg, så har ’Verdenssøn’ en dobbeltbetydning.
Det er både, at være fordømt til at være en søn af verden, at være tynget og skabt af verden.
- Men man er også en søn af verden på den smukke måde.
Man skal give noget tilbage til verden.
Der er noget profetisk over det.
-Den har også nogle af de vildeste og bedste digte om angst.
10’Billedpistolen’, 1985- Den er en slags digtprosa, en miniroman, som har den her figur, Babywunder, der skyder med en pistol i en næsten postapokalyptisk verden.
© GyldendalMin krop er tung af drømJeg savner dig så meget at jeg køber horoskopblade i natkiosken for at læse mig til hvordan du har det.
'Astrologen' fra 'Popsange', 1983.
- Han går og suger energi fra verden og omsætter det.
Digteren genfortryller også verden og får os til at se den på en anden måde.
- Billederne er her noget, der skal gøre ondt, et våben, noget der bliver rettet mod verden.
Både som forsvar mod verden og et angreb mod de ting, vi har vedtaget.
FacebookTwitterKopier linkEmner:Caspar Eric (forfatter)|Litteratur|Michael Strunge (forfatter)|Pop og rock|Hvidovre




https://www.dr.dk/sporten/fodbold/superliga/horsens-slagtede-aab-efter-roedt-kort

SuperligaHorsens slagtede AaB efter rødt kortAaB's Jores Okore blev udvist kort før pausen, og det udnyttede Horsens i en målrig kamp i Aalborg.
09.
dec.
2018 kl.
16.
05Bemærk: artiklen er mere end 30 dage gammelLæs opSøndag vandt Horsens 4-2 i Aalborg, da hjemmeholdet AaB måtte spille anden halvleg med 10 spillere på grønsværen.
Dermed falder AaB ud af top-6 med sine 25 point, mens Horsens foreløbigt avancerer til femtepladsen med 27 point.
Det målrige opgør bød på mange chancer til to angrebslystne hold.
Begge hold kom frem til store muligheder, indtil Jores Okore umiddelbart før pausen fik sit andet gule kort og blev udvist.
Udvisningen lagde en dæmper på AaB's offensive tilgang i årets sidste hjemmekamp.
Det var ellers nordjyderne, som lagde hårdt ud.
AaB bragte sig foran, da Kasper Kusk efter 12 minutter spillede hollænderen Tom van Weert dybt, hvorfra angriberen gjorde det til 1-0.
Læs også:Fodboldklubben AaB fyrer træner Morten WieghorstEfter 25 minutter blev det 1-1, da Horsens-angriber Kasper Junker efter flere blokeringer af AaB-forsvaret sparkede den ind bag en sagesløs Jacob Rinne i målet.
Kort efter bragte gæsterne sig så foran.
Midtstopperen Jores Okore begik straffespark på Horsens-angriberen Oliver Drost, som selv slog til fra pletten og gjorde det til 2-1.
Føringen holdt dog ikke længe.
Efter en halv times spil opsnappede AaB-backen Jakob Ahlmann nemlig en bold fra Horsens, og herfra fandt han i dybden Kasper Kusk, som fladt udplacerede Kevin Mendoza i målet.
Kort før pausen måtte AaB's Jores Okore forlade banen tidligt, da han trak et frispark på kanten af feltet og fik sit andet gule kort i kampen.
Derfor var det også Horsens, der satsede mest i anden halvleg.
Læs også:VIDEO FCK vinder med tenniscifre mod Horsens' 10 mandEfter en times spil trillede et indlæg frit igennem AaB-feltet, og for enden stod Michael Lumb, hvorfra han bragte Horsens foran 3-2.
I de døende minutter slap Oliver Drost igennem til en friløber, og da han forsøgte at drible uden om målmanden, røg bolden hen til Lasse Kryger, der gjorde det til 4-2 i et tomt AaB-mål.
Dermed blev udvisningens konsekvens hård for AaB.
Det røde kort var Jores Okores tredje igennem halvandet år i AaB.
/ritzau/FacebookTwitterKopier linkEmner:AaB|Horsens|Jores Okore (fodboldspiller)|Aalborg|Fodbold




https://www.dr.dk/nyheder/viden/kroppen/begravede-menneskekroppe-skal-hjaelpe-med-opklare-mordsager

KroppenBegravede menneskekroppe skal hjælpe med at opklare mordsagerHollandske forskere har skabt Europas første videnskabelige kirkegård.
Kirkegården i Holland, da man begravede det første lig i marts i år.
Siden er to mere kommet til.
Af Pernille Frantz Søberg og foto og video: Camilla Keller09.
dec.
2018 kl.
15.
29Bemærk: artiklen er mere end 30 dage gammelLæs opI udkanten af den hollandske hovedstad Amsterdam, bag et tre meter højt hegn, der skal holde sultne dyr og nysgerrige personer på afstand, ligger den.
Europas første menneskelige nedbrydningsfacilitet.
Eller som forskerne mere præcist siger det: ”Europas første kirkegård, hvor menneskekroppe kan gå i forrådnelse til videnskabelige formål.
”- Det første lig blev begravet her i slutningen af marts i år.
Og bagefter kunne jeg da ikke lade være med at tænke.
’Vi har lige skrevet historie.
’ Vi har begravet den første krop til videnskabelige formål i hele Europa, fortæller Roelof-Jan Oostra.
Han er professor på Amsterdam UMC, som den nye nedbrydningsfacilitet er en del af.
Kirkegården er omkranset af høje hegn for at forhindre nysgerrige blikke.
Gravet ned med måleudstyrProfessor Oostra forsker i retsantropologi.
En videnskab, der primært bruges i forbindelse med drabssager, hvor et lig skal identificeres, og dødstidspunktet skal fastslås.
- Det, du altid gerne vil vide, når du kommer til et gerningssted er selvfølgelig, hvem er den døde person.
Men måske endnu vigtigere: Hvor længe har personen været død, fortæller professor Oostra.
Og formålet med det nye område er netop at blive klogere på, hvordan forskellige faser af forrådnelse kan vise, hvor længe en person har været død.
Helt konkret foregår det ved, at lig bliver gravet direkte ned i jorden på området sammen med måleudstyr, der dag efter dag måler temperaturen og fugtigheden på og omkring liget.
Målingerne bliver sendt fra gravene videre til en computer, så forskerne dag for dag kan følge med i, hvordan forrådnelsesprocessen skrider frem.
I videoen her fortæller professor Oostra, hvordan man indimellem også graver ned til ligene og tager prøver.
Indtil videre er der begravet tre lig på området.
Lig, som alle stammer fra hollændere, der har doneret deres krop til videnskaben.
Tæt samarbejde med hollandsk politiDen viden om forrådnelse, som forskerne samler på området, skal blandt andet bruges til at hjælpe hollandsk politi med at fastslå dødstidspunktet, når de finder lig i virkelighedens verden.
Derfor er nedbrydningsfaciliteten også udviklet i samarbejde med hollandsk politi- Hvis en gerningsmand vil skille sig af med et lig, så vil han eller hun begrave liget i en grav tæt på jordoverfladen.
Det har politiet fortalt os, og det er lige præcis det, vi kan simulere her på området, siger professor Oostra og fortæller, at netop derfor bliver ligene på området begravet i cirka en halv meters dybde.
De små flag indikerer, at her ligger et menneske begravet under jorden.
Den menneskelige nedbrydningsfacilitet er det første af sin slags i Europa.
Otte body farms i USAIdéen stammer fra den amerikanske stat Tennessee.
Her åbnede det første forskningsområde i menneskelig forrådnelse i 1981.
I dag er der i alt otte af sin slags i USA, hvor de har fået det populære tilnavn ’body farms’.
Men der er en afgørende forskel på de amerikanske body farms og det nyåbnede hollandske testområde: I USA lader de nemlig de fleste lig ligge ovenpå jorden i den fri natur, mens de rådner.
- En gerningsmand ville aldrig bare lade et lig ligge og rådne ovenpå jorden i Holland.
Det er noget, du kan gøre i USA, hvor du har kæmpe store, ubeboede landområder, hvor der aldrig kommer nogen.
I Holland ville du finde sådan et lig med det samme, fordi der er så tæt bebyggelse, forklarer Oostra.
50 lig begravetMålet i Amsterdam er, at der på sigt vil være begravet omkring 50 lig på nedbrydningsområdet.
Men professors Oostras visioner strækker sig langt ud over Hollands grænser.
- Det ville have en kæmpe værdi for os, men også for retsmedicin i det hele taget, hvis vi fik lavet flere faciliteter som den her i Europa.
Og i hele verden.
Så ville vi kunne sammenligne, hvilke resultater om forrådnelse, der gør sig gældende for et specifikt område med et specifikt klima.
Men også hvilke resultater, som går igen, uanset hvor i verden man er.
Ved første øjekast ligner nedbrydningsfaciliteten et stykke vild natur.
Programmet 21 Søndag har i aften en reportage fra kirkegården nær Amsterdam, og fra en body farm i USA.
Det kan ses her på drtv.
FacebookTwitterKopier linkEmner:Holland|USA|Videnskab|Amsterdam|Kriminalitet




https://www.dr.dk/nyheder/udland/den-franske-regering-til-trump-bland-dig-nu-udenom

Demonstrationer i FrankrigSe temaUdlandDen franske regering til Trump: Bland dig nu udenom!
Paris-aftalen fungerer vist ikke så godt for Paris, lød det fra Donald Trump på Twitter.
(Arkivfoto).
Vi deltager ikke i amerikanske debatter, så lad os leve vores nationers liv, svarer Frankrigs udenrigsminister på de tweets, Trump udsendte, mens protesterne stod på  Frankrig.
Af Signe Mai Vilsbøll09.
dec.
2018 kl.
16.
48Bemærk: artiklen er mere end 30 dage gammelLæs opMens De Gule Veste i går stormede flere franske byer i regeringsfjendtlige protester, og aktivister samlede sig til opråb for klimaet, gik Donald Trump til tasterne for at kommentere den anspændte politiske situation.
Og hans drillende tweet er ikke blevet vel modtaget af Frankrigs top.
I en udsendelse på den franske radiostation RTL beder landets udenrigsminister, Jean-Yves Le Drian, Donald Trump om at blande sig udenom, når det kommer til fransk indenrigspolitik.
- Vi deltager ikke i amerikanske debatter, så lad os leve vores nationers liv, lyder det fra Jean-Yves Le Drian, mens han iøvrigt understreger, at Emmanuel Macron er enig.
To tweets på en dagHele to gange i løbet af lørdagen kommenterede Donald Trump Frankrigs demonstrationer fra sin Twitter-konto, hvorfra han først skrev:- Paris-aftalen fungerer vist ikke så godt for Paris.
Protester og optøjer overalt i Frankrig.
Folk vil ikke betale store summer penge, hvoraf mange går til tredjeverdenslande (som bliver ledet dårligt), for måske at beskytte klimaet.
Hepper "Vi vil have Trump!
".
Elsker Frankrig.
Senere på dagen lød det så:- Meget sørgelig dag og nat i Paris.
Måske er det tid til at stoppe den vanvittige og ekstremt dyre Paris-aftale og give pengene tilbage til befolkningen i form af lavere skatter?
USA var langt foran med det og det var også det eneste store land, hvor udledningen faldt sidste år.
135 kom til skadeFlere franske byer var ramt af plyndringer, ildspåsættelse og slagsmål mellem betjente og demonstranter lørdag.
Ifølge myndighederne var der cirka 10.
000 demonstranter.
1726 personer blev anholdt, og mere end 1220 personer er blevet varetægtsfængslet.
135 personer kom ifølge Frankrigs indenrigsminister Christophe Castaner til skade lørdag.
17 af dem er betjente.
FacebookTwitterKopier linkEmner:Donald Trump (politiker)|Emmanuel Macron (politiker)|Frankrig|Twitter|Kriminalitet




https://www.dr.dk/nyheder/indland/dod-sejhval-sejlet-til-hobro-hvalen-ma-gerne-klappes

IndlandDød sejhval sejlet til Hobro: Hvalen må gerne klappesEt træskib har bragt den døde hval fra Mariager Fjord til havnen i Hobro, hvor den tirsdag skal obduceres.
Den ti meter lange sejhval er søndag formiddag blevet bjærget ved hjælp af træskibet Valkyrie, som Hobro Værft har stillet til rådighed.
09.
dec.
2018 kl.
15.
16Bemærk: artiklen er mere end 30 dage gammelLæs opDen døde hval i Mariager Fjord er ankommet til havnen i Hobro efter en vellykket bjærgning.
Det fortæller vildtkonsulent Ivar Høst fra Naturstyrelsen Kronjylland.
- Det har været en rigtig god oplevelse.
Der har været et fantastisk samarbejde mellem mange mennesker, siger han.
Den ti meter lange sejhval er søndag formiddag blevet bjærget ved hjælp af træskibet Valkyrie, som Hobro Værft har stillet til rådighed.
Hvalen, der fredag blev fundet død i Mariager Fjord, bliver bugseret ind til havnen i Hobro.
  Tirsdag formiddag bliver hvalen obduceret af eksperter.
  Sejhvalen, der har huseret i Mariager Fjord i et stykke tid, og som fredag blev fundet død, blev søndag bjærget i land til havnen i Hobro, hvor den det næste døgn vil ligge til beskuelse på værftet.
  Den ti meter lange sejhval er søndag formiddag blevet bjærget ved hjælp af træskibet Valkyrie, som Hobro Værft har stillet til rådighed.
  Mange mødte op på havnen i Hobro for at se den meget omtalte sejhval.
 1 / 5Hvalen, der fredag blev fundet død i Mariager Fjord, bliver bugseret ind til havnen i Hobro.
 1 / 5Tirsdag formiddag bliver hvalen obduceret af eksperter.
 2 / 5Sejhvalen, der har huseret i Mariager Fjord i et stykke tid, og som fredag blev fundet død, blev søndag bjærget i land til havnen i Hobro, hvor den det næste døgn vil ligge til beskuelse på værftet.
 3 / 5Den ti meter lange sejhval er søndag formiddag blevet bjærget ved hjælp af træskibet Valkyrie, som Hobro Værft har stillet til rådighed.
 4 / 5Mange mødte op på havnen i Hobro for at se den meget omtalte sejhval.
 5 / 5Lokale sportsdykkere sørgede for at spænde fem stropper om livet på hvalen.
Derefter kunne hvalen trækkes fri af det lave vand i Ørnedalsbugten.
Med hvalen på slæb kunne Valkyrie sætte kurs mod havnen i Hobro fire kilometer derfra.
Tirsdag formiddag ankommer en række eksperter, som vil begynde at skære hvalen op.
Hvalen må gerne klappesHåbet er, at det kan løfte sløret for, om den har været syg eller skadet.
Som udgangspunkt kan publikum indtil da få lov at se og røre hvalen.
- Man må godt gå hen og klappe den pænt og ordentligt.
- Men hvis vi ser tegn på, at nogle vil klatre op på den, vil vi lave en afspærring, siger Ivar Høst.
Den døde hval er et tilløbsstykke, og mange børnefamilier har søndag eftermiddag taget turen forbi havnen for at se det store dyr.
Hvalen har svømmet rundt i Mariager Fjord siden 27.
november.
Men fredag blev den fundet død.
Læs også:Lystfisker fandt død hval: 'Godt, vi ikke fik den på krogen'Sejhvalen er en sjælden gæstFørst blev det antaget, at der var tale om en vågehval.
Men senere stod det klart, at der var tale om sejhvalen, som er en sjælden gæst i danske farvande.
Sejhvalen lever normalt i Atlanterhavet flere tusinde kilometer fra Mariager Fjord.
I 1955 blev en sejhval aflivet i Svendborg, og i 1980 blev en sejhval fundet strandet på Nordals.
Sejhvalen findes i omkring 50.
000 eksemplarer og betegnes som en truet dyreart.
Voksne sejhvaler bliver ifølge hvaler.
dk mellem 12 og 18 meter lange og vejer 20 til 30 ton.
Så stor er hvalen i Hobro ikke.
Den anslås at være cirka ti meter lang og veje otte ton.
Når den døde hval er blevet obduceret, vil skelettet blive overdraget til Statens Naturhistoriske Museum.
/ritzau/FacebookTwitterKopier linkEmner:Dyr|Hobro|Mariager|Naturstyrelsen|Statens Naturhistoriske Museum




https://www.dr.dk/mitliv/thoke-droppede-smartphonen-paa-kun-en-uge-vaennede-han-sig-af-med-fantomsmerterne

Hvad bruger du din tid på?
Se temaVideoThoke droppede smartphonen: På kun en uge vænnede han sig af med ’fantomsmerterne’Købet af en dumbphone har ændret hans hverdag markant.
Af Tilrettelæggelse: Sebastian Stork, Klip: Eline Jul Jørgensen og Redaktør: Steffen M.
Skjærlund09.
dec.
2018 kl.
19.
34Bemærk: artiklen er mere end 30 dage gammelLæs op24-årige Thoke Daetz Bech har sagt farvel til smartphonen og i stedet købt en Nokia 3310.
Den har kun én funktion, som kan betragtes som en tidsrøver.
Læs også:Tidsrøveren Snake er tilbage!
Spil nu og nak Facebook, Instagram og SnapchatFør tog Thoke Daetz Bech sig ofte til lommerne, for det kunne jo være, at nye beskeder eller notifikationer var tikket ind på smartphonen.
Den tid er ovre - og i dette klip kan du opleve, hvordan hverdagene er blevet ændret af den beslutning.
FacebookTwitterKopier linkEmner:Forbrugerelektronik|Nokia




https://www.dr.dk/sporten/fodbold/superliga/minut-minut-broendby-vinder-ude-over-vejle






https://www.dr.dk/sporten/fodbold/superclasico-fra-historisk-opgoer-til-skammens-finale

FodboldSuperclásico: Fra historisk opgør til skammens finaleMens hele Argentina føler sig forhånet og græmmer sig foran skærmen, spilles den største klubkamp nogensinde i Argentina på spansk jord i Madrid.
Kampen mellem River Plate og Boca Juniors skal spilles i den spanske hovedstad, Madrid.
09.
dec.
2018 kl.
11.
59 | opdateret 09.
dec.
2018 kl.
14.
07Bemærk: artiklen er mere end 30 dage gammelLæs opBuenos Aires var klar.
Fodboldfansene kunne ikke vente.
Medierne eksploderede i optakter.
Den største klubkamp i argentinsk fodboldhistorie stod for døren, da hovedstadsrivalerne River Plate og Boca Juniors havde kvalificeret sig til finalen i Copa Libertadores, Sydamerikas svar på Champions League, for første gang nogensinde.
Et "Superclásico"-opgør over to kampe i finalen om hele Sydamerika.
Men historien om finalen over alle finaler i Argentina er i stedet endt i en kæmpe skandale med den altafgørende finale placeret i Madrid efter ballade i Buenos Aires.
Freelancejournalist og kommentator Morten Glinvad var rejst til Argentina for at overvære den anden af de to finaler på Rivers hjemmebane efter 2-2 i den første kamp.
Men en gruppe River-fans angreb Bocas spillerbus med sten og peberspray på vej til stadion, og så måtte kampen udskydes.
Flere gange.
Læs også:Skandalefinalen bliver afgjort på banen: CAS afviser Boca Juniors' appelI sidste instans valgte Det Sydamerikanske Fodboldforbund (Conmebol) at flytte opgøret til Bernabéu i Madrid.
En ekstremt kontroversiel beslutning på det fodboldgale kontinent.
- Det, der skulle have været et højdepunkt i argentinsk fodboldhistorie med den største klubkamp nogensinde, er blevet en skændsel.
En skamplet, som har udstillet problemerne i argentinsk fodbold, siger Morten Glinvad.
- Det bliver lidt set som en hån mod nationen.
De taber ansigt, både fodboldpolitikerne og de politiske ledere for nationen.
Det bliver jo signaleret, at Argentina ikke er opgaven voksen.
Han og omkring 66.
000 andre tilskuere gik forgæves den aften i november, og siden er fulgt et farceagtigt og langstrakt efterspil.
Boca appellerede til, at River skulle taberdømmes på grund af episoden.
Dermed ville Boca kunne løfte trofæet uden kamp.
River nægtede samtidig at flytte kampen fra sin hjemmebane.
Bliver ikke det sammeConmebol fejede begge klubbers ønsker af banen og stod fast på, at kampen skulle spilles i Madrid.
Det samme gjorde Den Internationale Sportsdomstol (CAS), da Boca Juniors forlangte at få tildelt en skrivebordssejr.
Og på trods af at der er mange River- og Boca-fans i Spaniens hovedstad, så er netop Madrid et ildeset valg for mange sydamerikanere.
- Der er hele symbolikken i, at man tager kampen fra Argentina og lægger den i lige præcis Madrid.
Der er nogle, som lidt ironisk siger, at Copa Libertadores er blevet til Copa Conquistadores.
- Altså fra at være blevet opkaldt efter Sydamerikas befriere, så er turneringen nu blevet taget tilbage til koloniherrerne, og det er lidt af et slag i ansigtet på især Argentina, men også hele Sydamerika, at gå den vej, forklarer Morten Glinvad.
En af de store legender i Boca Juniors, den tidligere stjernespiller Juan Román Riquelme, mener også, at storheden er gået af finalen.
Læs også:'Millionærerne' mod 'hestelortsamlerne': Hadet i verdens største rivalopgør stammer fra én bydel- Det bliver ikke det samme.
Uanset hvor meget jeg ønsker, at Boca vinder trofæet, så burde finalen blive spillet i vores eget land, sagde han tidligere på ugen ifølge AFP.
- Sådan som det er blevet, må det betragtes som den dyreste venskabskamp i historien, tilføjede han ironisk, med henvisning til hvor dyrt det ville være for fansene at rejse til Madrid og se den skandaleombruste kamp.
Henholdsvis onsdag aften og torsdag morgen landede Boca og River modvilligt i Madrid.
Begge afklaret med, at der ikke var andet valg, hvis ikke det skulle ende i en endnu større skandale.
- At spille en finale mellem Boca og River i Madrid er underligt.
Men som spiller er det vigtigt at fokusere på kampen, siger Boca-angriber Carlos Tévez.
Opgøret i Madrid begynder klokken 20.
30.
/ritzau/FacebookTwitterKopier linkEmner:Argentina|Madrid|Boca Juniors|Fodbold|Den Internationale Sportsdomstol




https://www.dr.dk/nyheder/regionale/trekanten/skovhave-paa-vej-i-vejle-godt-baade-ganen-og-klimaet

TrekantområdetSkovhave på vej i Vejle: Godt for både ganen og for klimaetSøde bær, smagfulde krydderurter og en bænk med varme går hånd i hånd med en indsats for klimaet.
Der kan høstes både krydderurter, bær, æbler, nødder og god klimasamvittighed i Vejles kommende skovhave.
Af Thomas Gammeltoft-Pedersen og Peter Frandsen Siggaard09.
dec.
2018 kl.
13.
28Bemærk: artiklen er mere end 30 dage gammelLæs opVi skal ikke kun have græsplæner og rosenbuske i de grønne områder inde i byerne.
I Vejle skal skovhaver i de kommende år sørge for, at der kommer mere natur ind i haver og parker.
Det er godt for både insekter og klima.
- Skovhaverne efterligner principperne i naturen, siger projektkoordinator Dana Laura Cernat.
En skovhave optager ikke ret meget plads på jorden, fordi dyrkningen også foregår vertikalt.
Nederst er der et bunddække, dernæst følger et niveau med stauder, så kommer buskene og øverst oppe træerne.
I alle etager kan der dyrkes afgrøder, som kan gå direkte fra have til mund.
- I skovhaverne kan man gå og nyde nøddetræer, bærbuske, spiselige svampe og krydderurter, der dækker bunden, forklarer hun.
Ny bydel får skovhaverDet er i området Ny Rosborg, at der skal laves skovhaver.
Området skal de kommende år bebygges med et helt nyt kvarter, hvor skovhaverne bliver et centralt element.
Området er præget af vandløb, små søer og eng, og derfor er det håbet, at skovhaverne kan være med til at holde vandet i ave, når Vejle rammes af voldsomt vejr.
Vejle Kommunes illustration af en af de kommende skovhaver.
Skovhaverne skal samtidig tjene som inspiration til, hvordan man kan indrettes sin egen have, for det kræver hverken meget plads eller meget tid at have en skovhave.
- Fordelen er, at når den først er etableret, er der ikke så meget vedligeholdelse med at fjerne ukrudt.
Og så er der glæden ved, at man kan spise noget af det, man har i sin egen have, siger Dana Laura Cernat.
Frivillige planter tilI næste uge begynder frivillige at plante området til, men allerede nu er der blevet opført en pavillion, som er noget ud over det sædvanlige.
Den er opført af materialer fra et nedrevet forsamlingshus og er tegnet af studerende fra Arkitektskolen i Aarhus.
Pavillionen indeholder blandt andet en bænk i røde mursten, der ved hjælp af jordvarme bliver varmet op om vinteren og kølet ned om sommeren.
Skovhaven er beliggende ved Vejles supercykelsti, så der er også lavet en solcelledrevet ladestander til el-cykler og mobiltelefoner, en intelligent skraldespand, cykelstativer og en cykelpumpe.
Dana Laura Cernat forklarer, at stedet skal fungere som et eksperimentarium for grøn teknologi - både den højteknologiske og den lavpraktiske.
- Vi vil vise, hvordan man kan opsamle regnvand på egen grund og aflede det i en lille bæk.
Skovhaven og træerne, vi planter her, er også med til at sætte et aftryk på, hvordan vi kan løse klimaudfordringerne.
Jo flere træer - jo mindre regnvand, siger hun.
Det er ikke kun i Vejle, man kan se mulighederne i skovhaverne, hvilket har sikret haverne et godt økonomisk udgangspunkt.
Friluftsrådet har støttet med 150.
000 kroner, og EU's klimaprogram Climate KIC har bidraget med 50.
000 euro.
FacebookTwitterKopier linkEmner:Vejle|Havebrug|EU|Miljø og natur|Friluftsrådet




https://www.dr.dk/sporten/fodbold/superliga/minut-minut-fck-vinder-sikkert-over-esbjerg






https://www.dr.dk/sporten/oevrig/norsk-triumf-i-dramatisk-jagtstart

Øvrig sportNorsk triumf i dramatisk jagtstartSkiskytten Johannes Bø sejrede med mindst mulige margin.
Af Henrik Liniger09.
dec.
2018 kl.
12.
40 | opdateret 09.
dec.
2018 kl.
15.
48Bemærk: artiklen er mere end 30 dage gammelLæs opDer var drama til sidste meter, da mændenes jagtstart blev løbet ved årets første World Cup-afdeling i skiskydning.
På selve målstregen var nordmanden Johannes Bø lige nøjagtig en tåspids foran franskmanden Quentin Fillon Maillet, som måtte se sig slået med en tiendedel af et sekund efter 12,5 kilometers skiløb og tyve skud.
Tredjepladsen gik til russeren Alexander Loginov, som ellers angreb for sejren med få hundrede meter til mål, men fik sat staven mellem sine egne ben og styrtede.
Dermed forsvandt hans vinderchance.
Læs også:Overlegen nordmand vinder World Cup-sprint - fransk favorit fejler fæltLænge så det ellers ud til, at Johannes Bø ville tage en suveræn sejr, idet hans forspring undervejs var oppe omkring 50 sekunder.
Men to forbiere på den sidste skydning åbnede løbet totalt, og det hele endte altså i rent drama, som det kan ses i videoen ovenfor.
Med sejren udbyggede Johannes Bø sin føring i den samlede World Cup.
De sidste syv års samlede vinder, Martin Fourcade, havde endnu en offday på løjperne i Slovenien.
Franskmanden opgav at fuldføre løbet, efter han på fjerde skydning havde to forbiere og i alt var oppe på fire strafrunder.
Kvindernes jagtstart blev ikke nær så dramatisk som mændenes.
Kaisa Mäkäräinen førte fra start til mål og imponerede med tyve fuldtræffere.
I mål var finnen hele 41 sekunder hurtigere end Dorothea Wierer.
Hun begyndte jagtstarten som nummer to og ramte også plet på alle sine skud.
Italieneren kunne dog slet ikke følge med Mäkäräinen på skiene og var aldrig rigtig tæt på sejren.
Andenpladsen var dog nok for Wierer til at forsvare føringen i den samlede World Cup, hvor Mäkäräinen nu er nummer to.
Skiskydningssæsonen fortsætter fra på torsdag med World Cup-afdelingen i Østrig.
Den kan du følge direkte på DR1.
FacebookTwitterKopier linkEmner:Martin Fourcade (skiløber)|DR1|Skisport|Skydesport|Østrig




https://www.dr.dk/nyheder/udland/antallet-af-skoleskyderier-i-usa-mere-end-fordoblet-siden-sidste-aar

UdlandAntallet af skoleskyderier i USA mere end fordoblet siden sidste år94 skoleskyderier er registeret i 2018, og det er en voldsom stigning.
En femårig dreng lægger blomster til minde om ofrene i skoleskyderiet i Florida i februar, hvor 17 blev dræbt.
Af Mark Lindved Norup09.
dec.
2018 kl.
13.
17Bemærk: artiklen er mere end 30 dage gammelLæs opAllerede inden årets udgang står det klart, at 2018 tegner sig for en trist rekord i USA.
Det er med afstand det år, hvor der har været flest skoleskyderier, viser en opgørelse, som The Guardian citerer.
I alt har der været 94, og det er en stigning på 60 procent i forhold til den hidtidige rekord fra 2006, hvor der blev registreret 59 skoleskyderier.
I 2016 og 2017 blev der registreret 45 og 43 skoleskyderier.
Hvad er et skoleskyderiOptællingen er lavet af Naval Postgraduate School.
Der er tale om et skoleskyderi, hvis:Der trues med et skydevåbenEt projektil rammer en skole, uanset hvad årsagen er.
Det er ikke afgørende, om der er ofre, eller hvilken ugedag det sker.
Optællingen er foretaget af en uddannelsesinstitution, der hører under den amerikanske flåde, og som har fokus på sikkerhedsspørgsmål.
17 døde i FloridaSærligt to tragiske episoder har sat sit præg på året, der snart er gået.
I februar skød og dræbte en 19-årig mand 17 personer på en skole i Parkland i Florida, hvor han selv tidligere havde været elev.
Overlevende fra skoleskyderiet i Florida mindes de døde.
En tragedie, der satte gang i en landsdækkende protest mod den amerikanske våbenlovgivning blandt landets skoleelever.
Læs også:Antallet af skoleskyderier i USA vokser: Flere dræbt de seneste 18 år end i hele det 20.
århundredeGræsrodsbevægelsen fik navnet #neveragain (aldrig mere) og kulminerede i en demonstration, hvor skoleelever over hele USA den 20.
april forlod undervisningen og gik på gaden for at gøre opmærksom på deres sag.
Tusindvis af skoleelever over hele USA droppede undervisningen og deltog i demonstrationen for skrappere våbenkontrol.
(Foto: PATRICK T.
FALLON © Scanpix)I maj kostede et skoleskyderi i Santa Fe i Texas 10 mennesker livet, da en 17-årig elev gik amok med et jagtgevær og en pistol.
Blandt de dræbte var otte elever og to lærere.
FacebookTwitterKopier linkEmner:USA|Mord|Uddannelse|Florida|The Guardian




https://www.dr.dk/sporten/fodbold/superliga/soendagssejr-sender-randers-mod-top-seks

SuperligaSøndagssejr sender Randers mod top-seksEt flot chip fra Saba Lobjanidze var nok for Randers, da holdet søndag kæmpede 1-0 hjem ude mod Vendsyssel.
09.
dec.
2018 kl.
13.
45 | opdateret 09.
dec.
2018 kl.
15.
25Bemærk: artiklen er mere end 30 dage gammelLæs opRanders vandt 1-0 søndag over Vendsyssel FF i Hjørring, da hjemmeholdet ikke kunne bryde den kompakte Randers-defensiv op.
Med et elegant lob lige inden pausen sendte Randers-kanten Saba Lobjanidze kronjyderne på vinderkurs.
Herefter tog Randers et mere kompakt udgangspunkt.
Det havde Vendsyssel intet modsvar til, og derfor kunne Randers tage alle tre point med hjem til Kronjylland.
Det var tredje udekamp i træk, at randrusianerne vandt.
Det var en jævnbyrdig indledning, hvor begge hold sled med at få spillet til at flyde.
Vendsyssel forsøgte at sætte sig på begivenhederne, mens gæsterne lurede på omstillinger.
Læs også:VIDEO FC Midtjylland slår Randers i chancerigt opgørRanders havde det svært i det etablerede spil, hvor hjemmeholdets høje pres lagde en dæmper på gæsternes offensiv.
Derudover var det tydeligt, at Vendsyssel forsøgte at piske tempoet i vejret, og vendelboerne benyttede sig flere gange af hurtige igangsætninger.
Gæsternes omstillingsmuligheder var dog de farligste, og efter 43 minutter gik det galt for Vendsyssel.
Randers-midtstopperen Jonas Bager spillede en perfekt, lang aflevering til kantspilleren Saba Lobjanidze, der elegant chippede over Nicolai Flø, som blev fanget på mellemhånd.
Et effektivt Randers-mandskab kunne derfor gå til pause med en føring på 1-0.
Læs også:VIDEO Intens oprykkerduel ender uden vinderEfter pausen handlede det primært for gæsterne om at holde føringen hele vejen hjem.
Derfor var det et kompakt Randers hold, der kom ud til anden halvleg.
Det gjorde arbejdsbetingelserne svære for Vendsyssel, der havde svært ved at etablere et pres.
Vendsyssel brød ikke dødvandet, og Randers virkede ikke synderligt interesseret i andet end at holde buret rent.
1-0 holdt hele vejen til slutfløjtet, hvilket betyder, at Randers nu har vundet holdets seneste tre udekampe i Superligaen, mens Vendsyssel er uden sejr i de seneste fem ligakampe.
/ritzau/FacebookTwitterKopier linkEmner:Jylland|Randers|Vendsyssel FF|Hjørring




https://www.dr.dk/nyheder/udland/flamsk-nationalistparti-forlader-regeringen-i-belgien-i-protest-mod-marrakesh

FN's migrationspagtSe temaUdlandFlamsk nationalistparti forlader regeringen i Belgien i protest mod Marrakesh-erklæringFrygt for dårlige resultater frem mod næste valg presser nationalistparti, fortæller EU-korrespondent.
Belgiens premierminister, Charles Michel, satser på at fortsætte regeringsarbejdet frem til valget i maj 2019.
Af Simon Vincensen09.
dec.
2018 kl.
15.
10Bemærk: artiklen er mere end 30 dage gammelLæs opBelgiens premierminister, Charles Michel, har her til formiddag været på besøg hos kongen for at få tilladelse til at danne en ny regering.
Det sker, efter at det flamske nationalistparti N-VA sent i aftes meddelte, at partiet forlader regeringen i protest mod, at Belgien støtter FN-aftalen om migration - den såkaldte Marrakesh-erklæring - der skal diskuteres i den kommende uge.
Formelt siger det flamske nationalistparti, at hvis Belgien tilslutter sig Marrakesh-erklæringen, så truer det Belgiens mulighed for at føre en stram migrationspolitik.
Men bag det hele ligger også, at N-VA, der er det største parti i Flandern, i oktober gik seks procentpoint tilbage ved kommunalvalget.
Indtil i dag var det N-VA, der bestred finansministerposten, så det vil se meget underligt ud, hvis partiet stemmer imod en finanslov, som partiets egen minister har udarbejdet.
DR's EU-korrespondent, Ole Ryborg.
Det fortæller DR's EU-korrespondent, Ole Ryborg.
- Samtidig gik det højreekstreme parti Flaams Belang seks procentpoint frem.
Dermed står N-VA lige nu til et valgnederlag, når der skal være valg i Belgien til maj - og det er nok den reelle begrundelse for at partiet trækker sig ud af regeringen, siger han.
Læs også:Kontroversiel FN-migrationspagt truer belgisk regering på livetModstand opstået ud af det blåDet har ellers længe set ud til, at den belgiske regering ville få let spil med at støtte FN-aftalen, der skal drøftes i Marokko.
Således har N-VA støttet Belgiens arbejde med erklæringen helt frem til september i år, fortæller Ole Ryborg.
- Så partiets modstand er kommet pludselig - og først efter nederlaget ved lokalvalget i oktober, siger han.
Regering fortsætterIfølge Ole Ryborg håber den belgiske regering med premierminister Charles Michel i spidsen, at regeringen kan fortsætte som en minoritetsregering frem til valget i maj næste år.
For selvom det flamske nationalistparti nu har forladt regeringen, forventes det at partiet trods alt fortsat vil stemme for finansloven, siger han.
- Indtil i dag var det N-VA, der bestred finansministerposten, så det vil se meget underligt ud, hvis partiet stemmer imod en finanslov, som partiets egen minister har udarbejdet, siger Ole Ryborg.
FacebookTwitterKopier linkEmner:Belgien|Charles Michel (politiker)|EU|Forenede Nationer|Valg og folkeafstemninger




https://www.dr.dk/nyheder/viden/kroppen/panik-derfor-er-det-ubehageligt-naar-telefonen-loeber-toer-stroem

2 % tilbageSe temaKroppenPanik!
Derfor er det ubehageligt, når telefonen løber tør for strømDe fleste har stået med en telefon, der er gået ud.
Og der er en god forklaring på, hvorfor det kan være ubehageligt, når batteriet sætter ud.
Af Lasse From, Christian Mailand (Video), Line Juulsgaard (video) og Silas Andersen (video)09.
dec.
2018 kl.
11.
01Bemærk: artiklen er mere end 30 dage gammelLæs opSvedige håndflader og en panisk søgen efter en oplader.
Det har de fleste nok prøvet, når deres telefon er gået ud.
Og der er en god forklaring på, hvorfor vi reagerer sådan, når batteriet sætter ud.
Med et dødt batteri kan du ikke søge på, hvordan du finder rundt i Holbæk eller hvor mange gulerødder der egentlig skal i en vegetarisk lasagne.
Måske er det ikke netop de informationer, der udløser en mild panik, men den opstår alligevel, fordi hjernen går i alarmberedskab.
2% tilbageVi kan sende folk til månen, men vi har endnu ikke opfundet et smartphone-batteri, der holder til en tur i Netto i frostvejr.
Smag lidt på det.
Det er ikke bare surt.
Det er absurd.
I 2% tilbage jagter Joachim Brandt Møller svaret på, hvorfor batterilevetiden på vores smartphones er så dårlig - og hvad det gør ved os.
Lyt til podcasten og lær mere her.
Når batteriet bliver rødt og viser notifikationer, der skal gøre dig opmærksom på det lave batteriniveau, signalerer det at der er fare på færde til din hjerne.
Troels W.
Kjær, er hjerneforsker og professor på Sjællands Universitetshospital.
Han er overbevist om, din telefon er designet sådan ganske bevidst.
- Det man ønsker at signalere med ikonet, det er at der er en eller anden form for fare på færde.
Og vores hjerne kan ikke lide fare.
- Hjernen reagerer med en form for alarmtilstand.
Det kan være hjertebanken, sved eller at blodtrykket stiger en lille smule.
Så det er nok med vilje, man gør det, forklarer Troels W.
Kjær.
Lyt til podcasten '2% tilbage' og bliv klogere her.
FacebookTwitterKopier linkEmner:Netto|Sjællands Universitetshospital|Forbrugerelektronik|Holbæk|Sundhed og velvære




https://www.dr.dk/sporten/fodbold/superliga/minut-minut-horsens-vinder-4-2-i-aalborg






https://www.dr.dk/mitliv/skal-vi-vaere-bollevenner-faa-ekspertens-raad-og-chris-cecilia-og-sarahs-erfaringer

Virkelig­hedens 'Doggystyle'Se temaMit LivSkal vi være bollevenner?
Få ekspertens råd og Chris, Cecilia og Sarahs erfaringerDet kan være lærerigt og en seksuel befrielse at have en bolleven, mener sexolog Sara Skaarup.
© rawpixel/UnsplashAf Henriette Stisen og  Kasper Månsson09.
dec.
2018 kl.
11.
30Læs opEngangsknald, bollevenner, åbne forhold, monogami.
Der findes mange forskellige konstellationer, der kan hjælpe dig med at blive tilfredsstillet både følelsesmæssigt og fysisk.
En bolleven befinder sig et sted i de grå nuancer mellem singlelivet og parforholdet.
Måske er du single og ikke på udkig efter en kæreste, men vil gerne tilfredsstilles seksuelt af en person, du har det sjovt med - og på fast basis.
Måske er du i et åbent forhold og savner et løst, ukompliceret forhold ved siden af dit parforhold, som kan give dig noget, du ikke finder dér.
Uanset, hvad din situation er, så er en bolleven en mulighed for at udforske din egen seksualitet uden alle de forventninger og komplikationer, der kan følge med i et fast parforhold.
Det mener i hvert fald sexolog Sara Skaarup.
Hende vender vi tilbage til senere, når hun giver nogle gode råd til dig, der gerne vil have en bolleven.
Men først skal du møde Cecilia, Sarah og Chris.
De har alle tre, på hver deres måde, haft fornøjelsen af at invitere en bolleven ind i deres liv.
Sarah H.
20 år & Chris J.
26 år: Et nyt venskab med fordeleDet er vigtigt at være ærlige overfor hinanden, hvis et bollevenskab skal fungere.
Det mener både Chris, Sarah og sexolog Sarah Skaarup.
De mødte hinanden på Tinder for en måned siden.
Chris er single, og Sarah, der er udvekslingsstuderende fra USA, er i et åbent forhold.
Sex var ikke et aftalt udkom af deres første møde.
Men fordi kemien var så god, blev det naturligt starten på bollevenskabet mellem Chris og Sarah.
- Jeg ledte ikke som sådan efter en bolleven på Tinder, da vi begyndte at skrive sammen.
Men så havde vi super god kemi, og Sarah har fra starten været meget ærlig omkring, hvad hun søgte, at hun var i et åbent forhold - og at hun snart tager tilbage til USA igen.
Så det har været nemt at navigere i helt fra starten, fortæller Chris om mødet med Sarah.
Sammen har de fundet en balance i det fysiske og det nære, som gør det muligt for dem begge at få lige præcis dét, de søger, ud af deres relation:- Vi kender måske ikke hinanden super godt, men når vi hænger ud sammen, så har vi det sjovt.
Og selvom vores forhold handler om sex, så er det jo ikke det eneste, vi laver sammen.
Vi snakker oftest sammen i længere tid, end vi har sex, fortæller Sarah.
For som en bonus til den fysiske del af deres forhold, så nyder de også hinandens selskab.
Det betyder, at det langt hen ad vejen rent faktisk bliver det, man på Sarahs modersmål kalder 'friends with benefits' – venner med fordele.
- Det havde naturligvis været meget nemmere at sige farvel til Chris, når jeg om to uger tager hjem til USA, hvis han havde været en douchebag, griner Sarah.
- Men vi hygger os sammen og har det sjovt, hvilket har været en bonus udover det fysiske.
Chris og Sarah har set hinanden i knap en måned.
Om to uger tager Sarah hjem til USA igen.
Men de regner med, at de vil holde kontakten som venner fremover.
Spørger man Chris og Sarah, om de har nogle gode råd til andre, der gerne vil have et succesfuldt bollevenskab, så er de begge ret klare i spyttet:- Det er altafgørende, at man er ærlig overfor hinanden.
- At man respekterer den person, man er sammen med - men også respekterer sig selv nok til at være ærlig, hvis man ikke længere synes, det er rart at være i den slags forhold, siger Chris.
- Det er vigtigt, at begge føler, at de kan sige, hvordan de har det med den type forhold, så man ikke får nogle følelser i klemme, uddyber han.
- I en relation som vores er der ingen grund til hvide løgne.
Det er et meget direkte, fysisk forhold, så derfor fungerer det også bedst, hvis man siger tingene uden omsvøb, supplerer Sarah.
- Jeg føler, at det at have en bolleven er tabubelagt.
Men i virkeligheden er det bedre bare at være bollevenner med én, som man bare har det sjovt med og er fysisk tiltrukket af, i stedet for at forsøge skabe et parforhold med den person, hvis man ikke for alvor er forelsket.
For romantiske følelser kan man ikke forcere.
Så hellere holde det uformelt og have det sjovt sammen.
Det har jeg i hvert fald forsøgt at forklare mange af mine veninder, griner Sarah.
At have en bolleven mens du er single, kan være en stor frihed, er Cecilia A.
s personlige erfaring.
Cecilia A.
, 26 år: Det handlede kun om fysisk tilfredsstillelseCecilia er i dag i et parforhold.
Men før det havde hun en fast bolleven igennem et år.
De så hinanden en gang om ugen i snit.
Det er tre år siden i dag.
Relationen til Cecilias bolleven begyndte, mens han var i et parforhold.
Derfor var det meget klart fra starten, at de ikke havde sex med hinanden, fordi de ønskede et parforhold med hinanden.
Det handlede udelukkende om tilfredsstillelse.
Følg 'Doggystyle'Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
- Jeg havde været single i to år, da vi begyndte at se hinanden.
Det startede egentligt med nogle sjofle bemærkninger, som vi så begge valgte at følge op på.
Efter vi havde haft sex første gang, blev vi enige om, at det da egentligt ikke var helt dårligt, griner Cecilia af deres underspillede bedømmelse.
- Og så blev vi enige om at gøre det igen, forklarer hun.
Relationen betød seksuel frihed.
Frihed til at gå i byen og finde sammen med en fyr.
Eller friheden til at tage den sikre løsning, hvor man vidste, man ville blive tilfredsstillet - uden at skulle stå på en bar indtil kl 04.
Uden at skulle stå til ansvar overfor hinanden.
Deres eneste regel var, at Cecilia skulle sørge for at bruge beskyttelse, når hun var sammen med andre.
Ret simpelt.
Det fungerede for Cecilia at have en relation til en mand, hvor hun vidste, at hun kunne få sine behov tilfredsstillet.
I et stykke tid.
For relationen var udelukkende baseret på et fysisk forhold.
De snakkede ikke rigtigt sammen.
De så ikke en film sammen i sofaen.
De hang ikke ud.
De havde sex.
Og ikke andet.
Selvom Cecilia ikke var interesseret i at starte et reelt parforhold med sin bolleven, så blev den manglende interesse for hinandens liv det, der til sidst betød, at hun sluttede relationen:- At man er så intim med en, men aldrig udvikler nogle følelser for hinanden, betyder at det bliver kedeligt og trivielt i længden.
Det var bare det samme.
Til sidst tænkte jeg ’Nej, jeg gider ikke bolle med dig’, når en besked tikkede ind.
Men at have en bolleven kan Cecilia kun anbefale.
Dog pointerer hun, at det er vigtigt at gøre op med sig selv, om det skal være med en person, som man vil støde ind i igen, når relationen ikke længere er der.
- Du skal gøre op med dig selv, om du på noget tidspunkt kan holde ud at se på personen efterfølgende.
For uanset hvad, så bliver den person en form for ekskæreste.
Selv hvis der ikke er følelser involveret, så er man unægtelig meget intimt sammen med vedkommende.
- Men det fede ved at have en bolleven er, at det er ukompliceret, at man er fri – men samtidigt får opfyldt sine behov.
I de her travle tider, så kan det være meget rart, at man kan skrive til en: 'Hvad laver du i aften?
Skal vi bolle?
'.
Læs også:Glatte Hasse og ubarberede Olivia: 'Helt ærligt, det er bare nogle fucking hår!
'Ekspertens rådFor sexolog Sara Skaarup er bollevenner to mennesker, der netop er venner, og som også har et intimt forhold til hinanden.
Det kan sagtens være en ny ven, men udgangspunktet for en god bolleven er, at du kan lide personen, mener Sara Skaarup.
Her er hendes råd til, hvordan du får det bedste ud af sådan en relation:1: Lav reglerDet er vigtigt at have klare linjer fra starten.
Det kan hurtigt blive forvirrende, hvis I ikke starter på samme side.
Afklar også, hvad I hver især vil med forholdet:•Hvor ofte, hvordan og hvornår, det er okay at kontakte hinanden?
•Hvem må kende til forholdet?
•Må I gerne se andre mennesker, eller er I eksklusive?
2: Vær ærligDet sker, at den ene bliver forelsket i den anden undervejs.
Det kan derfor være en god idé at aftale, at man siger det til hinanden, hvis man indser, at man gerne vil være kærester i stedet for bollevenner.
3: Udforsk!
Udnyt forholdet til at udforske din egen seksualitet.
Kast dig ud i noget, du altid har haft lyst til, men måske ikke har turde udforske med en kæreste.
Så længe din bolleven er med på legen, naturligvis.
Redaktionen er bekendt med de medvirkendes fulde navne.
FacebookTwitterKopier linkEmner:Parforhold|Seksualitet|USA




https://www.dr.dk/sporten/fodbold/superliga/minut-minut-randers-vinder-over-vendsyssel






https://www.dr.dk/nyheder/regionale/nordjylland/hvaler-skal-reddes-efterlyser-nationalt-beredskab

NordjyllandHvaler skal reddes: Efterlyser nationalt beredskabBorgere i Hobro vil have oprettet et team, der rykker ud til hvaler i nødSejhvalen i Mariager Fjord blev fundet død fredag.
Den skal obduceres tirsdag.
Af Mads Mostrup Jensen09.
dec.
2018 kl.
10.
10Bemærk: artiklen er mere end 30 dage gammelLæs opSejhvalen i Hobro er død, ti dage efter den forvildede sig ind i Mariager Fjord.
Men hvis Danmark havde et nationalt beredskab til at hjælpe nødstedte hvaler og andre store havdyr, kunne hvalen måske have reddet livet.
Det mener en gruppe borgere fra Hobro, der var i gang med at arrangere en hjælpeaktion for hvalen.
Vores nabolande har et beredskab, og det bør vi også have, siger Anita Sønderup fra borgergruppen.
Læs også:Lystfisker fandt død hval: 'Godt, vi ikke fik den på krogen'- Det skal være et team bestående af søfolk, dyrlæger, dykkere og hvaleksperter, der kan rykke ud på under 24 timer, siger hun.
En nødstedt hval bør ifølge Ania Sønderup behandles efter dyreværnsloven, der siger at et sygt dyr skal have føde og dyrlægehjælp.
- Og hvis dyret ikke kan reddes, skal det aflives humant.
Det skal et hval-team også kunne gøre, siger hun.
Kompliceret opgaveBiolog Carl Kinze, der driver hjemmesiden hvaler.
dk, har stor sympati for forslaget om at oprette et beredskab.
Men det er en kompliceret opgave at redde en hval, og han tvivler på, at et nationalt beredskab ville kunnet have guidet sejhvalen ud af Mariager Fjord.
- Noget lignende er aldrig prøvet, så oddsene er ikke gode, siger Carl Kinze.
Hvalen i Mariager Fjord blev fundet død fredag.
Den bliver søndag bugseret ind til Hobro, hvor den skal obduceres tirsdag.
FacebookTwitterKopier linkEmner:Dyr|Hobro|Mariager




https://www.dr.dk/nyheder/udland/dagen-derpaa-i-frankrig-nu-venter-alle-paa-macron

Demonstrationer i FrankrigSe temaUdlandDagen derpå i Frankrig: Nu venter alle på MacronDen franske præsident har været tavs i mere end en uge trods voldsomme protester rundt omkring i landet.
Emmanuel Macron vendte hjem fra G20-møde i Argentina den 2.
december, og han har siden forholdt sig bemærkelsesværdigt tavst til konflikten (Arkivfoto).
Af Signe Mai Vilsbøll09.
dec.
2018 kl.
13.
41Bemærk: artiklen er mere end 30 dage gammelLæs opSøndagsfreden har sænket sig over Frankrig, og sporene efter gårsdagens demonstrationer bliver langsomt mindre synlige.
Men forude truer en ny uge med protester fra det franske folk, der fortsat venter på svar fra præsident Macron.
Det fortæller DR's internationale korrespondent, Stéphanie Surrugue.
- Der er efterhånden rigtig mange, der undrer sig over, at Macron ikke har talt til befolkningen eller kommenteret demonstrationerne, lyder det fra Stéphanie Surrugue, der befinder sig i den franske hovedstad Paris.
Macron er gået i flyverskjulEmmanuel Macron vendte hjem fra G20-møde i Argentina den 2.
december, og han har siden forholdt sig bemærkelsesværdigt tavst til konflikten, der har fået op mod 300.
000 franskmænd på gaderne i hele Frankrig.
Og når Macron ikke har talt til befolkningen er det formentlig fordi, han ikke har et samlet svar at give sine landsmænd.
- Regeringen har svært ved at finde ud af, nøjagtig hvad de skal forhandle med De Gule Veste om, når der er så mange krav, og så længe regeringen ikke har det, kan en tale fra præsidenten fungere som brænde på bålet før en demonstration, er ræsonnementet fra Elysée-palæet, siger Stéphanie Surrugue.
Indtil videre har Macron ladet premierminister Édouard Phillippe og indenrigsminister Christophe Castaner håndtere konflikten i offentligheden.
Fra Macrons stab er meldingen dog i dag, at præsidenten vil tale i begyndelsen af den kommende uge.
Et nederlag for præsidentenDe Gule Veste har hver lørdag den seneste måned været på gaden i protest mod regeringen.
Der er blevet brændt biler af, hærget butikker og landets historiske symboler er også blevet angrebet.
Og de regeringsfjendtlige demonstrationer har haft en vis effekt.
Den franske regering har lovet at udskyde de nye brændstofafgifter, der satte gang i De Gule Vestes demonstrationer, mens en talsmand også har meddelt, at regeringen vil fremlægge tiltag, som vil gavne franskmændenes købekraft.
- Macron må ligge vågen hver nat.
Han har virkelig tabt ansigt, og hans flyverskjul hjælper ikke.
Det får ham til at fremstå som en forpjusket fugl, siger seniorforsker ved Københavns Universitet og Frankrig-kender Henrik Prebensen.
Populariteten er vendtDa Macron i maj 2017 blev valgt ind på løfter om at begrænse de offentlige udgifter, reducere arbejdsløsheden og sparke gang i landets økonomi, var han en populær mand, men det er der vendt op og ned på.
Blandt andet fordi han har givet skattelettelser til arbejdsgivere og virksomheder og lettet formueskatten.
- Det var egentlig et forsøg på at stimulere beskæftigelsen og få den franske økonomi tilbage på rette kurs, men af mange franskmænd bliver det opfattet, som om han udelukkende ræsonnerer til fordel for de rige i samfundet, siger Henrik Prebensen.
De Gule Veste har annonceret nye demonstrationer landet over næste lørdag.
FacebookTwitterKopier linkEmner:Emmanuel Macron (politiker)|Frankrig|Stéphanie Surrugue (journalist)|Københavns Universitet|Demonstrationer




https://www.dr.dk/musik/30-aar-gammel-dansk-julesang-hitter-stadig-men-gruppen-bag-har-tjent-0-kroner-paa-den

Musik30 år gammel dansk julesang hitter stadig - men gruppen bag har tjent 0 kroner på denSangskriver Nikolaj Peyk har et anstrengt forhold til sit julehit 'Jul det' cool'.
Få historien bag juleklassikeren her.
MC Einar bestod af (fra venstre) forsanger Einar Enemark, Jan Kabré (siddende forrest), Jesper Willeforte, Ole Jensen og Nikolaj Peyk helt til højre.
 Ritzau Scanpix)Af Malene Koops Grønborg09.
dec.
2018 kl.
10.
00Bemærk: artiklen er mere end 30 dage gammelLæs op- Det' jul, det' cool, det' nu man hygger sig bedst.
Det' julebal i Nisseland, familiernes fest.
Alle, der har prøvet at tænde for radioen i december de seneste 30 år, har med høj sandsynlighed hørt denne tekst.
Den er selvfølgelig fra sangen 'Jul det' cool' af MC Einar, og nummeret har netop rundet sin 30 års fødselsdag.
Sangen er en af de allermest spillede danske julesange, og med den popularitet er nummeret faktisk blevet lige præcis det, som MC Einar opponerede imod, da hiphop-gruppen fra 1980'erne lavede den.
Adventskalender om julehitsHver søndag i advent fortæller vi historien om et af de største julehits fra ind- og udland.
Læs de andre artikler her:1.
søndag i advent: Mariah Carey - 'All I Want For Christmas Is You'Hele historien bag Mariah Careys juleklassiker: Så meget har hun tjent på kæmpehittet2.
søndag i advent: MC Einar - 'Jul Det' Cool'30 år gammel dansk julesang hitter stadig - men gruppen bag har tjent 0 kroner på den- Vi ville gerne lave en julesang, der gik imod den gængse 'julesangs-opskrift', hvor man hylder julen, og hvor hyggeligt det hele er.
Vi ville lave en sang om, at det hele egentlig er rimelig 'fucked up' - og hvad er det egentlig, vi fejrer?
, fortæller Nikolaj Peyk, der var en del af gruppen MC Einar og står bag teksten til den populære julesang.
- Det er jo lidt ironisk, at tiden indhenter alting.
Vores sang angriber tomme traditioner og gentagelser for gentagelsernes skyld.
Og det er det, der skete med vores nummer.
Det bliver bare ved og ved og ved og ved og ved, siger han.
Lyt til 'Jul det' cool' herunder, mens du læser videre om historien bag juleklassikeren:MC Einar - Jul det' coolIngen troede på julesangGruppen MC Einar hittede i 1980'erne med de to albums 'Den Nye Stil' (1988) og 'Arh Der!
' (1989).
- MC Einar kom ud af en hiphop-kultur, der i 1980'erne var forholdsvis undergrund, og det var ligesom en ret lille gruppe mennesker, der holdt det levende.
Så da vi udkom med vores første plade, var det imod alle odds, at den blev så stort et hit, fortæller Nikolaj Peyk.
Er det gaven, der bliver ved med at give, eller er det den store dildo, der bliver ved med at pule en i røven?
Jeg synes, vi er blevet rimeligt formasteligt snydt af alle.
Nikolaj PeykDengang var der en tradition for, at dem, der lavede hiphop-musik, også lavede julesange, fortæller Nikolaj Peyk og peger på numre som Run DMC's 'Christmas In Hollis' og Kurtis Blow's 'Christmas Rappin'.
Så MC Einar ville også lave en julesang.
Der var bare ikke ret mange andre end gruppen selv, der syntes, det var en god idé.
- Men vi skulle alligevel i studiet i august det år for at lave noget andet.
Og når vi nu alligevel var der, fik vi så lov til at lave den her julesang.
Men der var ikke nogen, der troede på den, og ikke nogen, der tænkte: 'Det er super fedt!
Det skal nok gå godt', siger Nikolaj Peyk.
Alligevel valgte MC Einar at lave julesangen.
De fandt en gammel vinylplade med noget traditionelt julemusik og miksede det sammen med et andet beat og en helt ny tekst.
Har tjent 0 kroner trods kæmpesuccesJulemusikken, de brugte på nummeret, var sangen 'Sleigh Ride' fra 1948, der er skrevet af den amerikanske komponist Leroy Anderson.
- Der var ingen ressourcer sat af til den sang.
Det er mig og Jan (Jan Kabré, medlem af MC Einar, red.
), der har tegnet pladecoveret.
Jan har tegnet forsiden, og jeg har tegnet bagsiden, hvor der står en julemand med en fuckfinger, fortæller Nikolaj Peyk.
Det er Nikolaj Peyk, der har skrevet teksten til 'Jul det' cool', men de seneste mange år har han primært arbejdet som manuskriptforfatter og instruktør.
Men det, at de brugte noget julemusik fra et andet nummer, kom til at betyde, at MC Einar ingen penge har tjent på 'Jul det' cool' gennem de 30 år, den er blevet spillet i hele landet.
- Der var nogle pladeselskabsdirektører, der blev enige om et eller andet.
Og det betød så, at vi har fået lige præcis nul kroner for den sang.
Sådan behandlede man et lille drengerøvs-orkester, og det er da nok ikke helt retfærdigt, at 'Sleigh Ride' har fået det hele, fordi vi brugte en gammel plade som 'bagtæppe' på vores nummer, siger Nikolaj Peyk.
Der var ikke mange til at producere 'Jul det' cool', og medlemmerne af gruppen tegnede selv coveret.
Her er det Jan Kabrés kunstneriske egenskaber, der ses på det, der er det originale cover til 'Jul det' cool'.
Af samme årsag har han også et ret anstrengt forhold til sangen i dag, fordi den år efter år minder ham om, at MC Einar er blevet godt og grundigt røvrendt, siger han.
Så populær er 'Jul det' cool''Jul det' cool' udkom den 24.
november 1988 på CBS Records.
Sangen var den mest spillede danske julesang på DRs radiokanaler i årene 2004-2013, og den ligger stadig på top 10 over de mest spillede julesange i Danmark.
I 2013 modtog den guld for 900.
000 streaminger.
Sangen blev spillet hele 83 gange på bare én uge på DRs radiokanaler i ugen op til jul (uge 51) i 2017.
Sangen har næsten seks millioner afspilninger i streamingtjenesten Spotify.
- Er det gaven, der bliver ved med at give, eller er det den store dildo, der bliver ved med at pule en i røven?
Jeg synes, vi er blevet rimeligt formasteligt snydt af alle, siger han.
- Vi kan ikke beskytte sangenDen aftale, der blev lavet for 30 år siden, betyder nemlig, at MC Einar ingen ophavsrettigheder har til nummeret 'Jul det' cool'.
Og derfor kan de intet gøre, når folk bruger sangen til alle mulige andre ting end det, den var beregnet til.
Det har endnu engang vist sig i år, hvor Carlsberg har brugt titlen 'Jul det' cool' til en reklame for firmaets juleøl på Knippelsbro i København, hvor der står 'Når det er jul det' cool'.
Noget Nikolaj Peyk, eller de andre medlemmer af MC Einar, intet kan gøre ved.
For rettighederne til sangen går gennem Sony Music, og det er her, Carlsberg har henvendt sig for at få lov til at bruge sangtitlen.
- Det er irriterende, at vi ikke kan gøre noget ved, at det nummer kan bruges til hvad som helst.
Jeg er da ikke interesseret i, den skal være synonym med en juleøl, siger han.
Nikolaj Peyk har også begivet sig ud i andre juleeventyr efter 'Jul det' cool'.
Han instruerede i 2016 sin første spillefilm, 'Undercover', der er en julekomedie med blandt andre Roland Møller og Linda Petersen.
Han understreger, at det faktisk ikke er pengene, der betyder noget i den sag.
Du fanger mig lige i en tid, hvor jeg er ret bitter.
Men det at have lavet den mest spillede julesang - det kan man da godt tillade sig at være stolt af.
Nikolaj Peyk- Selvfølgelig havde det været dejligt, hvis vi havde fået de penge, men det, jeg har mest imod, er, at vi ikke kan beskytte sangen mod, at den bliver brugt til alt muligt lort.
Dét har jeg et problem med.
Men har du fortrudt, at I lavede nummeret til at starte med?
- Nej.
Men du fanger mig lige i en tid, hvor jeg er ret bitter.
Men det at have lavet den mest spillede julesang - det kan man da godt tillade sig at være stolt af, siger han.
I dag arbejder Nikolaj Peyk stadig meget med musik.
Han er nemlig også en del af rapgruppen Østkyst Hustlers, og de har turneret rundt i Danmark det meste af i år.
Gruppen arbejder i øjeblikket på en ny plade, der formentlig udgives næste år.
DR Musik kårer i år alletiders bedste julesang.
Stem på din favorit i afstemningen herunder:Sådan er julesangene udvalgtMangler din julefavorit?
Vi beklager, men listen over juleklassikere er lang.
Næsten for lang.
Da der kun er plads til 15 sange i DRs afstemning, har vi med benhård hånd måtte skille skidt fra kanel og muge ud i de mange, dejlige julesange.
Sangene på listen er derfor udvalgt af redaktionen på dr.
dk/musik - blandt andet ud fra data fra streamingtjenesten Spotify, der har opgjort en liste over de mest afspillede julesange herhjemme samt på verdensplan i perioden 2015 - 2017.
FacebookTwitterKopier linkEmner:Jul|MC Einar|Pop og rock|København|Nikolaj Peyk (musiker)




https://www.dr.dk/nyheder/regionale/syd/fdm-advarer-kommuner-mod-nye-ulovlige-p-afgifter-vi-kommer-efter-jer

Syd- og SønderjyllandFDM advarer kommuner mod nye, ulovlige p-afgifter: Vi kommer efter jerNogle kommuner overvejer at indføre betalingsparkering for at dække et stort underskud i kommunekassen, men det må de ikke, lyder det fra FDM.
Det er ulovligt, hvis kommunerne vælger at indføre betalingsparkering for ikke at få et stort underskud i kommunekassen, lyder det nu fra FDM.
Af Ulrik Bang-Mørch og Susanne Terman Pedersen09.
dec.
2018 kl.
10.
43Bemærk: artiklen er mere end 30 dage gammelLæs opKommunerne må ikke begynde at tage betaling for parkering for at dække det økonomiske underskud, de får med den nye parkeringslov fra nytår.
Det er nemlig ulovligt.
Så klar er meldingen fra FDM, efter DR bragte historien om, at flere kommuner overvejer at indføre betalingsparkering for fortsat at have råd til at have p-vagter.
Find pengene et andet stedRegeringen og Dansk Folkepartis nye parkeringslovgivning betyder nemlig, at staten fremover skal have 70 procent og ikke kun halvdelen af indtægterne.
Alene i Esbjerg giver det et minus på 750.
000 kr.
om året.
De nuværende bødeindtægter dækker nemlig kun lige akkurat udgifter til p-vagter og de 50 procent, som staten skal have.
Så de ekstra 20 procent til staten medfører derfor et hul i kommunekassen.
Men det vil ikke være lovligt at begynde at indføre betalingsparkering, som Esbjerg Kommune overvejer, siger FDM's juridiske konsulent Dennis Lange.
- Man må ikke regulere ens priser på betalingsparkering i henhold til, at man har nogle udgifter, man skal have dækket.
Hvis man gør det, så er det ulovligt.
De penge, man mangler i Esbjerg, må man finde et andet sted i det kommunale budget.
Man kan ikke finde det ved at indføre betalingsparkering, siger Dennis Lange til DR.
FDM's udmelding giver stof til eftertanke, fortæller Søren Heide Lambertsen (S), der er formand for Teknik- og byggeudvalget i Esbjerg Kommune:- Nu prøver vi selvfølgelig at undersøge, hvilke muligheder vi har.
Det er jo bare en af mulighederne, der er blevet lagt frem, at man kan indføre betalingsparkering i Esbjerg.
Men det er rart at få en kommentar på, at det faktisk ikke kan lade sig gøre, siger Søren Heide Lambertsen til DR.
P-indtægterI 2017 opkrævede kommunerne p-billetter og –bøder for næsten 900 millioner kroner.
De 634 millioner kroner kom fra p-billetter.
København, Frederiksberg, Aarhus og Aalborg Kommuner stod for knap 90 procent af indtægterne fra p-billetter.
Kilde: Økonomi- og IndenrigsministerietIngen pengemaskineLoven er lavet, så kommunerne ikke bruger betalingsparkering som en pengemaskine, lyder det i et svar fra indenrigs- og økonomiminister Simon Emil Ammitzbøll-Bille til DR.
Men det møder skarp kritik fra både KL, trafikforsker Harry Lahrmann fra Aalborg Universitet og fra flere kommuner.
- Vi bliver taget til indtægt for noget, vi ikke gør.
Og det er ærgerligt.
Her i Sønderborg Kommune har vi ikke indført p-afgifter.
Og når vi ikke har gjort det, så synes jeg, det er uanstændigt, at pengene bliver sendt til staten.
For vi synes heller ikke, det skal være en pengemaskine, siger Aase Nyegaard fra Fælleslisten, der er viceborgmester og formand for teknik- og miljøudvalget i Sønderborg Kommune.
Hul i kassen på 750.
000 kronerI eksempelvis det syd – og sønderjyske område findes der i dag ingen betalingsparkering.
Kommunerne har udelukkende tidsbegrænset parkering, som overvåges af kommunale p-vagter.
Men den ordning rammes af den nye lovgivning - og giver altså blandt andet Esbjerg Kommune et minus på 750.
000 kroner om året.
Flere af de syd- og sønderjyske kommuner sidder derfor lige nu og ser på mulige løsninger, og et af løsningsforslagene er, at der skal indføres betalingsparkering.
Vil køre sag mod kommunerneSkulle nogle kommuner vælge at indføre betalingsparkering på baggrund af den nye lovgivning, så kan de se frem til at høre fra FDM, siger Dennis Lange.
- Hvis de indfører betalingsparkering for at få skabt en større indtægt, så vil vi starte en sag op mod dem.
Nogle skal jo holde øje med, at kommunerne holder sig på den rigtige side af loven, siger Dennis Lange.
FDM har i to år haft en lignende sag kørende mod Aalborg Kommune.
Aalborg udvidede betalingszonen og hævede prisen på betalingsparkering, da de solgte den kommunale parkeringsplads Budolfis Plads midt i byen.
Og den sag ligger lige nu hos Folketingets ombudsmand.
Skal kunne nøjes med 30 procent af indtægterneDR har forsøgt at få et interview med økonomi- og indenrigsminister Simon Emil Ammitzbøll-Bille (LA) efter FDM's udmelding.
Men det er ikke lykkedes.
Forleden skrev Simon-Emil Ammitzbøll-Bille (LA) dog i en mail til DR, at han mener, at kommunerne bør kunne klare sig med de 30 procent af p-indtægterne, de beholder.
- Hvis de ikke kan finansiere deres p-vagter af de penge, må det være fordi, der ikke er særlig mange, der parkerer ulovligt.
Og så undrer jeg mig over, at de overhovedet har brug for to p-vagter, lød det i mailen.
FacebookTwitterKopier linkEmner:FDM|Simon Emil Ammitzbøll (politiker)|Parkering|Færdselsforseelser|Esbjerg




https://www.dr.dk/nyheder/udland/billeder-fra-amour-til-amok-gadekampe-og-ildspaasaettelser-i-paris

Demonstrationer i FrankrigSe temaUdlandBILLEDER Fra amour til amok - gadekampe og ildspåsættelser i Paris Den franske hovedstad var for anden weekend i træk skueplads for voldsomme optøjer.
Af Mark Lindved Norup09.
dec.
2018 kl.
10.
57Bemærk: artiklen er mere end 30 dage gammelLæs opDer er igen faldet ro over Paris efter lørdagens demonstrationer mod præsident Emmanuel Macron og hans regering.
Nu forestår oprydningsarbejdet efter en dag med voldsomme gadekampe og ildspåsættelser rundt omkring i byen.
Fra morgenstunden strømmede folk iklædt gule veste ind i Paris' centrum, hvor de på forhånd havde annonceret, at de ville demonstrere mod regeringen og præsident Emmanuel Macron.
Billedet her er fra Place de la Republique.
1 / 25Protestbevægelsen, der har fået navnet 'De gule veste', har ingen topstyring og består ifølge eksperter af en broget forsamling af franskmænd fra hele det politiske spektrum.
Fra det yderste højre til det yderste venstre.
2 / 25Protesterne begyndte som reaktion på regeringens planer om at forhøje brændstofafgifterne.
De planer blev droppet efter forrige weekends voldsomme uroligheder, men det var ikke nok til at sætte en stopper for optøjerne.
3 / 25Politiet anholdt allerede om morgenen flere hundrede demonstranter, der blev stoppet med masker, kasteskyts og slagvåben på sig.
I alt blev 1726 anholdt, og 1220 er efterfølgende varetægtsfængslet over hele Frankrig.
4 / 25Hvad 'De gule veste' helt konkret kræver af regeringen, står ikke klart.
De ønsker dog blandt andet, at præsident Macron træde tilbage, og på Facebook cirkulerer et manifest med krav om alt fra udtræden af Nato, ændringer af forfatningen og lavere skatter, skriver The Guardian.
.
5 / 25Politiet vurderer, at der var 10.
000 demonstranter på gaden i Paris, og fremmødet var dermed mindre end forrige weekend, hvor 'De gule veste' også protesterede.
6 / 25Over hele Frankrig var 125.
000 demonstranter på gaden for at demonstrere mod regeringen.
7 / 25Centrale dele af Paris var berørt, og turistattraktioner som Eiffeltårnet og museet Louvre holdt lukket af frygt for hærværk.
8 / 25De fleste steder var demonstrationerne fredelige, men der var også optøjer i flere større byer som Lyon, Marseille (billedet), Bordeaux og Toulouse.
Også i Belgien opstod der protester, og flere hundrede blev anholdt i Bruxelles.
9 / 25Demonstranterne samledes om morgenen ved Triumfbuen.
I forrige weekend blev det parisiske vartegn udsat for hærværk.
Politiet havde dog denne gang valgt at afspærre pladsen omkring vartegnet fuldstændig.
10 / 25Hvor store materielle skader, der blev forårsaget i løbet af lørdagen, er uvist.
Flere biler blev dog sat i brand.
11 / 25Flere forretninger blev udsat for hærværk.
På billedet ses oprydningen af en bank, der er blevet vandaliseret.
På forhånd havde flere banker sikret sig mod 'De gule veste' ved at afskærme og sikre vinduer og ruder.
12 / 25Demonstranterne angreb flere steder politiet med brosten, og nogle var bevæbnede med slagvåben og stenslynger.
13 / 25133 kom til skade under lørdagens uroligheder i Paris.
Af dem var 17 betjente, skriver franske medier.
Fire mennesker er indtil videre døde som direkte følge af de ugelange protester i Frankrig.
14 / 25Politiet brugte tåregas mod demonstranterne.
Flere af dem var iklædt gasmasker for at kunne stå imod politiets forsøg på at sprede menneskemasserne.
15 / 25Fra mange sider - blandt andet også mange af de protesterende - blev der opfordret til at demonstrere fredeligt.
- Det ville være en skam, hvis volden ødelagde, hvad bevægelsen (De gule veste, red.
) har opnået.
At sætte fokus på borgerne på samfundets bund, lød det fra en af præsidentens rådgivere, Daniel Cohn-Bendit.
16 / 25Weekenden er traditionelt en af de helt store for julehandlen i Paris, men store del af byen lå øde hen lørdag.
I dag er mange butiksejere vågnet op til smadrede forretninger.
17 / 2512 pansrede køretøjer var udkommanderet i Paris.
Optøjerne blev ikke så voldsomme som forrige weekend, der bød på de mest omfattende gadekampe i byen siden 1968.
18 / 25"Kære samfundstop, beklager forstyrrelsen, men kan vi ikke alle få lov at leve et værdigt liv', står der på skiltet.
Uligheden i det franske samfund er en af katalysatorerne for den store utilfredshed i protestbevægelsen.
19 / 25'Macron, dine penge er vores penge - vores ambition er din resignation'.
Præsident Emmanuel Macron er ikke en populær skikkelse blandt 'De gule veste', der har taget en campinvogn i brug for at sprede budskabet.
20 / 25Demonstranter får sig et hvil.
Med graffiti er skrevet 'Macron Hara Kiri'.
Om det er en opfordring til præsidenten, vides ikke, men hara kiri er et fortidigt selvmordsritual for samuraier, der blev brugt af vanærede krigere for at undgå skammen.
21 / 25Ifølge fransk politi var 'De gule veste' blevet kapret af ekstreme typer fra både højre- og venstrefløjen, der benyttede lejligheden til at skabe anarki.
22 / 25Politiet fik hård kritik for at lade protesterne løbe dem af hænde i sidste weekend.
Derfor var de mere proaktive i deres tilgang i går, hvor de i højere grad fik styr på urolighederne.
Om aftenen var der fredeligt nok til at en gruppe betjente kunne stille op til foto foran Triumfbuen.
23 / 25En demonstrant poserer med en Macron-maske.
Præsidenten har været iøjnefaldende fraværende, og han er blevet kritiseret for ikke at udtale sig om begivenhederne.
Af nogle anset som et strategisk træk for ikke at opildne demonstranterne yderligere.
Det forventes dog, at han i den kommende uge vil adressere franskmændene i en tale og kommentere på urolighederne.
24 / 25I dag er oprydningsarbejdet i fuld gang i den franske hovedstad, hvor det over natten har regnet kraftigt.
25 / 25FacebookTwitterKopier linkEmner:Emmanuel Macron (politiker)|Frankrig|Paris




https://www.dr.dk/nyheder/indland/haandvaerker-biler-plyndres-dagligt-men-faa-koeber-stop-tyven-pakke

IndlandHåndværker-biler plyndres dagligt: Men få køber Stop Tyven-pakkeCirka 20 gange om dagen er der indbrud i en vare- eller lastbil herhjemme.
 Signe Heiredal © dr)Af Sune Lundby Møller, Jais Nørgaard og Morten Søgaard09.
dec.
2018 kl.
09.
00 | opdateret 09.
dec.
2018 kl.
20.
54Bemærk: artiklen er mere end 30 dage gammelLæs opTirsdag morgen klokken 07.
00 åbner murermester Dennis Rokkjær bagdøren på sin arbejdsbil for at få fat i de lamper, som han skal bruge for at kunne komme i gang med dagens arbejde.
- Da ser jeg, at alt mit elværktøj og mine lamper er væk.
Bilen er blevet tømt i nattens mulm og mørke.
Dennis Rokkjærs bil var bare en af i alt ni arbejdsbiler i Sunds og Tjørring lidt uden for Herning, som blev plyndret samme nat.
- Det er bare irritation.
Jeg har fire mand til at gå på fuld løn, der ikke kan komme i gang, siger Dennis Rokkjær.
Mangel på tyverisikring i varebilerDet er ikke et enestående tilfælde.
I år har Politiet indtil videre modtaget 6691 anmeldelser om tyveri fra vare- og lastbiler, og sidste år var tallet 8049.
For at komme problemet til livs, startede Dansk Byggeri sammen med Byggeriets Forsikringsservice i sommer en kampagne for en ordning, hvor medlemmer af Dansk Byggeri billigt kan få tyverisikret varebilerne.
Den såkaldte Stop Tyven-pakke går blandt andet ud på at mærke det dyrebare værktøj med DNA-sporing og GPS.
Men blot fire ud af Dansk Byggeris knap 6000 medlemmer har købt sig ind i ordningen.
Læs også:Tømreren Brian fik stjålet værktøj for en halv million: Man føler sig magtesløs- Jeg synes, det er rigtig ærgerligt, når vi jo ved, hvad det koster i tabt indtjening, i selvrisiko, i tid man skal bruge på nyt materiale og at få bilen på værksted for at få den repareret, siger Michael Nielsen, der er direktør for erhvervs- og brancheservice hos Dansk ByggeriI følge Dansk Byggeris beregninger koster det i gennemsnit 17.
500 kroner for håndværksmesteren, hver gang der er indbrud i en bil.
Derfor har Michael Nielsen og svært ved at forstå, hvorfor der ikke er flere, der tager sikkerhedsforanstaltninger i brug.
- Jeg håber, vores medlemmer vil indse, at de også selv er nødt til at investere i det her for at få sat en stopper for den stigende tendens til indbrud i varebiler, som vi oplever.
- Det er alle der har fået tømt biler.
min bror har fået tømt sin fire gange, siger Dennis Rokkjær.
)Tror ikke det virkerI Tjørring har murermester Dennis Rokkjær nu GPS i sit nye elværktæj, så det kan spores i tilfælde af endnu et tyveri.
Men derudover har han ikke gjort noget ekstra for at holde tyvene ude, for han tror ikke, det har en effekt.
- Jeg kan jo ikke låse min bil så godt af, at de ikke kan komme ind i den, hvis det er det, de vil.
Politi: Svært at opklare indbrud i varebilerDet var Midt- og Vestjyllands Politi, der rykkede ud til indbruddet i Dennis Rokkjærs varebil.
Men ifølge Politiet er det meget vanskeligt at efterforske tyveri fra varebiler.
En af grundene er, at tyverierne typisk foregår om natten og først bliver opdaget mange timer senere, når håndværkerne møder på arbejde.
Alle patruljer har udstyr i bilerne, så de kan se, om værktøjet er mærket.
Hvis vi finder sådan noget værktøj, så tager vi det simpelthen ind med det sammePolitiinspektør, Ole Henriksen, Midt- og Vestjyllands Politi- Det er derfor, vi opfordrer til, at man installerer alarmer i bilerne.
Det laver noget larm, og vi får bedre mulighed for at nå frem, før tyvene er over alle bjerge.
Det er vi lidt afskåret fra, som det er nu, forklarer Ole Henriksen, der er Politiinspektør ved Midt- og Vestjyllands Politi.
Ole Henriksen peger også på, at værktøjet kan sikres med DNA-mærkning.
- Alle patruljer har udstyr i bilerne, så de kan se, om værktøjet er mærket.
Hvis vi finder sådan noget værktøj, så tager vi det simpelthen ind med det samme, forklarer Ole Henriksen.
Få sager ender med sigtelseDet er de færreste sager, der ender med en tyv bag tremmer.
Kun i 367 tilfælde er politiet i år kommet så langt med sagerne, at det er endt med en sigtelse mod en gerningsmand.
Det er en lille forbedring i forhold til sidste år.
Murermester Dennis Rokkjær er ikke tilfreds med det arbejde, politiet gjorde for at opklare tyveriet fra hans arbejdsbil.
- De gad ikke engang tage fingeraftryk.
De kom bare ud og kiggede på den.
Så, synes jeg, de skulle spare alle deres resurser, blive væk, og sige at tyvene har frit løb.
For det har de.
Det er jo grotesk.
Politiinspektør ved Midt- og Vestjyllands Politi, Ole Henriksen, kan godt forstå, at håndværkere som Dennis Rokkjær er trætte af situationen.
- Jeg kan godt forstå, at håndværkerne har et ønske om, at vi bruger massive kræfter på at få deres ting bragt tilbage, men det er som sagt ikke helt ligetil, lyder det fra Ole Henriksen.
Det koster fra 4.
500 kroner at være omfattet af Stop Tyven-pakken.
Det fremgik tidligere, at det koster fra 4500 kroner om året at være omfattet af Stop Tyven-pakken.
Det er ikke korrekt.
Det er en engangsydelse.
DR beklager fejlen.
FacebookTwitterKopier linkEmner:Dansk Byggeri|Midt- og Vestjyllands Politi|Tyverier|Politi|Jylland




https://www.dr.dk/nyheder/regionale/fyn/dagplejeordning-i-strid-med-loven-har-vaeret-brugt-i-aarevis

FynDagplejeordning i strid med loven har været brugt i årevisEt tilbud, hvor forældre kan blive betalt for at passe deres egne børn, hvis dagplejeren er syg, har vist sig at være ulovlig.
En kommunerne skal stille en plads til en daginstutition eller en dagpleje til rådighed på alle hverdage.
Hvis der bliver afholdt lukkedage, skal forældrene altid tilbydes alternativ pasning til barnet, forklarer ministeren.
Arkivfoto.
Af Jonatan Grau Møller og Anne Kathrine Stengaard09.
dec.
2018 kl.
07.
14Bemærk: artiklen er mere end 30 dage gammelLæs opHvad siger du til at få penge for at passe dit barn, hvis dagplejeren bliver syg?
Lige nøjagtig det kan man få i mindst syv af landets kommuner.
Fra 1.
januar 2019 bliver det også muligt i Kerteminde.
Her kan du passe dit barnDisse kommuner har kørt med ordningen, som ifølge børne og socialminister var ulovlig:AabenraaEsbjergTønderSvendborgAssensNordfynsLangelandOptællingen er foretaget af DR Fyn og DR Syd.
Derfor kan der være flere kommuner i landet, der også benytter ordningen.
Problemet er bare, at det er i strid med loven og har været det hele tiden.
Det fortæller børne- og socialminister Mai Mercado (K).
- Det er sådan, at kommunerne skal stille en plads til en daginstutition eller en dagpleje til rådighed på alle hverdage.
Hvis der bliver afholdt lukkedage, skal forældrene altid tilbydes alternativ pasning til barnet.
Men dagtilbudsloven giver ikke mulighed for at graduere betaling eller give forældrene pengene tilbage, siger hun.
Har brugt ordningen siden 00'erneEt af de steder, man har været rigtig glade for ordningen, er i Svendborg Kommune.
Her har man benyttet sig af den siden 00'erne.
Derfor kommer ministerens udmelding også bag på Birgit Lindberg, der er sekretariats- og dagtilbudschef i Svendborg Kommune.
- Det kommer bag på mig, at vi bryder reglerne, men nu skal vi selvfølgelig se nærmere på, hvad vi gør forkert.
Og så skal vi rette ind, siger hun.
Men hvordan har det så kunne lade sig gøre at gøre brug af en ulovlig ordning i mere end ti år?
- Det er ikke sådan, at ministeriet tjekker, hvordan dagtilbudsområdet bliver udmøntet i praksis.
Derfor kan der godt være kommuner, som ikke har fulgt gældende regler.
Min opfordring vil derfor være, at man skal følge gældende regler og dermed sikre, at forældrene får det, de betaler for, forklarer Mai Mercado og fortsætter:- Jeg kan godt se for mig, at der er nogle forældre, der synes, det er meget rart.
Men jeg synes, det er vigtigt at have et blik for den store sammenhæng, hvor der er nogle forældre, der vil kunne føle sig presset af økonomiske årsager, siger ministeren.
Børne- og socialministeriet har endnu ikke besluttet sig for, hvad de vil gøre ved sagen.
FacebookTwitterKopier linkEmner:Det Konservative Folkeparti|Mai Mercado (politiker)|Børne- og Socialministeriet|Børnepasning|Kerteminde




https://www.dr.dk/nyheder/indland/danmark-har-vesteuropaeisk-bundrekord-i-levealder

IndlandDanmark har vesteuropæisk bundrekord i levealderVi er verdensmestre i at få de alvorlige sygdomme, forklarer professor i sundhedsøkonomi.
(ARKIVFOTO).
Herhjemme kun kan forvente at leve, til vi er 80,9 år, viser en ny opgørelse fra OECD.
Af Signe Mai Vilsbøll09.
dec.
2018 kl.
07.
08Bemærk: artiklen er mere end 30 dage gammelLæs opNår det kommer til at leve længe, er Danmark absolut bundskraber.
Middellevealderen er nemlig i intet andet vesteuropæisk land så lav, som den er i Danmark, viser en ny opgørelse fra samarbejdsorganisationen OECD ifølge Politiken.
Borgere i lande som for eksempel Schweiz og Spanien kan forvente at blive ældre end 83 år, mens vi herhjemme kun kan forvente at leve, til vi er 80,9 år, lyder det i opgørelsen.
Rygning og alkoholKnud Juel, der er forhenværende professor ved Statens Institut for Folkesundhed, er ikke overrasket.
Sådan har de nemlig været i mange år.
- Ganske vist er danskernes middellevealder steget, men ikke så meget som i lande vi kan sammenligne os med, siger han og forklarer, at årsagerne også er velkendte:- Hvis man skal nævne en enkelt faktor, er det rygning.
Hvis man skal nævne to, er det rygning og alkohol.
Knud Juel var i 1989 med til at dokumentere de store forskelle i middellevetid.
Verdensmestre i sygdommeTilbage i 1960 lå Danmark i top med den fjerde længste middellevetid i verden.
Og når det lige siden er gået ned ad bakke, så er det altså ikke, fordi det kniber med bevillinger til sundhedsvæsenet eller fordi, vores læger ikke er dygtige nok.
- Vi kan toptune vores sundhedsvæsen til sygdomsbehandling.
Men når vi forbliver verdensmestre i at få de alvorlige sygdomme, så når vi ikke de andre landes middellevetid, siger professor i sundhedsøkonomi Jes Søgaard til Politiken.
Danmark har skrabet bund på listen over middellevetid siden årtusindeskiftet.
FacebookTwitterKopier linkEmner:Sundhed og velvære|Sygdomme og lidelser|Statens Institut for Folkesundhed|OECD|Schweiz




https://www.dr.dk/nyheder/udland/eksplosioner-i-malmoe-nationalt-bombehold-er-tilkaldt

UdlandTo eksplosioner i Malmø: Nationalt bombehold er tilkaldtEn teenagedreng er i livsfare.
Han er mistænkt for selv at have taget del i sprængningen.
Redningstjeneste og politi ankom til første gerningssted natten til søndag, hvor beboere kunne berette om højlydte smæld.
Af Signe Mai Vilsbøll09.
dec.
2018 kl.
08.
22 | opdateret 09.
dec.
2018 kl.
09.
14Bemærk: artiklen er mere end 30 dage gammelLæs opOpdateret med nye oplysninger om mistænkt i sagen klokken 09:15.
Natten til søndag har der været to større eksplosioner i Malmø.
En teenagedreng er kommet alvorligt til skade som følge af den ene eksplosion ved boligkvarteret Västra Söderkulla, der ligger syd for byens centrum.
Den første eksplosion skete kort før klokken halv fem i morges, hvor Malmøs politi ifølge det svenske medie Sydsvenskan modtog en anmeldelse fra en beboer, der havde hørt højlydte smæld.
Og da redningstjenesten ankom til området blev de mødt af røglugt, glassplinter og skader på bygningers døre og vinduer.
En sprængladning var detoneret nær en trappeopgang, hvor politiet fandt den alvorligt sårede teenagedreng.
Drengen blev med det samme kørt til hospitalet.
Meldingen er fortsat, at han behandles for livstruende kvæstelser.
Undersøges som en grov forbrydelseFra politiet modtog første anmeldelse om eksplosion gik der kun tyve minutter.
Så kom anmeldelsen om endnu en eksplosion i beboelsesområdet Kroksbäck nogle kilometer fra Västra Söderkulla.
Også her var der ifølge politiet tale om en sprængladning i en trappeopgang.
Til den svenske avis Expressen fortæller Marie Keismer, vagthavende ved politiet i Region Syd, at politiet undersøger sagen som en grov forbrydelse.
Tilskadekomne er mistænktOpgangene i Västra Söderkulla og Kroksbäck er afspærret, skriver Sydsvenskan.
Redningstjenesten har afleveret begge sager til politiet, som arbejder på at opklare sagen, og svenske bombeteknikere er ifølge Sydsvenskan blevet kaldt til området.
Teenagedrengen, der kom til skade ved eksplosionen mistænkes for selv at have taget del i sprængningen.
Det oplyser Malmøs Politi i en pressemeddelelse.
FacebookTwitterKopier linkEmner:Malmø|Politi|Kriminalitet|Ulykker|Expressen




https://www.dr.dk/nyheder/viden/kroppen/syn-sagen-oedelaegger-du-oejnene-ved-laese-i-moerke

Løj dine forældre, da de sagde.
.
.
Se temaKroppenSyn for sagen: Ødelægger du øjnene ved at læse i mørke?
Det går ud over dit syn, hvis du læser i dæmpet lys, lyder et gammelt udsagn.
Men passer det?
Vi ser videnskaben i øjnene.
Det skader ikke øjnene at se for meget tv.
Men lys-kontrasten kan til gengæld være dårlig i skærme.
Og det kan være generende, siger forsker.
(© (C) DR/Colourbox)Af Allan Nisgaard og Lærke Kromann (grafik)09.
dec.
2018 kl.
07.
00Bemærk: artiklen er mere end 30 dage gammelLæs opDet er blevet vinter og tid til levende lys og aftenhygge i sofaen med en bog.
Men pas nu på - dårlig belysning kan skade dine øjne, når du læser.
Det har mange af os fået at vide af vores forældre og andre belærende typer.
Løj dine forældre, da de sagde .
.
.
at du får gigt af at knække fingre?
At det er en god idé at hælde olie i pastaen under kogning?
Eller at du rent faktisk skader dine øjne, hvis du ser for meget fjernsyn?
Fra barnsben er vi blevet fodret med forskellige husråd af vores forældre og andre belærende typer.
Men hvor meget af det passer rent faktisk?
I denne artikelserie spørger vi videnskaben til råds og finder ud af, om husrådene holder i virkeligheden.
Men der er ingen grund til bekymring, forklarer professor i oftalmologi ved Aarhus Universitet, Toke Bek, der forsker i øjets udvikling.
Læs også:Fakta-knæk: Er det farligt at knække fingre?
- Det er ikke skadeligt på nogen måde.
Det eneste man kan sige er, at det kan være ukomfortabelt, da vi jo skal bruge lys til at kunne læse ordentligt, siger han.
- Nethinden kan nogenlunde indstille sig til at se i meget svagt lys.
Men dine øjne skal også anstrenge sig mere for at se detaljer i mørke, hvis de overhovedet kan se detaljerne, fortsætter Toke Bek.
Kan komme fra gamle dageHvor og hvornår rådet, som der ikke er noget videnskabeligt belæg for, opstod, er svært at svare på.
- Det er højst sandsynligt noget, som folk har slynget ud, fordi andre har gjort det, siger Michael Larsen, der er professor og overlæge ved Rigshospitalets Øjenklinik og Københavns Universitet.
Han mener, at rådet muligvis har rødder i en tid før elektrisk lys.
For i et meget ekstremt omfang, kan læsning i dæmpet lys føre til nærsynethed, forklarer Michael Larsen:- Det kræver, at du hver dag sidder og læser i meget dæmpet lys, for eksempel stearinlys.
Og det er der jo ikke nogen, der gør i vore dage, hvor vi har kunstigt lys.
Der er ikke noget, der er skadeligt for øjnene ved at se for meget tv.
Men lys-kontrasten kan til gengæld være dårlig i skærme.
Og det kan være generende.
Toke Bek, professor i oftalmologi ved Aarhus Universitet.
Læs også:Fakta-tjek: Folk med briller er klogere end andre- Før elektrisk lys brugte man gas til at lyse op med, hvis man altså var rig.
Og går vi længere tilbage brugte man hvalolie.
Og det er ikke nær så kraftigt, som det lys, vi har i dag, siger Michael Larsen.
- Går vi endnu længere tilbage, brugte man stearinlys.
Så hvis man var ivrig læser og ikke kom meget udenfor i den tid, så kan det godt ske, man blev nærsynet, fortsætter han.
Genetiske og miljømæssige faktorer spiller dog også ind på nærsynethed, og det er generelt komplekst og svært at forudsige, hvad der er årsagen til tilstanden.
- De, der bliver nærsynede i dag, bliver det ikke af at læse i dunkelt lys.
Det er de andre risikofaktorer, for eksempel genetik, der er afgørende, siger Michael Larsen.
Udendørs aktiviteter hjælper mod nærsynethedNu når vi er i gang, så lad os lige vende rådet om, at vi skader øjnene, hvis vi ser for meget fjernsyn.
- Der er ikke noget, der er skadeligt for øjnene ved at se for meget tv.
Men lys-kontrasten kan til gengæld være dårlig i skærme.
Og det kan være generende, men ikke farligt, siger Toke Bek.
Både Toke Bek og Michael Larsen pointerer, at nærsynethed til gengæld kan forværres, hvis vi ofte læser på nært hold, for eksempel i en bog eller på en smartphone.
- Det stimulerer øjnenes evne til at stille skarpt.
Og så begynder øjet at tro, at alt foregår i den afstand.
I den sidste ende kan det føre til nærsynethed, siger Toke Bek.
Læs også:Netflix-syndromet: Derfor ved du aldrig, hvilken film du skal vælgeTidligere forskning fra blandt andet The Ohio State University viser, at børn, der dyrker udendørs aktiviteter, har mindre risiko for at udvikle nærsynethed.
Det kan ifølge, Toke Bek, skyldes, at når børnene er ude, er de nødt til at kigge med lang afstand til tingene.
- Så får du afslappet musklerne i øjet og skal ikke hele tiden stille skarpt på nært hold, som du ellers gør meget indenfor, siger Toke Bek.
Michael Larsen tilføjer, at det også kan have noget at gøre med det kraftige lys udenfor.
Generelt mener han dog ikke, at vi skal være alt for bekymret for nærsynethed.
- Har du adgang til briller eller kontaktlinser, er nærsynethed ikke det allerstørste problem.
Og man kan diskutere, om nærsynethed i sig selv fortjener at blive betegnet som en sygdom, siger Michael Larsen.
FacebookTwitterKopier linkEmner:Øjenlidelser|Videnskab|Aarhus Universitet|Københavns Universitet|USA




https://www.dr.dk/nyheder/regionale/syd/heftig-biljagt-i-nat-politimand-slaebt-50-meter-efter-bil

Syd- og SønderjyllandHeftig biljagt i nat: Politimand slæbt 50 meter efter bilEn politibetjent blev i nat slæbt mellem 50 og 100 meter efter flugtbilist.
En biljagt i nat kunne være endt katastrofalt, hvor en betjent blev slæbt efter en bil.
Af Ulrik Bang-Mørch09.
dec.
2018 kl.
08.
29 | opdateret 09.
dec.
2018 kl.
13.
23Bemærk: artiklen er mere end 30 dage gammelLæs opEn politimand kom i nat ud for en alvorlig oplevelse, da han blev slæbt mange meter efter en bil.
En politipatrulje havde jagtet en sort Opel Corsa i centrum af Aabenraa.
Betjentene fik til sidst bilen standset, og man bad føreren om at slukke bilen.
Det ville føreren ikke, og da den ene betjent lænede sig ind i bilen for at slukke bilen, kørte føreren pludselig med betjenten hængende ud af bilen.
- Han kørte mellem 50 og 100 meter, hvor betjenten hang ud af bilen.
Til sidst faldt betjenten så ud.
Han kom heldigvis ikke noget til, siger vagtchef hos Syd- og Sønderjyllands Politi Søren Strægaard til DR.
Bakkede ind i politibilEpisoden skete klokken 1.
21 i nat, og efterfølgende gik en omfattende politijagt i gang, hvor flere patruljevogne var involveret.
Det lykkedes så en af patruljevognene at finde gerningsmanden og den sorte Opel Corsa, og det lykkedes også at få ham klemt inde i en blindgyde et andet sted i byen.
Men føreren bakkede ind i politivognen, så den ikke kunne køre, hvorefter føreren så igen stak af.
Senere fandt en tredje patrulje den sorte Opel Corsa, men der var føreren af bilen stukket af.
Politiet fortsatte en intens eftersøgning af føreren af bilen, og søndag formiddag lykkedes det at fange og anholde manden.
- Vi har nu anholdt ham og skal have ham afhørt.
Vi formoder, at han mandag bliver fremstillet i grundlovsforhør, siger vagtchefen og oplyser, at gerningsmanden er fra lokalområdet.
Vagtchefen er meget chokeret over nattens episoden.
- Jeg synes, det er meget alvorligt, det der er sket.
Det er jo vold mod tjenestemand.
Heldigvis er vores kollega ikke kommet alvorligt til skade.
Men det kunne jo være gået rigtig galt, når man tænker på, hvad der egentlig er foregået, siger Søren Strægaard.
Artiklen er opdateret, efter at gerningsmanden blev fanget af politiet.
FacebookTwitterKopier linkEmner:Opel|Syd- og Sønderjyllands Politi|Politi|Kriminalitet|Jylland




https://www.dr.dk/sporten/oevrig/astralis-foer-hjemmebane-finale-det-handler-om-prestige

Øvrig sportAstralis før hjemmebane-finale: 'Det handler om prestige'For Astralis handler søndagens ESL Pro League-finale ikke om præmiepenge, men om at skrive historie.
Af Rasmus Askman09.
dec.
2018 kl.
07.
45Bemærk: artiklen er mere end 30 dage gammelLæs opNår det danske Counter-Strike-hold Astralis søndag spiller finale på hjemmebane i Odense ved ESL Pro League, handler det ikke om den store præmiesum.
For det danske Counter-Strike-hold handler det om at finde kuglepennen frem og skrive Counter-Strike-historie.
De danske hjemmebanefavoritter vil nemlig være det første hold til at vinde den første Intel Grand Slam nogensinde.
Trofæet uddeles, hvis et hold vinder fire titler inden for et spænd på ti turneringer i ESL- og Dreamhack-regi.
Astralis mangler kun én titel.
Læs også:VIDEO Astralis stryger i finalen i OdenseUdover en potentiel førstepræmie på 250.
000 dollars følger der med Intel Grand Slam-titlen en bonuscheck på én million dollars.
Det er dog ikke pengene, Astralis spiller for, siger Lukas ’gla1ve’ Rossander, der har den ansvarsfulde titel som anfører på holdet.
- Det der betyder allermest er prestigen.
Vi kan med en sejr i finalen skrive os i historiebøgerne, som det først hold, der har vundet en Intel Grand Slam.
Den million dollars, der følger med er bare en bonus.
Læs også:Astralis kan skrive historie i Odense: Har muligheden for at tjene godt otte millionerFor Astralis-træner, Danny ’zonic’ Sørensen, er præmiepengene også sekundære.
- Vi gør alt for at gøre det så svært for de næste storhold at slå de rekorder, vi er ved at sætte, siger Astralis-træneren.
I finalen skal danske Astralis møde det nordamerikanske storhold Team Liquid.
Selvom det danske hold suverænt topper verdensranglisten, er sejren ikke givet på forhånd, siger Danny ’zonic’ Sørensen.
- Der er ikke noget, der bliver nemt.
Selvom det har set nemt ud mod Liquid, så synes jeg, de har set skræmmende gode ud på det seneste.
Om danske Astralis skal finde kuglepennen frem og skrive Counter-Strike-historie, kan du finde ud af, når finalen bliver sendt kl.
15:45 på DR3.
FacebookTwitterKopier linkEmner:Astralis Esport|Intel|eSport|Tennis|Odense




https://www.dr.dk/nyheder/regionale/trekanten/arlette-har-fortalt-flere-generationer-om-auschwitz-de-unge-skal-kende

TrekantområdetArlette har fortalt flere generationer om Auschwitz: De unge skal kende min historieArlette Andersen fra Fredericia er en af de sidste øjenvidner fra Auschwitz.
I mere end 25 år har hun rystet og fascineret unge mennesker med sin fortælling.
Af Annette Jespersen09.
dec.
2018 kl.
10.
30Læs opDer er helt stille i kantineområdet på Rosborg Gymnasium i Vejle.
Eleverne lytter intenst til den lille, spinkle kvinde med det kridhvide hår.
Med sprød stemme og en fin fransk accent fortæller Arlette Andersen sin historie.
Det er en historie om desperate jøders rejse i en kreaturvogn.
Tre dage og tre nætter uden mad, vand og luft.
Og med udryddelseslejren Auschwitz i det tysk besatte Polen som endestation.
I mere end 25 år har hun fortalt sin historie om 2.
Verdenskrig og tiden som KZ-fange i udryddelseslejren igen og igen.
426 foredrag er det blevet til.
Især elever på folkeskoler og i gymnasieklasser hørt Arlette Andersens historie.
Og det er der en grund til.
- Det er de unge mennesker, som skal føre vores civilisation og liv videre.
De skal vide, hvad de skal passe på, og hvad man skal undgå, siger hun.
Og Arlette Andersen er en af de få, som stadig lever og kan fortælle.
- Der er meget få tilbage fra den tid, og efterhånden er de svagelige og trætte, så det er vigtigt, at vi fortæller til den nye generation.
For man kan ikke forestille sig, hvordan det var, siger Arlette Andersen, der selv er 94 år.
Hun har ikke overblik over, hvor mange af de franske fanger i Auschwitz, som stadig lever.
Men hver gang, der kommer en liste, er mange af navnene forsvundet.
- Måske er der nogle få hundrede tilbage.
- Vi er her for at dø100.
000 danskere har hørt om, hvordan hun som ung, fransk, jødisk studerende blev hentet af Gestapo den 25.
november 1943 i den franske universitetsby, Clermont Ferrand.
De kom ind i auditoriet og tog elever og lærere med sig.
Blandt andet, fordi de var jøder som Arlette Andersen.
Efter at have været interneret flere forskellige steder, rullede toget med Arlette Andersen om bord mod Auschwitz i januar 1944.
- Jeg hører stadig en pige sige: De er sikkert døde.
Vi er her for at dø.
Arlette AndersenHun vidste, at nogle familiemedlemmer var i lejren, og hun spurgte efter dem, da de nåede frem.
- Jeg hører stadig en pige sige: De er sikkert døde.
Vi er her for at dø, husker hun.
Eleverne slukker mobiltelefonen og lytterEleverne på Rosborg er helt stille, mens Arlette Andersen fortæller.
Mobiltelefonerne er slukkede, og der er ingen hvisken i krogene.
På balkonen stiller flere elever og lærere sig op for at lytte, når hun fortæller.
Hun gemmer ikke på de mest grusomme detaljer.
Da hun fortæller om en medfange, der blev smidt levende i krematorieovnen, går der et sus gennem publikum.
Men Arlette Andersen prøver også at forklare, hvorfor netop hun overlevede.
Det handler både om venskab og en medfange, der gjorde hvad han kunne for at redde så mange som muligt.
- Vi var var nogle piger, som holdt sammen.
Hvis en blev deprimeret, kunne vi altid sige: 'Du skal se, det slutter snart.
'Desuden var pigerne heldige at få et job på en våbenfabrik, og det var med til at redde dem.
Det var den græske violinist og jøde, Jacques Stroumsa, der skaffede dem arbejde indenfor.
- Så slap vi for at grave i sne og kulde, så havde vi tag over hovedet, fortæller hun.
Kom til Danmark på ferieI januar 1945 stod de russiske tropper få kilometer øst for Auschwitz, og tusindvis af fanger blev transporteret til andre koncentrationslejre.
Soldaterne forsøgte at slette sporene efter massedrabene i lejren.
De sidste fanger blev sendt på march vestpå i kulde og sne, blandt dem Arlette Andersen og hendes veninde, Denise.
Efter ophold i flere forskellige koncentrationslejre og en lang køretur i lastbiler gennem Tyskland nåede Arlette frem til den franske grænse.
Her fik hun udleveret en togbillet, så hun kunne vende tilbage til sin familie i Paris.
Et år senere fik Arlette Andersen mulighed for at komme på sommerferie i Danmark gennem organisationen Alliance Francaise.
Det var her, hun mødte Ole Andersen, som hun senere blev gift og fik to børn med.
I mange år var hun lærer på Fredericia Gymnasium.
Det er meget rørende at høre Arlette fortælle.
De 250 elever på Rosborg Gymnasium lytter intenst til Arlette Andersens fortælling.
 Arlette Andersen har beholdt sin tatovering med fangenummeret 74853 på venstre arm.
Det har ført til flere pudsige situationer.
For eksempel har en dreng engang spurgt, om det var hendes telefonnummer.
Billedet er fra Odder Gymnasium  Arlette Andersen er holdt op med selv at holde de lange foredrag om Auschwitz.
Men i forbindelse med en ny bog tager hun ud med forfatteren til nogle få arrangementer.
Hun optræder på utallige selfies med de unge.
 I 1995 møder Arlette Andersen sin redningsmand, den græsk, jødiske violinist Jacques Stroumsa, i Fredericia.
Han sørgede for, at Arlette og hendes veninder fik arbejde på en våbenfabrik uden for Auschwitz.
På den måde fik de et mere skånsomt arbejde.
 Filmen, 'Arlette - en historie vi aldrig må glemme', havde premiere sidste år.
Den er lavet af freelancejournalist Thomas Kvist Christiansen og fortæller om Arlette Andersen og hendes mange foredrag landet over.
 Bogen, 'Vi er her for at dø' er netop udkommet.
Den fortæller Arlette Andersens personlige historie, men også om hendes mange foredrag og hendes indsats for at huske Auschwitz og Holocaust.
 Arlette Andersen i sit hjem i Fredericia.
Hun er glad for, at hun har brugt så stor en del af sit liv på at fortælle om Auschwitz.
- Det har været godt at se de unges interesse.
Det er jeg glad for hver gang jeg ser, hvordan de reagerer, siger hun.
1 / 7Det er meget rørende at høre Arlette fortælle.
De 250 elever på Rosborg Gymnasium lytter intenst til Arlette Andersens fortælling.
1 / 7Arlette Andersen har beholdt sin tatovering med fangenummeret 74853 på venstre arm.
Det har ført til flere pudsige situationer.
For eksempel har en dreng engang spurgt, om det var hendes telefonnummer.
Billedet er fra Odder Gymnasium 2 / 7Arlette Andersen er holdt op med selv at holde de lange foredrag om Auschwitz.
Men i forbindelse med en ny bog tager hun ud med forfatteren til nogle få arrangementer.
Hun optræder på utallige selfies med de unge.
3 / 7I 1995 møder Arlette Andersen sin redningsmand, den græsk, jødiske violinist Jacques Stroumsa, i Fredericia.
Han sørgede for, at Arlette og hendes veninder fik arbejde på en våbenfabrik uden for Auschwitz.
På den måde fik de et mere skånsomt arbejde.
4 / 7Filmen, 'Arlette - en historie vi aldrig må glemme', havde premiere sidste år.
Den er lavet af freelancejournalist Thomas Kvist Christiansen og fortæller om Arlette Andersen og hendes mange foredrag landet over.
5 / 7Bogen, 'Vi er her for at dø' er netop udkommet.
Den fortæller Arlette Andersens personlige historie, men også om hendes mange foredrag og hendes indsats for at huske Auschwitz og Holocaust.
6 / 7Arlette Andersen i sit hjem i Fredericia.
Hun er glad for, at hun har brugt så stor en del af sit liv på at fortælle om Auschwitz.
- Det har været godt at se de unges interesse.
Det er jeg glad for hver gang jeg ser, hvordan de reagerer, siger hun.
7 / 7Der gik mange år, før hun begyndte at fortælle sin historie.
Ikke engang de nærmeste kendte den.
Men da hun i 1990 hørte den højreorienterede, franske politiker Jean-Marie Le Pen udtale, at Holocaust er en ubetydelig detalje i historien, besluttede hun sig for at berette om sine oplevelser.
- Jeg ville fortælle, hvordan det var.
- Hvorfor skulle jeg gå rundt og fortælle noget så forfærdeligt, hvis det ikke passer.
Arlette Andersen- Hvorfor skulle jeg gå rundt og fortælle noget så forfærdeligt, hvis det ikke passer.
Det er godt, at de unge ved, hvordan vi har haft det, og at man i fremtiden skal undgå at have nogle perioder som det der, siger hun.
- Nogle elever er generte og vil holde mig i håndenPå Rosborg går mikrofonen rundt blandt eleverne.
En vil gerne vide, om hun har været tilbage i lejren siden dengang.
Men Arlette Andersen kan slet ikke se Auschwitz som turistmål.
- Jeg ved fra nogen, som har været der, at det overhovedet ikke ligner, som jeg kender det.
Der er grønne planter og træer.
Det var der ikke i den ørken, vi kendte.
Så det vil jeg ikke, siger hun.
På hendes venstre underarme er fangenummeret 74853 tatoveret.
Det har hun ikke lyst til at få fjernet, fortæller hun.
Men det har ført til mange pudsige situationer.
- Der var en dreng, som spurgte mig, om det var mit telefonnummer, fortæller hun.
Inden Arlette Andersen kan tage hjem til Fredericia efter foredraget, bliver hun omringet af elever, som gerne vil tage selfies sammen med hende.
- Nogle er generte og vil bare holde mig i hånden.
Andre stiller mig spørgsmål.
Det rører mig hver gang, siger hun.
Helene Benjaminsen fra 3.
s på Rosborg Gymnasium har hørt meget om holocaust og om Arlette Andersens oplevelser i timerne.
- Men pludselig kommer det meget tæt på, når man hører det fra hende selv - fra en, der har oplevet det, siger hun.
To bøger og en film fortæller Arlettes historieDet er flere år siden, at Arlette Andersen stoppede med at holde timelange foredrag på skoler og gymnasier over hele landet.
- Jeg har ikke kræfter til det længere, siger hun.
Men hendes vidnesbyrd lever videre blandt andet i filmen: 'Arlette - En historie vi aldrig må glemme' og i bogen 'Vi er her for at dø', som netop er udkommet.
Det er journalisten Thomas Kvist Christiansen fra Fredericia, som står bag både bog og film.
Og ud over at passe sit arbejde som freelancejournalist, så er Arlettes historie blevet noget af et livsprojekt for ham.
I forbindelse med lanceringen af bogen er Arlette Andersen igen på farten sammen med Thomas Kvist Christiansen.
Og hun har nydt at være tilbage blandt de unge.
- Når man kommer ind i salen, som er propfuld, og de venter på, at jeg skal fortælle noget, så glæder jeg mig, siger hun.
Thomas Kvist Christiansen viser filmen og fortæller, og Arlette Andersen svarer på spørgsmål.
På kun tre foredrag har de to mødt flere end 2.
000 gymnasieelever.
- Det siger mig, at det giver mening at holde den her bevægelse i gang, siger Thomas Kvist Christiansen.
Arlette Andersen er også blevet en vigtig del af historien i byen Clermont Ferrand.
Filmen er blevet oversat til fransk, og hendes historie bliver brugt i undervisningen af skoleelever.
Og det glæder Arlette Andersen.
- Jo flere måder, der er at føre historien videre på, jo bedre, siger hun.
Blå bog om Arlette Andersen•Født den 18.
juni 1924 med efternavnet Lévy.
•Sad i Auschwitz fra januar 1944 til januar 1945•Kom til Danmark i 1946 på en ferie arrangeret af Alliance Francaise•Gift med danske Ole Andersen•To børn, Christian og Annett•Gymnasielærer på Fredericia Gymnasium fra 1961 til 1994•Holdt sit første foredrag i 1990•Dekoreret med det franske ridderkors•Der er udgivet flere bøger om hende:•'Pigen fra Auschwitz' af Morten Vestergaard og Thomas Kvist Christiansens bog 'Vi er her for at dø', som netop er udkommet•Desuden filmen 'Arlette - en historie vi ikke må glemme' af Thomas Kvist ChristiansenFacebookTwitterKopier linkEmner:Jean-Marie Le Pen (politiker)|Forbrydelser mod menneskeheden|Uddannelse|Fredericia|Gestapo




https://www.dr.dk/mitliv/julia-har-forladt-sociale-medier-mine-venner-glemmer-mig

Hvad bruger du din tid på?
Se temaMit LivJulia har forladt sociale medier: ’Mine venner glemmer mig’Følg en almindelig dag i Julias liv uden sociale medier.
Kan du også undvære ’snaps’ og vennernes Facebookgrupper?
Af Mette Mohr Martensen, Foto: Mikkel Berg Petersen via Scanpix/Ritzau og Grafik: Signe Heiredal09.
dec.
2018 kl.
08.
14Læs opForskellen på Julia Kristoffersen og mange af os andre er, at hun sjældent bliver forstyrret af en mobiltelefon, der bimler og bamler.
For Julia Kristoffersen har slettet de sociale medier.
(Say what?
)Det er to år siden, hun forlod Snapchat og slettede sin profil på Instagram.
Facebook har hun heller ikke logget ind på i to år.
Til gengæld bruger hun en hel masse skærmtid foran computeren, når hun er alene.
Følg 26-årige Julia i en dag, og find ud af, hvordan du får fat på hende, og om hun bliver glemt af vennerne.
Er hun digital analfabet, og hvad hun laver, når resten af selskabet tager mobilerne frem for at sende madbilleder?
Hvordan er det overhovedet muligt at boykotte sociale medier?
De fem alarmer, der vækker Julia hver morgen, tvinger hende til at gribe fat i sin iPhone som det første.
Så er det på plads fra start: Helt uden kontakt til mobilskærmen er hun ikke – hun er bare aldrig helt opslugt af den.
- Halvdelen af ugens morgener tjekker jeg lige nyheder i få minutter for at få øjnene i gang.
Men jeg bilder mig ind, at jeg bliver klogere af at læse nyheder i stedet for at scrolle igennem forskellige bloggeres Insta-stories.
For det var det, hun gjorde for to år siden.
Allerede fra morgenstunden var Snapchat i fuld gang med venner og veninder, og hun fulgte med på Instagram.
Julia brugte de sociale medier virkelig meget.
Derfor lå det ikke i kortene, at de sociale medier skulle kvittes.
Men et brud med ekskæresten gjorde, at Julia tog en kold tyrker fra den ene dag til den anden.
Den har varet lige siden.
Hver morgen tager Julia bussen på arbejde som folkeskolelærer i Aarhus.
Her sidder de fleste med fingeren kørende op og ned ad skærmen, og måske har de samtidig placeret et sæt høretelefoner i ørerne.
Men Julia er ikke en af 'de fleste'.
Hun hører ikke musik, og hun kigger ikke ned i skærmen - for hun har ikke noget at kigge på.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
- Jeg læser en bog i stedet.
Så går busturen meget hurtigere, end hvis jeg bare sidder og kigger ud ad vinduet.
Derfor er Julias skærmtid ikke blandt de højeste.
I dag er det tirsdag, og den seneste uge har Julias skærmtid set sådan her ud:Tirsdag: 12 minutter.
Onsdag: 12 minutter.
Torsdag: 29 minutter.
Fredag: 14 minutter.
Lørdag: 29 minutter.
Søndag: 31 minutter.
Mandag: 1 time og 9 minutter.
- Det er ikke så meget, hva?
Julia har ret.
Det er ikke meget sammenlignet med andre i aldersgruppen.
Men det havde set bedre ud for historiens start, hvis mandag ikke var på over en time.
Forklaringen er:- Nogle dage bruger jeg længere tid, som jeg gjorde i mandags.
Jeg har for eksempel lige inviteret mine venner til fødselsdag på sms.
Jeg brugte lang tid på at svare folk, der skrev tilbage.
Og forresten er det lidt sjovt, at ingen af dem aner, hvem der kommer, som man ellers ved gennem en Facebook-invitation.
Mobilen er ikke fremme, når Julia er inde hos eleverne i timerne, og i pauserne kigger hun kun på skærmen, hvis der er kommet nyhedsnotifikationer eller en sms, der skal svares på.
Skal du have fat på Julia, foregår det altså på sms.
Det er er en forkortelse for ’short message service’, og det er de beskeder, der tikkede ind på dit nummer, inden der fandtes Messenger og Snapchat.
Hvis du skulle være i tvivl.
- En sms kan forstyrre lige så meget som en Snapchat-besked eller en notifikation på Facebook.
Når jeg kan høre telefonen vibrere, er det store spørgsmål også for mig: 'Hvor længe kan jeg lade den være?
'- Men det er klart, at jeg ikke bliver lige så let forstyrret flere gange om dagen, som andre gør, fordi jeg ikke får snaps og notifikationer, der vælter ind hele tiden.
Det er stadig tirsdag, og Julia tjekker skærmtiden for i dag.
To minutter siden midnat, siger hendes app.
- Jamen, jeg har også haft lidt travlt i dag, hvis det kan være en forklaring.
Men hvis nogen havde skrevet eller ringet, ville jeg svare i løbet af dagen.
Jeg er ikke umulig at komme i kontakt med.
Men helt ærligt.
Ville det ske for andre 26-årige med sociale medier, at de kun bruger to minutters skærmtid - uanset hvor travlt de har?
Er der ikke altid lige fem minutter på toilettet eller en notifikation, der sjæler noget af den tid, der ikke er nok af?
- Efter jeg slettede sociale medier, har jeg fundet ud af, hvor meget tid, jeg egentlig brugte før.
Jeg havde altid min telefon i hånden, og jeg var online meget af tiden.
-Nu føler jeg, at jeg kan være fuldt koncentreret på arbejdet, og når jeg er sammen med andre.
For forskellen er, at jeg i højere grad føler, jeg selv vælger, hvornår jeg bruger min mobil.
Julia skriver med venner og veninder om eftermiddagen og aftenen, når hun har fri.
Eller – de skriver til hende, hvis de husker det.
- Jeg er for eksempel i en madklub med nogle veninder, hvor vi ses til aftensmad en gang om måneden.
Men de glemmer mig nogle gange.
De har en Facebookgruppe, og når vi skal melde tilbage på datoer, er det ikke altid, at de husker mig: ’Gud, hov.
Vi har glemt dig.
Vi holder madklub om to dage.
’Det samme sker, når vennerne deler arrangementer i Aarhus med hinanden: ’Ej, det her lyder som en god idé.
Skal vi ikke tage ned til det?
’ De arrangementer hører Julia ofte om i sidste øjeblik.
Men de husker hende trods alt ofte - inden arrangementerne er overstået.
- Jeg tror, jeg gør det lidt besværligt for dem, og det er jo min egen skyld, at de glemmer mig.
En veninde sagde faktisk, det var pisseirriterende, at hun skulle være mellemmand, når jeg skulle aftale noget med hende og vores fælles kammerat.
Det kan jeg godt forstå, men det får mig ikke til at vende tilbage.
Næste gang du sidder med dine venner og spiser, så prøv at tæl mobiltelefonerne, der ligger på bordet.
Hvis du sidder med Julia, er der én mindre.
- Jeg får højst en sms, som jeg svarer på, og så lægger jeg mobilen ned igen, for jeg har ikke andet, jeg skal bruge den til.
Det ville være mærkeligt at begynde at tjekke Den Blå Avis midt i aftensmaden.
På den måde er jeg mere til stede.
Men de andres telefoner ligger fremme.
- De skal lige sende en snap, og så bliver mobilen liggende.
Den er altid i nærheden af dem, og de bliver let forstyrret, når der i løbet af en aften tikker en del notifikationer ind.
Det irriterer ikke Julia, for hun har jo også selv været der.
Og det ville måske også være unfair, hvis det irriterede hende.
For hun er ikke hellig.
’Tjek lige ham her på Facebook’ eller ’Ej, må jeg lige se din Instagram?
’, er faktisk sætninger, der kommer fra Julia - kvinden uden sociale medier.
Eller, næsten uden sociale medier.
- Hvis jeg havde Instagram i dag, ville mit feed være fyldt med mine venner, bloggere, nogen der strikkede og noget med madopskrifter.
Men jeg er ikke helt hægtet af.
For der er en åbning til sociale medier, selvom jeg ikke har en profil.
Når jeg søger på nettet efter inspiration til for eksempel tøj eller undervisningen, finder jeg ofte noget, der leder videre til Instagram.
Og så har jeg Pinterest, hvor jeg søger inspiration.
Pinterest.
Men det er jo et socialt medie?
- Er det?
Jamen det er det vel nok så.
Men jeg følger ikke nogen, og jeg lægger ikke noget op.
Jeg gemmer bare billeder til mig selv.
Jeg har altså ingen kontakt til nogen derinde.
Den skærmtid, der ikke bliver brugt på mobilen, bliver brugt på computeren om aftenen.
For her giver Julia den gas foran computerskærmen.
- Jeg ser serier, når jeg er alene om aftenen.
Virkelig mange serier.
Lige nu er jeg i gang med at se Game of Thrones.
Igen.
- Det er ikke nødvendigvis 'bedre' at bruge skærmtiden på serier end på Instagram, men forskellen er, at jeg bruger tiden foran en skærm, når jeg er alene - ikke når jeg er sammen med andre.
Jeg sætter jo ikke computeren på bordet og logger ind på Netflix, når jeg sidder og spiser med madklubben.
Men selv for Julia sker der det, der sker for alle os andre.
- Jeg tjekker altid nyheder og mails på computeren, og når jeg ser serier, hiver jeg også ind i mellem mobilen frem.
Jeg tjekker Den Blå Avis, Tradono - og det kan også for mig gå i et loop af ligegyldigheder.
Men jeg er overbevist om, at der ville være mange flere ligegyldigheder, hvis jeg var aktiv på sociale medier.
For på sociale medier er fælden, at jeg hele tiden bliver ledt ind til noget nyt.
Så det er udelukkende en succes at være offline, når det gælder sociale medier?
- Jeg tror helt sikkert, det er sundt ikke at være på sociale medier, fordi jeg ikke hele tiden bliver forstyrret af min mobil.
Jeg er mere til stede.
Men det er sikkert også sundt at holde kontakt med venner og bekendte.
Jeg går glip af mine venners små oplevelser i hverdagen, som de sender til hinanden via Snapchat, og på Instagram, hvor de deler både små og store oplevelser.
Det savner jeg.
- Men som jeg har det lige nu, kommer jeg ikke tilbage.
Det er alt for rart ikke at være afhængig af mobilen på den måde, som jeg var før.
FacebookTwitterKopier linkEmner:Instagram|Snapchat|Facebook|Den Blå Avis|Aarhus




https://www.dr.dk/mitliv/julia-har-forladt-sociale-medier-mine-venner-glemmer-mig-0

Hvad bruger du din tid på?
Se temaMit LivJulia har forladt sociale medier: ’Mine venner glemmer mig’Følg en almindelig dag i Julias liv uden sociale medier.
Kan du også undvære ’snaps’ og vennernes Facebookgrupper?
Af Mette Mohr Martensen, Foto: Mikkel Berg Petersen via Scanpix/Ritzau og Grafik: Signe Heiredal09.
dec.
2018 kl.
08.
14Læs opForskellen på Julia Kristoffersen og mange af os andre er, at hun sjældent bliver forstyrret af en mobiltelefon, der bimler og bamler.
For Julia Kristoffersen har slettet de sociale medier.
(Say what?
)Det er to år siden, hun forlod Snapchat og slettede sin profil på Instagram.
Facebook har hun heller ikke logget ind på i to år.
Til gengæld bruger hun en hel masse skærmtid foran computeren, når hun er alene.
Følg 26-årige Julia i en dag, og find ud af, hvordan du får fat på hende, og om hun bliver glemt af vennerne.
Er hun digital analfabet, og hvad hun laver, når resten af selskabet tager mobilerne frem for at sende madbilleder?
Hvordan er det overhovedet muligt at boykotte sociale medier?
De fem alarmer, der vækker Julia hver morgen, tvinger hende til at gribe fat i sin iPhone som det første.
Så er det på plads fra start: Helt uden kontakt til mobilskærmen er hun ikke – hun er bare aldrig helt opslugt af den.
- Halvdelen af ugens morgener tjekker jeg lige nyheder i få minutter for at få øjnene i gang.
Men jeg bilder mig ind, at jeg bliver klogere af at læse nyheder i stedet for at scrolle igennem forskellige bloggeres Insta-stories.
For det var det, hun gjorde for to år siden.
Allerede fra morgenstunden var Snapchat i fuld gang med venner og veninder, og hun fulgte med på Instagram.
Julia brugte de sociale medier virkelig meget.
Derfor lå det ikke i kortene, at de sociale medier skulle kvittes.
Men et brud med ekskæresten gjorde, at Julia tog en kold tyrker fra den ene dag til den anden.
Den har varet lige siden.
Hver morgen tager Julia bussen på arbejde som folkeskolelærer i Aarhus.
Her sidder de fleste med fingeren kørende op og ned ad skærmen, og måske har de samtidig placeret et sæt høretelefoner i ørerne.
Men Julia er ikke en af 'de fleste'.
Hun hører ikke musik, og hun kigger ikke ned i skærmen - for hun har ikke noget at kigge på.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
- Jeg læser en bog i stedet.
Så går busturen meget hurtigere, end hvis jeg bare sidder og kigger ud ad vinduet.
Derfor er Julias skærmtid ikke blandt de højeste.
I dag er det tirsdag, og den seneste uge har Julias skærmtid set sådan her ud:Tirsdag: 12 minutter.
Onsdag: 12 minutter.
Torsdag: 29 minutter.
Fredag: 14 minutter.
Lørdag: 29 minutter.
Søndag: 31 minutter.
Mandag: 1 time og 9 minutter.
- Det er ikke så meget, hva?
Julia har ret.
Det er ikke meget sammenlignet med andre i aldersgruppen.
Men det havde set bedre ud for historiens start, hvis mandag ikke var på over en time.
Forklaringen er:- Nogle dage bruger jeg længere tid, som jeg gjorde i mandags.
Jeg har for eksempel lige inviteret mine venner til fødselsdag på sms.
Jeg brugte lang tid på at svare folk, der skrev tilbage.
Og forresten er det lidt sjovt, at ingen af dem aner, hvem der kommer, som man ellers ved gennem en Facebook-invitation.
Mobilen er ikke fremme, når Julia er inde hos eleverne i timerne, og i pauserne kigger hun kun på skærmen, hvis der er kommet nyhedsnotifikationer eller en sms, der skal svares på.
Skal du have fat på Julia, foregår det altså på sms.
Det er er en forkortelse for ’short message service’, og det er de beskeder, der tikkede ind på dit nummer, inden der fandtes Messenger og Snapchat.
Hvis du skulle være i tvivl.
- En sms kan forstyrre lige så meget som en Snapchat-besked eller en notifikation på Facebook.
Når jeg kan høre telefonen vibrere, er det store spørgsmål også for mig: 'Hvor længe kan jeg lade den være?
'- Men det er klart, at jeg ikke bliver lige så let forstyrret flere gange om dagen, som andre gør, fordi jeg ikke får snaps og notifikationer, der vælter ind hele tiden.
Det er stadig tirsdag, og Julia tjekker skærmtiden for i dag.
To minutter siden midnat, siger hendes app.
- Jamen, jeg har også haft lidt travlt i dag, hvis det kan være en forklaring.
Men hvis nogen havde skrevet eller ringet, ville jeg svare i løbet af dagen.
Jeg er ikke umulig at komme i kontakt med.
Men helt ærligt.
Ville det ske for andre 26-årige med sociale medier, at de kun bruger to minutters skærmtid - uanset hvor travlt de har?
Er der ikke altid lige fem minutter på toilettet eller en notifikation, der sjæler noget af den tid, der ikke er nok af?
- Efter jeg slettede sociale medier, har jeg fundet ud af, hvor meget tid, jeg egentlig brugte før.
Jeg havde altid min telefon i hånden, og jeg var online meget af tiden.
-Nu føler jeg, at jeg kan være fuldt koncentreret på arbejdet, og når jeg er sammen med andre.
For forskellen er, at jeg i højere grad føler, jeg selv vælger, hvornår jeg bruger min mobil.
Julia skriver med venner og veninder om eftermiddagen og aftenen, når hun har fri.
Eller – de skriver til hende, hvis de husker det.
- Jeg er for eksempel i en madklub med nogle veninder, hvor vi ses til aftensmad en gang om måneden.
Men de glemmer mig nogle gange.
De har en Facebookgruppe, og når vi skal melde tilbage på datoer, er det ikke altid, at de husker mig: ’Gud, hov.
Vi har glemt dig.
Vi holder madklub om to dage.
’Det samme sker, når vennerne deler arrangementer i Aarhus med hinanden: ’Ej, det her lyder som en god idé.
Skal vi ikke tage ned til det?
’ De arrangementer hører Julia ofte om i sidste øjeblik.
Men de husker hende trods alt ofte - inden arrangementerne er overstået.
- Jeg tror, jeg gør det lidt besværligt for dem, og det er jo min egen skyld, at de glemmer mig.
En veninde sagde faktisk, det var pisseirriterende, at hun skulle være mellemmand, når jeg skulle aftale noget med hende og vores fælles kammerat.
Det kan jeg godt forstå, men det får mig ikke til at vende tilbage.
Næste gang du sidder med dine venner og spiser, så prøv at tæl mobiltelefonerne, der ligger på bordet.
Hvis du sidder med Julia, er der én mindre.
- Jeg får højst en sms, som jeg svarer på, og så lægger jeg mobilen ned igen, for jeg har ikke andet, jeg skal bruge den til.
Det ville være mærkeligt at begynde at tjekke Den Blå Avis midt i aftensmaden.
På den måde er jeg mere til stede.
Men de andres telefoner ligger fremme.
- De skal lige sende en snap, og så bliver mobilen liggende.
Den er altid i nærheden af dem, og de bliver let forstyrret, når der i løbet af en aften tikker en del notifikationer ind.
Det irriterer ikke Julia, for hun har jo også selv været der.
Og det ville måske også være unfair, hvis det irriterede hende.
For hun er ikke hellig.
’Tjek lige ham her på Facebook’ eller ’Ej, må jeg lige se din Instagram?
’, er faktisk sætninger, der kommer fra Julia - kvinden uden sociale medier.
Eller, næsten uden sociale medier.
- Hvis jeg havde Instagram i dag, ville mit feed være fyldt med mine venner, bloggere, nogen der strikkede og noget med madopskrifter.
Men jeg er ikke helt hægtet af.
For der er en åbning til sociale medier, selvom jeg ikke har en profil.
Når jeg søger på nettet efter inspiration til for eksempel tøj eller undervisningen, finder jeg ofte noget, der leder videre til Instagram.
Og så har jeg Pinterest, hvor jeg søger inspiration.
Pinterest.
Men det er jo et socialt medie?
- Er det?
Jamen det er det vel nok så.
Men jeg følger ikke nogen, og jeg lægger ikke noget op.
Jeg gemmer bare billeder til mig selv.
Jeg har altså ingen kontakt til nogen derinde.
Den skærmtid, der ikke bliver brugt på mobilen, bliver brugt på computeren om aftenen.
For her giver Julia den gas foran computerskærmen.
- Jeg ser serier, når jeg er alene om aftenen.
Virkelig mange serier.
Lige nu er jeg i gang med at se Game of Thrones.
Igen.
- Det er ikke nødvendigvis 'bedre' at bruge skærmtiden på serier end på Instagram, men forskellen er, at jeg bruger tiden foran en skærm, når jeg er alene - ikke når jeg er sammen med andre.
Jeg sætter jo ikke computeren på bordet og logger ind på Netflix, når jeg sidder og spiser med madklubben.
Men selv for Julia sker der det, der sker for alle os andre.
- Jeg tjekker altid nyheder og mails på computeren, og når jeg ser serier, hiver jeg også ind i mellem mobilen frem.
Jeg tjekker Den Blå Avis, Tradono - og det kan også for mig gå i et loop af ligegyldigheder.
Men jeg er overbevist om, at der ville være mange flere ligegyldigheder, hvis jeg var aktiv på sociale medier.
For på sociale medier er fælden, at jeg hele tiden bliver ledt ind til noget nyt.
Så det er udelukkende en succes at være offline, når det gælder sociale medier?
- Jeg tror helt sikkert, det er sundt ikke at være på sociale medier, fordi jeg ikke hele tiden bliver forstyrret af min mobil.
Jeg er mere til stede.
Men det er sikkert også sundt at holde kontakt med venner og bekendte.
Jeg går glip af mine venners små oplevelser i hverdagen, som de sender til hinanden via Snapchat, og på Instagram, hvor de deler både små og store oplevelser.
Det savner jeg.
- Men som jeg har det lige nu, kommer jeg ikke tilbage.
Det er alt for rart ikke at være afhængig af mobilen på den måde, som jeg var før.
FacebookTwitterKopier linkEmner:Instagram|Snapchat|Facebook|Den Blå Avis|Aarhus




