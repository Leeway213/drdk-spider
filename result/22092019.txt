https://www.dr.dk/nyheder/indland/yousee-forsvarer-sig-erstatter-sportskanaler-med-mere-populaert-indhold

Yousee og DiscoverySe temaIndlandYouSee forsvarer sig: Erstatter sportskanaler med 'mere populært indhold'Udbyderen inviterer til forhandling, men holder fast i planer om at udelukke Discovery fra faste pakker.
Landsholdet før EM-kvalifikationskampen mellem Georgien-Danmark den 8.
september 2019.
Af Sally Frydenlund Larsen22.
sep.
2019 kl.
22.
00 | opdateret 22.
sep.
2019 kl.
22.
39Bemærk: artiklen er mere end 30 dage gammelLæs opNår YouSee smider 11 Discovery-kanaler ud af deres faste tv-pakker, så er det faktisk for at imødekomme kundernes behov.
Nemlig behovet for selv at kunne sammensætte sin tv-pakke og bestemme over sit tv-kiggeri.
Det siger YouSees direktør, Jacob Mortensen.
- Der er nogle ret markante skift i vores medieforbrug i disse år.
Vi ser mindre flow-tv og mere streaming, men der er én ting, der er helt sikkert.
Det er, at der er en endnu større efterspørgsel end nogensinde før efter større fleksibilitet.
Discoverys 11 kanalerDiscovery har 11 kanaler hos YouSee.
Det drejer sig om Kanal 4, Kanal 5, 6'eren, Eurosport 1, Eurosport 2, Canal 9, ID - Investigation Discovery, Discovery Science, Discovery Channel, TLC og Animal Planet.
Hermed holder YouSee fast på sin beslutning i en strid med Discoverys danske afdeling.
Læs også:Sportsnørden Tommy mister sine favoritkanaler: 'Jeg bliver en slags tv-gidsel i den her sag'Ingen gang på jordI stedet for Discoverys 11 kanaler får kunderne nyt indhold i de faste tv-pakker, lover Jacob Mortensen.
- Vi putter noget indhold ind, som er mere efterspurgt og mere populært, for til gengæld at tage noget ud, som bliver set mindre i dag, end det gjorde tidligere.
Men at YouSees beslutning skyldes, at Discoverys kanaler - heriblandt Kanal 5, der viser herrelandsholdets kampe, og sportskanaler som Eurosport - skulle være mindre populære end tidligere, køber Christian Kemp ikke.
Han er administrerende direktør for Discovery Networks i Danmark, og han er sikker på, at grunden til, at kanalerne udelukkes fra de faste pakker skal findes et andet sted.
- Det har ingen gang på jord.
Reelt handler det om, at YouSee så slipper for at betale for vores indhold, og det er nok det, der er deres agenda.
De taler så meget om fleksibilitet, men hvis det var det, det handlede om, så skulle man jo flytte alle kanaler ind i bland-selv.
Discovery Networks har i denne uge indrykket store annoncer for deres kampagne 'Nosee' i landets dagblade.
Vil forhandle uden for dagspressenI denne uge har læserne af flere danske aviser kunnet læse om Discoverys syn på sagen i dobbeltsidede annoncer, som firmaet har indrykket.
'NoSee.
YouSee siger, de er i forhandling med Discovery.
Det er de ikke', står der blandt andet i annoncerne.
Men YouSee vil gerne forhandle, siger direktør Jacob Mortensen.
- Jeg tror og håber på, at hvis vi sætter os sammen og løser det her i fællesskab i mødelokalerne, så finder vi den bedste løsning, siger direktøren, der bemærker, at 'det ikke er så kønt', når forhandlingerne sker på avisernes annoncesider.
Og Discovery er klar på en forhandling, men står fast på sit krav.
Enten er netværkets 11 kanaler i de faste pakker.
Eller også er de der slet ikke, lyder det fra Christian Kemp.
YouSees direktør, Jacob Mortensen, fastholder, at ændringerne i de faste tv-pakker er i kundernes interesse.
- Vi vil rigtig gerne have en aftale med YouSee.
Rigtig gerne.
Men det betyder, at vi skal være en del af de faste tv-pakker, lige som alle mulige andre broadcastere er i dag.
Hvis tilbuddet alene er, at vi kan være en del af deres bland-selv-udbud, så har vi ingen aftale.
Utilfredse kunderAt YouSee sløjfer Discoverys kanaler for at gøre sine tv-seere en tjeneste, har flere kunder svært ved at se fornuften i.
Det vidner blandt andet YouSees egen Facebook-side om.
Her erklærer utallige kunder sig klar til at skifte til en anden udbyder, hvis YouSee udelukker Discoverys kanaler i deres faste pakker.
Også flere seere, som DR Nyheder har talt med, er utilfredse med tiltaget.
- Jeg synes ikke, man kan være det her bekendt, siger Hans Helge Andersen for eksempel.
Han er formand i boligforeningen AAB Vejle, hvor størstedelen af de 4.
300 beboere har YouSees grundpakke som en del af deres husleje.
- Der vil blive et ramaskrig, det er jeg sikker på, spår han.
Det er ikke første gang, at YouSee må stå på mål for kritik fra deres kunder.
Både nedbrud og lækning af kunders personlige oplysninger har bragt virksomheden i stormvejr.
De nye tv-pakker bliver efter planen indført fra 1.
januar 2020.
FacebookTwitterKopier linkEmner:Boligforeningen AAB|YouSee|Erhverv|Vejle|Jacob Mortensen (erhvervsleder)




https://www.dr.dk/nyheder/penge/pensionskasser-klar-med-350-milliarder-til-gron-omstilling

PengePensionskasser klar med 350 milliarder til grøn omstillingDansk pensionssektor vil frem mod 2030 investere 350 milliarder i grøn omstilling, oplyser Statsministeriet.
Torben Möger Pedersen, næstformand i Forsikring og Pension, siger, at pensionsbranchen er klar med store investeringer i den grønne omstilling.
22.
sep.
2019 kl.
22.
36Bemærk: artiklen er mere end 30 dage gammelLæs opDen danske pensionssektor vil frem mod 2030 investere svimlende 350 milliarder kroner i den grønne omstilling.
Det oplyser Statsministeriet i en pressemeddelelse.
- Det er nødvendigt med store investeringer fra den private sektor, hvis vi skal realisere FN's verdensmål og Paris-aftalen, siger Torben Möger Pedersen, næstformand i Forsikring & Pension og administrerende direktør i Pension Danmark, i pressemeddelelsen.
- Derfor forpligter den danske pensionsbranche sig nu til at investere yderligere 350 milliarder kroner frem mod 2030 i den grønne omstilling, tilføjer han.
Mette Frederiksen til klimakonference i New YorkStatsminister Mette Frederiksen (S) er i øjeblikket i New York, hvor hun søndag deltager i en konference i forbindelse med FN's Klimatopmøde.
Her vil hun gå på talerstolen og annoncere den gigantiske investering i grøn omstilling.
- Jeg er glad for, at den danske pensionsbranche har meldt ud med et så markant tilsagn om støtte til den grønne omstilling.
Det viser, at vi i Danmark kan noget helt særligt, når vi sætter ambitiøse politiske mål og samarbejder på tværs af den offentlige og private sektor, udtaler hun i pressemeddelelsen og tilføjer:- Nu skal vi arbejde for at få de internationale investorer med.
Det er afgørende for at få realiseret den grønne omstilling globalt.
Ti procent af den samlede pensionsformueIfølge Berlingske betyder den gigantiske investering, at ti procent af den samlede pensionsformue i 2030 vil være øremærket grønne investeringer.
Det svarer til 12 procent af det samlede danske bruttonationalprodukt og mere end halvdelen af det samlede offentlige forbrug i Danmark på et helt år.
Ifølge Berlingske vil de enkelte pensionskasser løbende tage stilling til, hvad pengene skal investeres i.
Torben Möger Pedersen nævner selv et område, som efter hans vurdering vil få særlig opmærksomhed:- Investeringer i bæredygtig energiinfrastruktur som for eksempel vindmølleparker kan bidrage både til løsningen af klimaudfordringen og give attraktive afkast, siger han.
/ritzau/FacebookTwitterKopier linkEmner:Mette Frederiksen (politiker)|Socialdemokraterne|Torben Möger Pedersen (erhvervsleder)|Pensionsselskaber|New York




https://www.dr.dk/sporten/oevrig/skandaleramt-superstjerne-dropper-nfl

Øvrig sportSkandaleramt superstjerne dropper NFLDen voldtægtsanklagede Antonio Brown er blevet fyret af New England Patriots efter blot 11 dage i klubben.
Antonio brown dropper NFL.
22.
sep.
2019 kl.
21.
24Bemærk: artiklen er mere end 30 dage gammelLæs opDen i øjeblikket mest omstridte spiller i amerikansk fodbold, Antonio Brown, vil ikke længere være en del af verdens bedste liga, NFL.
Jeg vil ikke længere spille i NFLAntonio Brown, amerikansk fodboldspillerDet skriver han på Twitter.
- Jeg vil ikke længere spille i NFL.
Ejerne kan afbryde aftaler, gøre hvad end de vil, lige når de vil.
Lad os se, om NHLPA (spillerforeningen, red.
) vil holde dem ansvarlige, skriver han blandt andet.
Brown blev fredag fyret af sin klub New England Patriots efter blot 11 dage hos de forsvarende Super Bowl-vindere, som han nåede at spille en enkelt kamp for.
- New England Patriots fritstiller Antonio Brown.
Vi værdsætter det hårde arbejde, som mange personer har lagt de seneste 11 dage, men vi mener, at det er bedst at gå i hver sin retning på dette tidspunkt, skrev klubben i et tweet.
Patriots har ikke oplyst den konkrete årsag til bruddet med Brown.
Anklaget for voldtægtDen 31-årige Brown kom til New England Patriots på en etårig kontrakt i begyndelsen af september, efter at Oakland Raiders havde fritstillet ham.
Tre dage senere oplyste Browns advokat i en pressemeddelelse, at den nykårede Patriots-spiller var anklaget for at have voldtaget sin tidligere personlige træner Britney Taylor.
Brown har nægtet sig skyldig i alle anklager.
Han mener, at de to har haft sex med samtykke.
Brown har beskrevet sagsanlægget fra den tidligere træner som et forsøg på pengeafpresning.
NFL har indledt sin egen undersøgelse af sagen.
Men beskyldningerne mod Brown slutter ikke der.
Antonio Brown har også mistet et stort sponsorat med Nike.
Magasinet Sports Illustrated rapporterede fredag ifølge AFP, at en kvinde, som har beskyldt Brown for uønskede seksuelle tilnærmelser i 2017, onsdag i denne uge skulle have modtaget truende tekstbeskeder fra spilleren.
Ud over have mistet kontrakten med Patriots har Antonio Brown også mistet Nike som sponsor.
Det meddelte det amerikanske firma torsdag.
Nike gav ingen begrundelse for beslutningen.
/ritzau/FacebookTwitterKopier linkEmner:National Football League|New England Patriots|Amerikansk fodbold|USA|Oakland Raiders




https://www.dr.dk/nyheder/udland/video-laer-selvforsvar-ligesom-kvinderne-i-uppsala

UdlandVIDEO: Lær selvforsvar ligesom kvinderne i UppsalaEn bølge af overgreb får Uppsalas kvinder til at strømme til selvforsvarskurser.
Af Sally Frydenlund Larsen og Benjamin Schildknecht Kodboel (video)22.
sep.
2019 kl.
22.
08Bemærk: artiklen er mere end 30 dage gammelLæs opEt slag mod næsen og et knæ i skridtet.
Det er nogle af af grundtrinene i den selvforsvarsrutine, som Bodil Frick underviser i.
Hun er tidligere Sverigesmester i thaiboksning, og efter en stigning i overgreb mod kvinder i byen Uppsala besluttede hun sig for at skride til handling.
Læs også:DR i Sverige: Uppsalas kvinder fikser det selvSå om søndagen tilbyder Bodil Frick nu gratis selvforsvarskurser til byens kvinder og piger.
Og de strømmer til.
Kunne du selv bruge et par selvforsvarstricks?
Så se med i videoen i toppen af artiklen, hvor Bodil Frick lærer DR's Europa-korrespondent Anna Gaarslev at forsvare sig selv mod en overfaldsmand.
FacebookTwitterKopier linkEmner:Uppsala




https://www.dr.dk/nyheder/vejret/sensommervarme-var-en-enlig-svale-langsomt-vejrskifte-til-mere-efteraar

VejretSensommervarme var en enlig svale: Langsomt vejrskifte til mere efterårEfter en solrig weekend byder de næste dage på skyer, lavere temperaturer og lidt regn.
Temperaturen kom hele weekenden over 20 grader i Jylland.
I går nåede termometret op på 21 grader grader og i dag helt op på 23,3 grader.
Af Lene Koogi22.
sep.
2019 kl.
20.
30Bemærk: artiklen er mere end 30 dage gammelLæs opSolbriller, sandaler og shorts er blevet luftet i dag, hvor solen - efter en del morgentåge - har skinnet i hele landet.
Og septembersolen har lunet godt - i Vestervig i Sydthy er der i dag målt 23,3 grader.
Men det flotte sensommervejr er her kun for en kort bemærkning, forklarer vejrvært Mikael Jarnvig:- Det helt usædvanligt flotte solskin bliver i morgen afløst af mere skyet vejr.
De kommende dage får vi en langsom og blid overgang til efterår med flere skyer, lavere temperaturer og fra tirsdag eftermiddag lidt regn af og til.
Temperaturen vil falde til 15-18 grader, hvor det bliver varmest.
Vinden vil blæse jævnt til frisk fra sydøst - akkurat som i weekenden.
Her kan du se billeder fra weekendens flotte vejr.
Solen luner på Christianshavn søndag eftermiddag.
 Tåge og sol kæmper om pladsen ved Norsminde syd for Aarhus.
 Lys og magi i tågen over Mols Bjerge.
 September er lig med edderkoppespind i alle buske.
Her begyndte søndagen med tåge, inden solen fik magt.
 Lidt vind og blå himmel over Hirtshals.
 Nr.
Lyngby nord for Løkken med havgus langt fra land.
 Den lune søndag blev brugt til at tørre tøj på snore.
 Solskin og blå himmel over klitterne ved Rubjerg Knude Fyr.
1 / 8Solen luner på Christianshavn søndag eftermiddag.
1 / 8Tåge og sol kæmper om pladsen ved Norsminde syd for Aarhus.
2 / 8Lys og magi i tågen over Mols Bjerge.
3 / 8September er lig med edderkoppespind i alle buske.
Her begyndte søndagen med tåge, inden solen fik magt.
4 / 8Lidt vind og blå himmel over Hirtshals.
5 / 8Nr.
Lyngby nord for Løkken med havgus langt fra land.
6 / 8Den lune søndag blev brugt til at tørre tøj på snore.
7 / 8Solskin og blå himmel over klitterne ved Rubjerg Knude Fyr.
8 / 8FacebookTwitterKopier linkEmner:Vejret|Jylland




https://www.dr.dk/nyheder/udland/dr-i-sverige-uppsalas-kvinder-fikser-det-selv

UdlandDR i Sverige: Uppsalas kvinder fikser det selvMød de kvinder i Uppsala, der selv forsøger at skabe den tryghed, som de mangler fra systemet.
© DR NyhederAf Anna Gaarslev - Europa-korrespondent22.
sep.
2019 kl.
21.
30Læs opNeda Ameli var lige kommet hjem fra byen den aften i august.
Derhjemme poppede nyheds-beskederne op: Voldtægt, voldtægtsforsøg.
Fire voldtægter og voldtægtsforsøg på fire dage.
Neda Ameli havde fået nok.
- Jeg tænkte: Det her går simpelthen ikke.
En Facebook-gruppe for kvinder løser ikke problemerne i sig selv – men det er et sted at starte.
I løbet af to timer havde vi rundet 2.
000 medlemmer.
Og jeg sad og tænkte: Hvad sker der?
fortæller hun.
I dag har Uppsala Gäris (gäris: slang for piger) næsten 20.
000 medlemmer.
Her advarer kvinderne hinanden om farlige situationer, deler erfaringer og ideer – finder energi og fællesskab i det, der egentlig var et dårligt udgangspunkt: Følelsen af at være utryg som kvinde i byen.
Nedal Ameli har startet Facebook-gruppen "Uppsala Gäris" - Uppsala Piger.
Et symbol på Sveriges dilemmaDebatten om kvinders tryghed i det offentlige rum - i Uppsala og resten af Sverige - tog for alvor fart i foråret.
Her fortalte kvinder i Uppsalas lokale avis UNT i en række artikler om tilråb, tilnærmelser, gramserier – mest fra grupper af unge mænd, der driver omkring i byen om aftenen.
Uppsala har – ligesom andre svenske byer - gennem de seneste år taget imod mange unge mænd og mindreårige, der kom med migrationsbølgen fra 2015 og frem.
© Type 1DR’s Europa-korrespondent Anna GaarslevDR’s Europa-korrespondent Anna Gaarslev dækker blandt andet europæiske valg og topmøder.
Læs mereDet er ikke officiel statistik, at det er de nytilkomne, der er hovedårsagen til, at svenske kvinder føler sig mere udsatte.
Svensk politi offentliggør ikke signalementer af mulige gerningsmænd.
Og debatten om, hvorvidt oprindelse og kultur overhovedet betyder noget, er én, der har været som en betændt byld, ingen vil prikke hul på.
Men Uppsala er blevet symbolet på dilemmaet om, hvordan man integrerer nye borgere fra en anden kultur i det moderne Sverige.
Det udviklede sig hurtigt til et landspolitisk slagsmål – og til en diskussion om, hvorvidt kvinderne har ret i at føle, som de gør.
Ingen fælles klarhedAntallet af anmeldelser om voldtægt og andre seksuelle overgreb er steget – men det er uvist, hvor meget af det skyldes, at kvinder i dag vil være mere tilbøjelige til at anmelde et overgreb – og at Sverige har udvidet voldtægtsbegrebet gennem årene.
Hvor den skal skæres, er svenskerne langt fra enige om.
Ikke engang store mediers minutiøse gennemgang af voldtægtsdomme, der viser, at mænd født i udlandet er kraftigt overrepræsenterede i rettens statistikker, har bragt nogen fælles form for klarhed.
Vi føler en uro.
Den baserer sig på det vi ser, det vi oplever.
Så er jeg mindre interesseret i, hvad de officielle statistikker siger.
Neda AmeliFor, indvender kritikerne, det er langt de færreste overgreb, der rent faktisk ender med en dom – og her vil politi og anklagere gå hårdere efter en gerningsmand, der ikke er gammelsvensk.
Tilbage står kvinderne.
Her oplyser hver tredje kvinde, at hun føler sig utryg ved at gå ud om aftenen.
For særligt udsatte boligområder i Sveriges 'miljonprogram' er det hver anden.
- Vi føler en uro.
Den baserer sig på det vi ser, det vi oplever.
Så er jeg mindre interesseret i, hvad de officielle statistikker siger.
Vi er urolige – og vi finder en enorm energi i at handle – og gøre det sammen, siger Neda Ameli.
Facebook-gruppen "Uppsala Piger" har samlet knap 20.
000 medlemmer indtil videre.
Gør krav på det fælles rumSå Uppsalas kvinder traver gaderne i centrum tynde om aftenen, eller kører rundt i bil.
For at være synlige i gadebilledet og for at vise andre kvinder, at det fælles rum i byen – det tilhører også kvinderne.
For Malin Pasha og Susanne Norén er hverdagen blevet en anden den seneste måned.
De tilhører en gruppe kvinder, der på kryds og tværs mødes når de kan og går gennem byen.
Susanne og Malin går flere gange om ugen.
Malin Pasha og Susanne Norén (t.
h.
) er nogle af de unge kvinder, der er begyndt at patruljere i Uppsalas gader for at skabe et mere trygt byrum.
- Vi skal være herude – simpelthen for at være synlige.
Vi er ved at etablere kontakt til både de private og kommunale ordensvagter, og de er begyndt at ringe til os, når der er en pige, der føler sig utryg.
Så hjælper vi hende, følger hende til bussen eller hjem.
Vores frustration forsvinder, når vi handler.
Det giver enorme mængder energi – og så får vi masser af motion og møder nye mennesker, siger Malin Pasha.
Og kvindernes mobilisering stopper ikke her.
En tidligere Sverigesmester i thaiboksning tilbyder gratis søndagskurser i selvforsvar.
Og kvinderne strømmer til.
Denne søndag er rundt regnet 50 kvinder på plads i træningscentret midt i Uppsala.
De slår, sveder og brydes – og griner.
- Jeg synes, det her er virkelig vigtigt.
Jeg er rigtig bange, når jeg skal hjem om aftenen, og jeg vil lære, hvad jeg skal gøre, hvis der sker noget, fortæller 19-årige Clara Thomas.
Jeg elsker Sverige, men det er ikke længere det land jeg voksede op i.
Neda AmeliEt større personligt ansvarKvinderne kontakter politikerne med alt fra manglende gadebelysning til ønsker om flere ordensvagter i gaderne.
De vil samarbejde med politikere, politi, socialarbejdere – ja, alle der vil.
For spørger man kvinderne, er det her en fælles opgave, som alle skal være med til at løse:- Har vi tydeligt vist de nye mennesker i vores land, hvad der er svenske værdier?
Nej, det har vi ikke.
Vi har trukket os tilbage fra det, vi var stolte af.
Jeg elsker Sverige, men det er ikke længere det land, jeg voksede op i, siger Neda Ameli og fortsætter:- Vi kan løse det her – men alle instanser skal hjælpe til.
Og vi almindelige mennesker skal tage et langt større personligt ansvar.
FacebookTwitterKopier linkEmner:Sverige|Uppsala|Voldtægt|Facebook|Kriminalitet




https://www.dr.dk/nyheder/indland/minister-om-200-uroerte-millioner-vi-er-alle-blevet-snydt

IndlandMinister om 200 urørte millioner: Vi er alle blevet snydtHver femte krone, der skulle have hjulpet kriminelle på ret køl, er ikke blevet brugt.
Ifølge justitsminister Nick Hækkerup kan flere med rette føle sig snydt, fordi 200 millioner kroner ikke er blevet brugt til at hjælpe løsladte ud af kriminalitet.
Af Mette Mayli Albæk og Mads Korsager Nielsen22.
sep.
2019 kl.
21.
05Bemærk: artiklen er mere end 30 dage gammelLæs opDer har været noget galt med økonomistyringen hos Kriminalforsorgen, når der kan stå 200 millioner kroner på forskellige konti uden at være brugt.
Læs også:200 millioner skulle få indsatte ud af kriminalitet - men pengene er aldrig blevet brugtDet mener justitsminister Nick Hækkerup (S), der er trist over, at både ofre, indsatte og i sidste ende de politikere, der har bevilget pengene, nu kan føle sig snydt.
Kriminalforsorgens ubrugte pengeDe seneste 10 år har Kriminalforsorgen modtaget en milliard kroner fra de såkaldte satspuljemidler til resocialiserende tiltag.
Satspuljen er penge, som et politisk flertal fordeler, og som er afsat til et konkrete, afgrænsede projekter.
Kriminalforsorgen har fået midler til projekter, der skulle hjælpe kriminelle på ret køl efter løsladelse.
Dokumenter viser, at hver femte krone ikke er blevet brugt.
Det svarer til 200 millioner kroner.
Ifølge Kriminalforsorgen er en del af forklaringen, at dele af projekterne viste sig at være billigere, end man havde regnet med.
Pengene stammer fra satspuljemidlerne og skulle de seneste 10 år have hjulpet dømte til et liv uden for kriminalitet.
- Der er alle mulige, der er blevet snydt i denne sammenhæng.
Det vigtigste for mig er, at vi har et samfund, hvor man kan færdes trygt.
Det kræver, at vi sørger for, at dem, der bliver fængslet og senere løsladt, ikke har lyst til at begå ny kriminalitet, siger Nick Hækkerup.
200 ubrugte millioner kronerDokumenter, som DR Nyheder har fået aktindsigt i, viser, at knap hver femte krone, der de seneste år er blevet bevilget fra satspuljemidlerne til at hjælpe løsladte ud af kriminalitet, ikke er blevet brugt.
Kriminalforsorgen har fået en milliard kroner, og af dem står nu 200 millioner ubrugte hen.
Ifølge Kriminalforsorgen skyldes det blandt andet, at nogle af projekterne undervejs viste sig at blive billigere.
Midlerne er bevilget til bestemte projekter og kan derfor ikke uden videre kanaliseres videre.
Kriminalforsorgen oplyser desuden til DR Nyheder, at man senere har ændret praksis, så noget lignende ikke længere sker.
Justitsminister Nick Hækkerup ærgrer sig over de mange penge, der ligger ubrugt hen.
Minister: Bør bruges som tiltænktJustitsminister Nick Hækkerup kan ikke love, at de 200 millioner kroner nu skal bruges på at få kriminelle på ret køl.
- Hvis det stod til mig, så skulle pengene bruges til det, de oprindeligt var tiltænkt.
Men vi er i en situation, hvor der er andre partier på Christiansborg, der har en mening om det.
Det samme har Finansministeriet, siger Nick Hækkerup.
Justitsministeriet oplyser til DR, at ministeren nu vil indkalde forligspartierne til en orientering om de ubrugte midler.
Læs også:200 millioner skulle få indsatte ud af kriminalitet - men pengene er aldrig blevet brugtHos SF ser Karina Lorentzen frem til at få mere information fra ministeren.
- Hvis vi skal undgå de næste ofre, så er det virkelig vigtigt, at vi hjælper folk videre, der er blevet dømt.
Jeg synes, det er under al kritik, at det ligger så mange ubrugte midler.
Jeg undrer mig virkelig over, at Kriminalforsorgen gennem årene ikke har tilbagerapporteret, at der var penge tilbage, siger Karina Lorentzen.
Hun ser gerne, at de ubrugte penge får lov til at blive i systemet.
- For mig er det vigtigt, at vi lægger stor vægt på de indsatser, der skal undgå, at indsatte falder tilbage til kriminalitet.
Det er politisk bestemte indsatser, og derfor skal vi selvfølgelig have løst det her problem.
Også Enhedslistens retsordfører Rosa Lund håber at få flere oplysninger om, hvorfor der står 200 millioner kroner ubrugt.
- Jeg er meget nysgerrig efter at vide, om der er noget teknisk, der står i vejen for, at Kriminalforsorgen ikke har brugt pengene.
Man kan frygte, at der har været for dårlig planlægning, siger Rosa Lund.
FacebookTwitterKopier linkEmner:Kriminalforsorgen|Nick Hækkerup (politiker)|Socialdemokraterne|Kriminalitet|Økonomi




https://www.dr.dk/sporten/fodbold/superliga/intenst-tovtraekkeri-i-parken-ender-uden-vinder

SuperligaIntenst tovtrækkeri i Parken ender uden vinderFC København og FC Midtjylland spillede 0-0 i en medrivende topkamp.
Af Michael Sten Jensen i Parken22.
sep.
2019 kl.
20.
22Bemærk: artiklen er mere end 30 dage gammelLæs opDe bryder sig virkelig ikke om FC Midtjylland i København.
Hverken på græsset, i ånden eller udtryk.
Den slags rører ikke købmændene fra Heden.
Det er ulvehyl og røven bar, Coldplay og Claus Steinlein, der gnægger hele vejen ned til Jyske Bank – på trods af negative indlånsrenter.
Og de hader det i Købehavn.
Derfor var der også mere end blot tre point på spil i Parken.
Tænk sig, de forsvarende danske mestre, FC København, der for blot to runder siden rev superligarekorden for flest sejre i træk til sig, printede diplomet ud, smed det i glas og ramme, men glemte i forvirringen at orientere sig bagud.
Mohamed Daramy sender kampens sidste, store tilbud ud på tribunen.
For her kom de buldrende, FC Midtjylland.
Med traktoren i sjette gear.
Og nu, tre runder senere, to nederlag til mestrene, så halser de efter med fire point, mens FC Midtjylland ligner et hold, der ikke kommer til at lade sig kue af hverken Solbakken, Bendtner eller noget derimellem.
De hader det i FC København.
’Det er et lortested, I bor’, sang de fra tribunerne i Parken.
De elsker det i FC Midtjylland.
De ligger stadig nummer et i Superligaen, stadig med fire point ned til FC København, efter de to hold i aften spillede 0-0 i en medrivende topkamp.
Heftig slagudvekslingDet var dog ikke til at se på banen i kampens indledning, at det var FC København, der havde noget at indhente.
Inden for kampens første ti minutter havde gæsterne bidt sig fast i haserne på hjemmeholdet og testet Kalle Johnson i FC København-målet et par gange.
Brian Priske, stadig i kravlegården som superligatræner, så ud til at have luret sin tidligere læremester fra FC København, Ståle Solbakken.
Som første halvleg skred frem, fik FC København et bedre greb om kampen.
Pludselig begyndte hjemmeholdet at sætte sig på tingene, flytte sig for hinanden og trykke ulvene ned i hulen.
Ståle Solbakken og Brian Priske hilser på hinanden inden opgøret.
Muligvis pacet frem af den venlige påmindelse fra tribunen: ’De danske mestre – Vi er FC København’.
FC Midtjylland, der inden opgøret kun havde lukket to mål ind i sæsonens ni første kampe, var da også lige ved at blive løbet over ende efter knap 25 minutter.
Meget ukarakteristisk for midtjyderne blev de fanget i en omstilling, der tre afleveringer senere sendte Viktor Fischer alene med Jesper Hansen.
En fin fodparade satte dog en stopper for et føringsmål fra Fischer.
Et lille minut senere var det så FC Midtjyllands Evander, der stemplede ind i opgøret.
Med en perle af et frispark sendte brasilianeren kuglen på træværket, Erik Sviatchenko samlede op og sendte FC Midtjylland på 1-0.
Troede han.
Offside, nå, videre i teksten.
Et lille pulschok hos Ståle Solbakken og størstedelen af de 24.
464 tilskuere.
Intensiteten var stødt stigende, og den blev ikke mindre, da FC Københavns Pieros Sotiriou kom cirka ti sekunder for sent i en duel med Alexander Scholz, der efterlod begge spillere groggy på græstæppet.
’Vi hader Midtjylland’, lød det fra tribunerne, mens de medrejsende fans fra FC Midtjylland svarede igen med at tænde ét romerlys.
Man skal jo ikke glemme hyggen.
Nicklas Bendtner fik en varm velkomst i Parken, og var tæt på at lægge på til et mål.
Den nye 32Det ville dog kræve mere end lir fra tribunen, hvis FC København skulle have held til at bryde FC Midtjyllands bagkæde.
Et par gode forsøg i anden halvlegs begyndelse, orkestreret af hjemmeholdets Zeca, førte ikke til noget, og så var det egentlig bare med at vente på dét øjeblik, som især folk med sympati for FC København havde set frem til.
Nicklas Bendtners debut som FC København-spiller – i Parken.
Før den nye ’nummer 32’ kunne komme på banen, skulle FC Midtjyllands velspillende Sory Kaba dog lige sende et signal om, at ulvene ikke havde glemt, hvordan man bider fra sig.
Kabas hovedstød havde dog ikke centimeterne med sig, træværket klarede sagerne for Kalle Johnson.
Men så kom han, Nicklas Bendtner.
Til et udbrud så stort, at der nærmest rejste sig en paddehattesky over Parken.
Herregud, han skulle kun bruge få sekunder på at vise, at han har spillet på de store adresser, da han øjeblikkeligt gjorde livet surt for alle mundaflæserne ude i stuerne.
Med hånden for munden blev Viktor Fischer briefet om de taktiske omstillinger.
Awer Mabil bliver præsenteret for det røde kort af kampens dommer, Jakob Kehlet.
Lige lidt hjalp det dog, for det var stadig gæsterne, der kom tættest på.
Blandt andet brød unge Gustav Isaksen igennem i hjemmeholdets felt, men dommer Jakob Kehlet vinkede afværgende, mens hjemmepublikummet holdt vejret, da Isaksen efter en hård tackling forlangte straffespark.
Stadig ingen mål på tavlen, men da FC Midtjyllands Awer Mabil blev præsenteret for sit andet gule kort, og fjerdedommer Mads-Kristoffer Kristoffersen samtidig viste, at der var hele syv minutter lagt til, steg trykket alvorligt på gæsterne.
Og muligheden, som hjemmeholdet sukkede efter, kom.
Nicklas Bendtner, hvem ellers, sprang over Erik Sviatchenko, lagde den til rette for Mohamed Daramy, der kanonerede bolden ud på Sektion 12, hvor de tog sig til hovederne og sukkede efter mere.
Kort efter kunne Jakob Kehlet fløjte af.
En vinder af denne sæsons første store tovtrækkeri i toppen af Superligaen udeblev, og det bør hjemmeholdet være mest tilfreds med.
Og netop det faktum kommer gæsterne fra Herning nok til at gøre opmærksom på i de kommende dage, mens københavnerne i stedet bider sig i læben.
FacebookTwitterKopier linkEmner:Brian Priske (fodboldtræner)|Claus Steinlein (sportschef)|FC København|Fodbold|København




https://www.dr.dk/nyheder/politik/nicolai-wammen-skal-vaere-far-igen

PolitikNicolai Wammen skal være far igenDen 48-årige finansminister skal være far igen.
Hustruen Karen Lund Wammen skal føde i begyndelsen af 2020.
48-årige Nicolai Wammen blev finansminister 27.
juni.
(Arkivfoto).
22.
sep.
2019 kl.
17.
50Bemærk: artiklen er mere end 30 dage gammelLæs opFinansminister Nicolai Wammen (S) skal være far til en dreng i begyndelsen af næste år.
- Karen og jeg glæder os så meget til at blive forældre til en lille dreng i starten af næste år.
Vi kan næsten ikke vente med at møde den lille gut, skriver Nicolai Wammen på sin Facebook-profil.
Han er gift med Karen Lund Wammen og har i forvejen sønnen Carl.
Nicolai Wammen blev udpeget til finansminister 27.
juni.
Siden 2015 havde han været politisk ordfører i Socialdemokratiet, hvor han også tidligere har været forsvarsminister og europaminister.
/ritzau/FacebookTwitterKopier linkEmner:Nicolai Wammen (politiker)|Socialdemokraterne|Facebook




https://www.dr.dk/nyheder/udland/nej-tak-til-abort-titusindvis-af-slovakker-demonstrerer-et-forbud

UdlandNej tak til abort: Titusindvis af slovakker demonstrerer for et forbudI det primært katolske land er abort tilladt på lige fod med i Danmark.
Ifølge arrangørerne var 50.
000 mødt op til en anti-abort-demonstration i Bratislava i Slovakiet i dag.
Af Maya Nissen22.
sep.
2019 kl.
18.
13Bemærk: artiklen er mere end 30 dage gammelLæs op- Ethvert menneskes liv er uvurderligt, derfor skal det beskyttes fra undfangelse til dets naturlige død.
Sådan lyder det fra arrangørerne bag en demonstration i det centraleuropæiske Slovakiet, som vil have indført et forbud mod abort.
Hvordan er Slovakiets abortlovgivning?
I Slovakiet er det tilladt at få en abort op til 12.
uge af graviditeten.
Det har det været siden 1986.
I tilfælde af sundhedsmæssige hensyn tillades abort derudover helt frem til 24.
uge.
I dag var titusindvis af demonstranter nemlig gået på gaden i hovedstaden Bratislava i en protest, der med støtte fra den katolske kirke fordømmer kvinders ret til fri abort indtil 12.
uge.
Det skriver Reuters.
Læs også:Paven sammenligner abort med lejemordFlertal støtter den nuværende lovgivningSlovakiets abortlovgivning er relativt liberal sammenlignet med andre katolske lande som for eksempel Polen og Malta, der har nogle af de mest restriktive abortlove i Europa.
I Slovakiet kæmper konservative og højreorienterede politiske kræfter derfor for at få ændret lovgivningen, så abort enten kun er tilladt til 6.
eller 8.
uge - eller er helt forbudt.
Det forventes, at parlamentet vil drøfte et forslag om at skærpe landets abortlovgivning senere på måneden.
Selvom mange tusinde borgere i dag var på gaden for at opfordre til en skærpelse af lovgivningen, så støtter et flertal af befolkningen den nuværende abortlov.
Ifølge Reuters er 55,5 procent af befolkningen uenig i, at loven bør skærpes, mens 34,6 procent støtter en skærpelse.
I det seneste ti år er antallet af aborter i Slovakiet næsten halveret fra 11.
000 til 6.
000 aborter i 2018.
FacebookTwitterKopier linkEmner:Abort|Slovakiet|Den Katolske Kirke|Bratislava|Malta




https://www.dr.dk/nyheder/kultur/film/video-noedsignaler-markerer-batmans-foedselsdag

Film og serierVIDEO Nødsignaler markerer Batmans fødselsdag13 byer lod ’Bat-signalet’ lyse nattehimlen op til ære for superhelten.
Batman-fans hyldede deres helt med det ikoniske 'Bat-signal' på bygninger verden over.
Af Kasper Duncan Gram22.
sep.
2019 kl.
19.
00 | opdateret 23.
sep.
2019 kl.
18.
14Bemærk: artiklen er mere end 30 dage gammelLæs opI år er det 80 år siden, at Batman optrådte i sin første tegneserie.
Derfor gik fans verden over sammen for at ønske den kappeklædte hævner tillykke.
'Bat-signalet' kunne ses på bygninger i blandt andet Melbourne, Sao Paolo, Rom, Berlin og naturligvis superheltens hjemby, Gotham City, altså New York.
Det oplyste omrids af en flagermus er politiets måde at få Batman til at komme dem til undsætning.
Signalet blev ledsaget af folk udklædt som helte og skurke fra Batmans univers, samt femkilometerløb, koncerter og meget mere.
Batmans 'fødselsdag' markeres hvert år den tredje lørdag i september, fordi den første version af hans oprindelseshistorie, en to-siders tegneserie i Detective Comics 33, udkom i september 1939.
FacebookTwitterKopier linkEmner:Berlin|Melbourne




https://www.dr.dk/sporten/fodbold/superliga/esbjerg-slaar-broendby-til-plukfisk

SuperligaEsbjerg slår Brøndby til plukfiskEsbjerg sejrede for kun anden gang i sæsonen, da det vestjyske mandskab slog Brøndby med 3-1.
22.
sep.
2019 kl.
18.
01Bemærk: artiklen er mere end 30 dage gammelLæs opEsbjerg hentede sæsonens kun anden sejr, da Brøndby blev sendt hjem med et 1-3-nederlag i bagagen i Superligaen.
Opgøret i tiende spillerunde bød på et Esbjerg-mandskab, der så helt forvandlet ud, efter at det kun er lykkedes holdet at skrabe fem point sammen i de første ni kampe i sæsonen.
Esbjerg var foran 2-0 efter 18 minutter efter mål af Adrian Petre og Joni Kauko, mens Dominik Kaiser scorede Brøndbys eneste mål på frispark før pausen.
I anden halvleg scorede Jacob Lungi Sørensen til 3-1.
Esbjerg dominerede spillet det meste af første halvleg, hvor Brøndby først kom med efter reduceringen.
I anden halvleg var der chancer til begge hold, men værterne endte med at trække det længste strå.
Efter sejren over de sjællandske gæster er Esbjerg stadig placeret på 13.
-pladsen - dog nu med otte point.
Brøndby ligger på fjerdepladsen med 16 point.
Kom tidligt foranEfter 13 minutter kom hjemmeholdet foran.
Kantspilleren Pyry Soiri slog en flad bold ind i feltet, og her kom angriber Adrian Petre først på den, og sendte bolden ind bag Brøndby-keeper Marvin Schwäbe.
Kun fem minutter senere blev det endnu værre for Brøndby, da midtbanespilleren Joni Kauko helt umarkeret kunne heade Esbjerg yderligere i front.
Brøndbys Dominik Kaiser sendte efter 37 minutter reduceringen til 1-2 ind direkte på frispark.
I stedet for en Brøndby-udligning kom Esbjerg i det 71.
minut på 3-1, da Jacob Lungi Sørensen helt fri modtog bolden bagest i feltet efter et frispark, og han kunne nemt score.
/ritzau/FacebookTwitterKopier linkEmner:Adrian Petre (fodboldspiller)|Brøndby|Dominik Kaiser (fodboldspiller)|Esbjerg|Fodbold




https://www.dr.dk/sporten/haandbold/championsleague/maalmandsmur-paa-45-aar-hjaelper-gog-til-sejr-i-champions-league

ChampionsleagueMålmandsmur på 45 år hjælper GOG til sejr i Champions LeagueGOG storsejrede over russiske Chekhovskie Medvedi i Champions League-gruppespillet og topper nu gruppe D.
22.
sep.
2019 kl.
17.
25Bemærk: artiklen er mere end 30 dage gammelLæs opGOG har fået en fremragende start på Champions League med to sikre sejre i de første to kampe.
Det var en megafed oplevelse.
Og at få lov at vinde og vise, at vi er med på det her niveau, gør godt i mit Gudme-hjerte.
Lasse Møller, håndboldspillerI eftermiddag gik det ud over russiske Chekhovskie Medvedi, der var på besøg i Danmark.
Det russiske hold blev besejret med 38-31.
Sejren betyder, at GOG lægger sig i toppen af gruppe D, hvor de to bedste hold efter gruppespillet avancerer til at spille om en plads i ottendedelsfinalerne.
Efter de første to gruppekampe har GOG fire point mere end Dinamo Bucuresti, der har tre point efter to kampe.
Og netop det rumænske hold bliver næste opgave for GOG, der allerede på onsdag skal på besøg i Bukarest og forsøge at udbygge føringen i gruppen.
Russiske mestre 17 år i trækDet var ikke meget viden, det unge GOG-mandskab havde om Medvedi inden dagens kamp.
Statistikken talte dog for, at danskerne skulle være klar på hård modstand.
Medvedi har vundet det russiske mesterskab uafbrudt siden 2002.
Men klar fra start var danskerne - især anført af Søren Haagen.
Den 45-årige målmand var en mur, og han havde en redningsprocent på omkring de 70 i kampens indledning.
Det var i høj grad med til at holde gæsterne nede på to scoringer efter ti minutter spil, mens GOG sørgede for at bringe sig på 5-2.
Russerne skruede derfra en smule op for fysikken og fik samtidig mere gang i scoringerne.
Men klogt og hurtigt GOG-spil holdt alligevel en fin afstand, og ved pausen var stillingen 20-15 til GOG.
Russerne så ud til at have fundet et højere gear i starten af anden halvleg, hvor de spiste sig ind på det danske forspring.
Tættest på kom de, da GOG blot var foran med 24-23.
En megafed oplevelseMen så fandt Gudme-holdet, der i anledning af Champions League-kampen havde lånt Jyske Bank Arena i Odense, rytmen igen.
Roligt og sikkert udbyggede de føringen ført an af Lasse Møller og Henrik Tilsted, der hver lavede seks mål i kampen, og grundlagde sejren, der mod slutningen aldrig kom i fare.
- Det viser stil, at vi gik ind og lukkede kampen, som vi gjorde, sagde Lasse Møller efter kampen til DR.
Han har spillet hele karrieren i GOG og er i gang med sin sidste sæson i klubben, inden han til næste sommer skifter til Flensburg.
- Det var en megafed oplevelse.
Og at få lov at vinde og vise, at vi er med på det her niveau, gør godt i mit Gudme-hjerte, siger han.
/ritzau/FacebookTwitterKopier linkEmner:GOG Håndbold|Rusland|Gudme|Lasse Møller (håndboldspiller)|Håndbold




https://www.dr.dk/nyheder/indland/200-millioner-skulle-faa-indsatte-ud-af-kriminalitet-men-pengene-er-aldrig-blevet

Indland200 millioner skulle få indsatte ud af kriminalitet - men pengene er aldrig blevet brugtKriminalforsorgen bliver stærkt kritiseret for ikke at have brugt penge til resocialisering.
200 millioner kroner i satspuljemidler ligger ubrugte hen på Kriminalforsorgens konti og er aldrig blevet brugt til at hjælpe løsladte kriminelle ud af kriminalitet.
Af Mette Mayli Albæk22.
sep.
2019 kl.
20.
08Bemærk: artiklen er mere end 30 dage gammelLæs op200 millioner kroner, der var afsat til at få kriminelle på ret køl igen, står lige nu ubrugt hos Kriminalforsorgen.
Det viser dokumenter, som DR Nyheder har fået aktindsigt i.
Det betyder i værste fald, at vi har misset chancen for at få folk ud af kriminalitet, siger John Hatting, formand for Kriminalforsorgsforeningen, der organiserer ikke-uniformerede ansatte i de danske fængsler.
- Der er ingen tvivl om, at havde man brugt de 200 millioner kroner, så ville vi have færre kriminelle i Danmark, siger han.
Et beløb på 200 millioner kroner svarer til, hvad man kan drive et mellemstort fængsel for i et år, siger John Hatting, formand for Kriminalforsorgsforeningen i videoen herunder.
I mange år har Kriminalforsorgen hvert år fået penge fra den såkaldte satspulje, som et politisk flertal fordeler.
De seneste 10 år har Kriminalforsorgen fået en milliard kroner fra satspuljen til at få kriminelle ud af kriminalitet.
Pengene er fordelt over en lang række forskellige projekter som stofmisbrugsbehandling og bedre udslusning fra fængslerne.
Dokumenterne viser altså, at hver femte krone ikke er blevet brugt.
- Der ligger uforbrugte midler på et område, hvor der egentlig er mennesker, som har brug for en understøttende hånd til at komme videre i livet, siger Anette Storgaard, professor i kriminologi ved Aarhus Universitet.
Kriminalforsorgens ubrugte pengeDe seneste 10 år har Kriminalforsorgen modtaget en milliard kroner fra de såkaldte satspuljemidler til resocialiserende tiltag.
Satspuljen er penge, som et politisk flertal fordeler, og som er afsat til et konkrete, afgrænsede projekter.
Kriminalforsorgen har fået midler til projekter, der skulle hjælpe kriminelle på ret køl efter løsladelse.
Dokumenter viser, at hver femte krone ikke er blevet brugt.
Det svarer til 200 millioner kroner.
Ifølge Kriminalforsorgen er en del af forklaringen, at dele af projekterne viste sig at være billigere, end man havde regnet med.
Millionbeløb blev stående på kontoNår Kriminalforsorgen får penge fra satspuljen, bliver pengene afsat til et konkret, afgrænset projekt.
Som da statsminister Mette Frederiksen i 2014, hvor hun var justitsminister, i en pressemeddelelse annoncerede en ny pulje penge til at 'sikre en god og stabil kontakt mellem børn og forældre og dermed færre gengangere i fængslerne'.
Læs også:Minister om 200 urørte millioner: Kriminalforsorgen har snydt os alle- Børnene er tit dem, der lider mest, når mor eller far sidder i fængsel.
Derfor glæder det mig, at parterne er blevet enige om at afsætte penge til, at vi hjælper børn af fængslede og deres familier, sagde Mette Frederiksen.
DR Nyheders aktindsigt viser, at puljen til at hjælpe børn af fængslede i 2016-2018 var 19 millioner kroner.
Af dem er fem millioner kroner aldrig blevet brugt.
- Politikerne har givet penge til særlige formål, og det skal Kriminalforsorgen sørge for at føre ud i livet.
Der går et Folketing rundt og har en forestilling om, at Kriminalforsorgen går rundt og løser en række opgaver, som Kriminalforsorgen ikke gør.
Det duer jo ikke, siger John Hatting.
Svært at ramme præcistI Kriminalforsorgen siger direktør Thorkild Fogde, at der ikke findes én samlet forklaring på de 200 millioner ubrugte kroner.
Thorkild Fogde påpeger, at nogle puljer ikke er brugt op, fordi behovet ikke har været til det, eller at Kriminalforsorgen har fået en ydelse billigere, end man havde budgetteret med.
- Når det er sagt, så er satspuljemidlerne meget smalle, og pengene skal bruges specifikt til det, de er søgt til, siger Thorkild Fogde.
I videoen her forklarer han, hvorfor de 200 millioner kroner ikke er blevet brugt.
Men er det så ikke jeres ansvar at rette ind efter virkeligheden og eksempelvis søge mere bredt?
- Jo, det gør vi også i dag, og sidste år lagde vi hele vores økonomistyring om.
Det sker som en konsekvens af et ønske om at komme tættere på stregen, siger Thorkild Fogde.
Han erkender, at 200 millioner kroner samlet set er for højt et beløb af ubrugte midler.
- Jeg synes, puljen skulle have været trimmet på et tidligere tidspunkt.
FacebookTwitterKopier linkEmner:Kriminalforsorgen|Kriminalitet|Kriminalforsorgsforeningen|Økonomi|Mette Frederiksen (politiker)




https://www.dr.dk/sporten/haandbold/championsleague/efter-storsejr-aalborg-haandbold-stryger-til-tops-i-champions

ChampionsleagueEfter storsejr: Aalborg Håndbold stryger til tops i Champions League-gruppeAalborg Håndbold kørte modstanderne fra Zagreb over og har maksimumpoint efter to kampe.
22.
sep.
2019 kl.
18.
56Bemærk: artiklen er mere end 30 dage gammelLæs opTo kampe og to sejre.
Det er realiteten for Aalborg Håndbold, der i eftermiddag vandt over Zagreb i Champions League-gruppespillet.
På hjemmebane sikrede nordjyderne en sikker 30-20-sejr efter 13-11 ved pausen.
Kroaterne gik døde i anden halvleg, hvor en scoringspause på 14 minutter og et hav af udvisninger og to røde kort sendte dem direkte mod nederlaget.
Samtidig holdt Aalborg holdt hovedet koldt og udnyttede overtalsspillet til fulde.
Det danske mesterhold har dermed maksimumpoint i gruppe A, hvor det bedste hold efter gruppespillet går direkte i kvartfinalen, mens nummer to til fem er i ottendedelsfinalen.
Aalborg topper gruppen efter de første to kampe på en bedre målscore end Flensburg-Handewitt, der ligeledes har fire point efter to kampe.
Effektivt overtalsspilDanskerne fik en fin start på kampen, hvor blandt andre Magnus Saugstrup Jensen og Sebastian Barthold gjorde sit til at sikre, at Aalborg kom bedst fra land.
Også Kristian Sæverås i målet tog godt fra, og det betød, at danskerne gik til pause foran med 13-11.
Anden halvleg startede med et mål til Zagreb, men det blev også den eneste kroatiske scoring i lang tid.
Der blev gået godt til stålet, og specielt Zagreb-spillerne fandt de hårde tacklinger frem og indkasserede flere udvisninger samt to direkte røde kort undervejs for det alt for voldsomme spil.
Overtalsspillet betød, at Aalborg hurtigt trak fra, og 13-12-føringen blev vekslet til 22-12, inden kroaterne igen kom på måltavlen.
Derfra spillede Zagreb sig igen en smule ind i kampen, men da var det allerede alt for sent, og Aalborg fortsatte det fine spil med Barthold som suveræn topscorer med 12 mål.
Næste opgave for Aalborg i Champions League er om en uge, hvor danskerne skal på besøg hos slovenske Celje.
Desuden er Aalborg i gruppe med Barcelona, Elverum, Pick Szeged, Paris Saint-Germain, og Flensburg-Handewitt.
/ritzau/FacebookTwitterKopier linkEmner:Magnus Saugstrup (håndboldspiller)|Aalborg|Paris Saint-Germain|SG Flensburg-Handewitt|Håndbold




https://www.dr.dk/nyheder/indland/sportsnoerden-tommy-mister-sine-favoritkanaler-jeg-bliver-en-slags-tv-gidsel-i-den

Yousee og DiscoverySe temaIndlandSportsnørden Tommy mister sine favoritkanaler: 'Jeg bliver en slags tv-gidsel i den her sag'De Radikales ordfører vil tage striden mellem YouSee og Discovery op på EU-plan.
Tommy Wilsdahl er så vild med sport, at han har to fjernsynsskærme i stuen.
På den måde kan han se Le Mans og fodbold samtidig.
Af Sally Frydenlund Larsen22.
sep.
2019 kl.
18.
51Bemærk: artiklen er mere end 30 dage gammelLæs opI Tommy Wilsdahls lejlighed på Frederiksberg er fjernsynet tændt, og på skærmen kæmper to hold fodboldspillere om bolden.
Det gør de tit, for Tommy Wilsdahl er en selverklæret sportsnørd.
Fjernsynet er næsten altid tændt på en sportskanal, og hvis der er to vigtige sportsbegivenheder på én gang, så tænder han den ekstra tv-skærm, han har fået sat op i stuen.
Discoverys 11 kanalerDiscovery har 11 kanaler hos YouSee.
Det drejer sig om Kanal 4, Kanal 5, 6'eren, Eurosport 1, Eurosport 2, Canal 9, ID - Investigation Discovery, Discovery Science, Discovery Channel, TLC og Animal Planet.
Men fra årsskiftet er det måske slut.
Tidligere på ugen meldte hans tv-udbyder YouSee nemlig ud, at de vil fjerne Discoverys kanaler fra de faste tv-pakker og kun gøre dem tilgængelige gennem bland-selv-produkter.
En melding, som har fået Discovery til at true med at trække alle kanaler fuldstændig fra YouSee.
Læs også:Yousee-kunder må til lommerne eller undvære landsholdetStriden efterlader flere hundredetusinde danskere i en klemme.
- Det er dødærgerligt.
Eurosport kan jeg jo ikke undvære, når der er Le Mans, der ser jeg alle 24 timer.
Det ville også være første gang i mit liv, at jeg ikke kunne se OL.
Jeg er jo sådan en sportsnørd, så jeg skal se det hele, siger Tommy Wilsdahl.
Beboerformand: Der kommer et ramaskrigDet er på Discoverys kanaler, at 750.
000 YouSee-kunder blandt andet kan se landsholdets kampe og OL i Tokyo i sommeren 2020.
Omkring 4.
300 af de YouSee-kunder bor i boligforeningen AAB Vejle, hvor en grundpakke hos udbyderen tilbydes gennem foreningen.
Mange beboere opgraderer til en mellem- eller fuldpakke.
- Jeg synes ikke, man kan være det her bekendt, siger Hans Helge Andersen, som er formand i boligforeningen.
Hans Helge Andersen er formand for AAB i Vejle, hvor langt de fleste af foreningens 4.
300 lejere har en tv-pakke hos YouSee (arkivfoto).
I boligforeningen har man for blot få måneder siden genforhandlet kontrakten med YouSee, men der blev foreningen ikke oplyst om planerne.
- Programudvalget fik et chok her i sidste uge.
Vi tager det meget alvorligt, siger Hans Helge Andersen og henviser til, at YouSees bland-selv-produkter hurtigt bliver lige så dyre som de faste tv-pakker, men indeholder langt færre kanaler.
Han ærgrer sig på vegne af de mange beboere, der - lige som ham selv - ser sport på Discoverys kanaler.
- Der vil blive et ramaskrig, det er jeg sikker på.
Jeg tror ikke, at folk helt har forstået det endnu.
Ordfører vil have EU-reguleringBegge YouSee-kunder er enige om, at sport ikke bare er sport.
- Sådan noget som landsholdet og OL, det er jo noget, der skal samle nationen, og derfor skal så mange danskere som muligt jo have mulighed for at se begge dele.
Det må ikke tages fra nogen danskere overhovedet, siger Tommy Wilsdahl og opfordrer politikerne til at tage aktion.
Og den bøn er blevet hørt af kulturordfører for Radikale Venstre, Jens Rohde.
Jens Rohde (R)er klar til at blande sig i YouSees forretninger.
- Jeg synes jo, at branchen skal overveje nøje, om ikke den skal prøve at leve op til de forventninger, der med rette er fra samfundet om, at nogle ting bør være tilgængelige for en stor del af befolkningen, uden at det skal koste kassen, siger han.
Ordføreren vil gå både til Folketinget og til EU for at sikre, at danskerne har adgang til deres nationalsportsgrene.
- Det er tydeligt, at branchen ikke kan stå for fristelsen med alle de penge, der er i særligt sport og tv-rettigheder, siger han.
Selskabet Discovery har den seneste uges tid kørt en massiv annonce-kampagne i aviserne i protest mod, at YouSee tager kanalen ud af sine faste TV-pakker.
Indtil videre har det ikke fået YouSee til at invitere Discovery-kanalerne indenfor igen.
FacebookTwitterKopier linkEmner:Boligforeningen AAB|Jens Rohde (politiker)|YouSee|Bolig- og ejendomsselskaber|Frederiksberg




https://www.dr.dk/sporten/cykling/dansk-ottendeplads-i-ny-disciplin-ved-vm-i-cykling

CyklingDansk ottendeplads i ny disciplin ved VM i cyklingHoldtidskørslen for blandede køn blev ikke en dansk succes.
Det blev ikke en glædens dag for landstræner Anders Lund.
22.
sep.
2019 kl.
17.
35Bemærk: artiklen er mere end 30 dage gammelLæs opDanmark blev noteret for en ottendeplads, da en ny disciplin i dag så dagens lys ved VM i cykling.
Holdtidskørslen for blandede køn blev kørt som en stafet og endte med guld til Holland foran Tyskland og Storbritannien.
De orangeklædte vindere var over to minutter foran Danmark og næsten 23 sekunder foran nummer to.
Det var første gang, at mænd og kvinder på samme hold skulle kæmpe om VM-metal i cykling.
Deler vandeneHoldstafetten på den i alt 28 kilometer lange rute i engelske Harrogate fik inden starten et par kradse ord med på vejen af Brian Holm, der er sportsdirektør hos Quick-Step og tidligere professionel cykelrytter.
- Det her er noget af det underligste, jeg nogensinde har hørt om.
- Det skal da ikke være et stafetløb.
Det er ikke en del af cykelsportens dna.
Det er mere til dem, der ellers ville se 'Den Store Bagedyst', sagde Brian Holm til Jyllands-Posten.
Læs også:Ny kønskamp på to hjul rusker op i en konservativ cykelsportAndre eksperter er mere begejstrede, blandt dem TV2's Chris Anker Sørensen, der efter løbet erklærede sig vild med stafet.
Ruten var delt op i to.
Hvert land stillede med tre mandlige og tre kvindelige ryttere.
For hvert hold kørte først mændene og derefter kvinderne.
Fokus på ligestillingDisciplinen er opfundet og indført af Den Internationale Cykelunion (UCI) for at få mere fokus på ligestilling.
Danmark stillede med et hold bestående af Martin Toft Madsen, Christoffer Lisson, Julius Johansen, Pernille Mathiesen, Julie Leth og Louise Norman Hansen.
Det hollandske hold bestod af Bauke Mollema, Jos Van Emden, Koen Bouwman, Amy Pieters, Lucinda Brand og Riejanne Markus.
/ritzau/FacebookTwitterKopier linkEmner:Bauke Mollema (cykelrytter)|Chris Anker Sørensen (cykelrytter)|Quick-Step Team|Cykelsport|Storbritannien




https://www.dr.dk/sporten/formel1/magnussen-misser-point-efter-katastrofal-afslutning

Formel1Magnussen misser point efter katastrofal afslutningKevin Magnussen sluttede som nummer 17 i Formel 1-løbet i Singapore, hvor han ellers længe lå til point.
Kevin Magnussen fik ingen point i Singapore.
22.
sep.
2019 kl.
16.
21Bemærk: artiklen er mere end 30 dage gammelLæs opEn forfærdelig afslutning ødelagde dagens Formel 1-grandprix i Singapore for Kevin Magnussen (Haas).
Den danske racerkører lå længe til at få point, men adskillige safetycars og en mindre skade på bilen gjorde forskellen for en hårdt kæmpende Magnussen, der i stedet for point sluttede sidst af de racere, der gennemførte.
Danskerens teamkollega, Romain Grosjean, sluttede som nummer 11.
Løbet blev vundet af Sebastian Vettel fra Ferrari, der også tog andenpladsen med Charles Leclerc bag rattet.
Max Verstappen (Red Bull) blev treer.
Sebastian Vettel var hurtigst i Singapore.
Bybanen i Singapore er smal med mange sving og er dermed svær at overhale på, så starten er ofte afgørende.
Og her fik Magnussen en fremragende en af slagsen.
Efter første omgang var han rykket tre pladser frem fra sin startplacering som nummer 13 og op i pointene.
Kort efter måtte Renaults Nico Hülkenberg i pit på grund af et sammenstød med Carlos Sainz, og så var danskeren nummer ni.
Nico Hulkenberg ramte Carlos Sainz.
Det hjalp Kevin Magnussen.
Efter runden med pitstop var danskeren så helt oppe som nummer otte, og det så længe ud til, at han endelig kunne få point med til den tørstende konto.
Det er blot sket tre gange tidligere i denne sæson.
Men flere safetycars undervejs i løbet ødelagde Magnussens flotte arbejde, og inden for de sidste ti omgange var danskerens racer ved at være brugt op.
Han fik besked på at lukke Grosjean forbi, og med franskmanden fulgte resten af løbets resterende racere.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Singapore|Formel 1|Ferrari




https://www.dr.dk/nyheder/politik/danske-medier-besynderlig-handsraekning-til-dr

MedieforhandlingerSe temaPolitikDanske Medier: Besynderlig håndsrækning til DRDanske Mediers direktør undrer sig over, at regeringen og støttepartier har tyvstartet forhandlinger om medieforlig.
Danske Medier kritiserer nu kulturminister Joy Mogensens beslutning om at give DR bedre vilkår.
22.
sep.
2019 kl.
19.
26Bemærk: artiklen er mere end 30 dage gammelLæs op- Vi finder den måde, der bliver truffet beslutninger på, besynderlig.
Sådan lyder reaktionen fra brancheorganisationen Danske Medier, efter at Kulturministeriet i dag meddelte, at en række forhold i DR's gældende public service-kontrakt vil blive ændret.
Kulturministeriet har sammen med Radikale Venstre, SF, Enhedslisten og Alternativet blandt andet besluttet at fjerne kravet om, at DR skal afholde sig fra at skrive lange, dybdegående netartikler.
15 millioner til P6 Beat og P8 JazzDet er processen, der har ført til håndsrækningen til DR, der får Danske Medier til at rynke på næsen.
- På den ene side oplyser kulturministeren og regeringen, at forhandlingerne om et nyt medieforlig først vil finde sted i foråret 2020, og at man ønsker at kigge på hele medieområdet samlet, siger Louise Brincker, administrerende direktør i Danske Medier i en pressemeddelelse, og tilføjer:- På den anden side tager man alligevel hul på forhandlingerne og beslutter at tilgodese DR ensidigt ved først at give en ekstrabevilling på 15 millioner kroner til at videreføre P6 og P8 i 2020 og siden ændre i den nuværende public service-kontrakt.
Det hænger ikke sammen.
Ikke længere udsigt til demokratistøtteDanske Medier hæfter sig ved, at lokale og regionale medier fra 2020 ikke længere kan se frem til at modtage den demokratistøtte, som de er blevet stillet i udsigt.
Derfor opfordrer organisationen til, at der sker en sammenhængende drøftelse af mediepolitikken med henblik på at skabe et bredt forlig.
Louise Brincker mener i øvrigt, at de slækkede tøjler for DR stiller frie private medier i en dårlig situation.
- Tilrådighedsstillelsen af gratis lange online-nyheder mindsker borgernes incitament til at betale for den type indhold på de skrevne digitale medier, siger hun og tilføjer:- Og det er ikke til gavn for samfundet, hvis journalistik, som er betalt via skattekroner, udkonkurrerer de frie private medier.
/ritzau/FacebookTwitterKopier linkEmner:Danske Medier|Radikale Venstre|Kulturministeriet|Mediepolitik|Kulturpolitik




https://www.dr.dk/nyheder/udland/urolighederne-fortsaetter-i-hongkong-demonstranter-vandaliserer-kinesisk-flag

Protester i HongkongSe temaUdlandUrolighederne fortsætter i Hongkong: Demonstranter vandaliserer kinesisk flagHongkongs unge har nu demonstreret hver weekend i de sidste fire måneder.
Pro-demokratiske demonstranter skænder et kinesisk flag under en protest i Hongkong i dag.
Af Maya Nissen22.
sep.
2019 kl.
16.
30Bemærk: artiklen er mere end 30 dage gammelLæs opFor 16.
weekend i træk er unge hongkongere i dag gået på gaden i protest mod landets regering.
Og endnu en gang udviklede demonstrationerne sig til uroligheder.
Det skriver blandt andre The Guardian.
Dagens demonstrationer startede fredeligt, da demonstranter samledes i et indkøbscenter i Sha Tin-distriktet, hvor de lavede en udstilling med papirtraner.
Men demonstrationen udviklede sig i løbet af dagen til voldelige protester.
Her blev der smadret vinduer, sat ild til et kinesisk flag, ligesom demonstranterne også vandaliserede den metrostation, der er forbundet med indkøbscenteret.
Også i aftes kom det til sammenstød mellem politi og demonstranter, da de to parter udvekslede tåregas og molotovcocktails i Hongkongs gader.
Demonstranter samlede sig i dag i et indkøbscenteret New Town Plaza i Sha Tin-distriktet i Hongkong.
 Her udviklede den oprindeligt fredelige demonstration dog til uroligheder og sammenstød med politiet.
 Demonstranter vandaliserede blandt andet billetautomaterne i den tilhørende metrostation.
 Barrikader blev også sat i brand i Sha Tin, Hongkong, i dag.
 Her skærmer demonstranter sig bag en mur af paraplyer.
1 / 5Demonstranter samlede sig i dag i et indkøbscenteret New Town Plaza i Sha Tin-distriktet i Hongkong.
1 / 5Her udviklede den oprindeligt fredelige demonstration dog til uroligheder og sammenstød med politiet.
2 / 5Demonstranter vandaliserede blandt andet billetautomaterne i den tilhørende metrostation.
3 / 5Barrikader blev også sat i brand i Sha Tin, Hongkong, i dag.
4 / 5Her skærmer demonstranter sig bag en mur af paraplyer.
5 / 5Læs også:Hongkong-demonstranter: Please, hjælp os TrumpFra lovforslag til bred protestDemonstranterne, som primært består af unge, har været på gaderne hver weekend siden juni måned.
Protesterne startede som modstand mod et nu skrinlagt lovforslag, som gav Hongkong mulighed for at udlevere sine statsborgere til retsforfølgelse i Kina.
Protesterne har dog siden udviklet sig til en mere bred utilfredshed med regeringen i Hongkong og Kinas store politiske indflydelse i landet.
Hongkong hørte tidligere under Storbritannien, men blev returneret til Kina i 1997.
Ifølge demonstranterne har den nuværende regering i Hongkong dog undergravet den høje grad af selvstændighed og vestlige friheder, som blev lovet den tidligere britiske koloni, da den returnerede til kinesisk styre.
FacebookTwitterKopier linkEmner:Hong Kong|Kina|Demonstrationer|The Guardian|Kriminalitet




https://www.dr.dk/sporten/fodbold/superliga/lyngby-vinder-foerste-udesejr-i-saesonen-og-goer-silkeborg-krisen-stoerre

SuperligaLyngby vinder første udesejr i sæsonen og gør Silkeborg-krisen størreLyngby vandt 3-2 mod Silkeborg og vinder dermed for første gang på udebane i sæsonen.
22.
sep.
2019 kl.
15.
59Bemærk: artiklen er mere end 30 dage gammelLæs opLyngby vandt for første gang på udebane i denne sæson af 3F Superligaen, da det blev til en 3-2-sejr over Silkeborg IF i tiende spillerunde.
Sjællænderne var ellers bagud ved anden halvlegs åbning, men to scoringer af indskiftede Gustav Marcussen tippede tingene til Lyngbys fordel.
Dermed indkasserede Silkeborg deres syvende nederlag i sæsonen, på trods af at hjemmeholdet i store dele af kampen var godt med.
Med nederlaget er Silkeborg fortsat sidst i Superligaen med tre point, mens Lyngby for en stund kravler op på tiendepladsen med 12 point.
Silkeborg var bedst før pausenBegge hold forsøgte at tage teten i kampens indledning, men hverken Silkeborg eller Lyngby formåede at spille sig frem til nogle chancer.
Det blev der dog ændret på efter 18 minutter, som blev startskuddet på fem minutter, hvor der faldt tre mål.
Først bragte gæsterne sig foran med 1-0, da midtbanespilleren Marcel Rømer sendte bolden i nettet efter flot forarbejde af kantspilleren Rezan Corlu.
Lyngby fik dog kun lov til at være foran i to minutter.
Silkeborg-kantspilleren Jeppe Okkels bragte balance i regnskabet efter en flot solotur, og tre minutter senere bragte Silkeborg sig foran med 2-1, da angriberen Emil Holten dirigerede bolden i nettet med hælen.
Kort efter var det tæt på 3-1, da Silkeborg-topscorer Ronnie Schwartz sendte en afslutning på stolpen.
Dobbelt op på MarcussenGæsterne åbnede anden halvleg med et pres på hjemmeholdet og det gav pote.
Efter 67 minutter var den gal i Silkeborg-forsvaret, og det udnyttede netop indskiftede Gustav Marcussen til at score til 2-2.
Et kvarter før tid var han på pletten igen, da han headede Lyngby foran med 3-2, som også blev kampens resultat.
/ritzau/FacebookTwitterKopier linkEmner:Lyngby|Ronnie Schwartz (fodboldspiller)|Silkeborg|Fodbold|Silkeborg IF




https://www.dr.dk/sporten/fodbold/superliga/fcn-forvaerrer-skadesplagede-aabs-sloeje-udebanestatistik

SuperligaFCN forværrer skadesplagede AaB's sløje udebanestatistikAaB tabte sæsonens femte udekamp af seks mulige i Superligaen, da FC Nordsjælland vandt 2-1 i Farum.
22.
sep.
2019 kl.
16.
03Bemærk: artiklen er mere end 30 dage gammelLæs opFC Nordsjælland hentede søndag eftermiddag en hjemmesejr på 2-1 over AaB i Superligaens tiende spillerunde.
AaB fortsatte dermed holdets dårlige takter på udebane i denne sæson, hvor det nu er blevet til fem nederlag i seks superligakampe.
FCN sad tungt på første halvleg og gik til pause med en 2-0-føring.
AaB var langt bedre med i anden halvleg, men comebacket udeblev.
Nordjyderne måtte blandt andre undvære Rasmus Thelander, Tom van Weert og Lucas Andersen grundet skader, og sidstnævntes fravær var især tydeligt.
Med sejren går FCN op på en foreløbig femteplads i Superligaen, mens AaB inden rundens resterende kampe er nummer syv.
FC Nordsjælland var flyvende før pausenI søndagens opgør satte FCN sig på begivenhederne fra første fløjt og skabte hurtigt en række fine chancer.
AaB var sjældne gæster på hjemmeholdets banehalvdel indledningsvis, og nordjyderne savnede tydeligvis Lucas Andersens blik for spillet.
I det 23.
minut tog FCN føringen, da venstrebacken Mathias Rasmussen kom først på et hjørnespark og pandede bolden i mål til 1-0.
AaB fik aldrig kombinationsspillet til at flyde i første halvleg.
Det gjorde til gengæld FCN, og det gav pote seks minutter før pausen.
Her dukkede Abu Francis op ved bageste stolpe og fordoblede føringen til 2-0.
AaB-teenager på tavlenAaB svarede igen i det 58.
minut, da Patrick Olsen fandt 18-årige Mikkel Kaufmann, som reducerede til 1-2.
Seks minutter senere prellede en flot flugter fra AaB’s Jakob Ahlmann af på stolpen, og det satte gang i et godt tryk fra gæsterne.
Kampen bølgede frem og tilbage til sidst, men FCN-defensiven holdt stand og sikrede sæsonens femte sejr i Superligaen.
/ritzau/FacebookTwitterKopier linkEmner:AaB|FC Nordsjælland|Rasmus Thelander (fodboldspiller)|Fodbold|Farum




https://www.dr.dk/nyheder/indland/det-er-et-ansvar-vi-ikke-lever-op-til-lige-oejeblikket

Indland'Det er et ansvar, vi ikke lever op til lige for øjeblikket' Gymnasielærere rystede over omfang af elevers selvskade.
Flere og flere gymnasieelever gør skade på sig selv, viser en ny undersøgelse fra Aalborg Universitet.
Af Theis Lange Olsen22.
sep.
2019 kl.
13.
58Bemærk: artiklen er mere end 30 dage gammelLæs op- Jeg er rystet.
Det er et forskrækkeligt højt tal.
Det er til at miste søvn af.
Sådan lyder reaktionen fra Thomas Kepler, formand for Gymnasieskolernes Lærerforening, efter at en undersøgelse har vist, at hver tredje gymnasieelev har gjort skade på sig selv.
Han erkender, at gymnasielærerne har et ansvar for, at udviklingen er gået i den forkerte retning.
Læs også:Flere unge skader sig selv: Sådan kan venner, forældre og lærere opdage det- Der er ingen tvivl om, at vi har et kæmpe ansvar.
Her tænker jeg ikke kun på lærere i gymnasiet og folkeskolen, men os som undervisningssystem og som sektor.
Det er et ansvar, vi ikke lever op til lige for øjeblikket.
Det må vi sige.
Det er vi nødt til at kunne gøre bedre, siger Thomas Kepler.
Et af problemerne er, at gymnasielærerne mangler mere viden for at kunne opdage selvskadende adfærd og efterfølgende håndtere det.
Men først og fremmest mangler der tid og overskud på gymnasierne, så hver enkelt lærer kan se den enkelte elevs behov, lyder det.
HVAD ER SELVSKADE?
Typiske eksempler på selvskade er at skære, brænde, bide eller slå sig selv.
Den fysiske skade er ofte overfladisk, og hensigten er ikke at begå selvmord eller ødelægge kroppen, men at få det bedre.
Ofte vil en selvskadeepisode resultere i skam- og skyldfølelser, hvilket kan fremprovokere nye selvskadende handlinger.
Mange personer med selvskade er selvkritiske og har et lavt selvværd.
LÆS MERE OM SELVSKADE HER.
- Fra politisk hold er der reelt truffet beslutninger, som har gjort det sværere for os at løfte den her opgave, siger Thomas Kepler.
Møder 300 elever på en ugeI 2015 var der i alt 8.
403 såkaldte lærerårsværk på de almene gymnasier, der primært udbyder stx og hf.
Tre år senere, i 2018, var der 7.
634 lærerårsværk.
Det er et fald på 769 lærerårsværk svarende til et fald på 9,2 procent.
I samme periode faldt antallet af årselever fra 93.
425 til 92.
237.
Det er et fald på 1.
188 årselever svarende til et fald på 1,3 procent.
Det betyder, at antallet af lærere per elev er faldet med otte procent.
Den altovervejende forklaring på faldet i antallet af lærere er det såkaldte omprioriteringsbidrag, der har pålagt gymnasierne at spare to procent hvert år siden 2016.
- Det betyder, at vi har kolleger, der i løbet af en arbejdsuge ser og forholder sig til 175-200 elever, nogle helt op til 300.
Den tid, der er til at se den enkelte og få øje på de signaler, der kunne tyde på at noget var galt, er ikke til stede, siger Thomas Kepler.
- Vi har fået forringede muligheder for at løfte opgaven med ikke kun at følge elever frem til en eksamen, men også at almendanne dem og klæde de unge på til at mestre deres liv, siger han.
Ifølge Gymnasieskolernes Lærerforening mener kun hver anden gymnasielærer i øjeblikket, at de kan løfte opgaven med at almendanne.
- Det her kræver, at man også fra politisk hold vil erkende de faktiske forhold i sektoren og vil lytte til os.
Det har slet ikke været på politisk mode de seneste år.
Nu har vi fået en ny minister, som sender nogle andre signaler, og det er på høje tid, men vi skal se det udmøntet først, siger Thomas Kepler.
Socialdemokratiet har varslet, at det årlige toprocents-sparekrav på gymnasierne vil blive sløjfet.
FacebookTwitterKopier linkEmner:Uddannelse|Gymnasiale uddannelser|Gymnasieskolernes Lærerforening|Psykiske lidelser|Socialdemokraterne




https://www.dr.dk/nyheder/indland/udrykningskoretoj-rammer-personbil-en-alvorligt-kvaestet

IndlandUdrykningskøretøj rammer personbil: En alvorligt kvæstetEt udrykningskøretøj ramte søndag eftermiddag en personbil på Lolland.
En person er alvorligt kvæstet.
Bilisten blev alvorligt kvæstet ved ulykken, mens de to personer i udrykningskøretøjet kom lettere til skade (arkivfoto).
22.
sep.
2019 kl.
14.
17Bemærk: artiklen er mere end 30 dage gammelLæs opEn person blev søndag eftermiddag alvorligt kvæstet ved en voldsom trafikulykke på Lolland.
Ulykken skete på Rødbyvej ved Maribo.
Her lavede en personbil en U-vending foran et udrykningskøretøj, som bragede ind i personbilen.
- En ambulance og en paramediciner kommer kørende efter hinanden med udrykning, fortæller vagtchef Lars Denholt fra Sydsjællands og Lolland-Falsters Politi.
- Der er så tilsyneladende sket det, at bilisten er holdt ind til siden.
Da ambulancen kører forbi, laver bilisten en U-vending uden at være opmærksom på paramedicineren, der også kommer kørende med udrykning bag ambulancen.
Bilisten blev alvorligt kvæstet ved ulykken, mens de to personer i udrykningskøretøjet kom lettere til skade.
/ritzau/FacebookTwitterKopier linkEmner:Ulykker|Biltrafik|Lolland|Sydsjællands og Lolland-Falsters Politi|Sjælland




https://www.dr.dk/sporten/formel1/omgang-omgang-magnussen-slutter-sidst-i-singapore

Formel1OMGANG FOR OMGANG Magnussen slutter sidst i SingaporeFerrari tager fronten, mens danske Kevin Magnussen starter som nummer 13 i søndagens grandprix i Singapore.
22.
sep.
2019 kl.
13.
50 | opdateret 22.
sep.
2019 kl.
15.
02Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Singapore|Ferrari




https://www.dr.dk/nyheder/indland/foreviger-driblinger-og-droemmemaal-1000-fodboldklubber-koeber-dansk-opfindelse

IndlandForeviger driblinger og drømmemål: 1.
000 fodboldklubber køber dansk opfindelseIværksætterprojektet Veo optager fodboldkampe ved hjælp af kunstig intelligens.
B93-spilleren Marius Sebastian Jørgensen deler sine mål med sine forældre og på de sociale medier med hjælp fra et nyt dansk kameraprojekt.
Af Kasper Duncan Gram og Reportage: Mikkel Jensen og Thomas K.
Øvre (foto)22.
sep.
2019 kl.
13.
28 | opdateret 22.
sep.
2019 kl.
13.
55Bemærk: artiklen er mere end 30 dage gammelLæs opNu behøver hverken forældre, trænere eller bænkevarmere at stå med mobil- eller videokameraer på sidelinjen til fodboldkampe.
Et dansk iværksætterprojekt har nemlig lanceret et kamera, der optager fodboldkampe i en 180 graders-vinkel, følger bolden og klipper højdepunkter ved hjælp af en kunstig intelligens.
Omkring 1.
000 fodboldklubber har investeret i Veo-kamerasystemet, som koster i omegnen af 10.
000 kroner plus abonnement.
Dermed er video til brug for at udvikle både holdet og den enkelte spiller ikke længere forbeholdt professionelle.
Øjet i det høje hjælper trænerenVideooptagelserne er et vigtigt taktisk redskab for B.
93-fodboldtræner Kim Trier Emanuelsen:- Jeg får alle detaljerne med i spillet og kan sende klippene direkte til spillernes mobiltelefon med kommentarer efter kampen, fortæller han.
Han er glad for at spare tid og få et bedre overblik, end det var muligt på de rystede hjemmevideoer, han tidligere måtte tage til takke med.
Scoringer ryger på InstagramDet handler ikke udelukkede om taktik - men også om at kunne gense sine egne detaljer og vise dem frem til vennerne, forklarer B.
93-ungdomsspilleren Marius Sebastian Jørgensen:- Vi spillede i Esbjerg, hvor jeg scorede på frispark.
Det har jeg lagt ind på min Instagram.
Det er ret fedt, når man kan se sig selv, og hvordan man spiller, fra et andet synspunkt, mener han.
Idéen til Veo-kameraet opstod, da en af projektets medstiftere ikke nåede frem til sin søns fodboldkamp og dermed gik glip af sønnens scoring.
I den forgangne uge har folkene bag projektet rejst 40 millioner kroner i investeringer, som blandt andet skal få kameraet introduceret til det amerikanske marked.
FacebookTwitterKopier linkEmner:Fodbold|Instagram|Esbjerg




https://www.dr.dk/nyheder/udland/video-prost-oktoberfesten-i-munchen-er-i-gang

UdlandVIDEO Prost!
Oktoberfesten i München er i gangDer var sprint, nedtælling og tusindvis af øl på oktoberfestens første dag.
Øl-teltene er fyldt op til årets oktoberfest i München, hvor der ventes at komme mere end seks millioner gæster.
Af Kasper Duncan Gram22.
sep.
2019 kl.
14.
14Bemærk: artiklen er mere end 30 dage gammelLæs op- Der er tappet!
Med de ord fra Münchens borgmester, Dieter Reiter, blev der i går åbnet for alle haner til dette års oktoberfest.
Traditionen tro stod folk i kø for at sprinte ind på festivalområdet allerede fra morgenstunden.
For selv om de gyldne dråber først blev skænket op efter klokken 12, var der stor interesse for at sikre sig nogle af de borde, der ikke var reserveret.
Læs også:München optrapper sikkerheden til OktoberfestVerdens største ølfestival havde sidste år 6,3 millioner gæster, der drak i alt 7,9 millioner liter øl.
Der er kun øl fra de lokale bryggerier Augustiner, Hacker-Pschorr, Löwenbräu, Paulaner, Spaten og Staatliches Hofbräuhaus i hanerne.
I år varer festivalen til og med søndag 6.
oktober, hvor der altså bliver råbt 'prost' (skål) for sidste gang.
FacebookTwitterKopier linkEmner:Øl|Forlystelser|München




https://www.dr.dk/nyheder/politik/minister-gymnasieelever-skal-kunne-fordeles-ud-fra-karakterer-eller-bopael

PolitikMinister: Gymnasieelever skal kunne fordeles ud fra karakterer eller bopælFra næste år skal fordelingsudvalg eller regioner beslutte elevfordelingsreglerne for gymnasierne.
Børne- og undervisningsminister Pernille Rosenkrantz-Theil (S) vil drøfte forslaget med gymnasieforligskredsen.
(Arkivfoto).
22.
sep.
2019 kl.
15.
31 | opdateret 22.
sep.
2019 kl.
17.
09Bemærk: artiklen er mere end 30 dage gammelLæs opBørne- og undervisningsminister Pernille Rosenkrantz-Theil vil ændre elevfordelingsreglerne for gymnasierne fra næste skoleår, så skolerne har større mulighed for at afspejle befolkningssammensætningen.
Det skriver ministeriet i en pressemeddelelse, hvor ministeren forklarer, at det er første skridt til ændringer for gymnasierne.
Regeringen vil nu gøre det muligt for regioner og fordelingsudvalg at fordele eleverne på baggrund af eksempelvis karakterniveau fra folkeskolen eller bopæl.
Dermed kan regionerne også fordele eleverne ud fra, om de eksempelvis bor i et udsat boligområde.
- Regeringen mener, at det er afgørende for sammenhængskraften i vores samfund, at elever møder hinanden på tværs af samfundslag, religion og etnicitet, siger Pernille Rosenkrantz-Theil.
- Det her løser ikke alle udfordringer og skal følges op af varige og mere omfattende ændringer, siger hun.
Ministeriet bestemmer ikke længereFordelingsudvalgene skal altså selv kunne fastsætte de lokale elevfordelingsregler.
Som det ser ud i dag, er det angivet i loven og bekendtgørelsen fra ministeriet, hvad kriterierne er.
Kan fordelingsudvalgene ikke blive enige om de lokale regler, kan regionerne tage over og beslutte fordelingen.
Dermed vil ministeriet ikke længere bestemme kriterierne.
Formand for Danske Regioner Stephanie Lose (V) er glad for forslaget.
- Det er meget positivt, at ministeren har lyttet til regionerne og gymnasierne og nu tager initiativ til at styrke regionsrådenes rolle, så det bliver lettere at sikre en bedre elevbalance i de områder i de større byer, hvor der er udfordringer.
- Vi mener, at udfordringerne klares bedst, når politikere og rektorer med lokalt kendskab kan vælge det værktøj, der passer til den konkrete situation, siger Stephanie Lose.
Et godt første skridtFormand for Danske Gymnasier Birgitte Vedersø kalder det et rigtig godt første skridt, selv om hun stadig venter på løsninger for de erhvervsgymnasiale uddannelser, der ikke er med i forslaget.
- Regionerne kommer med det her forslag til at spille en meget mere aktiv rolle.
- Det kommer til at betyde, at de enkelte fordelingsudvalg har flere redskaber, når man vil sikre en mere ligelig fordeling af eleverne over hele landet, siger hun.
DGS-formand: Gode perspektiverFormanden for Danske Gymnasieelevers Sammenslutning, Martin Mejlgaard, ser også gode perspektiver i forslaget.
- Vi er utrolig glade for, at Pernille Rosenkrantz-Theil vil ændre reglerne, således at fordelingsudvalgene får mere at sige om elevfordeling.
De regionale udfordringer er forskellige, så selvfølgelig skal elevfordeling ske lokalt, siger Martin Mejlgaard.
Børne- og undervisningsminister Pernille Rosenkrantz-Theil vil nu drøfte forslaget med gymnasieforligskredsen.
Den består af Folketingets partier undtagen Enhedslisten, Alternativet og Nye Borgerlige.
Børne- og undervisningsminister Pernille Rosenkrantz-Theil vil nu drøfte forslaget med gymnasieforligskredsen.
/ritzau/Opdateret med reaktioner fra Formand for Danske Regioner, Stephanie Lose (V) og Martin Mejlgaard, formand for Danske Gymnasieelevers Sammenslutning.
FacebookTwitterKopier linkEmner:Pernille Rosenkrantz-Theil (politiker)|Stephanie Lose (politiker)|Venstre|Gymnasiale uddannelser|Danske Regioner




https://www.dr.dk/sporten/fodbold/kvindelandsholdet/fodbolddirektoer-enig-med-harder-kvindelandsholdet-skal-have-bedre

KvindelandsholdetFodbolddirektør enig med Harder: Kvindelandsholdet skal have bedre vilkårDBU's fodbolddirektør, Peter Møller, vil sikre bedre vilkår for kvindelandsholdet.
Pernille Harder har 113 A-landskampe på cv'et.
Af Helena Melin og Malte Nørgaard22.
sep.
2019 kl.
14.
42Bemærk: artiklen er mere end 30 dage gammelLæs opDet danske kvindelandshold i fodbold skal have bedre betingelser.
Det fastslår fodbolddirektør i DBU, Peter Møller, over for DR Sporten.
- Vores setup på kvindelandsholdet skal styrkes.
Det handler om vilkår, og vi skal ramme de betingelser, som de landshold, vi sammenligner os med, har, siger han.
Udtalelsen kommer, efter at kvindelandsholdets anfører, Pernille Harder, har efterspurgt ligeløn i landsholdsregi.
Harder fortæller selv, at ligeløn blot er en del af det, hun ønsker for sig selv og sine holdkammerater på landsholdet:- Det allervigtigste for os er, at vi har de samme vilkår som spillerne på herrelandsholdet.
Det har vi ikke på nuværende tidspunk, siger hun.
Hun peger blandt andet på, at herrelandsholdet har flere trænere og analytikere i staben, end kvinderne har.
Ligeløn er ikke et mål lige nuPernille Harder understreger, at ligeløn er en del af det, som spillerne på kvindelandsholdet ønsker, men hun ved, at det er en proces, der kan tage tid.
- Vores mål er at få ligeløn.
Vi ved godt, at det måske ikke sker i morgen, men vi har det som et mål, som vi hele tiden stræber efter at opnå, siger hun.
Men lige nu er fokus altså rettet mod de vilkår, de forskellige landshold tilbydes, og på den front kan en forbedring være på trapperne, oplyser DBU.
- Jeg har en god dialog med spillerne.
Det her handler ikke om løn.
Det handler om bedre betingelser og vilkår.
Det er jeg enig i, siger Peter Møller.
FacebookTwitterKopier linkEmner:Pernille Harder (fodboldspiller)|DBU|Fodbold|Ligebehandling




https://www.dr.dk/nyheder/kultur/film/i-nat-uddeles-verdens-vigtigste-og-fornemste-tv-pris-her-er-vores-vinder

Emmy Awards 2019Se temaFilm og serierI nat uddeles verdens vigtigste og fornemste tv-pris: Her er vores vinder-favoritter'Game of Thrones' har rekordmange nomineringer, men flere andre serier er ikke til at komme udenom, mener serieekespert.
Serien Succession er en af de serier, Frederik Dirks Gottlieb hepper på til dette års Emmy Awards.
(© HBO Nordic)Af Frederik Dirks Gottlieb22.
sep.
2019 kl.
18.
30Bemærk: artiklen er mere end 30 dage gammelLæs opNatten til mandag er det endnu engang tid til at kåre de bedste serier, skuespillere og kreative tv-folk, USA har at byde på, ved den 71.
Emmy-uddeling.
Prisen, som er blevet uddelt hvert år siden 1949, er og bliver den højeste hæder inden for tv og streaming.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
HBO's mest populære serie, 'Game of Thrones', har med 32 Emmy-nomineringer allerede slået rekorden for flest nomineringer på ét enkelt år nogensinde.
Det endda på trods af, at seriens ottende og sidste sæson fik en del negative ord med på vejen af både fans og anmeldere.
Til den indledende del af prisuddelingen (som kaldes 'Creative Arts Emmy Awards' og blev afholdt i sidste uge) vandt 'Game of Thrones' sine første ti priser - blandt andet for bedste kostumer, klipning, visuelle effekter og lyd.
Andre serier, der ligeledes høstede stort her, var 'Chernobyl' og 'The Marvelous Mrs.
Maisel'.
Det kan være et fingerpeg om, i hvilken retning akademiet sender deres kærlighed, når de store priser skal uddeles natten til mandag.
Men inden der går for meget politik i den, er det oplagt at kigge på feltet og udpege de serier, som rent faktisk fortjener den prestigefyldte Emmy-statuette.
Så jeg gentager lige, det her er ikke en liste over dem, jeg tror vinder, men derimod dem jeg hepper på natten til mandag, når Emmy-prisen igen uddeles.
Bedste dramaserie: 'Succession'Den amerikanske tv-serie 'Succession' er skabt af Jesse Armstrong og kan ses på HBO.
(© HBO Nordic)Nominerede: 'Better Call Saul', 'Bodyguard', 'Game of Thrones', 'Killing Eve', 'Ozark', 'Pose', 'Succession', 'This Is Us'.
Et forholdsvist stabilt felt, der vidner om, at dramaserien langt fra er død, selvom man ikke helt mærker den samme fortællerglæde, der udmærkede dramaserier som 'Breaking Bad', 'Mad Men' og 'The Americans' for få år siden.
Der er ikke en ekspert med respekt for sig selv, som ikke tror, at 'Game of Thrones' kommer til at vinde denne kategori.
Dels fordi 'Game of Thrones', selv med en svag sæson, er en formidabelt ambitiøs bedrift, men måske i højere grad fordi muligheden for at hædre denne epokegørende serie aldrig kommer igen.
Akademiet elsker at se serier ride mod solnedgangen med saddeltasken fuld af Emmy-priser, og 'Game of Thrones' bliver formentlig ikke nogen undtagelse.
Personligt håber jeg dog på, at 'Succession' hiver prisen hjem.
Der er ikke nogen tvivl om, at det er ved at blive den dramaserie, som alle taler om, men det er måske et år for tidligt til, at den kan snuppe prisen foran næsen på 'Game of Thrones'.
'Succession', der er en form for moderne – og væsentligt mere kvalitetsbevidst – version af 'Dynasty' ('Dollars') med en god portion 'Billions' smidt oven i hatten, har alt det, som en længerevarende seersucces skal indeholde: Intriger, gode skuespillere og et velskrevet plot om, hvem der skal overtage familievirksomheden.
En slags 'Arvingerne' tilført dyre jakkesæt og diamantsmykker.
'Succession' kan ses på HBO Nordic.
Bedste komedieserie: 'Fleabag'Bag serien 'Fleabag' er den britiske komiker Phoebe Waller-Bridge, som selv spiller seriens kvindelige hovedkarakter.
(© Amazon Prime Video)Nominerede: 'Barry', 'Fleabag', 'Russian Doll', 'Chitt's Creek', 'The Good Place', 'The Marvelous Mrs.
Maisel', 'Veep'.
Der er to store favoritter til at vinde i denne kategori, og det er uden tvivl 'Veep', hvor Julia Louis-Dreyfus spiller kynisk (og kikset) politiker, og 'The Marvelous Mrs.
Maisel' om en kvindelig komiker i 1950'ernes USA.
Især 'Veep' er fuldstændig fantastisk, men desværre for den nu afsluttede serie, så er den oppe imod en af de seneste års bedste serier inden for nogen kategori: 'Fleabag'.
Phoebe Waller-Bridge, som også er manuskriptforfatter på den kommende James Bond-film, har med 'Fleabag' begået en serie, der ikke kun giver krampe i lattermusklerne - den formår også at fremtvinge hele følelsesregistret.
Læs også:Har vundet flere priser: Hun står bag to af tidens sjoveste - og mest groteske - tv-serierEn serie med så genialt et cast og med timingens ukronede mester ved roret fortjener prisen for at være den mest helstøbte komedieserie-oplevelse længe.
'Fleabag' kan ses på Amazon.
Bedste miniserie: 'Escape at Dannemora'Her ses Benicio Del Toro som Richard Matt og Patricia Arquette som Tilly i serien 'Escape at Dannemora', der er instrueret af Ben Stiller.
(© Christopher Saunders/HBO Nordic)Nominerede: 'Chernobyl', 'Escape at Dannemora', 'Fosse/Verdon', 'Sharp Objects','When They See Us'.
År efter år er det mest spændende felt at finde i miniserie-kategorien.
Det tidsbegrænsede format munder som regel ud i knivskarpt skrevne serier, hvor skaberne har en højere grad af kunstnerisk frihed.
Rollen som vinder-favorit er fordelt mellem de to fortræffelige serier: 'When They See Us' og 'Chernobyl'.
Sidstnævnte havde jeg svært ved at få armene ned over, og den har allerede vundet adskillige af de indledende Emmy-priser.
Læs også:Her er årets mest uhyggelige serie: Virkelig katastrofe fik alvorlige konsekvenserDog må jeg erkende, at den serie, jeg havde den bedste oplevelse med i et ellers uhyre proppet felt, var fængselsserien 'Escape at Danemora'.
Serien bygger på virkelige begivenheder, hvor en kvindelig fængselsbetjent hjalp to indsatte med at planlægge en flugt.
Og nå ja, hun havde også et seksuelt forhold med begge mænd.
Serien er instrueret af Ben Stiller og ligner en million.
Og med skuespillere som Benicio del Toro, Paul Dano og Patricia Arquette bliver det simpelthen ikke bedre.
'Escape at Dannemora' kan ses på HBO Nordic.
Bedste skuespillere inden for drama: Billy Porter, Jodie Comer, Nikolaj Coster-Waldau og Lena HeadeyBilly Porter som ballroom-konferencien Pray Tell i Pose.
Billy Porter er en af de nominerede, som Frederik Dirks Gottlieb håber løber afsted med sejren ved dette års Emmy-show (© Pari Dukovic/FX)Drama-kategorien er pakket med skuespillere fra 'Game of Thrones' og den (i USA) ultrapopulære 'This Is Us'.
Indtil videre er det kun Peter Dinklage, som har vundet Emmy-statuetten, og han får også muligheden igen i år.
Dog så jeg gerne, at Nikolaj Coster-Waldau, som har været mere end stabil gennem samtlige sæsoner, endelig fik den ypperste tv-skuespiller-anerkendelse.
Ligeledes ville det være kriminelt, hvis hans tv-søster Lena Headey ikke fik en Emmy (for bedste kvindelige birolle) for sit portræt af moderlige psykopat Cersei Lannister.
Begge er de spået fine outsider-chancer for at vinde statuetten, men Peter Dinklage og Julia Garner ('Ozark') er favoritterne.
Inden for hovedrolle-kategorierne er jeg rimelig enig med oddssætterne, da både Billy Porter fra 'Pose' og Jodie Comer fra 'Killing Eve' er spået enormt gode chancer for at vinde prisen for henholdsvis bedste mandlige og bedste kvindelige hovedrolle.
Billy Porter ville være den første mandlige, homoseksuelle skuespiller til at få æren, og hans enigmatiske præstation i 'Pose' skriger efter det.
Ligeledes er Jodie Comers portræt af den psykopatiske lejemorder Villanelle i 'Killing Eve' en af de der sjældne kvinderoller, som giver plads til både at være følsom og benhård på én og samme tid.
Læs også:Du kan helt sikkert ikke lade være med at grine!
Her er de 3 sjoveste shows lige nuFacebookTwitterKopier linkEmner:Ben Stiller (skuespiller)|Julia Louis-Dreyfus (komiker)|USA|Teater|HBO




https://www.dr.dk/sporten/fodbold/superliga/rask-sikrer-uafgjort-til-hobro-mod-soenderjyske

SuperligaRask sikrer uafgjort til Hobro mod SønderjyskeMålmand Jesper Rask blev helten, da Hobro spillede 1-1 mod Sønderjyske.
22.
sep.
2019 kl.
14.
15Bemærk: artiklen er mere end 30 dage gammelLæs opI dag spillede Hobro og Sønderjyske 1-1 på DS Arena, da de mødtes i Superligaen.
I kampens overtid blev pointet sikret for nordjyderne, da målmand Jesper Rask reddede et straffespark.
Hobro havde flest chancer i opgøret, men de nordjyske angreb blev aldrig helt farlige.
De sidste par berøringer løb oftest ud i sandet for hjemmeholdet, der havde svært ved at finde hinanden i feltet.
Det blev også på et frispark, at norske Pål Alexander Kirkevold reddede et point til Hobro.
Sønderjyske formåede heller ikke at presse værterne i det åbne spil.
Til gengæld truede gæsterne flere gange på hjørnespark, som blev nærgående i Hobro-forsvaret.
Efter en halv times spil kom Hobro til kampens hidtil største chance.
Kantspilleren Edgar Babayan prøvede fra kanten af feltet og sendte afslutningen lige forbi fjerneste stolpe.
SønderjyskEs Mads Albæk havde muligheden for at sende sejr og tre point til Sønderjylland, men missede fra ellevemeterpletten.
 Hobros anfører Rasmus Minor siger pænt tak for hjælpen til sin keeper Jesper Rask.
Minor begik det straffespark i overtiden, som var meget tæt på at koste Hobro det uafgjorte resultat.
Heldigvis for Hobro-kaptajnen reddede Jesper Rask gløderne ud af ilden.
 Hobros Pål Alexander Kirkevold scorede en frisparksperle mod Sønderjyske til 1-1.
1 / 3SønderjyskEs Mads Albæk havde muligheden for at sende sejr og tre point til Sønderjylland, men missede fra ellevemeterpletten.
1 / 3Hobros anfører Rasmus Minor siger pænt tak for hjælpen til sin keeper Jesper Rask.
Minor begik det straffespark i overtiden, som var meget tæt på at koste Hobro det uafgjorte resultat.
Heldigvis for Hobro-kaptajnen reddede Jesper Rask gløderne ud af ilden.
2 / 3Hobros Pål Alexander Kirkevold scorede en frisparksperle mod Sønderjyske til 1-1.
3 / 3Det var dog Sønderjyske, der gjorde det til 1-0 umiddelbart inden pausen.
På et hjørnespark kom anfører Eggert Jonsson øverst og snittede bolden videre på overliggeren.
Derefter ramte bolden Hobro-spilleren Mathias Haarup og gik i mål.
Der skulle også en dødbold til, før Hobro fandt målet.
Ti minutter før slutfløjtet trak angriber Pål Alexander Kirkevold et frispark lige uden for Sønderjyskes felt.
Nordmanden sparkede selv direkte på mål og efterlod ingen chance for redning til målmand Sebastian Mielitz.
Jesper Rask lignede også en målmand uden chance, da Mads Albæk sparkede yderligt på et straffespark i overtiden.
Men Rask blev helten, da han fik handsken på bolden.
Sønderjyske står dermed uden sejr i syv ligakampe, mens Hobro henter sit sjette uafgjorte resultat i ti kampe/ritzau/FacebookTwitterKopier linkEmner:Hobro|SønderjyskE|Fodbold|Hobro Stadion|Mads Albæk (fodboldspiller)




https://www.dr.dk/sporten/fodbold/superliga/minut-minut-esbjerg-slaar-broendby






https://www.dr.dk/nyheder/kultur/boeger/kunst-40-milliarder-bliver-stjaalet-hvert-aar-nu-afsloerer-detektiv-hvor-det

BøgerKunst for 40 milliarder bliver stjålet hvert år.
Nu afslører detektiv, hvor det enderMarkedet for stjålet kunst er et af verdens største kriminelle markeder.
Det illegale marked for stjålet kunst er et af de største på verdensplan.
(© Falco Negenman.
Unsplash)Af Christopher Strandberg22.
sep.
2019 kl.
20.
28Bemærk: artiklen er mere end 30 dage gammelLæs op40 milliarder.
Så mange kroner bliver der hvert år stjålet kunst for på verdensplan.
Stjålet kunst er dermed et af de største kriminelle markeder, kun overgået af narkotika- og våbenhandel.
Der findes eksperter, der arbejder med at finde frem til de kunstværker, der bliver stjålet.
En af dem er den hollandske kunstdetektiv Arthur Brand, der gennem sin karriere har fundet mere end 200 kunstgenstande til en samlet værdi af over en milliard kroner.
I DR1-serien 'Jagten på de forsvundne eventyr' forsøger han at hjælpe vært Mette Frisk med at finde tre sjældne H.
C.
Andersen-manuskripter, der blev stjålet i 1992.
Kunstdetektiv Arthur Brand sammen med tv-vært Mette Frisk.
Sammen forsøger de at finde frem til H.
C.
Andersen-eventyrene 'Den lille havfrue', 'Kejserens nye klæder' og 'Elverhøj'.
(© Simon Mouridsen)Selvom Arthur Brands imponerende cv kunne antyde det modsatte, er det aldrig let at finde den stjålne kunst.
- Gerningsmænd og kunstskatte forsvinder i underverdenen.
Det gør mit arbejde svært, frustrerende og samtidig helt vildt spændende, siger han.
Jagten på de forsvundne eventyrI 1992 blev tre sjældne eventyr af H.
C.
Andersen stjålet fra Odense Bys Museer.
Det er originalmanuskripter til eventyrene 'Den lille havfrue', 'Kejserens nye klæder' og 'Elverhøj'Mette Frisk forsøger i tre afsnit at finde ud af, hvad der skete for 27 år siden.
Programmet bliver sendt hver søndag klokken 20 på DR1 og kan også ses på DR TV.
Og jo længere tid der går, jo sværere bliver det at forfølge bagmændene, fordi værkerne skifter hænder mange gange.
- Selve tyveriet er ofte et bestillingsarbejde.
Værkerne bliver solgt videre til kriminelle bander, som kan bruge det til at forhandle med, siger Arthur Brand.
Spørger man Arthur Brand, er kunsttyverier et globalt problem.
- Kunst kan ikke genskabes; det er en del af vores fælles kulturarv, så det er en hån mod os alle, når det bliver stjålet, siger han.
Han giver her sine bud på, hvor værkerne havner.
Kunstelskere, kig væk!
1Går op i røg(© Chirag Nayak.
Unsplash)Er det ikke svært at sælge kunst, der er stjålet, tænker du måske?
Jo, et auktionshus er nok ikke det bedste sted at gå hen, fortæller Arthur Brand.
Kunsttyverier i DanmarkNivaagaards Malerisamling, 1999.
Rembrandt og Bellini-maleri.
Værdi: 200 millioner kroner.
Statens Museum for Kunst, 2004: Sølvvarer af Georg Jensen.
Værdi: 800.
000 kroner.
Kongernes Jelling i Vejle, 2007: Kopier af Guldhornene.
Glyptoteket, 2015: En August Rodin-skulptur.
Værdi: To millioner kroner.
Interpol har en database, hvor stjålet kunst bliver registreret.
Lige nu er der omkring 50.
000 registrerede stjålne kunstværker.
- Man kan ikke sælge stjålet kunst.
Det går først op for 'normale' kriminelle bagefter.
De brænder det, fordi de frygter at ryge i fængsel, siger Arthur Brand.
Det er især antikviteter, malerier, skulpturer og religiøse artefakter, der er populære blandt museumsrøvere og kunsttyve.
2Brugt som ekstra sikkerhed(© Henrik Dønnestad.
Unsplash)Er det en gruppe, der står bag?
Er de professionelle eller amatører?
Er værkerne blevet solgt videre allerede?
Det er nogle af de spørgsmål, Arthur Brand forsøger at få svar på, når han skal finde frem til gerningsmændene.
- De stjålne værker bruges til at stille sikkerhed.
Det kan være i illegal handel med narkotika eller i andre former for organiseret kriminalitet, siger Arthur Brand.
Og han husker især én sag:I 2002 blev to Van Gogh-malerier stjålet i Amsterdam.
Octave Durham blev anholdt for tyveriet året efter, men malerierne dukkede først op 13 år senere i Italien.
Se overvågningsbillederne fra det spektakulære kunsttyveri i den hollandske storby her.
Octave Durham blev kendt som en af de mest berygtede kunstforbrydere i verden.
Han blev idømt lidt over to års fængsel for at have stjålet Van Gogh-malerierne, der er mere end 200 millioner kroner værd.
3En særlig form for afpresning(© Руслан Гамзалиев.
Unsplash)Kunsttyvene bruger den stjålne kunst som et betalingsmiddel.
'Artnapping', kaldes metoden.
- Metoden bruges af kriminelle kunstsvindlere i underverdenen.
Viden om værkerne kan få museer og private til at betale store løsesummer.
Det kan også bruges til at reducere gerningsmændenes fængselsstraffe, siger Arthur Brand.
Få lande har specialiseret politi, der beskæftiger sig med at opklare sager om kunsttyveri.
Sagerne har ofte lav prioritet, og størstedelen af den kunst, der bliver stjålet, dukker aldrig op igen, fortæller Arthur Brand.
- På verdensplan er der omkring otte procent, der bliver fundet igen.
Du har to år til at få værket ud af underverdenen.
Ellers er det for sent.
Læs også:Danmarks største forfatter: 10 ting, du (måske) ikke vidste om H.
C.
AndersenFacebookTwitterKopier linkEmner:Kriminalitet|Tyverier|DR1|Holland|Vincent van Gogh (billedkunstner)




https://www.dr.dk/sporten/fodbold/iranske-kvinder-far-lov-til-se-landskamp-pa-stadion

FodboldIranske kvinder får lov til at se landskamp på stadionFifa-præsident Gianni Infantino er blevet lovet, at kvinder må se Irans næste hjemmekamp på stadion.
Iranske kvinder kan få lov til at se VM-kvalifikationskampen mod Cambodja fra tribunerne 10.
oktober.
22.
sep.
2019 kl.
11.
04Bemærk: artiklen er mere end 30 dage gammelLæs opNår Irans mandlige fodboldlandshold den 10.
oktober spiller en VM-kvalifikationskamp på hjemmebane i Teheran mod Cambodja, får kvinder lov til at komme ind og overvære kampen.
Det er præsidenten for Det Internationale Fodboldforbund (Fifa), Gianni Infantino, blevet lovet, efter en tragisk sag, hvor en kvindelig iransk fodboldfan endte med at slå sig selv ihjel, da hun klædt ud som mand blev anholdt for at forsøge at overvære en klubkamp i Iran.
- Vi bliver nødt til at have kvinder til kampene - vi skal skubbe til Iran på en respektfuld, men tydelig måde, for nu kan vi ikke vente længere.
- Vi er blevet lovet, at kvinder har adgang til stadion i den næste landskamp i Iran.
Det er meget vigtigt, for med få undtagelser er det ikke sket i 40 år, og det her er et vigtigt skridt i den rigtige retning, siger Fifa-præsident Gianni Infantino.
Vil også arbejde for kvinder til klubkampeDet er ikke overraskende, at Infantino nu har fået en garanti for kvindelige fans på tribunen i den kommende landskamp.
I torsdags sagde Irans sportsminister, Masoud Soltanifar, også, at man var langt fremme i en proces, der i første omgang skulle sørge for, at kvinder kunne overvære landskampe med Irans deltagelse.
Fifa-repræsentanter er aktuelt i Iran.
I samarbejde med Det Iranske Fodboldforbund skal de lægge en plan for, at kvinder også skal kunne overvære nationale klubkampe.
Kvindelig fan satte ild til sig selvI sidste uge blev presset på både Fifa og Iran øget gevaldigt, da det blev offentliggjort, at en kvindelig fodboldfan var død af sine kvæstelser, efter at hun satte ild til sig selv.
Baggrunden var, at 29-årige Sahar Khodayari var blevet taget i at klæde sig ud som en mand for at overvære en fodboldkamp i marts i Iran med sin favoritklub, Esteghlal.
Da hun efterfølgende erfarede, at hun risikerede fængselsstraf i et halvt år, satte hun ild til sig selv foran en retsbygning i Teheran 2.
september, og hun døde senere af kvæstelserne.
Sahar Khodayari forklædte sig som mand med en paryk og en lang jakke, og efter episoden fik hun kaldenavnet "blue girl" med reference til Esteghlals klubfarver.
Også formanden for Dansk Boldspil-Union, Jesper Møller, har langet ud efter de iranske retningslinjer.
- Reglerne er glasklare.
Diskrimination kan ikke tolereres.
Og det er fuldstændig ligegyldigt, om det så handler om seksuel orientering, nationalitet, hudfarve eller køn.
Der er og skal være nultolerance over for den slags, sagde han i sidste uge til Politiken.
/ritzau/FacebookTwitterKopier linkEmner:FIFA|Fodbold|Iran|DBU|Gianni Infantino (idrætsleder)




https://www.dr.dk/sporten/fodbold/superliga/minut-minut-silkeborg-nedturen-fortsaetter-taber-hjemme-til-lyngby






https://www.dr.dk/nyheder/indland/flere-unge-skader-sig-selv-saadan-kan-venner-foraeldre-og-laerere-opdage-det

IndlandFlere unge skader sig selv: Sådan kan venner, forældre og lærere opdage det Få gode råd om, hvordan du opdager og håndterer unge, der skader sig selv.
34 procent af gymnasieeleverne herhjemme har på et tidspunkt i deres liv udøvet selvskade, viser en ny undersøgelse.
(Modelfoto) Af Theis Lange Olsen22.
sep.
2019 kl.
12.
06 | opdateret 24.
sep.
2019 kl.
09.
28Bemærk: artiklen er mere end 30 dage gammelLæs opDet kan være meget svært at opdage, når børn og unge skader sig selv.
Ofte skammer de sig over det og skjuler derfor deres skader for omverdenen.
Læs også:Hver tredje gymnasieelev har gjort skade på sig selvSå hvad kan man gøre, hvis man har en mistanke om selvskadende adfærd hos sine børn eller en god ven?
Vi anbefaler, at man undgår dramatiske reaktioner og har fokus på, at man er glad for at have fået det at vide.
Sabine Elm KlinkerDR Nyheder har talt med Sabine Elm Klinker, der er vicedirektør i Landsforeningen mod Spiseforstyrrelser og Selvskade.
Hun kalder det et 'samfundsproblem, alle har et ansvar for', når hver tredje gymnasieelev ifølge en undersøgelse fra Aalborg Universitet, som Berlingske beskriver, har gjort skade på sig selv.
Og hun understreger, at det er meget kompliceret at dæmme op for.
- Børn og unge har sjældent lyst til, at deres forældre får det at vide.
Derfor oplever vi ofte, at det er børn og unge i netværket, der er de første, der ved det.
Rigtig mange kan holde det hemmeligt mellem hinanden.
Og som en god ven 'sladrer' man jo ikke.
Vores råd er, at man trods det får involveret nogle voksne.
HVAD ER SELVSKADE?
Typiske eksempler på selvskade er at skære, brænde, bide eller slå sig selv.
Den fysiske skade er ofte overfladisk, og hensigten er ikke at begå selvmord eller ødelægge kroppen, men at få det bedre.
Ofte vil en selvskadeepisode resultere i skam- og skyldfølelser, hvilket kan fremprovokere nye selvskadende handlinger.
Mange personer med selvskade er selvkritiske og har et lavt selvværd.
LÆS MERE OM SELVSKADE HER.
- Det er ikke sikkert, det lige skal være forældrene i første omgang, men så en lærer eller en anden voksen, og så må den voksne agere videre på det.
I første omgang skal det flyttes væk fra, at det er børnene, der tager ansvar for hinanden, siger Sabine Elm Klinker.
Dækker kroppenMen først skal de pårørende opdage, at barnet eller den unge skader sig selv og forstå, at der er tegn på mistrivsel.
Her kan man blandt andet lægge mærke til, om de i stigende grad trækker sig fra sociale sammenhænge eller i det hele taget begynder at opføre sig anderledes.
- Specifikt i forhold til selvskade kan man se efter, om barnet eller den unge dækker sin krop meget og går med lange ærmer, selv om det er varmt.
Eller at se efter nogle mærker eller skader på kroppen, som man ikke har set før, siger Sabine Elm Klinker.
Det kan også være, at barnet eller den unge ikke vil gå i badetøj ved stranden eller pludselig ikke vil være med til gymnastik eller idræt i skolen længere.
Ekspert forklarer blandt andet det stigende antal selvskadende gymnasieelever med de sociale medier, der skaber et enormt pres.
Opdager forældre eller venner først nogle af de her tegn, så skal de ikke være bange for at konfrontere barnet eller den unge med det samme, lyder det.
- Vi opfordrer til at dele sin bekymring.
Nogle voksne kan tænke, at de gør de værre ved at spørge til det, hvis det nu ikke rigtigt har udviklet sig endnu.
Det gør man ikke.
Man skal ikke være bange for at gøre det værre.
Så spørg til de følelser, der ligger bag selvskaden i stedet for at fokusere alt for meget på den fysiske selvskade.
- Vi anbefaler, at man undgår dramatiske reaktioner og har fokus på, at man er glad for at have fået det at vide, så man nu har mulighed for at hjælpe.
Mange kan reagere meget voldsomt på selvskade, fordi man også kan komme til at tænke på selvmord, men selvskade er ikke et selvmordsforsøg.
Det er et forsøg på at overleve, et forsøg på at håndtere de svære ting i livet, siger Sabine Elm Klinker.
Selvskadende adfærd kan ifølge eksperter godt sammenlignes med den beroligelse, man kan få af at drikke alkohol.
Mange, der skader sig selv, oplever altså kortvarigt en pause fra ubehagelige følelser.
Find en, du stoler påDet næste skridt er at få involveret nogle fagfolk, der kan hjælpe barnet eller den unge med at komme væk fra den selvskadende adfærd.
- Det er en rigtig god ide at få involveret den pædagogiske psykologiske rådgivning (PPR) og egen læge.
Og så er der gratis og anonym rådgivning hos Landsforeningen mod Spiseforstyrrelser og Selvskade, siger Sabine Elm Klinker.
Tidligere på året stod 22-årige Emilie Haahr frem og fortalte, at hun havde skåret i sig selv, siden hun var 12 år.
Hun fik hjælp af en psykolog til at tale om sine følelser, og netop det at tale åbent om de ting, man går og bokser med, er hendes bedste råd til andre unge, der skader sig selv.
- Find én, du virkelig stoler på, og tal med dem om, hvad der foregår.
Det kan både være en professionel og en ven, du taler med - bare det er én, der accepterer dig for den, du er, fortalte Emilie Haahr.
Se hele Emilies historie i videoen her:Opdatering: Artiklen er blevet opdateret med nyt billede.
FacebookTwitterKopier linkEmner:Psykiske lidelser|Landsforeningen mod spiseforstyrrelser og selvskade|Aalborg Universitet|Berlingske Media|Sundhed og velvære




https://www.dr.dk/sporten/fodbold/superliga/minut-minut-fc-nordsjaelland-slaar-aab-i-taet-opgoer






https://www.dr.dk/sporten/cykling/brian-holm-ny-vm-disciplin-er-cyklings-svar-pa-bagedysten

CyklingBrian Holm: 'Ny VM-disciplin er cyklings svar på bagedysten'Disciplinen 'Team time trial mixed relay' er et underligt påfund, mener Brian Holm før disciplinens VM-debut.
Brian Holm sammenligner en ny VM-disciplinen, med DR's underholdningsprogram 'Den Store Bagedyst'.
(Arkivfoto) 22.
sep.
2019 kl.
10.
56Bemærk: artiklen er mere end 30 dage gammelLæs opSøndag ser en ny disciplin chancen ved VM i cykling, når der skal køres holdtidskørsel for blandede køn som en stafet.
Det er første gang, at mænd og kvinder på samme hold skal kæmpe om VM-metal.
Den i alt 28 kilometer lange rute i engelske Harrogate er delt op i to.
Hvert land stiller med tre mandlige og tre kvindelige ryttere.
Først skal de tre mænd ud på ruten, og når de to hurtigste af dem har tilbagelagt 14 kilometer, bliver de tre kvinder sendt ud på den sidste halvdel af ruten.
Uret standses, når de første to kvinder har passeret målstregen.
Disciplinen er opfundet og indført af Den Internationale Cykelunion (UCI) for at få mere fokus på ligestilling.
'Noget af det underligste'Brian Holm, der er sportsdirektør hos Quick-Step og tidligere professionel cykelrytter, er dog langt fra begejstret for det nye konkurrenceformat.
Det siger han i et interview med Jyllands-Posten.
- Det her er noget af det underligste, jeg nogensinde har hørt om.
Man kunne have lavet det smukkeste holdløb som i gamle dage med en distance på op til 100 kilometer, hvor der var prestige i at vinde - både for mændene og kvinderne.
- Men det skal da ikke være et stafetløb.
Det er ikke en del af cykelsportens dna.
Det er mere til dem, der ellers ville se 'Den Store Bagedyst', siger Brian Holm til avisen.
Deltager glæder sigMere positiv er Martin Toft Madsen, der en af de seks danske deltagere i disciplinen.
- Jeg tænkte, at det kunne være sjovt at prøve, og jeg vil gerne være med til at få sat det godt i gang, siger han til Jyllands-Posten.
Foruden Martin Toft Madsen består det danske hold af Christoffer Lisson, Julius Johansen, Pernille Mathiesen, Julie Leth og Louise Norman Hansen.
Det første hold kører ud på ruten i Harrogate klokken 14.
10 dansk tid, mens det sidste hold sendes afsted klokken 16.
04, skriver VM-arrangøren på sin hjemmeside.
Det forventes at tage lidt over en halv time for holdene at tilbagelægge de 28 kilometer.
/ritzau/FacebookTwitterKopier linkEmner:Julie Leth (cykelrytter)|Martin Toft Madsen (cykelrytter)|Quick-Step Team|Cykelsport|England




https://www.dr.dk/sporten/fodbold/superliga/minut-minut-fck-og-fc-midtjylland-deler-i-intens-topkamp






https://www.dr.dk/nyheder/regionale/fyn/kristian-var-fuld-og-oedelagde-kunstvaerk-paa-festival-slipper

FynKristian var fuld og ødelagde kunstværk på festival: Slipper for politianmeldelse ved at gøre skaden god igenI stedet for politianmeldelse og sagsanlæg skal Kristian Bergholdt udføre civil samfundstjeneste.
Af Jonatan Grau Møller22.
sep.
2019 kl.
10.
55Bemærk: artiklen er mere end 30 dage gammelLæs opHvad ville du gøre, hvis der var nogen, der ødelagde dine ting i en brandert?
Det oplagte vil nok være en politianmeldelse og et erstatningskrav.
Men hvad så, hvis personen rækker hånden ud med en undskyldning og ønsket om at udbedre skaderne?
Sådan så kunstværket ud på Heartland, inden det blev væltet i søen.
Lige nøjagtig dét har de to kunstnere Magnus Fuhr og Jesper Waaben Bogaard været nødt til at tage stilling til.
Under dette års Heartland Festival udstillede de et kunstværk.
En stor stjerne af aluminium, der med LED-lamper skulle lyse op ude midt på en sø.
Men på andendagen, af den tre dage lange festival, får de to kunstnere et opkald fra Heartlands ledelse.
Stjernen er gået i stykker.
- Da jeg kommer tæt på, kan jeg se, at det er lidt mere grelt.
Stjernen ligger halvt nede i vandet, og det kan den ikke, medmindre der er noget helt galt, fortæller Jesper Waaben Bogaard.
På bredden kunne måbende vidner iagttage Kristian Bergholdts forsøg på at klatre op i kunstværket.
Den nøgne mandKunstneren havde ret.
Der var noget helt galt.
For stjernen var ikke knækket over af sig selv.
Den havde fået "hjælp".
Af en fuld, nøgen mand ved navn Kristian Bergholdt.
- I min branderts kådhed får jeg den rigtig dårlige idé, at jeg skal sidde ude på raften ved kunstværket, fortæller han og fortsætter:- Efter et par forsøg, hvor jeg ikke kan komme op, tager jeg fat i benene på stjernen og vurderer, at de er stærke nok til, at jeg kan hive mig op.
Men det viser sig ret hurtigt, at det var de slet ikke.
Stjernen knækker og falder i vandet, hvorefter den nøgne mand svømmer tilbage mod land.
- Min første tanke er, at jeg skal have fat i en vagt, siger Kristian Bergholdt.
Men det er slet ikke nødvendigt.
Vagterne står allerede og venter på ham.
- Jeg får noget tøj på, hvorefter de følger mig op på festivalkontoret.
I løbet af ti minutter får jeg af vide, at jeg skal pakke min ting, forlade festivalen, og at det er blevet meldt til politiet.
Dårlig samvittighed banker påEn time efter at have klatret i søen, står Kristian Bergholdt ude på den anden side af festivalpladsen med al sin oppakning.
På vej væk.
Her begynder tankerne og den dårlige samvittighed at melde sig.
Så hurtigt han kan, tager han kontakt til kunstnerne.
Men de svarer ikke.
- Internettet bliver min værste fjende.
Man kan google alt.
Og der kan jeg se, at utilsigtet hærværk kan resultere i en fængselsdom, siger Kristian Bergholdt.
Panikken breder sig, så han prøver både over Facebook Messenger og via mail.
En alternativ løsningNetop den ihærdighed bærer frugt.
- Vores følelser for den her mand var ikke helt gode.
Når han så samtidig kontakter os, viser det, at han har noget karakter og mod til at ville gøre det godt igen.
På den måde kommer der noget menneskeligt på, som vi føler, at vi kan arbejde videre med, siger Magnus Fuhr.
De to kunstnere blev derfor hurtigt enige om, at den menneskelige relation er mere værd end et pengebeløb.
Derfor trækker de politianmeldelsen tilbage.
I stedet bliver løsningen, at Kristian Bergholdt skal arbejde "straffen" af, som en form for civil samfundstjeneste.
Kristian Bergholdt med kunstværket, som han klatrede op i og ødelagde på Heartland.
 Jesper Waaben Bogaard (tv.
) og Magnus Fuhr er glade for at have fundet en, med egne ord, menneskelig løsning.
1 / 2Kristian Bergholdt med kunstværket, som han klatrede op i og ødelagde på Heartland.
1 / 2Jesper Waaben Bogaard (tv.
) og Magnus Fuhr er glade for at have fundet en, med egne ord, menneskelig løsning.
2 / 2Der er ikke aftalt et præcist antal timer.
Men han skal hjælpe til i værkstedet.
Den første opgave er - ironisk nok - at ordne Stjernen, så den kan blive klar til at blive udstillet igen.
Dén løsning er Kristian Bergholdt glad for.
- Om jeg lægger 10 eller 2000 timer er ligegyldigt for mig.
Det vigtigste er, at vi har fundet en løsning, som alle er tilfredse med, siger han.
FacebookTwitterKopier linkEmner:Kriminalitet|Facebook|Heartland Festival|Billedkunst|Kværndrup




https://www.dr.dk/nyheder/indland/unge-med-handicap-forskelsbehandles-i-uddannelsessystemet-0

IndlandUnge med handicap forskelsbehandles i uddannelsessystemetMange unge med fysiske eller psykiske handicap oplever, at kommunerne ser bort fra deres uddannelsesønsker.
Maria Ditlevsen har ADHD og drømmer om at arbejde med landbrug.
Men hendes kommune har bestemt, at hun skal gå på en skole, hun ikke kan lide.
Af Helgi Ólafsson22.
sep.
2019 kl.
07.
23Bemærk: artiklen er mere end 30 dage gammelLæs opNår unge med handicap skal tage sig en ungdomsuddannelse, er mulighederne begrænsede.
En af uddannelsesmulighederne er en særligt tilrettelagt ungdomsuddannelse (STU), og ifølge loven skal kommunen tage de unges ønsker med i betragtning, men mange unge oplever, at kommunerne ikke lytter.
Flere foreninger og handicaporganisationer, som DR Nyheder har været i kontakt med, kender problemet og mener, at er der tale om forskelsbehandling af unge med særlige behov.
10-15 henvendelser om ugenI foreningen Ligeværd, der kæmper for folk med særlige behov, får de ugentligt mellem 10 og 15 henvendelser fra unge og deres forældre, der er utilfredse med deres STU-tilbud.
Og ifølge sekretariatschef i Ligeværd, Esben Kullberg, har unge med særlige behov ringere uddannelsesmuligheder end andre unge.
- Jeg ser i høj grad, at det her er en forskelsbehandling.
Jeg tror ikke, nogen ville kunne komme af sted med at gøre det her på andre uddannelsesområder uden at blive ramt af en kæmpe storm af protester.
Hvad er STU?
STU står for særligt tilrettelagt ungdomsuddannelse og er en treårig, individuelt sammensat ungdomsuddannelse.
Unge under 25, der ikke kan gennemføre en anden ungdomsuddannelse, selv ikke med specialpædagogisk støtte, har krav på at få tilbudt en særligt tilrettelagt ungdomsuddannelse.
STU henvender sig til unge udviklingshæmmede og andre unge med særlige behov, herunder blandt andre:Unge med svære bevægelseshandicapMultihandicappede ungeUnge med autismeUnge med ADHDUnge med andre psykiske lidelserUnge med erhvervet hjerneskadeFra landbrug til klasseundervisningMaria Ditlevsen er 18 år gammel og har epilepsi, ADHD og indlæringsvanskeligheder.
Derfor har hun hele sin skolegang gået i specialklasse eller -skole, og er en af de unge, der har behov for en særligt tilrettelagt ungdomsuddannelse.
Hun er fra Them i Silkeborg Kommune, og i foråret 2018 besluttede kommunen, at hun skulle igennem et afklaringsforløb for at vurdere, om hun er i målgruppen for et STU-tilbud.
Maria Ditlevsen vil gerne have en landbrugsuddannelse, og derfor fik hun lov at gå i et år på Havredal Praktiske Uddannelser i Viborg Kommune.
Det var en meget positiv oplevelse for Maria, fortæller hendes mor, Lisa Vilhelmsen.
- Maria har udviklet sig meget på Havredal, både fagligt, men også socialt.
Hun har ikke haft venner før, og det har hun fået på Havredal.
Men efter afklaringsforløbet på Havredal valgte Silkeborg Kommune imidlertid, at Maria Ditlevsen skulle gå på Silkeborgs kommunale tilbud, der er præget af stillesiddende klasseundervisning.
På Havredal kan Maria være mere aktiv og passe dyr.
Bliver ikke set og forståetOg ifølge Lisa Vilhelmsen passer hverken de fysiske rammer eller undervisningen på den nye uddannelse til datterens behov.
- Hun trives ikke.
Hun oplever ikke at blive set og forstået.
Hun bliver bedt om at sidde musestille på en stol, når hun har ADHD.
Det er fysisk umuligt.
Maria Ditlevsen selv savner at være aktiv i skoletiden, og hun er ikke glad for den undervisning, hun får i Silkeborg.
- Det eneste jeg kan lide, der hvor jeg går nu, det er pauserne.
Der kan jeg være aktiv og fri.
Allerede efter knap halvanden måned på den nye skole blev Maria sygemeldt med stress, og hendes mor har nu anket kommunens beslutning.
Forening: Klar forskelsbehandlingDet er svært at sætte tal på, præcis hvor mange unge med særlige behov, der oplever, at de ikke kan vælge deres egen uddannelse.
Men i Undervisningsministeriets egen evaluering af den særligt tilrettelagte ungdomsuddannelse fra 2017 svarede 21 pct.
af forældre til unge på en STU, at de ikke fik det tilbud, de ønskede.
Jeg savner at kunne være en glad Maria, som jeg var engang.
Maria Ditlevsen, STU-elevI 2017 gik 6.
239 unge på et STU-tilbud, og det svarer derfor til, at lidt over 1.
300 af dem gik på et STU-tilbud, de ikke havde ønsket.
Maria Ditlevsen håber på at kunne genoptage sin landbrugsuddannelse og få glæden ved at gå i skole tilbage igen.
- Jeg savner grisene.
Jeg savner at kunne være en glad Maria, som jeg var engang.
Esben Kullberg fra Ligeværd vurderer, at der er tale om klar forskelsbehandling af unge med særlige behov, når de ikke kan vælge egen uddannelse, og han er overbevist om, at det ikke ville gå i det ordinære uddannelsessystem.
- Jeg tror ikke, der er nogen andre unge mennesker, der ville finde sig i, at der var nogen, der på den måde bestemte præcis, hvor de skulle tage deres uddannelse.
Desuden mener han, at de unges retskrav på en ungdomsuddannelse ikke har nogen værdi, hvis kommunerne ser stort på de unges ønsker.
KL: De unge er hjerteblodI Kommunernes Landsforening mener man, at kommunerne gør alt, hvad de kan for at give alle unge med særlige behov den rigtige uddannelse.
Kontorchef for Børn, Unge og Folkeskole i KL, Peter Pannula Toft, mener, at de unges retskrav på en ungdomsuddannelse stadig har stor værdi.
- Det retskrav er rigtig meget værd, og vi arbejder stenhårdt i kommunerne for at hjælpe hver eneste ung med at lykkes.
De her unge er kommunalt hjerteblod.
Men trods afvisning af kritikken, er Peter Pannula Toft interesseret i at se på ændringer af den særligt tilrettelagte ungdomsuddannelse for at tage mere hensyn til de unges forskellige behov.
- Jeg synes, vi har en god og fornuftig ramme.
Jeg kunne dog godt se for mig en snak med regeringen og ministeren om, om vi i virkeligheden har en fleksibel nok særligt tilrettelagt ungdomsuddannelse, når nu vi netop ved, at vores unge er meget forskellige.
Silkeborg Kommune har ikke ønsket at stille op til interview med DR Nyheder, men siger i et skriftligt svar, at 'selv om vi så vidt muligt forsøger at opfylde de unges og deres forældres ønsker om en drømmeuddannelse, vil der være sager, hvor de unge bliver skuffede, og vores afgørelser kan synes uretfærdige'.
FacebookTwitterKopier linkEmner:Uddannelse|Ungdomsuddannelser|Kommunernes Landsforening|Silkeborg Kommune|Silkeborg




https://www.dr.dk/nyheder/politik/kulturminister-fjerner-krav-dr-maa-igen-skrive-lange-dybdegaaende-artikler

MedieforhandlingerSe temaPolitikKulturminister fjerner krav: DR må igen skrive 'lange, dybdegående artikler'Rød blok vil 'styrke armslængdeprincippet' i et tillæg til public service-kontrakten.
Kultur- og kirkeminister Joy Mogensen er klar til at ændre krav til DR.
Af Emil Eller22.
sep.
2019 kl.
10.
13Bemærk: artiklen er mere end 30 dage gammelLæs opKulturminister Joy Mogensen (S) fjerner nu en række krav til DR, hvilket ifølge ministeren vil "styrke armslængdeprincippet" i forholdet mellem politikerne og DR.
Det sker gennem et tillæg til DR's nuværende public service-kontrakt, som er besluttet i samarbejde med SF, Radikale Venstre, Enhedslisten og Alternativet, skriver Kulturministeriet i en pressemeddelelse.
Fremtidens public service bliver formidlet på nettet, og så skal man ikke begrænse public service indhold på nettet.
Joy Mogensen (S), kulturministerÆndringerne betyder, at DR nu igen må skrive lange, dybdegående artikler på nettet, at DR i første omgang ikke alligevel skal stille sit arkiv til rådighed for andre, og at Kulturministeriet ikke skal godkende ændringer i DR's kanaler.
Lange artikler er okayDR's public service-kontrakt er en kontrakt mellem DR og Kulturministeriet, der fastlægger DR's opgaver.
I den kom der efter det seneste medieforlig under kulturminister Mette Bock (LA) til at stå, at:- DR skal på dr.
dk have fokus på egenproduktion og danske produktioner med lyd, billede og tekst.
DR kan bringe tekstbaserede nyheder, men skal afholde sig fra lange, dybdegående artikler.
Partierne i blå blok vedtog sidste år et medieforlig, der blandt andet reducerede DR's budget med 20 procent.
Kravet om ikke at skrive lange, dybdegående artikler mødte dengang stor politisk modstand fra oppositionen, der mente, at det var et brud på armslængdeprincippet, og at regeringen og resten af blå blok med det nye krav var begyndt at påvirke DR's journalistik.
Det er altså det krav, der nu bliver ændret.
- Fremtidens public service bliver formidlet på nettet, og så skal man ikke begrænse public service-indhold på nettet.
Kravet om, at DR skal afholde sig fra at publicere dybdegående artikler online har fra starten været et fejlskud, skriver kulturministeren i pressemeddelelsen.
Kravet blev dengang indført af konkurrencehensyn, lød det fra daværende kulturminister Mette Bock (LA).
- DR's opgave er at levere et indhold til danskerne, som ikke går i direkte konkurrence med det, som private medier tjener deres penge på, sagde hun.
Ministeriet skal ikke godkende kanalerPartierne har også valgt at sætte et krav om, at DR skal stille sit arkiv til rådighed for omverdenen, og at andre skal kunne bruge DR's programmer, på pause.
Planerne bliver ifølge ministeriet skrinlagt, indtil en ny medieaftale er forhandlet på plads.
Sidste del af aftalen indebærer, at DR ikke længere skal spørge kulturministeren om lov, hvis man ønsker at ændre i antallet af kanaler på radio eller i tv.
Det skal fremover kun godkendes af Radio- og tv-nævnet.
Aftalen kommer i kølvandet på, at regeringen for få dage siden gav en ekstrabevilling på 15 millioner kroner til DR, der har til formål at lade de ellers lukningsramte radiokanaler P6 Beat og P8 Jazz fortsætte med at sende i 2020.
Kulturministeren har bebudet forhandlinger om en helt ny medieaftale i 2020.
FacebookTwitterKopier linkEmner:Joy Mogensen (politiker)|Liberal Alliance|Mette Bock (politiker)|Radio- og tv-nævnet|Mediepolitik




https://www.dr.dk/sporten/fodbold/superliga/kraul-foer-superliga-brag-i-parken-en-topkamp-med-hold-i-forandring

Af DR Sportens FodboldkommentatorAndreas KraulSuperligaKraul før Superliga-brag i Parken: En topkamp med to hold i forandringDR Sportens kommentator Andreas Kraul ser frem mod Superliga-topkampen mellem FCK og FCM.
Både FC København og FC Midtjylland viser – enten af lyst eller nød - nye fodboldmæssige ansigter inden søndagens indbyrdes opgør, mener Andreas Kraul.
22.
sep.
2019 kl.
09.
30Bemærk: artiklen er mere end 30 dage gammelLæs opDet er en yderst interessant fodboldmæssig armlægning, som finder sted i aften klokken 18.
00 i Parken på Østerbro i København.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mereRent pointmæssigt er scenariet glasklart.
Superligaens to bedste hold mødes i sæsonens første direkte duel med et lille plus til gæsterne fra FC Midtjylland, som med en sejr vil kunne slå et tidligt hul til de forsvarende mestre fra FC København på syv point.
Så langt, så godt.
I sig selv en spændende topkamp, der imidlertid også har nogle ekstra elementer af interesse, eftersom det faktisk er to hold under hver sin form for forandring, der skal måle sig direkte op mod de mest åbenlyse konkurrenter.
Stor københavnsk transformationFC Københavns transformation er mest tydelig.
Væk i forhold til forårets overtag i ligaen er lige nu permanent topscorer Robert Skov samt midlertidigt de to markante angribere Dame N’Doye og Jonas Wind, mens Viktor Fischer fortsat slet ikke har scoret i sine første otte kampe i Superligaen.
Angrebskometen Jonas Wind er tidligst tilbage fra sin skade i starten af 2020.
Det giver et andet udtryk spillemæssigt, og så sent som i torsdagens kamp mod schweiziske FC Lugano så man, at FCK-stilen – mest af nød – er ændret markant.
Sidste sæsons våben med at spille boldene tidligt op til enten N’Doye eller Jonas Wind, der så kunne holde længe nok i kuglen til, at andet geled kunne komme i position, er ikke i nærheden af at være lige så brugbart med hverken Pieros Sotiriou eller Michael Santos.
Og Nicklas Bendtner, der potentielt kunne udfylde noget af den samme rolle, er endnu ikke i tilstrækkelig kampform.
Derfor bliver FCK-spillet anderledes.
Mindre direkte og i banens længderetning.
Der skal arbejdes længere tid for at gennembryde modstanderne, og det er samtidig sværere at se, hvor målene skal komme fra.
Uden N’Doye og Wind i ligningen er københavnernes topscorer for eksempel lige nu Pieros Sotiriou med to mål i Superligaen, mens Jens Stage, Pierre Bengtsson og Michael Santos har lavet et enkelt hver.
Dame N' Doye (tv.
) er tilbage på træningsbanen for FC København, men er ikke klar til at spille kamp endnu.
Ståle Solbakkens hold vil nok i endnu højere grad blive mere kompakt – og måske dermed også sværere at score imod, men de vil også skulle kæmpe hårdere for deres egne scoringer, og nordmandens meget direkte opsang til især Viktor Fischer og Rasmus Falk inden torsdagens kamp i Europa League var meget kalkuleret og væsentlig.
De to får et stort ansvar for at skabe chancer og holde flow og tempo i spillet.
FCM har sagt farvel til store profilerSituationen er anderledes i FC Midtjylland, men det er faktisk også et hold, der har forandret sig en del bare i forhold til forårets sølvmedaljer.
Fokus har mest været på den store udskiftning hos FC København, men FC Midtjylland har i skikkelse af tidligere anfører Jakob Poulsen samt Paul Onuachu, Kian Hansen og Gustav Wikheim faktisk også sagt farvel til fire af spillerne fra den absolutte top i hierarkiet.
Jakob Poulsen var med til at slå FCK, sidst de to mandskaber stod over for hinanden.
Nu er anføreren fortid i FC Midtjylland.
Og ser man på de helt tørre tal, så stillede FC Midtjylland i sidste sæson typisk med en startopstilling med en gennemsnitsalder på mellem 27 og 28 år, mens den i denne sæsons seneste hjemmekamp mod Brøndby var under 25 år.
Det er en ganske markant foryngelse, der er sket samtidig med et godt nok temmelig udramatisk trænerskifte fra Kenneth Andersen til Brian Priske og i tillæg faktisk også et systemskifte.
Den nye cheftræner, Brian Priske, side om side med den tidligere mand i spidsen, Kenneth Andersen.
(© dr)Nyt midtjysk forsvarskonceptFC Midtjylland blev i 2018 danske mestre med en tre-back kæde i forsvaret samt et par dygtige wingbacker, og det har siden været et fast koncept på Heden, men med skiftet til Brian Piske er formationen også ændret til i stedet at være bygget op omkring en klassisk firekæde ledet af den nye anfører, Erik Sviatchenko.
© ScanpixSeneste fem kampe mellem FCK og FCM12.
05.
19: FC Midtjylland - FC København 4-0 (Superligaen)18.
04.
19: FC København - FC Midtjylland 3-0 (Superligaen)25.
11.
18: FC København - FC Midtjylland 2-1 (Superligaen)01.
11.
18: FC Midtjylland - FC København 2-0 (Pokalturneringen)16.
09.
18: FC Midtjylland - FC Købehavn 3-1 (Superligaen)Ikke den største revolution i fodboldens åbne værksted, men dog alligevel et andet udtryk, og – hvis man spørger nogle af Midtjyllands bærende spillere – også en ganske kærkommen energiindsprøjtning efter sæsonåbningen, hvor holdets udtryk ellers godt kunne savne – ja, netop noget energi og glæde.
Jakob Poulsen, der nu træner under den australske forårssol, var en markant og vigtig figur på holdet, men selv også han har kunnet undværes, og i stedet for ham som rolig og velovervejet spilstyrer er midtjydernes offensive udtryk mere drejet hen mod det uforudsigelige personificeret især i skikkelse af Evander og senest tilførslen af Emiliano Marcondes.
Fornyet spillelyst i MidtjyllandDe seneste kampe har vist et mere friskt og ungdommeligt FCM-hold, der dermed også kommer med stor tro på egne evner inden mødet med FC København, som i modsætning til gæsterne også har Europa League at fokusere mental og fysisk energi på.
”Det har midtjyderne jo selv valgt fra”, har det lidt spidst lydt fra FCK-lejren, men faktum er, at de europæiske kampe både kan være gode og dårlige i forhold til at præstere i Superligaen.
Se eller gense højdepunkterne fra det seneste opgør mellem de to hold:Med succes og overskud i truppen vil de internationale kampe kunne give mulighed for spilletid til alle samt et "europæisk tempo", der kan overføres til Superligaen, men i FC Københavns skadesplagede periode har det tydeligvis været en belastning med to kampe om ugen, hvilket man for eksempel tydeligt så i forbindelse med 1-0 nederlaget til AaB i Aalborg.
Nu har FC København kunnet lade op i mere ro og mag med de fornuftige tre point fra første kamp i gruppespillet torsdag aften, og alt tyder på en spændende og yderst interessant tidlig topkamp i Parken.
Mesterskabet bliver langt fra afgjort allerede her i september måned, men vi kan få en klar indikation af, hvilket af topholdene som er længst fremme med forandringerne.
Kampen mellem FC København og FC Midtjylland bliver lige som alle andre kampe i den bedste danske række sendt direkte i LIGA på P3.
Søndag sender programmet otte timer fra 12-20.
FacebookTwitterKopier linkEmner:Brian Priske (fodboldtræner)|Erik Sviatchenko (fodboldspiller)|FC København|Fodbold|København




https://www.dr.dk/sporten/fodbold/superliga/minut-minut-soenderjyske-braender-straffe-i-overtiden-og-deler-med-hobro






https://www.dr.dk/nyheder/detektor/detektor-df-tager-fejl-klimamaal-goer-ikke-danmark-til-det-nye-cuba

DetektorDetektor: DF tager fejl - klimamål gør ikke Danmark til det nye Cuba Klimaordfører Morten Messerschmidt nægter at forklare Cuba-eksempel i DF's klimaplan.
Morten Messerschmidt er klima- og energiordfører i Folketinget for Dansk Folkeparti og står bag partiets nye klimaplan.
Af Sofie Frøkjær22.
sep.
2019 kl.
09.
05Bemærk: artiklen er mere end 30 dage gammelLæs op"Klimahysteri" og "Klimatosser" var nogle af de ord, som Dansk Folkeparti brugte om klimadebatten under valgkampen tidligere på året.
Men nu har DF-formand Kristian Thulesen Dahl udtalt, at partiet støtter op om S-regeringens klimamål om at reducere udledning af CO2 og andre drivhusgasser med 70 procent inden 2030.
Samtidig har Dansk Folkeparti lanceret en ny klimaplan.
Den giver indtryk af, at regeringens klimamål giver “alvorlige risici” for, at Danmark vil nærme sig det velstandsniveau, der er på den socialistiske østat Cuba.
Om det kan passe, har Detektor set nærmere på.
Hvad påstår Dansk Folkeparti?
Cuba udledte ifølge de tilgængelige tal 3,2 ton CO2 pr.
indbygger i 2017.
I Danmark lå tallet på 6,2 ton CO2 pr.
indbygger.
På side 10 i Dansk Folkepartis klimaplan med navnet "Et grønt Danmark med borgeren i centrum" står der følgende om konsekvenserne ved den socialdemokratiske regerings mål om en 70 procents reduktion af CO2 og andre drivhusgasser:- I faste tal vil det betyde, at vi danskere får et klimaaftryk pr.
indbygger svarende til klimaaftrykket for borgere i Cuba.
Der er derfor alvorlige risici for vores velstand, hvis denne målsætning fastholdes.
Hvad har Detektor fundet ud af?
Udbygning med vedvarende energi som strøm fra vindmøller er ifølge professor Poul Erik Morthorst ét af de virkemidler, som kan bringe Danmark tættere på målet om 70 procents reduktion i 2030.
Et lands klimaaftryk kan opgøres på flere måder.
Kigger man på Danmarks og Cubas udledning af CO2 pr.
indbygger, har Dansk Folkeparti ret i, at S-regeringens klimamål betyder, at vi i Danmark nærmer os Cubas klimaaftryk.
Cuba og Danmarks udledning af CO2 pr.
indbygger Regeringens mål om reduktion af Danmarks drivhusgasser i 2030 med 70 pct.
er i forhold til niveauet i 1990.
I 1990 udledte Danmark ca.
10,4 ton CO2 pr.
indbygger.
En 70 procents reduktion i forhold til det tal giver 3,12 ton CO2 pr.
indbygger i 2030.
Til sammenligningen udledte Cuba ca.
3,2 ton CO2 pr.
indbygger i 2017.
Det er ikke lykkedes Detektor at finde opgørelser over Cubas udledning af samtlige drivhusgasser.
Regnestykket ovenfor bygger derfor alene på de to landes udledning af CO2 pr.
indbygger.
Men man kan ikke konkludere, at klimamålet derfor skaber“alvorlig risici for vores velstand”, som Dansk Folkeparti skriver i sin klimaplan.
Det giver nemlig ikke mening at relatere de to landes klimaaftryk til deres velstandsniveau.
Det forklarer de internationale og danske eksperter i klimaøkonomi, som Detektor har talt med.
Detektor har talt med:Alex Dubgaard, lektor emeritus ved Institut for Fødevarer og på Københavns UniversitetPoul Erik Morthorst, professor i energiøkonomi ved DTU Management og medlem af klimarådet.
Leonardo Garrido, seniorøkonom ved den grønne tænketank World Resources Institute (WRI) i USALars Gårn Hansen, professor ved Institut for Fødevarer og på Københavns UniversitetKirsten Halsnæs, professor klimaøkonomi ved DTU ManagementBlandt eksperterne er professor ved DTU og medlem af klimarådet, Poul Erik Morthorst.
Han kalder sammenligningen til Cuba "helt udenfor rammen" og "fuldstændig usandsynlig".
- Man skal jo tænke på, at vi her kigger på to lande med vidt forskellige energisystemer, med forskellige muligheder for at reducere drivhusgasser og med to vidt forskellige samfundsmæssige og økonomiske strukturer.
- Så der er slet ingen fare for, at vi kommer til at ligne Cuba, siger han.
Der er slet ingen fare for, at vi kommer til at ligne CubaPoul Erik Morthhorst, professor ved DTUProblemet med Dansk Folkepartis sammenligning er især, at den ikke tager højde for, at Danmark udnytter energien langt mere effektivt end Cuba.
Og at Danmark samtidig har bedre teknologiske muligheder for at nedbringe udledningen af drivhusgasser.
Det forklarer Alex Dubgaard, der er lektor emeritus ved Institut for Fødevare- og Ressourceøkonomi på Københavns Universitet.
- Alene af den grund kan man ikke bruge sammenligningen til Cuba til at konkludere, at der er en sammenhæng mellem levestandarden og nedbringelsen af drivhusgasudledninger i de to lande, siger han.
De historiske erfaringer viser da også, at den grønne omstilling og økonomiske vækst ikke nødvendigvis er modsætninger.
Tværtimod har Danmark siden 1990 formået at nedbringe drivhusgasudledningen betydeligt samtidig med, at velstanden er steget.
- Derfor må vi også regne med, at vi fremover kan reducere ganske betydeligt, uden at det behøver at mindske vores levestandard, forklarer Alex Dubgaard.
Den vurdering er Poul Erik Morthorst enig i.
- Man skal huske, at omstillingen også fører noget godt med sig.
Danske virksomheder får nogle muligheder, som de ellers ikke ville have haft, og indtil nu har vi jo draget god nytte af den grønne omstilling.
Det, tror jeg også, vil ske frem mod 2030.
Hvad siger Morten Messerschmidt til kritikken?
Morten Messerschmidt, Dansk Folkepari.
Det er ikke lykkedes Detektor, at få Dansk Folkepartis klima- og energiordfører Morten Messerschmidt til at stille op til et interview om partiets Cuba-eksempel.
Men i en sms til Detektor skriver han, at Detektors læsning af Dansk Folkepartis klimaplan er "helt idiotisk".
Her er udplukket af sms-udvekslingen med Detektor, som Morten Messerschmidt har sagt ok til at blive citeret for.
Man kan vel dårligt konkludere, at det lavere velstandsniveau i Cuba har noget med høje klimamål at gøre?
Mvh.
Sofie (journalist på Detektor red.
)- Nej, det er helt idiotisk at læse sådan.
Det kan du godt citere mig for.
God dag, Morten.
For at være sikker på, at jeg citerer og forstår dig korrekt.
Sammenligningen til Cubas klimaaftryk og konklusionen om, at regeringens målsætning derfor vil have store omkostninger for vores velstand er to uafhængige observationer?
Mvh.
Sofie.
- Bare skriv, at jeg synes, din udlægning er idiotisk.
Alt godt, Morten.
FacebookTwitterKopier linkEmner:Cuba|Dansk Folkeparti|Kristian Thulesen Dahl (politiker)|Morten Messerschmidt (politiker)|Miljøpolitik




https://www.dr.dk/nyheder/kultur/film/test-dig-selv-venner-fylder-25-aar-hvem-er-du-fra-serien

Film og serierTest dig selv: 'Venner' fylder 25 år - hvem er du fra serien?
Minder du mest om Monica, Joey eller en af de andre fra 'Venner'?
Test dig selv her.
For 25 år siden løb 'Venner' for første gang over skærmen i USA.
Og serien er stadig populær, selvom den har mange år på bagen.
(© Getty Images)Af Kasper Madsbøll Christensen22.
sep.
2019 kl.
10.
02Bemærk: artiklen er mere end 30 dage gammelLæs opSøndag 22.
september 1994 løb en spritny tv-serie over skærmen i USA, og snart herefter var hele verden på fornavn med Rachel, Monica, Phoebe, Chandler, Joey og Ross.
Ja, faktisk behøver 'Venner' vel ikke rigtig nogen nærmere introduktion.
Serien vandt et hav af priser i løbet af sine ti sæsoner, den er for længst blevet et fælleskulturelt referencepunkt for alle mellem 15 og 45 år, og tidligere på året vakte det stor opstandelse, da det kom frem, at serien bliver fjernet fra Netflix til nytår.
25-året for serien bliver markeret med et stort anlagt lysshow (selvfølgelig i de røde, gule og blå farver fra 'Venner'-logoet) på Empire State Building i New York, og popstjernen Meghan Trainor skal i anledning af jubilæet synge en helt ny version af seriens populære temasang 'I'll Be There for You'.
Lyt den originale temasang fra serien, mens du tager testen:The Rembrandts - I'll Be There For YouMen nok om 'Venners' sølvbryllup.
Det helt centrale for serien er dens karakterer og deres venskaber og romancer.
Men hvem minder du mest om?
Tag testen herunder og bliv klogere på ikke bare dig selv, men også karaktererne fra 'Venner'.
FacebookTwitterKopier linkEmner:Netflix|USA|New York




https://www.dr.dk/nyheder/vejret/advarsel-om-taet-taage-mange-steder-pas-paa-i-trafikken

VejretAdvarsel om tæt tåge mange steder: Pas på i trafikkenDMI forventer tæt tåge mange steder i landet med sigtbarhed under 100 meter.
DMI advarer om tæt tåge i store dele af landet søndag morgen.
Det skaber øget risiko for trafikuheld.
Af Theis Lange Olsen22.
sep.
2019 kl.
06.
53Bemærk: artiklen er mere end 30 dage gammelLæs opDele af Danmark er søndag morgen dækket af tæt tåge - så tæt at sigtbarheden mange steder kan være helt ned til 100 meter.
Ifølge DMI ventes tågen mange steder først at lette et stykke op ad formiddagen.
Og ved nogle kyster kan den blive liggende det meste af dagen.
Varslet gælder for Vest- og Sydsjælland, Lolland-Falster, Fyn, København og Nordsjælland, Syd- og Sønderjylland, Østjylland, Midt- og Vestjylland, Nordjylland og Bornholm.
Tæt tåge kan forårsage en forøget risiko for trafikuheld, så derfor opfordres bilister til at køre forsigtigt og være opmærksomme på, at transporttiden kan være længere end normalt.
Flere politikredse opfordrer på Twitter bilister til at køre efter forholdene og være ekstra påpasselige.
Hvis du oplever tåge søndag morgen, så send meget gerne et billede til 1212@dr.
dk.
FacebookTwitterKopier linkEmner:Twitter|Jylland|Danmarks Meteorologiske Institut|Vejret|Sjælland




https://www.dr.dk/sporten/cykling/ny-koenskamp-paa-hjul-rusker-op-i-en-konservativ-cykelsport

CyklingNy kønskamp på to hjul rusker op i en konservativ cykelsportVM i cykling begynder i dag med en helt ny disciplin, hvor mænd og kvinder kæmper på samme hold.
Kvinder og mænd dyster for første gang på samme hold ved VM i cykling.
Af Henrik Fallesen22.
sep.
2019 kl.
09.
00Bemærk: artiklen er mere end 30 dage gammelLæs opFranskmanden David Lappartient fik en idé, da han sad foran fjernsynet sidste år og så vinter-OL i skiskydning.
Sandsynligvis var han lettere opstemt, fordi det netop var Frankrig, der vandt stafet-guldet den dag.
UCI-præsidenten kunne dog heller ikke dagen efter slippe sin tanke, da pulsen var tilbage på sin vante frekvens, og det er den primære årsag til, at der er en direkte forbindelse mellem sydkoreanske Pyeongchangs sneklædte pister til engelske Yorkshires asfalterede landeveje.
For når VM-ugen i cykling bliver skudt i gang i dag, er det med debut til en helt ny konkurrence i mesterskabets 92-årige historie: mixed stafet.
Samme disciplin, som også er på OL-programmet i skiskydning.
Her kæmper mænd og kvinder på samme hold for at vinde metal til fædrelandet.
To løb i étDisciplinen fik sin officielle debut ved EM i sidste måned, men programmet var så sammenpresset, at Danmark ikke valgte at stille til start.
Det gør danskerne dog i eftermiddag ved VM.
Danmarks hold i mixed stafetPernille Mathiesen (Team Sunweb)Julie Leth (Bigla Pro Team)Emma Norsgaard (Bigla Pro Team)Martin Toft Madsen (BHS-Almeborg Bornholm)Christoffer Lisson (BHS-Almeborg Bornholm)Julius Johansen (Team coloQuick)Landstræner Anders Lund har udtaget tre mænd og tre kvinder, som hvert hold består af.
Reglerne er ganske enkle.
Først kører mændene et holdløb på 14 kilometer.
Dernæst kvinderne på samme rute.
Hver nation får en samlet tid.
Så langt, så godt.
Alligevel ved Anders Lund ikke, hvad han skal forvente sig af sit hold og konkurrencen.
- Der er så mange ubekendte, at det er svært at komme med et meningsfuldt bud på, hvor vi kommer til at ligge.
Vi skal have banket det bedst mulige holdløb af, og så må vi se, hvad det rækker til, lyder det fra landstræneren.
Praktiske udfordringerNok har David Lappartient fået trumfet sin ”opfindelse” igennem, men det er ikke helt lige til at kopiere en konkurrence i skiskydning og lave den om til cykelsport.
Hvordan skal holdene fx skifte?
I skiskydning skal atleterne røre hinanden, før den næste må begynde.
Det er noget vanskeligere i landevejscykling, så derfor stiller de tre kvinder sig klar, og når mand nummer to krydser målstregen, får kvinderne signal til at begynde.
Den samlede tid bliver registreret, når de to første kvinder er i mål.
Udfordringen opstår for alvor, hvis flere hold skal skifte inden for få sekunder.
Tre ryttere på en enkeltstartscykel på toppen af en rampe fylder en del mere end en bane på et skiskydningsstadion, så den slags udfordringer har arrangørerne kæmpet med at finde en løsning på, så konkurrencen kan blive afviklet fair for alle.
Den danske mester i enkeltstart Martin Toft Madsen (BHS-Almeborg Bornhom) stiller både op i enkeltstart og i mixed stafet ved VM i Yorkshire.
Farvel til holdløbetMixed stafetten afløser det klassiske holdløb, hvor de mandlige World Tour-hold siden 2012 har konkurreret om VM-titlen.
Ifølge landstræner Anders Lund er den disciplin blevet droppet, da kun en håndfuld af holdene havde ambitioner om en medalje.
For resten af World Tour-holdene var det snarere en belastning at få udstyr og ryttere transporteret til VM-byen.
Den nye disciplin er dog ikke ligefrem blevet bud velkommen med åbne arme.
For cykelsporten elsker sine traditioner, forklarer Anders Lund.
- Alle nye tiltag i cykelsporten bliver modtaget med en vis skepsis, fordi sporten er ret konservativ.
Derfor skal det bruge tid på at etablere sig, konstaterer Anders Lund.
Selv har han udtaget et hold, hvor de største navne ikke optræder.
- En stor del af cykelløb er historien.
Derfor skal der knyttes store historier, sejre og følelser ind i det, før det kan måle sig med det gode, gamle.
Anders Lund, landstrænerDet samme gælder værtsnationen Storbritannien, som snildt kunne stille et skræmmende mandskab med den tidligere Tour-vinder Geraint Thomas i spidsen, men han var kun udtaget i enkeltstart, inden han i går meldte afbud.
I stedet er det upåagtede Harry Tanfield, Dan Bigham og John Archibald, der udgør briternes mandlige trio.
- Både hold og ryttere skal finde ud af, at mixed stafetten er noget, man kan satse på, siger Anders Lund og uddyber:- En stor del af cykelløb er historien.
For nogle løbs vedkommende over 100 år.
Alt det, der er suget op, giver et element til løbet og forstørrer det.
Det mangler nye løb af helt elementære årsager.
Derfor skal der knyttes store historier, sejre og følelser ind i det, før det kan måle sig med det gode, gamle.
Men det kan komme relativt hurtigt, mener den danske landstræner.
Kønskamp på to hjulEn af kongstankerne bag mixed stafetten er at fremme ligestilling mellem kønnene.
Kvindecykling har i mange år levet en stille tilværelse uden opmærksomhed, men inden for de seneste år har udviklingen været enorm, selvom interesse fra fans, tilskuere og medier stadig er milevidt fra mændene.
Program for VM i Yorkshire22.
september: Mixed stafet24.
september: Enkeltstart, kvinder25.
september: Enkeltstart, mænd28.
september: Linjeløb, kvinder29.
september: Linjeløb, mændAnders Lund håber dog ikke, at mixed stafetten kun bliver brugt til at promovere kvindecykling.
- Det vil være en fejl, hvis det kun skal booste kvindesporten.
Det skal være, fordi det kan blive en flot ny disciplin, som både mænd og kvinder har en stolthed forbundet med.
Den skal kunne stå alene, fordi den er så interessant at føle.
Den må ikke have et element af at hjælpe et af kønnene frem, påpeger Anders Lund.
Efter dagens i alt 28 kilometer er han og alle andre langt klogere på mixed stafettens liv i cykelsporten.
Er den kommet for at blive, eller var det bare et enkeltstående eksperiment?
Det eneste, Anders Lund føler sig helt sikker på, inden starten går, er, at ”løbet bliver uforudsigeligt.
” Og mon ikke at David Lappartient står med samme følelse i målområdet, selvom han inderst inde gerne ser, at Frankrig tager guldet.
Ligesom den dag i Pyeongchang.
FacebookTwitterKopier linkEmner:Cykelsport|David Lappartient (idrætsleder)|Geraint Thomas (cykelrytter)|Frankrig|Den Internationale Cykelunion




https://www.dr.dk/mitliv/ditte-blev-ensom-da-hun-flyttede-til-aarhus-det-er-noget-af-det-haardeste-jeg-har-proevet

Noget på hjerteSe temaMit LivDitte blev ensom, da hun flyttede til Aarhus: Det er noget af det hårdeste, jeg har prøvetI et år har Ditte knoklet for at opbygge et netværk i en ny by.
Her fortæller hun hvordan.
Af Trine Birk, Lærke Kromann (grafik) og Mikkel Berg Pedersen (foto)22.
sep.
2019 kl.
08.
29Læs opAugust 2018.
Ditte Mogensen er i gang med at skrive en 'for og imod'-liste på et stykke papir.
Hun har fået tilbudt to job, som hun skal vælge imellem.
En ph.
d-stilling i København og én i Aarhus.
De fleste punkter på listen handler om det faglige i forhold til de to stillinger.
Men ét punkt skiller sig ud under stillingen i Aarhus.
'Flytte - hårdt', står der.
Et punkt, der skal vise sig at blive langt vigtigere, end Ditte havde regnet med.
- Jeg må indrømme, at jeg nok ikke helt har haft forståelsen af, hvor meget de enkelte punkter fyldte.
Hvor hårdt, det har været at flytte.
Ditte har været på udveksling i Skotland i tre måneder.
Hun har rejst alene i Australien, Ny Kaledonien og Indonesien med andre unge og voksne, hun ikke kendte på forhånd.
Hun har før kastet sig ud i noget nyt og ukendt på egen hånd, og det var også det, hun gjorde, da hun valgte stillingen i Aarhus.
Det var den, der lød mest spændende, og hun havde fået fornemmelsen af, at der var gode sociale forhold på arbejdspladsen.
Springet fra Hovedstaden til Aarhus skulle dog vise sig at være langt større, end hun havde regnet med.
- Det er noget af det hårdeste, jeg har prøvet i mit liv.
Juli, august og september er de tre måneder, hvor flest danskere flytter et nyt sted hen ifølge Danmarks Statistik.
Herunder de mange unge, der flytter kommune eller landsdel for at starte på en videregående uddannelse eller i deres første job.
Men da 27-årige Ditte sidste år valgte at sige ja til stillingen i Aarhus, var det ikke bare et tilvalg af et tre-årigt job som forsker ved universitetet.
Det var også et fravalg af hendes gamle liv.
Hun havde altid været meget social og vant til at have et stort netværk og en fyldt kalender.
På kollegiet i København stod den på madklub fem gange om ugen, sommerhusture og masser af fester.
Og på Danmarks Tekniske Universitet, hvor hun studerede, fik hun også hurtigt et stort netværk.
De havde holdt rustur på tværs af forskellige studieretninger, og hun havde selv været rusvejleder.
- Jeg elskede altid at komme på studiet, for jeg havde et kæmpe netværk, og det gjorde det også ekstremt familiært.
Kontrasten var derfor stor, da hun i slutningen af september sidste år transporterede sig selv og sine flyttekasser over Storebælt.
Pludselig sad hun alene på et værelse i Aarhus uden at kende nogen.
Stillingen som forsker var også meget anderledes end livet som studerende, og jobbet var mindre socialt, end hun havde forestillet sig.
Det var i fritiden, hun for alvor skulle få sit sociale behov opfyldt.
Men hvordan?
Og af hvem?
- Det slog mig meget hårdt.
Jeg var bare super ked af det.
Fra december til marts græd jeg flere gange om ugen, og i juleferien var jeg så ked af det, at jeg overvejede, om jeg skulle flytte tilbage til København.
- Men jeg er også stædig.
Jeg havde ikke lyst til at give op efter bare få måneder.
I februar tog hun derfor på eget initiativ til lægen og fik en henvisning til en psykolog på baggrund af hendes nedtrykthed.
- Jeg var ensom i starten, for der var ikke nogen.
Og det var ikke et aktivt tilvalg.
- Jeg har selvfølgelig haft min familie og mine 'gamle' venner i og omkring København at støtte mig til, men de var jo ikke i Aarhus.
'Bolig', 'relationer' og 'beskæftigelse' var de tre grundpiller, der indtil nu havde defineret hendes hverdag.
Nu var de pludselig alle revet op på én gang.
Ikke én pille havde hun at støtte sig til.
Selvfølgelig væltede hun.
- Men jeg sagde også til mig selv.
Hvis jeg kan gøre noget ved tingene, så prøver jeg!
Vi springer et år frem - til september 2019 - en solskinsdag på badestranden 'Den permanente' i Aarhus.
Skibe og skyer flyder forbi, mens instruktøren tæller ned.
Tyyyve sekundeeer!
Sidste efterår startede Ditte til kajakpolo.
En blanding af vandpolo og håndbold.
Ikke fordi hun nogensinde havde spillet kajakpolo før.
Men hun så sporten som en mulighed for at møde andre unge og skabe sig et større netværk i Aarhus.
Der er jo heller ingen, der har spillet kajakpolo som barn, tænkte hun.
Så de andre ville ikke være alt for langt foran hende, og hun kunne stadig nå at blive god.
I dag træner hun hver tirsdag og torsdag, og træningen slutter altid af med én eller flere træningskampe.
Det røde og det sorte hold har taget opstilling på den rektangulære bane i vandet ud for badestranden, hvor Ditte sidder med benene plantet i sin sorte kajak.
Hun har en hvid beskyttelseshjelm på hovedet, en redningsvest med nr.
19 på ryggen og en pagaj i hånden.
Go!
Dittes hold er i angreb.
Hun har lagt sig i venstre side og padler ind mod midten.
Øv!
De mister bolden, og hendes hold må padle tilbage til synet af, at det andet hold får bolden i nettet.
'Kom igen'!
- Hvis jeg var begyndt til kajakpolo i København, havde jeg ikke gået der en hel måned.
Så var jeg mødt op, havde følt mig dårlig, og så havde min kalender været booket med middagsaftaler med mine veninder.
Men Ditte holdt ud.
'Kom igen', sagde hun til sig selv.
Det skulle nok lykkes på et tidspunkt.
Og hun ville ikke få et nyt netværk ved at sidde hjemme i sin seng og se Netflix.
- Jeg måtte sige: 'Ditte, det er tirsdag, og du kan sidde hjemme, men du kan også tage til træning og være sammen med nogle mennesker, som du ved, du har behov for'.
- Det er nogle gange min motivation for at træne.
Det er jo mit netværk.
Hun tog første gang pagajen i hånden i midten af oktober.
Det var en lettelse, at hun nu havde planer i weekenden, når hun skulle træne eller spille kamp.
- På et tidspunkt havde vi fredagstræning hver anden uge, hvor vi drak øl i saunaen bagefter.
- Det var en fredag, hvor der ellers ikke var sket så meget i mit liv, men hvor jeg faktisk endte med at være ude at hygge mig og drikke nogle øl.
Det var virkelig vigtigt for mig på det tidspunkt.
Siden har hun blandt andet været i Holland til et stævne med klubben, og de har også holdt sommerfest og fællesspisninger før træning.
Da hun skulle flytte fra sit første til sit andet hjem i Aarhus, tog hun sig også mod til og spurgte to af de unge fra kajakpoloklubben, om de ville hjælpe til.
Det ville de heldigvis gerne.
Det er hårdt arbejde at starte sit liv forfra et nyt sted.
Det seneste år har Ditte med egne ord 'knoklet' for at skabe nye relationer.
Hun har meldt sig ind i et udvalg, der laver arrangementer for ph.
d.
'er på studiet og taget initiativ til, at de også spiser og er sociale sammen, når de mødes.
Hun er flyttet i bofællesskab.
Hun har meldt sig ind i en sejlklub.
Er startet til svømning.
Og kajakpolo.
Men at etablere et netværk kræver ikke kun et medlemskab til en sportsklub eller en ny adresse.
Det kræver udholdenhed, og at man tør bevæge sig ud af sin 'comfortzone'.
- De første tre gange, jeg var til svømning, snakkede jeg ikke med nogen.
Nu, et år senere, snakker jeg med alle på holdet, og de siger 'hej' og spørger, hvordan det går, fordi de ved, hvem jeg er nu.
- Jeg kunne jo være rendt skrigende bort i startfasen og have tænkt, at vi aldrig kommer til at snakke sammen.
Hendes hårde arbejde har heldigvis ikke været forgæves, og de første sejre er allerede vundet.
For kalenderen er ikke længere tom, og Ditte er heller ikke altid den, der skal være opsøgende længere.
- Det er dejligt, at jeg faktisk kan fylde min kalender herovre.
At jeg bliver inviteret med til housewarmings, sommerfester og Aarhus festuge af mit netværk.
- Jeg er endda nået til det punkt, hvor jeg kan tillade mig at sige: Nej tak, det skal jeg ikke i weekenden.
Denne weekend vil jeg gerne være alene.
Og at det er et aktivt tilvalg.
Har du også været 'ny i en by'?
Send os dit bedste råd til, hvordan du fik et nyt netværk.
Rådet vil muligvis blive bragt i en opfølgende artikel.
Indsend dit tip herNæste skridt for Ditte bliver at pleje og udvikle de relationer, hun allerede har skabt.
Blandt andet i kajakpoloklubben håber hun på, at bekendtskaber kan blive til venskaber på sigt.
Her har hun mødt nogle mennesker, som hun har rigtig god kemi med, og som hun har lyst til at komme endnu tættere på.
Men hun ved også godt, at hun skal have pagajen i vandet nogle gange endnu, før det sker.
- Jeg tror vitterligt på dét med at give det tid.
Man kan ikke bare forvente, at det hele kommer til én med det samme.
- Jeg er dog også blevet overrasket over, hvor lang tid det tager at skabe gode relationer, og jeg har virkelig fået testet min tålmodighed.
Ditte føler sig ikke længere ensom i Aarhus og havde for nylig sidste samtale hos sin psykolog.
Men der er stadig dage, hvor hun savner København og sine tætte relationer rigtig meget.
Når Ditte taler om det, bliver hun også tydeligt påvirket.
Det er hårdt.
Men det er også et af hendes budskaber.
At man skal vide, det er hårdt, hvis man overvejer at flytte hele sit liv til et andet sted.
- Hvis man kommer ind på drømmestudiet eller får tilbudt drømmejobbet, synes jeg ikke, der er noget, der skal holde én tilbage.
Men hvis man ikke føler, alle parametrene er der, synes jeg, man skal overveje det en ekstra gang.
Tvivlen omkring hendes valg kan stadig vende tilbage indimellem.
Gjorde jeg det rigtige?
Men hun fortryder heller ikke, at hun tog springet og kastede sig ud på det dybe vand for et år siden.
- Jeg har lært vildt meget.
Både fagligt, men også ved at skulle overskride mine grænser for at opsøge de sociale fællesskaber, jeg er en del af.
Jeg er helt sikkert blevet bedre til at starte en samtale med fremmede mennesker.
Og så er jeg også blevet bedre til at spørge om hjælp – og folk hjælper gerne.
Da hun i sommer vendte tilbage til universitet efter tre ugers kursus i København, var det også til endnu en lille sejr.
- Det var dejligt at opleve, at folk kendte mig på gangen og spurgte, om jeg havde haft det godt, fordi jeg jo er blevet integreret.
- Jeg er ikke en 'nobody' mere.
Folk lægger faktisk mærke til det, når jeg er væk i tre uger.
Det var en rigtig rar følelse og erkendelse at få: Ok, jeg har faktisk fået etableret noget her.
Solen går ned over 'Den permanente' og forvandler Ditte og hendes holdkammerater til sorte silhuetter på vandet.
'Kør kør kør!
'Dittes hold har sat gang i et hurtigt angreb.
Hun mandsopdækker nummer 14.
De mister bolden, men i den modsatte ende får en holdkammerat pareret modstanderens forsøg på at score.
Instruktøren tæller ned igen.
Tiiii sekunder!
Tre.
To.
Én.
Tiiid!
De ti kajakker indstiller jagten på den blå-gule vandpolobold.
Hvem der vandt?
Ditte er ikke helt sikker.
Hun har ikke talt scoringerne.
For - helt ærligt - så er det heller ikke det vigtigste.
FacebookTwitterKopier linkEmner:Aarhus|København|Kano og kajak|Sundhed og velvære|Danmarks Tekniske Universitet




https://www.dr.dk/nyheder/kultur/stottede-palaestinenserne-island-idommes-bode-politisk-stunt-ved-eurovision

KulturStøttede palæstinenserne: Island idømmes bøde for politisk stunt ved EurovisionDet var i strid med reglerne, da islandsk gruppe viftede med palæstinensiske flag under Eurovision i Tel Aviv.
Gruppen Hatari, som repræsenterede Island ved dette års Eurovision i Tel Aviv, opførte sig for politisk under finalen.
)22.
sep.
2019 kl.
06.
57Bemærk: artiklen er mere end 30 dage gammelLæs opArrangørerne bag Eurovision idømmer Island en bøde for at have optrådt politisk under dette års finale i Israel.
Det vakte opsigt, da den islandske gruppe Hatari vajede med palæstinensiske flag under pointuddelingen ved finalen i Tel Aviv i maj.
Og det var i strid med Melodi Grand Prix'ets regler, oplyser arrangørerne i European Broadcasting Union lørdag aften dansk tid i en pressemeddelelse.
Læs også:Årets vildeste Grand Prix-bidrag: Island provokerer med fuckfinger til IsraelDer henvises specifikt til regel 2,6 i sangkonkurrencens regelsæt, som bebuder, at deltagere ikke må bruge deres optrædener til politiske formål.
Derfor bliver den islandske broadcaster RÚV tildelt en bøde.
Bødens størrelse oplyses ikke i meddelelsen.
Erklærede palæstinensiske støtterDet var på mange måder kontroversielt, da den islandske gruppe Hatari tog til Tel Aviv for at deltage i årets Eurovision.
Gruppens medlemmer havde på forhånd offentligt erklæret deres støtte til palæstinenserne.
Og derudover er deres musik og BDSM-inspirerede look med lak og læder alt andet end det, man forbinder med et hyggeligt familiearrangement.
Der var generelt masser af opmærksomhed omkring Hatari, der skilte sig ud på flere måder.
Alligevel lykkedes det Hatari at ende på en tiendeplads i finalen, og mange har efterfølgende fået øjnene op for gruppen.
Gruppen optrådte desuden efterfølgende på Roskilde Festival.
Madonna trak også overskrifterDet var ikke kun den islandske gruppe, der skabte virak ved årets Eurovision-finale.
Superstjernen Madonna optrådte med to hits under finalen.
I den forbindelse bar hendes dansere både det israelske og det palæstinensiske flag på deres kostumer.
- Det var en fejl, sagde den israelske kulturminister Miri Regev efterfølgende.
- Man kan ikke blande politik ind i et kulturelt arrangement, med al respekt for Madonna.
Den hollandske sanger Duncan Laurence løb med sejren i Tel Aviv, hvorfor Eurovision næste år bliver afholdt i Hollands næststørste by, Rotterdam.
/ritzau/AFPFacebookTwitterKopier linkEmner:Tel Aviv|Island|Melodi Grand Prix|European Broadcasting Union|Pop og rock




https://www.dr.dk/nyheder/viden/klima/polarskib-fryser-fast-og-driver-mod-arktis-skal-give-os-ny-viden-om-klimaet

KlimaPolarskib fryser fast og driver mod Arktis: Skal give os ny viden om klimaetDet indefrosne skib giver mulighed for at undersøge havisen gennem et helt år.
Danmark er involveret i ekspeditionen, blandt andet med DTU Space og DMI.
Billedet er fra en tidligere ekspedition i Antarktis med samme polarskib.
Af Allan Nisgaard22.
sep.
2019 kl.
07.
07Bemærk: artiklen er mere end 30 dage gammelLæs opDet kæmpestore, tyske polarskib Polarstern er netop sejlet ud fra Tromsø i Norge.
Turen går til Arktis, og ekspeditionen varer cirka et år.
Og det er ikke hvilken som helst ekspedition.
Cirka 600 forskere fra 19 lande, heriblandt Danmark, er involveret i projektet, der løber op i 140 millioner euro (cirka en milliard kroner).
Planen er, at Polarstern sejler nord om Sibirien og så langt op i isen, som den kan.
Her fryser skibet fast og driver med isen henover nordpolen.
På turen skal forskerne blandt andet lave målinger af havisen gennem hele vinteren og foråret.
I sidste ende skal dataene fra ekspeditionen bruges til at forbedre de modeller, som forskerne bruger til at forstå klimaforandringerne.
- Missionen skal give os data over, hvordan havisen ændrer sig, og hvad det er, der får den til at smelte, specielt i den sæson, hvor der er mørkt, siger Rene Forsberg, der er professor ved DTU Space og leder af ESA's Climate Change Initiative projekt for Grønland, og fortsætter:- Om vinteren er det svært at undersøge isen, da vi ikke kan flyve derop på grund af mørke.
Så vi har ikke mange målinger fra selve isen, udover satellit-data, som giver overblik, men ikke detaljer, fortsætter Rene Forsberg.
Både DMI, Aarhus Universitet og DTU er med i projektet med polarskibet.
DTU Space laver blandt andet flymålinger af isen.
Her ses et af deres målefly.
Billedet er taget i 2014 (© Rene Forsberg)DTU Space deltager selv i projektet, og deres opgave er blandt andet at lave flymålinger af isen.
De skal laves for at finde ud af, hvor nøjagtige de målinger, der er lavet med satellitter, egentlig er.
- Der vil blive lavet en landingsbane oppe på havisen.
Vi fra DTU vil ankomme april næste år med fly fra Grønland, siger seniorrådgiver ved DTU Space Sine Munk Hvidegaard.
Tyndere is forkorter turenDen første lignende ekspedition fandt sted i 1893-96, hvor det norske skib Fram under ledelse af Fridtjof Nansen sejlede så langt nordpå, som det kunne, så forskere kunne foretage undersøgelser.
Dengang brugte man ikke helikoptere og fly, men kajakker og slædehunde til at komme ud på havisen.
- Dengang tog det cirka tre år at drive over Det Arktiske Ocean, indtil Fram slap ud af isen ved Grønlands nordøstkyst.
I 2007 foretog forskere, blandt andet fra DTU Space, en lignende ekspedition baseret på en tilsvarende drift af et fransk skib.
Og der tog det kun halvandet år på grund af den tyndere havis, siger Rene Forsberg.
- Nu regner vi med, at det kun vil tage et år, fordi isen er blevet endnu tyndere.
Og det er simpelthen på grund af klimaændringer, fortsætter han.
Masser af udfordringerHvordan vejret bliver til vinter, er svært at svare på, og det betyder også, at forskerne ikke ved med sikkerhed, hvor lang tid turen vil tage.
- Det hele er styret af vindsystemet.
Havisen driver på grund af vind, og turen vil derfor afhænge af vinterens vejr, som jo varierer fra år til år.
Men man har kigget på, hvordan vejret har fået isen til at drive de sidste 10 år, og det giver en sandsynlighed for, hvordan det kommer til at blive, siger Sine Munk Hvidegaard.
DTU Space deltog i 2007 i en lignende mission: TARA-ekspeditionen, hvor en fransk sejlbåd også lod sig drive med isen over Arktis.
(© Rene Forsberg)- Usikkerheden giver os nogle udfordringer, når vi skal planlægge flymålinger.
For vi ved ikke med sikkerhed, hvor og hvornår skibet vil være et bestemt sted, fortsætter Sine Munk Hvidegaard.
Med ombord på skibet er der meget forskelligt udstyr og mange typer forskere.
Nogle af dem har til opgave at lave vejrforudsigelser, som det skal gøre det nemmere at koordinere fly og helikoptere.
- Og så er der masser af andet logistikarbejde i forbindelse med at operere fra et skib i havisen.
For eksempel skal vi tage hensyn til isbjørne.
Så man er nødt til at have vagter med ud på havisen, siger Sine Munk Hvidegaard.
Danmark er også repræsenteret i ekspeditionen med Danmarks Meteorologiske Institut (DMI) og Aarhus Universitet.
FacebookTwitterKopier linkEmner:Danmarks Tekniske Universitet|Havmiljø|Danmarks Meteorologiske Institut|Arktis|Fridtjof Nansen (opdagelsesrejsende)




https://www.dr.dk/nyheder/udland/biden-kraever-trumps-samtaler-med-ukrainsk-praesident-undersogt

Mulig rigsretssag mod Donald TrumpSe temaUdlandBiden kræver Trumps samtaler med ukrainsk præsident undersøgtJoe Biden kræver en undersøgelse af, hvorvidt Trump har efterspurgt snavs om Biden i samtaler med Ukraine.
Joe Biden er en af Demokraternes spidskandidater til at stille op mod Trump i præsidentvalget i 2020.
)22.
sep.
2019 kl.
06.
46Bemærk: artiklen er mere end 30 dage gammelLæs opJoe Biden kræver en undersøgelse af en samtale mellem USA's præsident, Donald Trump, og Ukraines præsident, Volodymyr Zelenskij.
Det siger en tydeligt ophidset Biden til journalister ved et vælgermøde i den amerikanske delstat Iowa sent lørdag aften dansk tid.
Det sker, efter at amerikanske medier fredag citerede anonyme kilder for at sige, at Trump har lagt pres på Ukraines præsident i et forsøg på at grave snavs op om Joe Biden.
Læs også:En telefonsamtale, Joe Biden og Ukraine: Mystisk whistleblower-sag plager Trump- Det ser ud til at være et overvældende eksempel på magtmisbrug.
At tale i telefon med en leder af en fremmed magt, som har brug for USA's hjælp, og så stille spørgsmål om mig og antyde ting.
.
.
det er skandaløst, siger Joe Biden.
Joe Biden er en af spidskandidaterne i Demokraternes primærvalg og dermed en mulig modkandidat til Trump ved præsidentvalget i 2020.
- Trump har gjort dette, fordi han ved, at jeg kan slå ham, siger Biden.
- Han misbruger sin magt og sin præsidentpost i et forsøg på at grave smuds frem om mig.
Trump ville undersøge Bidens sønIfølge de anonyme kilder har Trump i otte opkald med Ukraines præsident forsøgt at få Ukraine til at undersøge Joe Bidens søn, Hunter Biden, som for år tilbage samarbejdede med et ukrainsk energikonsortium.
Hans virke i Ukraine har været kontroversielt, da Joe Biden som vicepræsident mellem 2009 og 2017 forhandlede med Ukraines regering om blandt andet energiproduktion.
Ukraines udenrigsminister, Vadijm Prijstajko, har over for den ukrainske avis Hromadske afvist meldingerne om, at Trump skulle have lagt pres på Ukraines præsident.
Trump bakker op om den ukrainske forklaring i et opslag på Twitter natten til søndag dansk tid.
- Ukraines udenrigsminister afviser meldinger om pres fra Trump.
Samtalen var lang, venlig og berørte mange emner.
Korrekt, skriver Trump.
Samtidig anklager Trump medierne for at beskytte Joe Biden.
Det gør han blandt andet med et citat fra den amerikanske forfatter Peter Schweizer, som Trump ligeledes deler på Twitter.
- De prøver at gøre en Biden-skandale til en Trump-skandale.
Problemet er bare, at Trump ikke har gjort noget galt.
/ritzau/ReutersFacebookTwitterKopier linkEmner:Donald Trump (politiker)|Ukraine|Twitter|USA|Valg og folkeafstemninger




https://www.dr.dk/nyheder/regionale/oestjylland/biavl-er-ogsaa-de-helt-unge-12-aarige-marie-fik-100000-bier-i

ØstjyllandBiavl er også for de helt unge: 12-årige Marie fik 100.
000 bier i fødselsdagsgaveDanmarks Biavlerforening oplever eksempelvis, at helt unge melder sig ind.
- Der sker noget spændende hele tiden, og så får man også et produkt ud af det, lyder det fra den unge biavler, Marie Munk Rasmussen fra Solbjerg ved Aarhus.
Af Signe Haugaard Simonsen og Emma Lichscheidt22.
sep.
2019 kl.
09.
51Bemærk: artiklen er mere end 30 dage gammelLæs opVille det ikke være skønt at have din egen honning stående på morgenbordet hver morgen?
Det synes 12-årige Marie Munk Rasmussen fra Solbjerg ved Aarhus i hvert fald.
Hun er en af dem, der har fået øjnene op for biavl de seneste år.
Der strømmer nemlig nye medlemmer til Danmarks Biavlerforening, som nu har rundet mere end 6.
000 medlemmer.
Det er en ny type medlemmer, der har fået øjnene op for biavl, lyder det fra foreningen selv; I stedet for ældre mænd, er det i højere grad unge, kvinder, familier og boliglaug, der nu melder sig ind.
Blandt andre Marie Munk Rasmussen.
- Der sker noget spændende hele tiden, og så får man også et produkt ud af det.
Det er fedt at vide, at når man spiser det, har man faktisk stået med det i hånden, fortæller hun.
I husets tilstødende garage står både honningslynge og kasser med bøtter til honningen.
Interessen for bistaderne fik hun ind allerede med de spæde barndomsår.
- Min far har haft bier, og så fangede jeg interessen, da jeg var med ude at kigge, siger hun.
Bierne stod øverst på ønskesedlen til Marie Munk Rasmussens 12-års fødselsdag.
(© Dr Østjylland) Hun har omkring 100.
000 bier.
(© Dr Østjylland) Noget af det bedste ved bierne er, at de sikrer frisk og lækker honning, synes Marie Munk Rasmussen.
(© Dr Østjylland) Hun har sammen med sin mormor været på kursus i den lokale biavlerforening.
(© Dr Østjylland) Interessen for biavl stammer fra dengang, hendes far havde bier.
(© Dr Østjylland)1 / 5Bierne stod øverst på ønskesedlen til Marie Munk Rasmussens 12-års fødselsdag.
(© Dr Østjylland)1 / 5Hun har omkring 100.
000 bier.
(© Dr Østjylland)2 / 5Noget af det bedste ved bierne er, at de sikrer frisk og lækker honning, synes Marie Munk Rasmussen.
(© Dr Østjylland)3 / 5Hun har sammen med sin mormor været på kursus i den lokale biavlerforening.
(© Dr Østjylland)4 / 5Interessen for biavl stammer fra dengang, hendes far havde bier.
(© Dr Østjylland)5 / 5Vigtigt med nye medlemmerDe seneste år er biavlerforeningen vokset med et par hundrede medlemmer om året, og det er godt, hvis erhvervet skal bestå, lyder det fra Rune Haugaard Sørensen fra Danmarks Biavlerforening.
- Det er rigtig vigtigt, for den gennemsnitlige biavler har ikke lige så mange bier som før i tiden, så hvis vi skal opretholde en fornuftig bestand af bier her i Danmark, skal vi have flere biavlere, siger han.
Marie Munk Rasmussens mor, Anne Munk Rasmussen, var ikke i tvivl, da datteren ønskede sig bier i fødselsdagsgave.
- Jeg tænkte: 'Spring ud i det!
' Det er en rigtig, rigtig fin hobby at have, og vi har selv haft bier før, og der er rigtig god hjælp at hente i lokalforeningerne, hvor hun er medlem og her i foråret har taget et kursus sammen med sin mormor, fortæller hun.
Og den friske honning på bordet er da også et højdepunkt.
- Det er da skønt at sidde dér søndag morgen med rundstykker og egen honning, siger hun.
FacebookTwitterKopier linkEmner:Danmarks Biavlerforening|Landbrug|Insekter|Aarhus




