https://www.dr.dk/nyheder/udland/demokrater-raser-over-trump-korrupt-og-mafia-agtig

Mulig rigsretssag mod Donald TrumpSe temaUdlandDemokrater raser over Trump: Korrupt og mafia-agtigMens Trumps kritikere står i kø, siger den ukrainske præsident, at han ikke blev presset.
- Donald Trump er den mest korrupte præsident i dette lands moderne historie, skriver Bernie Sanders.
Af Sally Frydenlund Larsen25.
sep.
2019 kl.
23.
28Bemærk: artiklen er mere end 30 dage gammelLæs opDonald Trumps telefonsamtale med den ukrainske præsident, Volodimir Zelenskij, har udløst rystelser i amerikansk politik.
I den 30 minutter lange samtale, som fandt sted i juli, opfordrer den amerikanske præsident flere gange sin kollega til at indlede en efterforskning af Joe Biden og hans søn, Hunter Biden, selv om der ikke foreligger beviser for, at de to skulle være indblandet i noget ulovligt.
Hunter Biden har siddet i bestyrelsen for et ukrainsk energiselskab.
Joe Biden og søn Hunter Biden er mål for en smædekampagne fra præsidenten, mener Joe Biden.
Offentliggørelsen af et referat fra samtalen har fået højstående demokrater - og et par republikanere - til at rette heftig kritik mod præsidenten.
Joe Biden, sagens omdrejningspunkt, ligger i øjeblikket lunt i svinget til at blive demokraternes modkandidat til Trump ved præsidentvalget i 2020, og Biden selv er sikker på, at det er for at tilsmudse hans navn, at Trump bad sin ukrainske kollega om en efterforskning.
- (Det er en, red.
) krænkelse af hver eneste amerikaner og vores grundlæggende værdier, siger Biden ifølge CNN.
Læs også:Korrespondent: Alvorligste sag for Trump i hans tid i Det Hvide HusDemokrater raserJoe Biden er selvsagt ikke den eneste demokrat, der er forarget over Donald Trumps samtale med Volodimir Zelenskij.
Bidens medkandidat Bernie Sanders kommer med en hård dom på Twitter:- Donald Trump er den mest korrupte præsident i dette lands moderne historie, skriver Trump-kritikeren.
Formanden for efterretningsudvalget i Repræsentanternes Hus, Adam Schiff, beskylder Donald Trump for at bruge mafia-metoder til at sikre sig Ukraines støtte i det, han over for CNN kalder 'en klassisk mafia-agtig afpresning'.
- Dejligt land, du har dig der.
Det ville være en skam, hvis der skete noget med det, tilføjer demokraten halvsarkastisk på Twitter med henvisning til teorien om, at Donald Trump tilbageholdt økonomisk støtte til Ukraine, indtil Volodimir Zelenskij lovede at indlede en efterforskning.
Også Hillary Clinton er blandt dem, der har ytret sin utilfredshed med Donald Trump, efter at nyheden om telefonsamtalen kom frem.
På Twitter skriver hun, at Donald Trump har forrådt USA og er en 'klar og tydelig fare mod de ting, der holder os frie og stærke'.
Clinton skriver også, at hun støtter den rigsretsproces, som formanden for Repræsentanternes Hus, demokraten Nancy Pelosi, satte i gang i går.
Også kritik fra egne rækkerMen det er ikke kun demokraternes kritik, Donald Trump skal stå på mål for.
Også republikanere har luftet deres bekymringer over præsidentens opførsel.
- Min reaktion er den samme, som jeg havde for et par dage siden (hvor historien kom frem, red.
), hvilket er, at dette forbliver dybt bekymrende, og vi vil se, hvor det fører hen.
Men min første reaktion er, at det er bekymrende, siger den republikanske senator Mitt Romney.
South Dakotas senator, republikaneren John Thune, kan heller ikke støtte Trumps handling, siger han til CNN.
- Jeg kan ikke lide at se det, siger han om referatet af samtalen mellem de to præsidenter.
Der er ikke noget at komme efter i sagen om telefonsamtalen, mener Lindsey Graham (i midten).
Men præsidenten har naturligvis også sine støtter.
Blandt andre republikaneren Lindsey Graham, der siger til CNN, at:- Fra mit synspunkt ville det være sindssygt at indlede en rigsretssag mod enhver præsident over et telefonopkald som dette.
Donald Trump selv har været klar i mælet omkring telefonsamtalen.
- Der var intet pres.
I har bygget det her op til at være opkaldet fra helvede, sagde han med henvisning til referatet tidligere i dag, hvor han også kaldte hele situationen for 'en heksejagt'.
Zelenskij: Jeg blev ikke pressetOg at de tilbageholdne millioner i økonomisk hjælp til Ukraines militær ikke var et redskab til at presse Volodimir Zelenskij, erklærede manden sig selv enig i på et pressemøde.
Her betegnede han samtalen mellem de to præsidenter som 'normal'.
- Vi havde en god telefonsamtale, synes jeg.
Den var normal.
Vi talte om mange ting, og jeg tror, du kan læse, at ingen pressede mig, sagde præsidenten med henvisning til referatet af samtalen.
Smil og glade miner til et pressemøde med Donald Trump og Ukraines præsident, Volodimir Zelenskij.
Referatet viser også, at den ukrainske præsident roste amerikanerne og samtidig kritiserede Tyskland, Frankrig og resten af EU.
I samtalen siger Trump, at USA gør en masse for Ukraine, og at USA har været 'meget, meget god for Ukraine'.
Som svar giver den ukrainske præsident Trump helt ret.
'Ikke bare 100 procent, men faktisk 1.
000 procent', lyder det.
Vil offentliggøre rapportSagen om den omdiskuterede telefonsamtale begyndte, da en endnu ukendt whistleblower luftede sin bekymring omkring Donald Trumps opførsel til efterretningstjenestens øverste ledelse.
Rapporten fra whistlebloweren har været efterspurgt af både demokrater og republikanere, og her til aften siger Donald Trump på et pressemøde, at Det Hvide Hus vil udlevere den til Kongressen.
- Jeg har informeret republikanerne om, at jeg støtter gennemsigtighed om whistleblower-informationerne, selv om det angiveligt var andenhåndsinformationer, siger præsidenten.
Han holder dog fast i sine mistanker til Joe Biden og hans søn, Hunter.
- Jeg insisterer også på gennemsigtighed fra Joe og Hunter Biden for de millioner af dollar, der hurtigt og let blev taget ud af Ukraine og Kina, mens Joe Biden var vicepræsident.
Præsidenten har ikke fremlagt beviser for disse beskyldninger.
På pressemødet anklager præsidenten også en gruppe demokrater for at have opsøgt Ukraines præsident, Volodimir Zelenskij, og truet ham til at samarbejde.
- De truede ham, hvis han ikke gjorde ting for dem.
Det er det, de beskylder mig for, men jeg gjorde det ikke.
FacebookTwitterKopier linkEmner:Bernie Sanders (politiker)|Donald Trump (politiker)|Twitter|Ukraine|Virksomhedsdrift




https://www.dr.dk/nyheder/indland/minister-cyber-angreb-kan-blive-betalt-tilbage-med-bomber-og-missiler

IndlandMinister: Cyber-angreb kan blive betalt tilbage med bomber og missilerCyber-angribere kan gøre stor skade og i sidste ende dræbe folk uden at sætte foden på dansk jord, siger ekspert.
Dødelige cyberangreb på Danmark eller andre Nato-lande kan meget vel udløse gengæld i form af virkelige missiler og bomber, advarer forsvarsminister Trine Bramsen (S).
Af Mads Korsager Nielsen25.
sep.
2019 kl.
21.
01Bemærk: artiklen er mere end 30 dage gammelLæs opDet var en forårssøndag i Gaza, da bomberne ramte.
Etagebyggeriet i den palæstinensiske enklave forsvandt bag en sky af pulveriseret beton.
Militære cyberspace-operationerCyberspace er meget mere end internettet.
Militæret definerer cyberspace som alt, der behandler, lagrer og transmitterer digitale informationer i et moderne samfund: Alle netværk, computere, servere, operativsystemer, e-mailadresser, konti på sociale medier og ikke mindst militærets våben- og kommandosystemer.
Hvor man før brugte krudt, kugler og kanoner til at ramme fjenden, kan man nu opnå næsten det samme gennem cyberspace.
Det kan f.
eks være en såkaldt cyberspace-effekt i form af data eller en kode, der blænder fjendens radar eller gør, at tropperne ikke kan komme i kontakt med hovedkvarteret.
Kilde: ForsvarsakademietDe israelske forsvarsstyrker (IDF) skrev senere på Twitter, at Hamas-bevægelsens cyber-enhed var målet og luftangrebet tjente som en gengældelsesaktion for et cyber-angreb mod Israel.
Dermed blev episoden til krigshistorie.
For første gang blev - så vidt vides - klassiske våben som bomber og raketter reaktionen på en aktion i cyberspace.
Men det bliver næppe sidste gang, lyder det fra forsvarsminister Trine Bramsen, der i princippet erklærer sig klar til at gengælde et dødeligt cyberangreb på Danmark eller forsvarsalliancen NATO med bomber og missiler.
- Jeg vil ikke afvise, at man kommer til at se den type af konflikter, for man kan gøre utrolig megen skade på et samfund, hvis man rammer den kritiske infrastruktur.
Hvor et modsvar måske kan være at bruge mere konventionelle våben og det kræver, at vi er i stand til at kombinere de forskellige våben, vi har, siger Trine Bramsen (S).
Lærer om ny slagmarkDet danske forsvar har inden året er omme et nyt våben i værktøjskassen.
Her bliver en hemmelig og dansk, militær cyber-enhed fuldt operativ.
For at lære både generaler og menige, hvordan man fører krig i cyberspace, har Forsvaret netop udgivet en doktrin - en slags instruktionsbog - for området, der også kaldes ‘den fjerde slagmark’ efter land, vand og luft.
Ifølge en ekspert i cyber-krig er det meget realistisk, at digitale angreb mod medlemmer af Nato-alliancen kan sende kampfly på vingerne eller raketter i luften.
- Man kan gøre stor skade og i sidste ende dræbe folk, uden at sætte foden på dansk jord.
Nato har sagt, at hvis en fjende overvejer at gøre det, så er vi klar til at svare.
Spørgsmålet er så, om svaret bliver i cyberspace eller vi finder en anden måde.
Bliver det konventionelle våben eller sanktioner.
Vi ved det ikke endnu, siger Jan Lemnitzer, assisterende professor ved Center for War Studies på Syddansk Universitet.
En video fra de israelske forsvarsstyrker (IDF) viser angiveligt luftangrebet, der var modsvar på en Hamas-aktion i cyberspace.
Politikere har aftrækkerenForsvarsakademiet har skrevet instruktionsbogen, som ikke tager stilling til, hvornår cyber- eller luftvåben skal affyres som gengæld.
- Det siger doktrinen ikke noget om og det er i sidste ende en politisk beslutning, som er vanskeliggjort af, at det er svært at vide, hvem der skyder på os i cyberspace og hvor det kommer fra, siger kaptajnløjtnant Henrik Palbo fra Forsvarsakademiet.
- Det her adskiller sig ikke fra angreb i den fysiske verden.
Det er de samme oplysninger, vi som politikere skal have på vores bord.
Er det koordineret, hvor kommer det fra, hvad er mål og omfang?
På den måde skal vi også øve os i at se cybervåben på samme måde som fysiske våben, siger forsvarsminister Trine Bramsen (S).
Nyt hemmeligt våben•Militærets tophemmelige og meget lukkede cyberspace-enhed hedder Forsvarets Computer Network Operationskapacitet eller i daglig tale 'CNO-kapaciteten'.
•Enheden er en del af Forsvarets Efterretningstjeneste (FE).
I sin seneste årsrapport skriver FE, at 14 procent af tjenestens ansatte ved udgangen af 2018 var en del af enheden, der dengang var under opbygning.
•CNO-kapaciteten når sin fulde styrke om tre måneder og bliver erklæret fuldt operativ ved årets udgang, oplyser Forsvarsministeriet.
•Enheden er i stand til at udføre offensive operationer.
En operation i cyberspace er ifølge Forsvaret offensiv, hvis der ‘anvendes magt’.
•Magtanvendelse skal forstås som en aktivitet, der ændrer en modparts cyberspace eller måden computere, netværk eller programmer virker.
•Alt efter kompleksiteten kan et cybervåben tage både uge- og årevis at udvikle.
•Et cybervåben bliver affyret via trådløs eller kabel-forbindelse eller ‘plantet’ i et system.
Eksempelvis kan specialoperationsstyrker anbringe USB-nøgler med computervirus eller afdække information om eventuelle trådløse netværk og dermed skabe forbindelse mellem to adskilte systemer.
•Det hele er meget hemmeligt.
For hvis modparten ved, hvilke våben - eller ‘effekter’ - som det danske forsvar har liggende på hylden, laves straks et modtræk, så våbnet bliver ubrugeligt.
End ikke medlemmerne af forsvarsalliancen NATO deler viden med hinanden.
Kun en løs beskrivelse af, hvilke effekter man har liggende på hylden.
Kilde: Forsvarsakademiet, FE årsrapport, Forsvarsministeriet.
FacebookTwitterKopier linkEmner:NATO|Socialdemokraterne|Trine Bramsen (politiker)|Militær|Palæstina




https://www.dr.dk/nyheder/udland/skovbrande-i-indonesien-raserer-fortsat-med-giftig-roeg-og-roed-himmel

UdlandSkovbrande i Indonesien raserer fortsat med giftig røg og rød himmelUnicef har advaret mod, at flere millioner børn kan risikere luftforurening.
© ScanpixAf Sophie Bavnhøj25.
sep.
2019 kl.
21.
57Læs op"Det er ikke Mars.
Det er Indonesien".
Sådan skrev en bruger på Twitter sammen med en video, der er badet i røde og orange farver.
Men det er ikke en solnedgang, der er på spil.
Det er sundhedsskadelig røg fra skovbrande.
Fænomenet kaldes ifølge BBC Rayleigh-spredning, og det betyder, at visse typer partikler spreder lyset på en bestemt måde, så den røde farve træder stærkere frem.
Røgen kommer fra flere tusinde skovbrande, der lige nu ødelægger skovområder i Indonesien.
Sammen med Malaysia producerer Indonesien nemlig omkring 85 procent af al palmeolie i verden.
Og en del af røgen stammer fra bønder, der benytter ulovlige metoder til at brænde deres marker af, så de er renset og klar til en ny sæson.
Derfor er det heller ikke unormalt, at der er brande på dette tidspunkt af året, skriver NASA.
Oveni er det tørkesæson i området, som også er med til at holde flammerne i live.
Den farvede røg får også solen til at synes rødglødende.
Børn mest udsatI løbet af sommeren hørte og så vi Amazonas regnskov i brand, men det er altså ikke det sidste, vi kommer til at se til skovbrande i år.
For brandene i Indonesien har raseret i flere uger, og det har fået mange mennesker til at købe masker, så de ikke indånder røgen.
Den tykke røg er sundhedsskadelig, og derfor hjælper politi og myndigheder de lokale med at få ansigtsmasker på.
 Børn er mere udsatte for røgen, og det har fået Unicef til at advare.
 Når børnene indånder den giftige luft, er de truet på deres sundhed.
Derfor gives der oxygen til de mest udsatte.
 Også ældre og syge kan blive ramt hårdere af den ringe luftkvalitet og får hjælp med oxygen.
 En arbejder fylder dunke med oxygen, som skal hjælpe befolkningen.
1 / 5Den tykke røg er sundhedsskadelig, og derfor hjælper politi og myndigheder de lokale med at få ansigtsmasker på.
1 / 5Børn er mere udsatte for røgen, og det har fået Unicef til at advare.
2 / 5Når børnene indånder den giftige luft, er de truet på deres sundhed.
Derfor gives der oxygen til de mest udsatte.
3 / 5Også ældre og syge kan blive ramt hårdere af den ringe luftkvalitet og får hjælp med oxygen.
4 / 5En arbejder fylder dunke med oxygen, som skal hjælpe befolkningen.
5 / 5I går advarede Unicef om, at landets skovbrande udsætter omkring 10 millioner børn for risiko for luftforurening.
- Dårlig luftkvalitet er blevet et alvorligt og voksende problem for Indonesien, siger Unicefs repræsentant Debora Comini i en pressemeddelelse og fortsætter:- Hvert år indånder millioner af børn giftig luft, der truer deres sundhed og er skyld i, at de misser deres skole.
Det resulterer i livslang skade både fysisk og psykisk, siger hun.
Men også ældre, syge og svækkede kan blive ramt hårdere af den ringe luftkvalitet.
Derfor hjælper myndighederne med give ansigtsmasker og oxygen til de mest udsatte.
Skovbrandene er også hårde for regionens mange dyrearter, og flammerne har spredt sig til flere nationalparker.
Derfor arbejder både militær og brandfolk med at holde styr på skovbrandene.
Røg over et skovområde i Centralkalimantan, der er en provins i Indonesien.
 Her ses brandpersonale, der kæmper med flammerne.
 Røgen har blandt andet spredt sig til Singapore og Malaysia.
 Myndighederne har måttet indsætte tusinder af brandmænd for at styre skovbrandene.
1 / 4Røg over et skovområde i Centralkalimantan, der er en provins i Indonesien.
1 / 4Her ses brandpersonale, der kæmper med flammerne.
2 / 4Røgen har blandt andet spredt sig til Singapore og Malaysia.
3 / 4Myndighederne har måttet indsætte tusinder af brandmænd for at styre skovbrandene.
4 / 4FacebookTwitterKopier linkEmner:Brande|Skove|Indonesien|Unicef|Twitter




https://www.dr.dk/nyheder/politik/sparekrav-pa-uddannelser-er-fjernet-fra-finanslov

PolitikSparekrav på uddannelser er fjernet fra finanslovRegeringen har fundet pengene til at fjerne omprioriteringsbidraget på uddannelser.
Uddannelses- og forskningsminister Ane Halsboe-Jørgensen understreger, at uddannelserne ikke får flere penge.
25.
sep.
2019 kl.
22.
24Bemærk: artiklen er mere end 30 dage gammelLæs opRegeringen foreslår at stoppe de årlige faste besparelser på uddannelse - det såkaldte omprioriteringsbidrag, oplyser Uddannelses- og Forskningsministeriet.
Hvis forslaget bliver stemt igennem i den kommende finanslov, vil det betyde en annullering af besparelser på 300 millioner kroner i 2020 på de videregående uddannelser.
- Uddannelse til vores børn og unge er en vigtig del af vores velfærd, og regeringen sætter velfærd først.
Derfor vil vi stoppe omprioriteringsbidraget, lyder det fra uddannelses- og forskningsminister Ane Halsboe-Jørgensen.
Uddannelsessteder får ikke flere pengePengene skal findes fra skat på mobiler, bo- og gaveafgift og aktieudbytte, lyder det i forslaget.
Her foreslår regeringen konkret at tilbagerulle lempelsen af bo- og gaveafgiften, droppe skattelettelse på arbejdsgiverbetalt telefon og bevare det nuværende loft for aktiesparekontoen, som den tidligere regering ønskede at hæve.
- At omprioriteringsbidraget stopper, er ikke det samme, som at uddannelserne får flere penge – det ved vi godt.
- Vi vil give institutionerne stabile rammer i stedet for hele tiden at skulle lede efter nye steder at spare.
Det er et vigtigt første skridt, siger Ane Halsboe-Jørgensen.
/ritzau/FacebookTwitterKopier linkEmner:Ane Halsboe-Jørgensen (politiker)|Uddannelses- og Forskningsministeriet|Uddannelse|Økonomisk politik|Skat




https://www.dr.dk/nyheder/regionale/oestjylland/claus-var-en-af-verdens-bedste-bordtennisspillere-nu-er-han-70-aar-og

ØstjyllandClaus var en af verdens bedste bordtennisspillere: Nu er han 70 år og verdensmester i tennis- Hver eneste gang jeg skal lave mad, laver jeg en gin og tonic.
Og så spiser jeg selvfølgelig sundt, siger Claus Pedersen.
Claus Pedersen var i mange år en dominerende skikkelse i dansk bordtennis.
Af Malte Nørgaard, Emma Lichscheidt og Jesper Ottosen25.
sep.
2019 kl.
20.
00Bemærk: artiklen er mere end 30 dage gammelLæs opHan har vundet 15 danmarksmesterskaber i bordtennis i herresingle, og der står mere end 350 landskampe for Danmark på cv'et.
Engang var han blandt verdens 30 bedste til bordtennis, men nu har aarhusianske Claus Pedersen skiftet battet ud med en tennisketsjer.
Og det går bestemt ikke dårligere.
I en alder af 70 år kan han kalde sig verdens bedste for tennisspillere over 70 år sammen med Frans Nørby, Kasper Rud og Jørn Hader, der udgør resten af det rutinerede, danske landshold.
Titlen vandt de i sidste uge.
Det er ikke for sjov, når Claus Pedersen går ind på tennisbanen.
Selv mærker Claus Pedersen dog ikke, at han er blevet meget ældre siden de glade bordtennisdage.
- Ikke rigtigt.
Dengang jeg var bedst, kunne jeg holde til at træne to gange om dagen og være frisk den efterfølgende dag.
Det kan jeg trods alt ikke mere.
Nu er jeg blevet nødt til at indse, at pauserne er lige så vigtige som træningstimerne.
Gin og tonic hjælperClaus Pedersen har spillet tennis siden midten af 1980'erne, og han har også vundet en sølvmedalje til DM med resten af tennisholdet i Aarhus 1900.
Hver eneste gang jeg skal lave mad, laver jeg en gin og tonic.
Claus Pedersen, tidligere bordtennisspillerDerfor er tennis-verdensmesterskabet bestemt ikke kommet uden en masse træningstimer, men Claus Pedersen har også en anden nøgle til at opnå succes som sportsmand.
- Hver eneste gang jeg skal lave mad, laver jeg en gin og tonic.
Og så spiser jeg selvfølgelig sundt.
Der er mange grøntsager og en masse fisk på min tallerken, men der kommer ikke så meget kød på.
Og hvis det går rigtig godt, så snupper jeg lige en gin og tonic mere efter maden.
Men det er også vigtigt at træne på den rigtige måde, hvis man vil holde sig aktiv på den anden side af de 70 somre, forklarer han.
- For mig handler det meget om, at jeg ikke bliver overanstrengt i min træning.
Det er vigtigt, når du har haft så mange fødselsdage, som jeg har haft, siger Claus Pedersen med et grin.
- Omvendt er det også vigtigt, at jeg ikke træner for lidt.
Så bliver jeg øm i kroppen.
Derfor forsøger jeg at træne jævnt fire gange om ugen.
I klippet herunder kan du se et uddrag af Sportens Årsrevy fra 1966, hvor Claus Pedersen hyldes som et lysende bordtennistalent.
FacebookTwitterKopier linkEmner:Tennis|Alkoholiske drikke|Bordtennis|Aarhus 1900




https://www.dr.dk/sporten/fodbold/fortuna-hjoerring-spiller-sig-sikkert-videre-i-champions-league

FodboldFortuna Hjørring spiller sig sikkert videre i Champions LeagueMed en sejr på 2-0 over KF Vllaznia Shkodër gik Fortuna Hjørring videre til CL-ottendedelsfinalen.
Fortuna Hjørring har været i 16.
-delsfinalerne alle 11 gange under det nuværende turneringsformat, hvilket kun Brøndby og Lyon også har præsteret.
25.
sep.
2019 kl.
20.
17Bemærk: artiklen er mere end 30 dage gammelLæs opDer er mere Champions League i vente i det nordjyske i den kommende tid.
Onsdag aften vandt fodboldkvinderne fra Fortuna Hjørring med 2-0 over det albanske mandskab KF Vllaznia Shkodër og gik samlet videre fra opgøret i 16.
-delsfinalen med 3-0.
Caroline-Sophie Møller åbnede scoringen efter seks minutter og lukkede selv kampen ved at sende et straffespark i nettet kort før tid.
Hvem der venter i ottendedelsfinalen, vides endnu ikke.
Det afgøres ved en lodtrækning mandag.
Her kan også Brøndby være i puljen, hvis det lykkes de blågule at gå videre mod Piteå torsdag.
Brøndby vandt første kamp 1-0.
Fortuna Hjørring har været i 16.
-delsfinalerne alle 11 gange under det nuværende turneringsformat, hvilket kun Brøndby og Lyon også har præsteret.
Onsdag viste nordjyderne klasseforskellen hjemme mod KF Vllaznia Shkodër, som ikke har nær samme europæiske rutine.
Statistikken sagde da også 23-6 i skudforsøg i hjemmeholdets favør, da de 90 minutter plus det løse var gået.
Blot en enkelt gang havde albanerne et forsøg inden for rammen, og Fortunas avancement var ikke i fare.
Den danske landsholdsanfører, Pernille Harder, scorede en enkelt gang i Wolfsburgs sejr på 5-0 over Mitrovica.
Samlet går Wolfsburg videre med hele 15-0.
/ritzau/FacebookTwitterKopier linkEmner:Pernille Harder (fodboldspiller)|Fortuna Hjørring|Brøndby|VfL Wolfsburg|Fodbold




https://www.dr.dk/sporten/haandbold/championsleague/gog-faar-en-over-det-sydfynske-cl-snudeskaft-i-rumaenien

ChampionsleagueGOG får én over det sydfynske CL-snudeskaft i RumænienGOG tabte for første gang i sæsonens Champions League, da Dinamo Bukarest var en tand for stærk i Bukarest.
Af Emil Halkier og /ritzau/25.
sep.
2019 kl.
20.
00 | opdateret 25.
sep.
2019 kl.
20.
40Bemærk: artiklen er mere end 30 dage gammelLæs opEfter sejre i sæsonens to første Champions League-kampe kom GOG onsdag aften ned på jorden i udekampen mod Dinamo Bukarest.
Rumænerne besejrede det fynske hold med 35-28 efter pauseføring på 17-12.
Dermed overtager Dinamo Bukarest førstepladsen i gruppe D fra netop GOG.
Rumænerne har fem point for tre kampe, mens GOG har fire point.
Det kræver en plads blandt de to bedste for at kunne gå videre.
- Vi er ærgerlige, men vi kan ikke sige noget til resultatet.
Dertil var de simpelthen for dygtige, siger GOG-træner Nicolej Krickau til DR Sporten.
- Vi fik aldrig lavet de stop, der skulle til for at få det tempo i kampen, vi gerne ville have.
Dertil var vores forsvar hverken fysisk eller kvalitativt godt nok til at stå imod deres store pres, siger GOG-træneren.
GOG var aldrig foran i kampen, men formåede dog at hænge på i indledningen.
Således svarede GOG godt tilbage og vekslede 4-8 til 8-8.
Emil Lærke scorede fire gange mod Dynamo Bucuresti, men han og holdkammeraterne havde udfordringer med at passere rumænernes keeper, som stod en god kamp.
Fynboerne hang nogenlunde på indtil 11-13, men rumænerne trak fra i første halvlegs slutning og var foran med fem mål halvvejs.
GOG var aldrig i nærheden af at skabe spænding i anden halvleg.
Længe vekslede hjemmeholdet mellem føringer på fire og fem mål, og da der blev ændret på det, var det Dinamo, der øgede.
Flere gange førte Bukarest-mandskabet med syv mål, og efter 60 minutter var det også afstanden mellem de to hold.
Og netop størrelsen på nederlaget, ærgrer Krickau en smule.
- Der er stor forskel på minus fire og minus syv mål.
Fire mål havde været en god mulighed for at kunne vinde indbyrdes i forhold til hjemmebane.
Nu bliver det selvfølgelig svært, siger han.
GOG's næste opgave i turneringen er hjemmekampen mod Wisla Plock fra Polen 13.
oktober.
/ritzau/FacebookTwitterKopier linkEmner:GOG Håndbold|Bukarest|Polen|Rumænien|Fyn




https://www.dr.dk/nyheder/politik/myndighed-vi-er-ikke-klar-til-tildele-seniorpension-allerede-fra-nytaar

PolitikMyndighed: Vi er ikke klar til at tildele seniorpension allerede fra nytårEt flertal på Christiansborg vil have en ny myndighed til at tildele seniorpension, men det er ikke realistisk, lyder det.
Selve aftalen om seniorpension blev lavet i maj af den daværende VLAK-regering sammen med De Radikale og Dansk Folkeparti.
Af Nicolas S.
Nielsen og Amanda Holmen25.
sep.
2019 kl.
20.
34Bemærk: artiklen er mere end 30 dage gammelLæs opDet kan meget vel komme til at knibe med at få stablet en ny seniorpension på benene for ældre nedslidte allerede fra nytår.
Særligt fordi et politisk flertal på Christiansborg står fast på, at ansvaret ikke må ligge hos kommunerne, men i stedet hos Arbejdsmarkedets Erhvervsforsikring (AES), der i dag står for at afgøre, om en skade eller en sygdom kan blive anerkendt som en arbejdsskade.
I et brev til Beskæftigelsesministeriet, som DR Nyheder er kommet i besiddelse af, skriver ATP's koncerndirektør, Anne Kristine Axelsson, der administrerer AES, nemlig at:- Det vurderes på det foreliggende grundlag ikke at være realistisk, at en centralisering af opgaverne kan være klar til drift pr.
1.
januar 2020 – uanset hvem denne myndighed måtte være.
Med andre ord tror ATP-direktøren ikke på, at underinstitutionen AES vil kunne overtage opgaven med at tildele seniorpensioner allerede fra nytår, sådan som et flertal bestående af Venstre, De Konservative, Liberal Alliance, Dansk Folkeparti og De Radikale ellers ønsker.
Samme melding er kommet fra beskæftigelsesminister Peter Hummelgaard (S) i et internt brev, som DR Nyheder kunne omtale i går.
Læs også:Internt brev fra minister sår tvivl om hurtig hjælp til nedslidteFlertal vil flytte opgaven væk fra kommunerneSelve aftalen om seniorpensionen blev lavet i maj af den daværende VLAK-regering sammen med De Radikale og Dansk Folkeparti.
Ifølge aftalen kan man få seniorpension, hvis man har seks år eller mindre til folkepensionen, kun har helbred til at klare sit job i op til 15 timer om ugen og har været 20-25 år på arbejdsmarkedet.
Aftalen om seniorpensionVLAK-regeringen blev i maj enige med Dansk Folkeparti og De Radikale om at erstatte den nuværende seniorførtidspension med en ny seniorpension fra 1.
januar 2020.
Seniorførtidspensionen er en særlig adgang til førtidspension for folk, der har fem år eller mindre til folkepensionen.
Den blev indført, da efterlønnen blev forringet i 2011 og er lige så svær at få som almindelig førtidspension.
Seniorpension skal være lettere for nedslidte at få.
Det skal alene være en lægelig vurdering af, hvor meget man kan arbejde i ens nuværende job, der er afgørende.
Man skal ikke igennem undersøgelse af, om man kan klare et andet arbejde.
Seniorpension kan man få, hvis man har seks år eller mindre til folkepensionen, kun har helbred til at klare sit job i op til 15 timer om ugen og har været 20-25 år på arbejdsmarkedet.
Satsen vil være som førtidspension: Mellem cirka 16.
000 og 19.
000 kroner om måneden.
Partierne blev dog ikke enige om et helt centralt spørgsmål; nemlig hvem der skulle administrere ordningen.
Men for de fem aftalepartier, der i dag udgør et flertal uden om S-regeringen, er det vigtigt, at det ikke bliver kommunerne, der skal afgøre sagerne i fremtiden.
De 98 kommuner har de seneste år stået for at tildele seniorførtidspensionen.
Det har de gjort vidt forskelligt, og det kan borgerne ikke være tjent med, lyder kritikken fra aftaleparterne.
Men AES vurderer altså selv, at myndigheden ikke kan være klar til 1.
januar.
ATP-direktøren skriver i brevet til Beskæftigelsesministeriet, at opgavetypen kræver "særdeles specialiserede kompetencer", som der vil "skulle tages hensyn til" ved blandt andet rekruttering og oplæring af medarbejderne i institutionen.
Minister: Kommunerne må stå for det midlertidigtBeskæftigelsesminister Peter Hummelgaard (S) har forslået partierne bag aftalen, at seniorpensionen midlertidigt kan blive administreret af kommunerne, indtil en anden myndighed er klar til at overtage.
Selvom partierne har afvist det, så håber ministeren fortsat, at nedslidte vil kunne få seniorpension fra nytår.
- Men det vigtigste er jo også, at de nedslidte kan få vurderet deres sager på en rigtig og fagligt forsvarlig måde.
Og at dem, der skal tildele seniorpensionen, har kompetencerne til det, siger Peter Hummelgaard.
Kommunerne vil gerne stå for at administrere ordningen, understreger Martin Damm, der er næstformand for Kommunernes Landsforening (KL):- Både sagligt og fagligt er kommunerne de rette til at løfte opgaven med at administrere seniorpensionsordningen.
Kommunerne både kender borgerne og har erfaringen og kompetencerne, siger han, men de vil ikke varetage opgaven midlertidigt.
- Vi vil ikke administrere en ordning midlertidigt samtidig med, at der er mistillid til, at vi overhovedet kan klare opgaven.
Det er urimeligt over for de kommunale medarbejdere, der hver dag gør deres ypperste for borgernes skyld, siger han.
V og DF tror fortsat seniorpension fra nytårPartierne bag aftalen mener også, at det vil være "helt uhensigtsmæssigt" at lade kommunerne stå for seniorpensionen midlertidigt.
Det vil nemlig stille ansøgere før og efter overgangsperioden forskelligt.
- Vi har rigtig travlt, men jeg mener ikke, det er umuligt at blive klar til 1.
januar.
Hans Andersen, beskæftigelsesordfører, Venstre- Vi står fast på, at det ikke er hensigtsmæssigt at bede kommunerne om at tildele seniorpensionen for en kort periode, siger Venstres beskæftigelsesordfører, Hans Andersen.
Må I så ikke acceptere, at det vil tage lidt længere tid, før ordningen kan træde i kraft?
- Vi har rigtig travlt, men jeg mener ikke, det er umuligt at blive klar til 1.
januar.
Også Dansk Folkepartis beskæftigelsesordfører Bent Bøgsted tror på en løsning fra årsskiftet.
- Vi har stadig et ønske om, at det bliver fra 1.
januar, men nu skal vi have det næste møde, og så må vi se, hvad vi kan blive enige om, og hvor hurtigt vi kan komme i gang.
Ministeren må arbejde på højtryk, siger Bent Bøgsted.
FacebookTwitterKopier linkEmner:Anne Kristine Axelsson (embedsmand)|ATP|Bent Bøgsted (politiker)|Dansk Folkeparti|Arbejdsmarked




https://www.dr.dk/nyheder/penge/medier-bagmaend-fik-milliardfradrag-i-hemmeligt-forlig-med-skattestyrelsen

Afsløring af skatteskandaleSe temaPengeMedier: Bagmænd fik milliardfradrag i hemmeligt forlig med SkattestyrelsenI et forlig med bagmænd i sagen om svindel med udbytteskat har bagmænd fået lov at trække deres udgifter fra, skriver flere medier.
Nogle bagmænd har i en meget omtalt sag om svindel med dansk udbytteskat fået lov til at trække milliarder fra i det forlig, de har indgået med Skattestyrelsen, skriver Politiken og TV2.
25.
sep.
2019 kl.
23.
15 | opdateret 26.
sep.
2019 kl.
00.
47Bemærk: artiklen er mere end 30 dage gammelLæs opNogle bagmænd har i en meget omtalt sag om svindel med dansk udbytteskat fået lov til at trække milliarder fra i det forlig, de har indgået med Skattestyrelsen.
Det skriver Politiken og TV2, der sammen med tyske Süddeutsche Zeitung og det belgiske magasin Knack har fået fat i den 51 siders hemmeligstemplede forligsaftale.
Af den fremgår det, at de fik ikke de hidtil udmeldte 2,9 milliarder kroner ud af den danske statskasse, men derimod 4,1 milliard kroner.
Alligevel er det langtfra hele beløbet, som bliver betalt retur.
I aftalen er Skattestyrelsen gået med til, at bagmændene skal betale 1,6 milliarder retur.
Det skyldes blandt andet, at bagmændene har fået lov at trække deres udgifter i forbindelse med udførelsen af svindlen fra.
Læs også:Forlig for 1,6 milliarder kroner i sag om formodet svindel med udbytteskatEkspert: Absurd løsningDen løsning er absurd, mener juraprofessor Eva Smith, der har læst forliget igennem.
Ifølge hende er det "i høj grad stødende for retsfølelsen", at bagmændene har fået lov at trække udgifterne fra.
Hun sammenligner fradraget med, at en person bryder ind i en villa, tager 20.
000 kroner fra et pengeskab, men bliver taget af ejeren, som kræver sine penge retur:- Så siger han: "Nej, nej, det kan du ikke få, fordi jeg har købt en skærebrænder, den kostede 2.
000, og jeg har snakket med en ekspert i, hvordan man stopper jeres tyverialarm inden, og han vil have 4.
000.
Der var en, der holdt vagt for mig, han vil have 3.
000, så de penge skal jo trækkes fra, siger hun til TV2.
Da daværende skatteminister Karsten Lauritzen (V) på et pressemøde i maj kunne fortælle, at der var indgået et forlig, blev det fortalt, at forligspartnerens andel i den formodede svindel løb op i et "beløb på samlet 2,9 milliarder" kroner.
Ifølge forligsdokumentet er det derimod "mere end 4,1 milliard kroner".
Hverken det beløb eller muligheden for at trække udgifter fra blev nævnt under pressemødet.
- Der er altså ikke givet nogen former for rabat eller lignende i forbindelse med det her forlig, sagde Steen Bechmann Jacobsen, ansvarlig direktør i Skattestyrelsen, derimod dengang.
Svindlen skulle være sket fra 2012 til 2015, og i alt mener Skattestyrelsen, at den danske stat blev snydt for 12,7 milliarder kroner.
Dansk Folkepartis skatteordfører, Dennis Flydtkjær, vil nu kalde skatteminister Morten Bødskov (S) i samråd.
- Det her udgør et kæmpestort problem for danskernes retsfølelse.
Almindelige danskere ville aldrig kunne forhandle sig frem til den slags rabat, siger han til Politiken.
Skattestyrelsen afviserSent onsdag aften skriver Skattestyrelsen i en pressemeddelelse, at flere medier "bringer urigtige oplysninger og beskyldninger" i forbindelse med forliget.
Styrelsen fastholder at forliget drejer sig om de cirka 2,9 milliarder kroner som i alt 61 amerikanske pensionsplaner har søgt udbytteskatrefusion for.
Og den afviser, at der i forliget skulle indgå en positiv særbehandling i form af et skattefradrag til forligsparterne.
- Vi har ad flere omgange forklaret blandt andet TV2, hvordan dette – ret komplicerede – forlig er sat sammen, siger direktør i Skattestyrelsen Merete Agergaard i meddelelsen.
- Det lader dog ikke til, at det er lykkes.
Måske fordi vi i vores kommunikation er nødt til at overholde både vores tavshedspligt og den fortrolighed, som forliget er bygget på, tilføjer hun.
/ritzau/Opdateret med reaktion fra Skattestyrelsen.
FacebookTwitterKopier linkEmner:Dennis Flydtkjær (politiker)|Eva Smith (jurist)|Skattestyrelsen|Socialdemokraterne|Økonomi




https://www.dr.dk/nyheder/udland/korrespondent-alvorligste-sag-trump-i-hans-tid-i-det-hvide-hus

Mulig rigsretssag mod Donald TrumpSe temaUdlandKorrespondent: Alvorligste sag for Trump i hans tid i Det Hvide HusDemokraterne vil nu udspørge den whistleblower, der anmeldte en kontroversiel samtale mellem Trump og Ukraines præsident.
- Bare så I forstår, det her er den største heksejagt i amerikansk historie, sandsynligvis i historien, men i hvert fald i amerikansk historie, sagde Donald Trump tidligere i dag.
Af Sally Frydenlund Larsen25.
sep.
2019 kl.
21.
07Bemærk: artiklen er mere end 30 dage gammelLæs opSamtalen mellem den ukrainske og den amerikanske præsident kan få store konsekvenser for Donald Trump.
Det vurderer DR's korrespondent i USA, Steffen Kretz.
- Det her er den alvorligste sag for Trump i hans tid i Det Hvide Hus.
Den viser, hvordan USA's præsident har brugt al den magt og prestige, som hans embede giver ham, til at presse et andet lands præsident til at grave smuds op om Trumps politiske modstander.
På præsidentens egen foranledning offentliggjorde det amerikanske justitsministerium tidligere på dagen et referat af en samtale mellem Donald Trump og Volodimir Zelenskij.
Ifølge Justitsministeriet er referatet ikke en én til én ordret udskrift af samtalen, men giver alligevel et indblik i samtalen mellem de to præsidenter.
Læs også:Det Hvide Hus offentliggør referat af samtale mellem Trump og Ukraines præsidentI referatet fremgår det, at Donald Trump gentagne gange opfordrer den ukrainske præsident til at indlede en undersøgelse af demokraten Joe Biden og hans søn, Hunter Biden.
Han bad også præsidenten samarbejde med Trumps advokat og USA's justitsminister.
Præsident Trump har ikke fremført noget bevis for, at Joe eller Hunter Biden skulle have gjort noget ulovligt.
Det sagde de: Telefonsamtalen mellem de to præsidenter 25.
juli varede 30 minutter.
Se uddrag af samtalen her:Donald Trump:- Jeg vil bede statsadvokaten om at ringe til dig eller dine folk, og jeg vil gerne have, at I kommer til bunds i sagen.
- Den anden ting.
Der er en masse snak om Bidens søn - at Biden stoppede anklagemyndigheden, og at mange mennesker ønsker at finde ud af det, så alt, hvad du kan udrette sammen med statsadvokaten, vil være fint.
- Biden gik rundt og pralede med, at han stoppede forfølgelsen af anklagerne, så hvis du kan se på det.
.
.
Det lyder forfærdeligt i mine ører.
Volodimir Zelenskij:- Spørgsmålet om efterforskningen af sagen er faktisk et spørgsmål om at sikre at genskabe ærligheden, så vi vil tage os af det og vil arbejde på efterforskningen af sagen.
- Oveni det vil jeg venligst bede dig om at give dem videre til os, hvis du har ekstra oplysninger.
Kilde: Ritzau, CNN, Det Hvide Hus.
En "implicit trussel"Forløbet er kommet i offentlighedens søgelys, efter at en whistleblower i august gjorde efterretningstjenestens øverste ledelse opmærksom på bekymrende opførsel fra præsidenten.
Nærmere bestemt er det en række påfaldende sammenfald i dialogen mellem USA og Ukraine, der blandt andet vakte whistleblowerens bekymring, skriver CNN.
Den 18.
juli - en uge før telefonsamtalen - giver Trump, ifølge CNN, ordre om at tilbageholde næsten 400 millioner dollar i militærhjælp til Ukraine.
Den 11.
september bliver den økonomiske hjælp frigivet til Ukraine.
Det forløb har fået kritikere til at spekulere i, om Donald Trump tilbageholdt pengene for at lægge pres på Ukraines Volodimir Zelenskij.
Og kritikerne har formentlig ret, vurderer Steffen Kretz, som bemærker det påfaldende i, at Donald Trump i samtalen beder om en tjeneste, lige efter at den ukrainske præsident har talt om behovet for amerikansk støtte.
- Trump kæder ikke selv direkte de to ting sammen, men det er indlysende for de fleste, at når en amerikansk præsident ringer til lederen af et land, som er afhængig af amerikansk økonomisk og militær hjælp og beder om en tjeneste, så ligger der en trussel implicit i den ordveksling, siger korrespondenten.
"Jeg vil gerne have, at du gør os en tjeneste," siger Donald Trump til Ukraines præsident, Volodymyr Zelenskij.
Vil høre whistleblowerKongressen blev ikke, som det ellers er praksis, oplyst om whistleblowerens rapport, og demokraternes næste skridt er derfor at få udleveret netop den.
- Nu vil demokraterne høre direkte fra den whistleblower, som slog alarm i sagen.
Politikerne kræver både, at de får udleveret hele whistleblowerens rapport, og at personen får mulighed for at svare på spørgsmål i Kongressen, siger Steffen Kretz.
Trump-administrationen har indtil nu blokeret rapporten.
I aften dansk tid forventes medlemmerne af Repræsentanternes Hus dog at stemme om, hvorvidt den alligevel skal udleveres.
Whistleblowerens beretning vil formentlig indgå i en eventuel rigsretssag mod præsidenten.
Hvad er en rigsretssag egentlig?
Bliv klogere her:Allerede tirsdag indledte demokraten Nancy Pelosi, som er formand for Repræsentanternes Hus, arbejdet for en rigsretssag mod Donald Trump.
- Når et flertal i kongressens ene kammer, Repræsentanternes Hus, mener, at der er grundlag for det, kan der indledes en rigsretssag.
Og det er så Kongressens andet kammer, Senatet, som i sidste ende skal dømme i sagen.
Så hvis et flertal af de demokratiske medlemmer af Repræsentanternes Hus mener, at Trump har misbrugt sin magt, så kan de starte en rigsretssag, forklarer Steffen Kretz.
Og noget tyder på, at der kan findes et flertal.
Ifølge CNN tilslutter 204 demokrater sig lige nu idéen om at indlede en rigsretssag mod præsidenten.
Det kræver 218 stemmer for at påbegynde en sag.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Virksomhedsdrift




https://www.dr.dk/sporten/fodbold/pokalturneringen/fck-taet-paa-pokalexit-maatte-i-straffesparkskonkurrence-gaa-videre

PokalturneringenFCK tæt på pokalexit: Måtte i straffesparkskonkurrence for at gå videreDet holdt hårdt, da FCK mødte 2.
divisionsholdet Hillerød.
Nervøsitet at spore hos FCK'erne, der venter på afgørelsen i straffesparkskonkurrencen.
25.
sep.
2019 kl.
19.
32Bemærk: artiklen er mere end 30 dage gammelLæs opFC København er videre til ottendedelsfinalerne i landspokalturneringen i fodbold, men holdet måtte igennem et drama, inden sejren var sikret mod Hillerød fra 2.
division.
Efter 1-1 i den ordinære spilletid vandt FCK med 4-2 i den afgørende straffesparkskonkurrence.
Her blev FCK-keeper Karl-Johan Johnsson helten med to redninger, mens FCK scorede på alle fire forsøg.
Hillerød spillede en stor kamp og var hele vejen i spil til at levere den store pokalsensation.
Nicklas Bendtner startede inde for FC København og formåede at score i straffesparkskonkurrencen.
 Stor jubel, da Hillerød bragte sig foran 1-0 i det 73.
minut.
 Rasmus Falk fik to gule kort og måtte gå i omklædningsrummet før tid.
 Carlo Holse scorede på FCK's afgørende straffespark.
1 / 4Nicklas Bendtner startede inde for FC København og formåede at score i straffesparkskonkurrencen.
1 / 4Stor jubel, da Hillerød bragte sig foran 1-0 i det 73.
minut.
2 / 4Rasmus Falk fik to gule kort og måtte gå i omklædningsrummet før tid.
3 / 4Carlo Holse scorede på FCK's afgørende straffespark.
4 / 4God målmandspræstationNicklas Bendtner startede inde for første gang for FCK efter et par tjanser som indskifter, og han skulle snart få gode muligheder for at score sit første mål i trøjen.
Efter 12 minutter afsluttede han mod fjerneste hjørne, men Hillerød-keeper Tim Lund verfede flot bolden til hjørnespark.
Kort efter diskede målmanden op med en fornem fodparade, da Bendtner fra en god position afsluttede fladt.
Tim Lund var i det hele taget en vigtig mand for hjemmeholdet.
I halvlegens slutfase reddede han helt nede ved stolpen, da Carlo Holse forsøgte sig med et vedkommende frispark.
Første halvleg sluttede dog uden mål, hvilket fik manager Ståle Solbakken til at forstærke holdet med Zeca fra anden halvlegs start.
Det gjorde ikke FCK-dominansen mindre, og holdet blev ved med at komme til chancer, ikke mindst Bendtner.
Midtvejs i anden halvleg fik Bendtner i front selskab af Dame N'Doye, der fik comeback oven på sin skade.
Men i stedet for et FCK-mål, skete det uventede i den anden ende.
72 minutter var spillet, da Jonathan Witt steg i vejret og perfekt headede et hjørnespark i nettet til 1-0, og så lurede sensationen.
Føringen holdt dog bare i fire minutter, så serverede Rasmus Falk for indskiftede Viktor Fischer, der udlignede til 1-1.
Ti mod tiFem minutter før tid var Fischer tæt på at blive matchvinder, da hans forsøg i feltet traf stolpen, og så måtte holdene ud i forlænget spilletid.
Her blev FCK efter få minutter reduceret til ti spillere, da Rasmus Falk fik sit andet gule kort og dermed rødt.
Det gav Hillerød blod på tanden, indtil holdet selv blev ramt af en udvisning til Nikolaj Kristensen med 12 minutter tilbage af forlængelsen.
Derfra var det dog en lige kamp, inden man måtte i straffesparkskonkurrence.
Og her var FCK altså en tand skarpere.
Samtidig spillede AaB sig videre til ottendedelsfinalerne med en sejr på 6-0 ude over Vejgaard efter et vildt onemanshow af Kasper Kusk, der scorede fem mål.
De øvrige Superligahold Brøndby, SønderjyskE og Esbjerg var også i aktion.
Alle avancerede, men ikke uden besvær: Mens Esbjerg slog Marienlyst 5-2, var der større vanskeligheder hos SønderjyskE og Brøndby, som begge måtte i forlænget spilletid for at slå henholdsvis Hvidovre og Skive.
/ritzau/FacebookTwitterKopier linkEmner:Dame N'Doye (fodboldspiller)|FC København|Nicklas Bendtner (fodboldspiller)|Fodbold|Hillerød




https://www.dr.dk/nyheder/politik/mette-f-dropper-skattelettelsen-pa-arbejdsgiverbetalt-telefon

PolitikMette F.
dropper skattelettelsen på arbejdsgiverbetalt telefonStatsminister Mette Frederiksen fortæller i en video, at S i morgen fortæller, hvordan finansloven finansieres.
S-regeringen præsenterer sit finanslovsforslag i næste uge, og i morgen løftes sløret for finansieringen.
25.
sep.
2019 kl.
20.
25Bemærk: artiklen er mere end 30 dage gammelLæs opFremover skal der ikke gives skattelettelser til dem, der får deres telefon betalt af arbejdsgiveren.
Det siger statsminister Mette Frederiksen (S) i en video på Facebook, hvor hun kommer ind på regeringens prioriteringer for finansloven.
Om en uge præsenterer finansminister Nicolai Wammen (S) regeringens finanslovsforslag i sin helhed, og i morgen fortæller regeringen om finansieringen, siger statsministeren.
- For når vi vil styrke velfærden, så viser vi selvfølgelig også, hvor pengene skal komme fra.
Det er ansvarligt.
Støttepartier har flere ønsker- Lad mig bare give jer ét eksempel.
Den tidligere regering planlagde en skattelettelse til dem, der får deres telefon betalt af deres arbejdsgiver.
Den skattelettelse kommer vi til at aflyse.
Det bliver ikke dyrere for den enkelte.
Det bliver heller ikke billigere, siger Mette Frederiksen i videoen.
Der bliver løbet stærkt på sygehusene og plejehjemmene, tilføjer hun.
Og år efter år er der blevet skåret ned på uddannelserne.
- Flere penge, så vi kan ansætte sygeplejersker, sosu-assistenter og pædagoger.
Om en uge fremlægger regeringen vores finanslovsforslag.
Velfærd først, siger hun.
Regeringens støttepartier har allerede været ude med en række krav til finansloven for næste år.
Enhedslisten kræver eksempelvis billigere kollektiv trafik, De Radikale ønsker en flyafgift, og SF's hovedkrav er at få en skriftlig aftale omkring minimumsnormeringer.
Desuden vil alle støttepartierne tilføre en milliard kroner ekstra til folkeskolen fra næste skoleår.
/ritzau/FacebookTwitterKopier linkEmner:Mette Frederiksen (politiker)|Nicolai Wammen (politiker)|Socialdemokraterne|Økonomisk politik|Enhedslisten




https://www.dr.dk/nyheder/kultur/gaming/dansk-gaming-gigant-kaster-sig-ind-i-klimakampen-vi-skal-tage-ansvaret-paa-os

GamingDansk gaming-gigant kaster sig ind i klimakampen: 'Vi skal tage ansvaret på os'Dansk spilfirma går nu sammen med internationale mastodonter om at nedbringe deres CO2-udledning.
Det udleder CO2, når du giver den gas som Master Chief eller Crash Bandicoot.
Men det skal være slut med at ignorere klimaaftrykket, mener spilindustrien, der nu gør ord til handling.
(© (© 343 Industries/Activision))Af Christian Mejdahl25.
sep.
2019 kl.
20.
00Bemærk: artiklen er mere end 30 dage gammelLæs op30 millioner ton CO2.
Så meget vil spilindustrien reducere deres udledning af skadelige drivhusgasser med inden 2030.
Det står klart efter FN's klimatopmøde, hvor den såkaldte 'Playing for the Planet'-alliance blev præsenteret foran verdens stats- og regeringschefer.
Alliancen består af 21 spilfirmaer, der er gået sammen om at forpligte sig til at indfri klimamål for at nedbringe spilbranchens C02-udledning.
Med i alliancen er nogle af spilbranchens tungeste sværvægtere som Sony, Microsoft og Ubisoft.
Sammen med 18 andre spilfirmaer når alliancen ud til 970 millioner spillere på verdensplan.
Og de skal altså nu være klimakrigere i kampen for klodens fremtid.
I forbindelse med 'Playing for the Planet'-alliancen har Sony annonceret, at den kommende Playstation 5 vil blive markant mere energivenlig end den nuværende Playstation 4.
(© SONY)- Klimaforandringerne påvirker alle industrier og alle sektorer, og vi tror på, at teknologi kan spille en væsentlig rolle i at muliggøre og styrke modsvaret til klimaudfordringen, lød det fra scenen, da administrerende vicepræsident for gaming hos Microsoft Phil Spencer var med til at annoncere projektet.
Udover en reducering af CO2 binder spilfirmaerne sig også til at bruge deres platforme til aktivt at informere og påvirke spillerne til at engagere sig i klimakampen.
Dansk gaming-gigant med i klimaallianceDet danske spilfirma Sybo er blandt dem, der bringer flest spillere med til puljen af de føromtalte 970 millioner gamere, der kan nås gennem 'Playing for the Planet'-alliancen.
De står sammen med det aarhusianske studie Kiloo bag kæmpesuccesen 'Subway Surfers', der har 100 millioner aktive spillere hver måned og i øvrigt er blevet downloadet 2,5 milliarder gange.
Firmaet er også en af initiativtagerne bag projektet.
I 'Subway Surfers' løber man endeløst rundt på togskinner og hustage i storbyen, mens man indsamler mønter og andre værdigenstande.
Og i fremtiden vil man altså finde forskellige små elementer i banerne, der skal være med til at skabe opmærksomhed om klimakrisen.
(© Sybo)Direktør i Sybo Mathias Gredal Nørvig drømmer om, at projektet kan få markant indflydelse på spilindustrien som helhed.
- Vores håb er, at spilbranchen tager ansvaret på sig.
Vi har adgang til virkelig mange mennesker på en anden måde, end regeringer eller sociale medier har.
Så jeg håber, vi kan være en del af løsningen, når vi også har et stort CO2-aftryk.
- Mit ønske er, at vi kan være mere progressive end alle de andre.
For at nedbringe sit eget CO2-aftryk køber Sybo blandt andet CO2-kvoter, der udligner deres kontor- og rejseaktiviteter med 200 procent, ligesom de også har fået sat solceller på taget af hovedkontoret i København, der dækker størstedelen af firmaets strømforbrug.
Derudover har de også foretaget en række grønne investeringer i virksomheder og projekter, der arbejder for den grønne omstilling.
Men hvad med alle "Subway Surfers"-spillerne?
De skal naturligvis også ind i kampen, mener direktøren Mathias Gredal Nørvig.
- Vi vil gerne udvide deres horisont og skabe en bevidsthed.
For eksempel vil man i den næste opdatering af 'Subway Surfers' finde solceller på tagene.
Udvikleren bag 'Angry Birds'-spillene Rovio er også med i 'Play for the Planet'-alliancen.
De forpligter sig blandt andet til at kompensere for den CO2, der bliver udledt, når 'Angry Birds'-spillere oplader deres telefon.
(© Rovio)- Det ændrer intet ved spiloplevelsen, men vi normaliserer et klimatiltag, som der er 100 millioner mennesker, der bliver eksponeret for hen over en måned, siger Mathias Gredal Nørvig, der også har andre idéer på tegnebrættet, der kan skabe opmærksomhed om forskellige klimatiltag.
Skeptisk klimaforskerKlimaforskeren Eigil Kaas, der er professor ved Niels Bohr Instituttet ved Københavns Universitet, klapper dog ikke lige så begejstret i hænderne over spilindustriens klimaalliance.
Han mener, den er for uambitiøs, selvom 30 millioner ton CO2 ellers lyder af meget.
- Når det bliver divideret ud på de kommende ti år, er det ikke ret meget, siger han.
Men alt er naturligvis relativt, og en reduktion på 30 millioner ton CO2 er alligevel bedre end ingenting.
Eigil Kaas sammenligner spilgiganternes CO2-reduktion med Danmarks årlige udslip.
Det ligger ifølge klimaforskeren nemlig på mellem 30-50 millioner ton.
Og selvom spilindustrien ifølge Eigil Kaas' beregninger ender med at reducere deres CO2-udslip med 30 procent i forhold til deres nuværende niveau, så er alliancens mål i hans optik stadig for uigennemskuelige.
- Nu er jeg jo naturvidenskabsmand, så jeg vil godt se en helt konkret plan for, hvordan man praktisk vil gøre det.
Nogle af firmaerne laver store forandringer, men andre af spilfirmaerne ser mest ud til at have nogle hensigtserklæringer uden at forpligte sig til noget som helst.
Sybos direktør, Mathias Gredal Nørvig, mener, at det er naturligt, at forskellige firmaer bidrager på forskellig vis, men er også glad for at blive holdt i ørerne af klimaforskerne.
- Alliancens styrke er, at hvert firma bidrager med det, de kan og er klar til.
Nogle kommer med flere tiltag end andre, og det er vi bevidste om, siger han og fortsætter:- Det er banebrydende, at man formår at samle så mange store firmaer på tværs af så mange lande.
Men det er jo forskernes job at sætte spørgsmålstegn ved det her, og vi vil egentlig også gerne holdes ansvarlige for det, vi har meldt ud.
Playstation 5 bliver energivenligUdover initiativerne, som Sybo står bag, står 'Playing for the Planet'-alliancen også bag en række andre tiltag, der skal nedbringe mængden af CO2.
For eksempel har Sony annonceret, at den kommende Playstation 5 vil blive markant mere energivenlig end den nuværende Playstation 4.
Og spilfirmaet Supercell, der står bag et af verdens største mobilspil i form af 'Clash of Clans', vil kompensere for al den CO2, spillerne udleder som konsekvens af at spille.
Strategispillet 'Clash of Clans' er et af verdens største mobilspil.
Og udviklerne bag spillet, Supercell, vil altså også være med til at løse de klimaudfordringer, verden står overfor.
(© Supercell)De forskelligartede tiltag er også en del af vigtigheden i 'Playing for the Planet'-alliancen, mener Mathias Gredal Nørvig.
- Udover de forpligtelser, vi har indgået, så skal alliancen også være en inspirationskilde for de forskellige medlemmer, siger han og slutter:- Vi skal konkretisere præcist, hvordan vi når vores forskellige mål, så vi både sikrer, at handlingerne kan realiseres, men også at vi andre kan bruge det som en slags manual til, hvordan vi selv kan implementere et givent initiativ, som nogle andre har indført i deres egen virksomhed.
FacebookTwitterKopier linkEmner:Klimaændringer|Københavns Universitet|Playstation|Computerspil|København




https://www.dr.dk/nyheder/viden/klima/fiskere-jubler-global-opvarmning-gavner-groenland

KlimaFiskere jubler: 'Global opvarmning gavner Grønland'Varmere temperaturer åbner muligheder for landbrug, fiskeri og jagt på Grønland.
Der er flere fordele end ulemper ved klimaforandringerne i Grønland, mener Tønnes Berthelsen, der er vicedirektør for Sammenslutningen af Fiskere og Fangere i Grønland.
Af Kasper Duncan Gram25.
sep.
2019 kl.
20.
54 | opdateret 27.
sep.
2019 kl.
08.
28Bemærk: artiklen er mere end 30 dage gammelLæs opDen globale opvarmning har sat sit fingeraftryk på den grønlandske natur.
Men der er delte meninger om, hvorvidt det varmere klima er en fordel eller en ulempe.
- Der er selvfølgelig isbjørne, der kæmper, fordi islaget skrumper ind.
Men for den grønlandske økonomi har det foreløbigt været godt, fordi det skaber flere indtægter, siger Tønnes Berthelsen, der er vicedirektør for Sammenslutningen af Fiskere og Fangere i Grønland til France Télévision.
Læs også:Glem naturlige udsving: Global opvarmning er uden fortilfælde i 2.
000 årHan bakkes op af store dele af erhvervslivet, som bogstaveligt talt har fået nye jagt- og græsmarker.
Det huer derimod ikke en gruppe yngre grønlændere, som - inspireret af Greta Thunberg - demonstrerer for at gøre opmærksom på en verdensomspændende klimakrise:- Så folk skal åbne øjnene op for global opvarmning og ændre deres holdning til det og gøre noget ved det.
Vi føler ikke, at det bliver taget seriøst heroppe i Grønland, fortæller Sascha Blidorf til den finske tv-station Yleisradio Oy.
Læs også:Rasende Thunberg i FN: I har stjålet min barndomDen daværende grønlandske erhvervs- og energiminister, Aqqalu Jerimiassen (A), udtalte tidligere i år, at han ikke tror, at klimaforandringerne er menneskeskabte.
FacebookTwitterKopier linkEmner:Grønland|Klimaændringer|Erhverv|Frankrig




https://www.dr.dk/nyheder/indland/advarer-mod-danske-cybervaaben-kan-oedelaegge-milliarder

IndlandAdvarer mod danske cybervåben: Kan ødelægge for milliarderForsvarets Efterretningstjeneste risikerer at få for meget magt, advarer ekspert.
Cyberkrig kan risikere at koste samfundet milliarder af kroner, advarer ekspert.
Af Mads Korsager Nielsen25.
sep.
2019 kl.
18.
38Bemærk: artiklen er mere end 30 dage gammelLæs opDet er et farligt spil, som Danmark og Forsvarets Efterretningstjeneste er begyndt på.
Cyberkrig kan gøre stor skade og risikerer at koste samfundet milliarder af kroner.
Militære cyberspace-operationerCyberspace er meget mere end internettet.
Militæret definerer cyberspace som alt, der behandler, lagrer og transmitterer digitale informationer i et moderne samfund: Alle netværk, computere, servere, operativsystemer, e-mailadresser, konti på sociale medier og ikke mindst militærets våben- og kommandosystemer.
Hvor man før brugte krudt, kugler og kanoner til at ramme fjenden, kan man nu opnå næsten det samme gennem cyberspace.
Det kan f.
eks være en såkaldt cyberspace-effekt i form af data eller en kode, der blænder fjendens radar eller gør, at tropperne ikke kan komme i kontakt med hovedkvarteret.
Kilde: ForsvarsakademietSådan lyder advarslen fra en ekspert, der har læst militærets ‘manual’ for cyberkrig, ‘Værnsfælles doktrin for militære cyberspaceoperationer’, der bliver præsenteret i dag.
- Den store fare i doktrinen er utilsigtet spredning.
Hvis man som et lille land slipper et cyber-våben løs, så har man brug for at være meget sikker på, at det rammer målet og intet andet end målet.
Og det er ret svært, siger assisterende professor Jan Lemnitzer fra Center for War Studies ved Syddansk Universitet (SDU).
Han nævner virussen ‘NotPetya’, der i 2017 kortvarigt lammede rederiet Mærsk og ødelagde for milliarder af kroner verden rundt.
Ifølge Jan Lemnitzer viste det sig senere, at ‘NotPetya’ angiveligt var et russisk udviklet cybervåben, der skulle ødelægge det ukrainske forsvars lagerstyring.
Derfra spredte ‘NotPetya’ sig til hele verden og danske Mærsk, der blandt andet måtte haste-indkøbe 45.
000 nye pc’ere.
Læs også:Bomber, der ikke dræber: Militæret gør klar til krig på 'den fjerde slagmark'Gør klar til ny slagmarkForsvaret i Danmark har netop lavet en instruktionsbog, der skal lære både generaler og menige at føre krig i cyberspace, som Nato efter land, vand og i luften har udnævnt til ‘den fjerde slagmark’.
Samtidig bliver en ny, dansk militær cyber-enhed snart fuldt operativ.
Den nye enhed er i stand til at bygge og affyre militære cybervåben, der kan gøre skade på andre landes netværk og computersystemer.
Ifølge Jan Lemnitzer er det naturligt for et land som Danmark, der gerne ser sig selv i den digitale førertrøje, at have militære kompetencer inden for cyberspace.
Men ulempen ved, at Forsvarets Efterretningstjeneste skal udvikle digitale angrebsvåben risikerer at gå ud over resten af samfundet.
For et cybervåben opstår ofte på den måde, at man opdager en svaghed eller ‘bagdør’ i et af de mange globale systemer, som man tier stille med, siger Jan Lemnitzer.
- Lige nu træffer den danske efterretningstjeneste selv alle den slags beslutninger.
Men man bliver nødt til at have en proces, hvor nogen repræsenterer offentligheden og kan sige, at dette er en svaghed, der er så farlig, så den skal forstærkes på alles computere i stedet for at gemme den til en anden dag, hvor man skal bruge et våben, der måske aldrig kommer, siger Jan Lemnitzer fra Center for War Studies, SDU.
Ifølge ham har blandt andre USA og Storbritannien procedurer for, hvornår svagheder i computersystemer skal forstærkes til alles bedste eller skjules til militært brug.
I videoen herunder forklarer Jan Lemnitzer, at flere lande hver eneste dag leder efter svagheder i Natos cyber-forsvar.
Minister vil styrke cyber-områdetI de kommende år vil forsvarsministeren udvikle og styrke det danske cyberforsvar, der omfatter både offensive og defensive værktøjer.
Hvilke overvejelser gør du dig i forhold til, at vi risikerer at ødelægge infrastruktur i andre lande?
- Det gør det rigtig svært og meget kompliceret.
Det gælder både nutidens militære konflikter, men også i forhold til, hvordan vi skal ruste vores meget dygtige medarbejdere.
Der er en risiko, siger forsvarsminister Trine Bramsen (S), der i videoen herunder fortæller, at fremmede nationer forbereder cyber-angreb på dansk infrastruktur.
Forsvarets hemmelige cyber-soldater•Militærets tophemmelige og meget lukkede cyberspace-enhed hedder Forsvarets Computer Network Operationskapacitet eller i daglig tale 'CNO-kapaciteten'.
•Enheden er en del af Forsvarets Efterretningstjeneste (FE).
I sin seneste årsrapport skriver FE, at 14 procent af tjenestens ansatte ved udgangen af 2018 var en del af enheden, der dengang var under opbygning.
•CNO-kapaciteten når sin fulde styrke om tre måneder og bliver erklæret fuldt operativ ved årets udgang, oplyser Forsvarsministeriet.
•Enheden er i stand til at udføre offensive operationer.
En operation i cyberspace er ifølge Forsvaret offensiv, hvis der ‘anvendes magt’.
•Magtanvendelse skal forstås som en aktivitet, der ændrer en modparts cyberspace eller måden computere, netværk eller programmer virker.
•Alt efter kompleksiteten kan et cybervåben tage både uge- og årevis at udvikle.
•Et cybervåben bliver affyret via trådløs eller kabel-forbindelse eller ‘plantet’ i et system.
Eksempelvis kan specialoperationsstyrker anbringe USB-nøgler med computervirus eller afdække information om eventuelle trådløse netværk og dermed skabe forbindelse mellem to adskilte systemer.
•Det hele er meget hemmeligt.
For hvis modparten ved, hvilke våben - eller ‘effekter’ - som det danske forsvar har liggende på hylden, laves straks et modtræk, så våbnet bliver ubrugeligt.
End ikke medlemmerne af forsvarsalliancen NATO deler viden med hinanden.
Kun en løs beskrivelse af, hvilke effekter man har liggende på hylden.
Kilde: Forsvarsakademiet, FE årsrapport, Forsvarsministeriet.
FacebookTwitterKopier linkEmner:Socialdemokraterne|Trine Bramsen (politiker)|NATO|Militær|Storbritannien




https://www.dr.dk/nyheder/udland/den-rumaenske-torn-i-oejet-skal-bekaempe-misbrug-i-eu

UdlandDen rumænske torn i øjet skal bekæmpe misbrug i EUEU's kommende chefanklager er ikke lige populær i alle hjørner af unionen.
Rumænske Laura Kövesi har gjort sig upopulær hos regeringen i hjemlandet.
Nu skal hun stå i spidsen for den fælleseuropæiske anklagemyndighed, EPPO.
Af Karin Axelsson og Per Bang Thomsen - Bruxelles25.
sep.
2019 kl.
20.
48Bemærk: artiklen er mere end 30 dage gammelLæs opHun er rumæner, hun er tidligere professionel basketball-spiller, og snart bliver hun en yderst magtfuld kvinde i den europæiske arena.
Efter langvarige forhandlinger blev Europa-Parlamentet og EU’s medlemsstater i aftes enige om, at Laura Kövesi skal være EU’s første chefanklager, når den fælleseuropæiske anklagemyndighed, EPPO, åbner i 2020.
- Frk.
Kövesi er det perfekte valg, lød det fra den spanske europaparlamentariker Juan Fernando López Aguilar, formand for borgerrettighedsudvalget i Europa-Parlamentet, efter gårsdagens beslutning.
Den 46-årige kvinde er dog også et kontroversielt valg.
Groft sagt er hun højt respekteret i vest og hadet i øst.
Ikke mindst i hjemlandet, hvor hun længe har været en torn i øjet på landets socialdemokratiske regering.
Læs også:'Der er grænser for, hvor meget vi skal være til grin i EU for vores egne penge'Korruptionssager på halsenLaura Kövesi stod nemlig i spidsen for den antikorruptionsindsats i Rumænien, som EU havde krævet, at landet skulle iværksætte, da det kom med i EU i 2007.
Og det gjorde hun effektivt.
Lidt for effektivt, mente den rumænske regering, som derfor fyrede hende sidste år efter en langvarig magtkamp, hvor regeringen forsøgte at stække både hende og korruptionsenheden.
Laura Kövesi tog nemlig korruptionsbekæmpelsen ret bogstaveligt, hvilket førte til, at flere højtstående politikere endte med at få en korruptionssag på halsen.
Heriblandt det socialdemokratiske regeringspartis ubestridte leder, Liviu Dragnea, som i øjeblikket afsoner en treårig fængselsstraf for en svindelsag rejst af Laura Kövesi.
Rumænien har derfor kæmpet inderligt imod, at Laura Kövesi skulle blive udnævnt til EU’s chefanklager.
Det er Europa-Parlamentet og Ministerrådet, der i samarbejde står for det.
Og mens europaparlamentarikerne hurtigt besluttede, at Laura Kövesi var deres favorit ud af de tre kandidater, hvoraf de to andre var en tysker og en franskmand, var det anderledes kompliceret i rådet.
Her fik Rumænien lavet en alliance med en række østeuropæiske lande og Frankrig om at pege på franskmanden Jean-François Bohnert.
Derfor har forhandlingerne taget halvandet år.
Den rumænske premierminister, Viorica Dancila, står her med den socialdemokratiske partileder, Liviu Dragnea, som Laura Kövesi førte en korruptionssag mod.
Han sidder i dag i fængsel.
Fremragende færdighederFor et par måneder siden trak den franske kandidat sig dog, efter den franske præsident, Emmanuel Macron, havde tilkendegivet, at han var klar til at støtte Laura Kövesi.
Herefter faldt brikkerne endeligt på plads i aftes.
- Hendes faglige færdigheder er fremragende.
Derudover sidder Rumænien for tiden ikke på nogen topposter i EU.
Hun vil blive en af de stærke kvinder, som skal lede EU fra nu af, tilføjede udvalgsformand Juan Fernando López Aguilar.
Formelt skal Kövesis udnævnelse endeligt godkendes i både Europa-Parlamentet og i Ministerrådet, inden hun bliver udnævnt.
Det forventes dog at være en formssag.
Hun kommer dermed til at stå i spidsen for Den Europæiske Anklagemyndighed (EPPO), der bliver et nyt, selvstændigt EU-organ, som skal efterforske misbrug af EU’s budget – det vil sige enten EU’s udgifter eller indtægter.
Det kan være korruption eller svindel med moms.
Men den store forskel bliver, at EPPO af egen kraft kan efterforske kriminalitet og rejse sager.
Det er ellers kun de nationale myndigheder, der kan det i dag.
Kampen mod snyd og korruption fortsætterFor at undgå at trampe de nationale anklagemyndigheder over tæerne kan EPPO i sager om momssvindel kun gå ind i grænseoverskridende sager – det vil sige kriminalitet, som involverer mindst to lande – og kun i sager med svindel for mere end 10 millioner euro, hvilket svarer til knap 75 millioner kroner.
På grund af retsforbeholdet har Danmark ikke tilsluttet sig EPPO.
Derfor vil EPPO ikke kunne efterforske sager eller rejse sager om EU-svindel i Danmark.
Fem andre lande – Polen, Ungarn, Sverige, Irland og Storbritannien - har også valgt at stå udenfor.
Til gengæld har Rumænien tilsluttet sig EPPO, og derfor vil Laura Kövesi i praksis kunne rejse korruptionssager i Rumænien, uden at den rumænske regering fremover kan stille noget op over for det.
- Med valget af frk.
Kövesi som europæisk chefanklager vil borgerne føle sig mere sikre og beskyttede, tilføjede Maite Pagazaurtundúa, der er næstformand i Europa-Parlamentets borgerrettighedsudvalg.
- Europa-Kommissionen vil fortsat være en urokkelig tilhænger af den fælles indsats i kampen mod snyd og korruption i EU, tilføjede EU’s retskommissær, Vera Jourova, i dag.
Laura Kövesi skal sidde på posten i de kommende syv år.
FacebookTwitterKopier linkEmner:Emmanuel Macron (politiker)|EU|Europa-Parlamentet|Rumænien|Korruption




https://www.dr.dk/nyheder/regionale/trekanten/fredericia-ruster-sig-til-kamp-mod-narko-der-bliver-flere-unge

TrekantområdetFredericia ruster sig til kamp mod narko: Der bliver flere unge misbrugerePå tre år er antallet af unge misbrugere i behandling steget med 35 procent.
Flere unge i Fredericia sniffer, ryger og stikker sig med hårde stoffer.
Nu gøres der en indsats for at knække kurven.
Af Søren Rahbek, Toke Gripping og Peter Frandsen Siggaard25.
sep.
2019 kl.
19.
29Bemærk: artiklen er mere end 30 dage gammelLæs opStadig flere unge i Fredericia kommer i behandling for et misbrug.
I løbet af tre år er tilgangen af unge i behandling steget med 35 procent, viser tal fra Center for Rusmiddelforskning.
Kommunen har fået tallene i forbindelse med en analyse af misbrug og dets udbredelse i Fredericia.
Rapporten konkluderer også, at Fredericia har flere misbrugere end andre byer, og at Fredericia skal blive bedre til at forebygge misbrug.
Derfor optrapper byen nu kampen mod stofferne.
Tallene i rapporten kommer ikke som nogen stor overraskelse for 29-årige Niklas Andresen.
Han her gennem 10 år misbrugt en lang række stoffer, og han fortalte sin historie til DR for en måned siden i serien Narkoland.
Mandag blev undersøgelsen præsenteret for borgerne ved et dialogmøde, og her var Niklas Andresen én af dem, der mødte op.
Læs også:Niklas' sidste chanceFredericia kan gøre det bedreHan mener, at Fredericia Kommune sagtens kan forbedre sig, når det kommer til at håndtere narkomaner på afvænning.
Helt konkret peger han på, at misbrugerne efter 12 dage på afvænning bliver indlogeret midt i Fredericias misbrugsmiljø - oven på misbrugscenteret, hvor andre misbrugere henter deres metadon.
- Du møder alle de misbrugere, som du lige har været aktiv med.
Det er eddermaneme farligt.
Jeg har boet der før, hvor jeg røg i efter en uge, fortæller Niklas Andresen.
Formanden for Fredericias social- og beskæftigelsesudvalg, Peder Tind (V), er glad for, at Niklas Andresen siger sin mening.
- Det er yderst relevant, at han kommer med sådan en erfaring.
Det synes jeg, at vi skal tage med, når vi skal skabe fremtidens misbrugsområde.
Hvordan skal vi forebygge endnu mere, og hvordan skal vi organisere os, siger han.
Flere ideer til politikerneDer var masser af ideer at hente på mødet, der fandt sted i Fredericia Sundhedshus.
Blandt deltagerne var Ulla Sundgaard Reimer, der er uddannelsesvejleder på Social- og Sundhedsskolen i byen.
Hun slog til lyd for, at det skal være nemmere at komme i kontakt med behandlerne.
- En form for trivselsmedarbejder kunne være en god idé.
Et trygt og anonymt sted, hvor de unge kan gå hen og small-talke om de tanker og udfordringer, de står med, lød hendes forslag.
Rektor på Fredericia Gymnasium, Poul Erik Madsen, foreslog at der skal oprettes et fast korps af unge, der med deres personlige historier skal advare om narkoens skyggesider.
- Så skal vi som uddannelsesinstitutioner forpligte os til, at alle vores unge undervejs i skoleforløbet hører ét eller flere af oplæggene.
Det kunne være en mulighed, sagde han.
De mange forslag, Fredericia Kommune fik på mødet, bliver nu gemt, så kommunens politikere kan bruge dem som inspiration til den fremtidige indsats.
FacebookTwitterKopier linkEmner:Fredericia|Peder Tind (politiker)|Venstre|Fredericia Kommune|Afhængighedslidelser




https://www.dr.dk/sporten/cykling/asgreens-bange-anelse-blev-virkelighed-ved-vm-filmen-er-knaekket

CyklingAsgreens bange anelse blev virkelighed ved VM: 'Filmen er knækket'VM-enkeltstarten blev en skuffelse for Kasper Asgreen, der ikke kunne fastholde formen fra tidligere på året.
Kasper Asgreen kunne ikke følge med favoritterne under onsdagens VM i enkeltstart.
(Foto: Mario Stiehl via www.
imago-image © imago images/Mario Stiehl)25.
sep.
2019 kl.
18.
19Bemærk: artiklen er mere end 30 dage gammelLæs opEn 17.
-plads og et tidstab på mere end tre et halvt minut var langt fra det, Kasper Asgreen havde forventet og drømt om, da han stillede til start ved VM i enkeltstart.
På forhånd var det store spørgsmål, om han efter en kanonsæson fortsat kunne være i topform så sent på året.
Svaret blev et nej.
- Jeg var træt.
Der er ikke så meget andet at sige til det.
Det har været en lang sæson, og jeg har kørt på højt niveau i lang tid.
Det var længere fra skiven, end vi havde håbet på.
Asgreen havde ikke benene og dagen, og man skal være på sit maksimale for at blande sig i denne disciplinLandstræner Anders Lund om Kasper Asgreens præstation ved VM i enkeltstart- På et eller andet tidspunkt knækker den.
Det tidspunkt kom engang mellem Tyskland Rundt og VM, siger Asgreen.
I Tyskland Rundt, også kendt som Deutschland Tour, vandt han en etape og ramte stadig noget, der kunne ligne topform.
Men det er fire uger siden, og under forberedelserne til VM har en lille tvivl sneget sig ind.
- Der har været en lidt bange fornemmelse, som jeg prøvede at lægge på hylden og i stedet blive ved med at tro på det.
Hvis jeg var knækket mentalt på forhånd, så ville det i hvert fald ikke blive til noget.
- Desværre gik det, som jeg måske havde frygtet, lyder det fra den danske enkeltstartsmester.
Danske Kasper Asgreen vandt tidligere på året sølv ved EM i enkeltstart.
Kasper Asgreen har tidligere slået fast, at han også vil satse på enkeltstart i fremtiden, og derfor skal erfaringerne fra onsdagens VM-skuffelse bruges i de kommende år.
- Vi skal evaluere, hvad der er gået galt.
Formen var stadig god i Tyskland, men filmen er knækket siden.
Vi må finde ud af, hvorfor den er det og så forsøge at bygge sæsonen og træningen anderledes op næste år, siger Asgreen.
Den anden danske VM-deltager, Martin Toft Madsen, sluttede som nummer 29 på en dag, hvor de danske forhåbninger langt fra blev indfriet.
- Det var længere fra skiven, end vi havde håbet på.
Asgreen havde ikke benene og dagen, og man skal være på sit maksimale for at blande sig i denne disciplin, siger landstræner Anders Lund.
- Jeg håber meget på, at han har noget tilbage i benene til linjeløbet.
Opgaven for ham bliver at rejse sig og gøre sig klar til søndag, siger landstræneren.
Australieren Rohan Dennis genvandt sin VM-titel i suveræn stil med et forspring på mere end et minut til den belgiske teenager Remco Evenepol.
/ritzau/FacebookTwitterKopier link




https://www.dr.dk/nyheder/udland/overblik-saa-langt-er-de-i-cyberkrigens-vaabenkaploeb

UdlandOverblik: Så langt er de i cyberkrigens våbenkapløbFlere og flere nationer ruster sig mod cyberangreb.
Se, hvem der er de største spillere.
Af Thomas Prakash25.
sep.
2019 kl.
19.
39Bemærk: artiklen er mere end 30 dage gammelLæs opKrig foregår i stigende grad digitalt over nettet.
Hackere kan sætte radarer, mobilnetværk eller lige frem kampvogne ud af drift.
Derfor har det danske forsvar i dag offentliggjort en ny såkaldt doktrin, der slår fast, at danske soldater skal være klar til at kæmpe i cyberspace - den 4.
slagmark, som man kalder det.
Læs også:Bomber, der ikke dræber: Militæret gør klar til krig på 'den fjerde slagmark'Men hvor langt er de i andre lande?
Vi har fået Jan Lemnitzer, ekspert i cyberkrig og assisterende professor ved Center for War Studies ved SDU, til at vurdere de nationer, der er længst fremme i kampen om at sikre sig en fordel i cyberkrigen.
USA(Arkivfoto) Det amerikanske militær har afsat store ressourcer til at være klædt på til cyberkrig.
Amerikanerne er i øjeblikket nummer et i verden, når det gælder evnen til at udføre og forhindre cyberangreb, fortæller SDU-eksperten.
- De har ressourcer og kapaciteter, som vi kun kan gisne op, siger Jan Lemnitzer.
- Derfor er de heller ikke så meget for international regulering på det her område.
De vil på den ene side gerne bremse Kina og Rusland, på den anden side vil de heller ikke binde sig selv for stramt.
USA's militær investerer årligt to milliarder dollars i at udvikle sit cyberforsvar, der siden 2006 har haft sin egen kommando under Forsvarsministeriet, CyberCommand.
Ifølge Jan Lemnitzer er det uvist, hvor mange mand det amerikanske militær har afsat til cyberkrigen - men det er mange, da der både er eksperter og teams under nationalgarden, flyvevåbnet, hæren og flåden.
Og dertil kommer de eksperter, der er ansat i CIA og NSA.
StorbritannienI Europa er det - indtil videre - briterne, der står forrest ved den teknologiske frontlinje.
I år offentliggjorde briterne planer om at booste indsatsen med 22 millioner pund (cirka 185 mio.
kroner) til blandt andet nye operationscentre.
- Derfor er det også noget skidt med brexit, forklarer Jan Lemnitzer.
- Bekæmpelsen af cyberangreb har nemlig været et område, hvor Nato og EU har gjort en stor indsats for at samarbejde, blandt andet når det gælder om at indføre økonomiske sanktioner mod lande, der benytter sig af hackerangreb.
EstlandDeltagere i en øvelse i Nato-alliancens cyberkrigs-center i Tallinn i 2017.
Den baltiske stat Estland var det første offer for cyberkrig, da der i april 2007 udbrød stridigheder, efter at regeringen ville fjerne en bronze-statue af en russisk soldat.
Estiske banker, medier og offentlige myndigheder blev under striden ramt af omfattende angreb, der stort set lammede al kommunikation i samfundet.
Det har siden betydet stor fokus på datasikkerhed i Estland.
- Esterne var de første til at tage truslen rigtigt seriøst.
De har været 5-10 år foran alle andre, og det udnytter de i den grad, forklarer Jan Lemnitzer.
Således har Natos Center for Forsvar mod Cyberangreb siden 2008 haft hjemme i Tallinn, og det forskningsværk, der opridser de internationale regler på området, hedder således 'Tallinn-manualen'.
Det blev skrevet af uafhængige forskere, men på invitation af Nato.
HollandDen hollandske forsvarsminister Ank Bijleveld fortalte på et pressemøde i oktober 2018, at man havde udvist fire russiske hackere.
- Holland er et af de lande, der er 'punching above their weight' (præsterer over evne, red.
), forklarer Jan Lemnitzer.
De har sammen med USA været med til at hacke russiske troldefabrikker, hvilket blev lækket til New York Times.
Så det er et tegn på, at nogen har været ret stolte af det, fortæller Jan Lemnitzer.
Hollænderne havde også haft held med at anholde og udvise to formodede russiske spioner, der forsøgte at hacke sig ind i et laboratorium, der behandlede giftprøver i den såkaldte Skripal-sag.
Tyskland(arkivfoto) Tyskland er også i gang med at opruste i cyberkrigen - både offensivt og defensivt.
Men da tyskerne ifølge Jan Lemnitzer har et ret komplekst set-up med 20 forskellige efterretningsorganer, er det utroligt svært at danne sig et overblik over, hvem der er i stand til hvad.
- Nogle siger, at dette kan være med fuldt overlæg for at holde offentlig debat om offensive cybervåben på et minimum, siger han.
Rusland(Arkivfoto) Ifølge Jan Lemnitzer er Rusland også blandt de 'rogue' (fredløse, red.
) nationer, der frejdigt benytter sig af hackerangreb til blandt andet spionage mod andre lande.
- De har særdeles høj teknologisk ekspertise i cyberkrig i de enheder, der styres af militæret, men deres operationer benytter sig ofte af relativt lavteknologiske aktører.
Det var sådan, at man blandede sig i den amerikanske valgkamp.
Da Mærsk i sommeren 2017 mistede kontrollen over sine computere verden over under angrebet kaldet 'NOTPetya', var det således resulatet af et russisk angreb mod de ukrainske skattemyndigheder, der løb løbsk, fortæller Jan Lemnitzer, der tilføjer, at russerne er mestre i at sløre deres spor:- De er eksperter i 'det-var- ikke-mig'-operationer.
Israel(arkivfot) En hacker deltager i en træningslejr hos Cybergym, et cyberkrigs-center støttet af et israelsk energisekslab.
Området er højt prioriteret i Israel.
Israel er en massiv spiller på området, og man orkestrerede sammen med USA den såkaldte 'Stuxnet-orm', der i 2010 udrettede massiv skade på Irans atomprogram.
- Et angreb, der før i tiden ville være udført med missiler.
Nu har vi cyber til at gøre arbejdet, fortæller Jan Lemnitzer.
Det israelske forsvar har i dag en af de største enheder, der arbejder med cyberkrigsførelse.
På grund af den tvungne israelske værnepligt har landets forsvar adgang til hele generationer af unge computertalenter, der efter endt værnepligt ofte selv går ud og starter virksomheder.
- Cybersikkerhed er faktisk en massiv eksportvare for Israel, siger han.
Iran(Arkivfoto) FBI efterlyser i 2016 de mest eftersøgte iranske hackere.
Iran er langt fremme med cyberangreb, fordi landet selv har været blandt ofrene, da Stuxnet-angrebet satte landets anlæg til berigning af uran i Natanz ud af drift.
Flere andre industrianlæg blev også sat ud af kraft ved samme lejlighed.
- Iranerne har derfor investeret massivt i cyberkrig.
Det startede med, at de gerne ville forsvare sig, og siden er de blandt andet begyndt at hacke eksempelvis Saudi-Arabien.
Nordkorea(Arkivfoto) Det menes, at Nordkoreas leder Kim Jong-un styrer en mindre hær af hackere.
Nordkoreanerne er dybt involverede i internationale cyberangreb.
- De er måske ikke de mest teknologisk avancerede, til gengæld er de uden hæmninger, fortæller Jan Lemnitzer.
Det var således Nordkorea, der ifølge eksperter stod bag ransomware-angrebet WannaCry, der i maj 2017 inficerede computere i en lang række lande og blandt andet lagde det britiske sundhedsvæsen ned.
Hackerne krævede løsepenge i bitcoin, og analytikere mener, at pengene er gået til at finansiere Nordkoreas atomvåbenprogram.
Kina(arkivfoto) Styret i Kina har længe brugt hacking og andre våben fra cyberkrigsarsenalet til spionage mod amerikanske og europæiske virksomheder.
I 2015 underskrev de en aftale med Obama-administrationen om at stoppe spionagen, men Kina har ikke som lovet skruet ned for datatyverierne.
- Styret ser det som et legalt værktøj i opfyldelse af det overordnede mål: At fremme den kinesiske økonomi og dermed stat, men man er også begyndt at anvende det militært.
Således stjal kineserne i 2015 personalefiler på alle ansatte i det amerikanske forsvar.
- Amerikanerne var nærmest imponerede.
Det var klassisk spionage bare med nye våben, og hvis amerikanerne havde haft en lignende mulighed, ville de også havde gjort det samme, forklarer Jan Lemnitzer.
Senere lykkedes det også kinesiske hackere at omdirigere al web-trafik fra servere på den amerikanske vestkyst forbi Kina i et år, ligesom det lykkedes at få adgang til det amerikanske el-net.
Og den slags angreb illustrerer gråzonerne mellem spionage og cyberkrig.
- For så længe man bare er inde og ikke piller ved el-nettet, er det bare en slags forstyrrelse i fredstid.
Men så snart man gør klar til at overtage kontrollen, er det en handling, der forbereder til krig, siger Jan Lemnitzer.
FacebookTwitterKopier linkEmner:Kina|USA|Storbritannien|Militær|Spionage




https://www.dr.dk/nyheder/udland/det-hvide-hus-offentliggoer-referat-af-samtale-mellem-trump-og-ukraines-praesident

Mulig rigsretssag mod Donald TrumpSe temaUdlandDet Hvide Hus offentliggør referat af samtale mellem Trump og Ukraines præsidentI samtalen opfordrer Donald Trump Ukraines præsident til at grave informationer frem om demokraten Joe Biden og hans søn.
Den amerikanske præsident trues med en rigsretssag.
Han kalder det en heksejagt.
Af Sean Coogan og Sally Frydenlund Larsen25.
sep.
2019 kl.
16.
21 | opdateret 25.
sep.
2019 kl.
17.
23Bemærk: artiklen er mere end 30 dage gammelLæs opDet amerikanske justitsministerium har offentliggjort et referat af en meget omtalt samtale mellem Donald Trump og Ukraines præsident Volodimir Zelenskij.
Ifølge Justitsministeriet er referatet ikke en én til én ordret udskrift af samtalen, men giver alligevel et indblik i samtalen mellem de to præsidenter.
Samtalen, som fandt sted i slutningen af juli, er blevet centrum for en meget alvorlig sag, hvor demokraterne nu har taget de første skridt mod en rigsretssag mod præsident Trump.
Sagen kortDen 25.
juli ringede USA's præsident til Ukraines nyvalgte præsident, Volodymir Zelenskij.
I samtalen understregede Trump talrige gange, at han ville have Ukraine til at efterforske tidligere vicepræsident Joe Biden og hans søn Hunter Biden.
Hunter Biden har siddet i bestyrelsen for et energiselskab i Ukraine.
Opkaldet har fået en whistleblower til at slå alarm og skrive en indberetning til den amerikanske efterretningstjeneste.
På baggrund af indberetningen har Demokraterne besluttet sig for at indlede en undersøgelse af, om Trump skal stilles for en rigsret.
I samtalen skulle Donald Trump ifølge en whistleblower i Det Hvide Hus have lagt pres på den nyvalgte, ukrainske præsident for at få ham til at indlede en undersøgelse mod tidligere vicepræsident Joe Biden, som ønsker at være præsidentkandidat i 2020.
I samtalen opfordrer Donald Trump, ifølge udskriftet, Zelenskij til at grave informationer om Joe Biden og hans søn, Hunter Biden, frem.
Læs også:Magtfuld demokrat truer Trump med rigsretssagDen amerikanske præsident skulle have forsøgt at få Kiev til at indlede en korruptionsefterforskning omkring Joe Biden - USA's tidligere vicepræsident og Trumps måske farligste rival ved præsidentvalget næste år.
- Der er meget snak om Bidens søn, om at Biden stoppede anklagemyndigheden, og en masse mennesker vil gerne vide mere om det, så hvad end du kan finde ud af med statsanklageren, ville være godt, siger den amerikanske præsident.
Donald Trump har imidlertid ikke fremlagt beviser for, at Joe Biden skulle have stoppet anklagemyndigheden i Ukraine i at lave en undersøgelse af han og hans søns forhold, skriver New York Times.
Ifølge referatet, siger Trump også til den ukrainske præsident, at USA har gjort meget godt for Ukraine.
- Jeg vil gerne have, at du gør os en tjeneste, fordi vores land har været igennem en masse, og Ukraine ved meget om det, siger han.
Sagen er den hidtil alvorligste sag i Donald Trumps tid som præsident, vurderer DR's USA-korrespondent Steffen Kretz.
Trump: En "ikke-samtale"Donald Trump selv frygter tilsyneladende ikke konsekvenser af referatet af samtalen.
På et møde i FN kommenterede han umiddelbart efter offentliggørelsen på sagen.
- Det var et venligt brev.
Der var intet pres.
I har bygget det her op til at være opkaldet fra helvede, sagde han med henvisning til referatet.
- Det viste sig at være et ikke-opkald, udover, at mange mennesker sagde: 'Jeg vidste ikke, at du kunne være så rar,' sagde præsidenten, som også kaldte sagen for en heksejagt.
- Bare så I forstår, det her er den største største heksejagt i amerikansk historie, sandsynligvis i historien, men i hvert fald i amerikansk historie.
Ifølge præsidenten var der ikke tale om en "noget for noget"-situation.
Samtidig har præsidenten kritiseret, at demokraterne ikke har læst referatet af samtalen mellem de to præsidenter.
Det får de nu mulighed for.
Langt fra afgjortOffentliggørelsen af referatet i dag blev varslet af præsident Trump og var derfor ventet.
Men der er stadig usikkerhed om, hvad der kommer til at ske med den officielle klage fra den whistleblower fra efterretningstjenesten, som indgav klagen over præsident Trump.
Han vil blive holdt ansvarlig.
Ingen er over loven.
Nancy Pelosi, demokratisk formand for Repræsentanternes Hus.
Ifølge The Guardian har efterretningstjenestens direktør, Joseph Maguire, nægtet at offentliggøre de nærmere detaljer omkring klagen.
Han skal efter planen vidne i morgen, hvor der er deadline for, at han videregiver klagen til Kongressen.
Både demokraterne og republikanerne i Senatet har ønsket at læse den formelle klage.
Mens demokraterne håber på at kunne indlede en rigsretssag mod præsidenten, er det ikke ensbetydende med, at det vil have de ønskede konsekvenser.
Som formand for Repræsentanternes Hus er det kun Nancy Pelosi, der kan sætte gang i en rigsretssag.
Det har hun længe nægtet i flere sager om præsident Trump, men i går skiftede hun så kurs.
- Han vil blive holdt ansvarlig.
Ingen er over loven, sagde Pelosi kort inden referatet blev offentliggjort.
Hun har nu sat gang i processen, der kan før til en rigsretssag.
Før en egentlig rigsretssag kan gå i gang, skal sagen blandt andet først behandles i Retsudvalget, før den så kan ryge til afstemning i Repræsentanternes Hus.
Du kan blive meget klogere på, hvad en rigsretssag er i videoen her:Kun to gange i historien har en amerikansk præsident været stillet for en rigsret.
Den første var Andrew Johnson i 1868.
Den anden var Bill Clinton i 1998.
Begge gik fri, da sagen blev afgjort i Senatet.
FacebookTwitterKopier linkEmner:Bill Clinton (politiker)|Nancy Pelosi (politiker)|Ukraine|Repræsentanternes Hus|Embedsmisbrug




https://www.dr.dk/musik/husker-du-hende-fra-mean-girls-nu-er-tidligere-teenagestjerne-klar-med-overraskende-comeback

MusikHusker du hende fra 'Mean Girls'?
Nu er tidligere teenagestjerne klar med overraskende comebackSkuespiller og sanger Lindsay Lohan er efter et årti tilbage med ny musik.
I 00'erne var hun én af verdens største teenagestjerner.
Nu er Lindsay Lohan på vej tilbage i rampelyset.
Af Christian Ellegaard25.
sep.
2019 kl.
18.
34Bemærk: artiklen er mere end 30 dage gammelLæs opOpdateret: Efter denne artikel blev publiceret, har Lindsay Lohan fjernet sit opslag med sangen fra sin Instagram-profil.
Voksede du op i 00'erne, er der en stor chance for, at du har tilbragt mange timer foran fjernsynet i selskab med Lindsay Lohan.
Skuespillerinden, der spillede hovedrollerne i film som 'Forældrefælden' og 'Mean Girls', var nemlig én af det nye årtusindes største teenageidoler.
Siden er Lohans stjerne dog falmet noget, og de sidste mange år har vi primært hørt fra Lohan, når hun har været involveret i den ene kulørte skandale efter den anden.
Men nu er Lindsay Lohan klar til igen at indtage rampelyset.
Om Lindsay LohanSkuespiller og sangerinde Lindsay Lohan er 33 år og født i New York i USA.
Hun startede sin karriere som tre-årig og er kendt for sine roller i film som 'Mean Girls', 'Forældrefælden', 'Freaky Friday' og 'Scary Movie 5'.
I 2004 udsendte hun debutalbummet 'Speak', der året efter blev fulgt op af pladen 'A Little More Personal (Raw)'.
Lindsay Lohan har senest været aktuel i filmen 'Among the Shadows' og sit eget realityshow 'Lindsay Lohans Beach Club' på MTV.
Mandag overraskede hun nemlig fans og følgere, da hun på Instagram postede musikvideoen til en spritny sang.
Ja, du læste rigtigt.
En sang.
I sin storhedstid forsøgte den i dag 33-årige Lohan sig nemlig - omend med beskeden succes - som sangerinde, og den nye single 'Xanax' er hendes første soloudspil i over ti år.
Hør nummeret på Lindsay Lohans Instagram-profil her.
I kommentarsporet under opslaget jubler Lohans følgere over det overraskende comeback, hvor flere bruger ord som 'fantastisk' og 'formidabel' til at beskrive nummeret, mens en følger skriver, at 'han græder af glæde'.
Lindsay Lohan overraskede fans ved pludselig at udgive sin nye single i en video på Instagram.
Synger om social angstPå nummeret, der er døbt efter den i USA meget populære og omdiskuterede lykkepille Xanax, synger Lindsay Lohan om social angst.
Jeg kan ikke være på den her klub, her er for proppet, og jeg er fucked.
Jeg har social angst, men du er som Xanax for mig.
Lindsay Lohan på 'Xanax'- Jeg kan ikke være på den her klub, her er for proppet, og jeg er fucked.
Jeg har social angst, men du er som Xanax for mig, synger Lohan blandt andet på nummeret, som i skrivende stund ikke har fundet vej til nogle streamingtjenester, men kun kan høres på sangerindens Instagram-profil.
Sangen er, ifølge Lohan, blevet til i samarbejde med den finske sangerinde Alma, der er kendt for hittet 'Chasing Highs' og har skrevet sange for Miley Cyrus og Ariana Grande.
Desuden låner sangen dele af melodien fra Alice Deejays kæmpehit 'Better Off Alone' fra 2000.
Titlen siger dig måske ikke så meget, men du eller dine klassekammerater har med garanti haft nummeret som ringetone på jeres klaptelefoner i tidernes morgen.
Hør 'Better Off Alone', som Lindsay Lohan har nuppet melodien fra, her:Alice Deejay - Better off AloneLindsay Lohan var på alles læber, da hun i 2004 spillede hovedrollen i teenagefilmen 'Mean Girls'.
Her ses hun til filmens premiere i New York.
Teenagestjerne i forfaldPå sin Instagram-profil forklarer Lohan, at nummeret og den tilhørende musikvideo handler om 'familie, kærlighed, at bevæge sig fremad og slippe fortiden'.
Og netop fortid har Lohan masser af - og en blakket én af slagsen.
Hun startede sin karriere som tre-årig som børnemodel i reklamer for brands som Ford og Calvin Klein, og senere begyndte hun at spille skuespil.
Det store gennembrud kom, da hun som 12-årig fik hovedrollen i Disney-filmen 'Forældrefælden'.
I 2004 fik hun igen stor succes med kultfilmen 'Mean Girls', som året efter sikrede hende prisen som 'Årets skuespillerinde' ved MTV Movie Awards.
Med debutalbummet 'Speak' kastede Lindsay Lohan sig samtidig ud i en karriere som sangerinde og fik et mindre hit med singlen 'Rumors', som blandt andet nåede hitlisterne i USA, Tyskland og Sverige.
Hør 'Rumors' her, mens du læser videre:Lindsay Lohan - RumorsJeg vidste ikke, hvordan man havde et privatliv, fordi jeg var for ung og hang ud med folk, som jeg nok ikke skulle have været i nærheden af.
Lindsay LohanPrivat kæmpede Lindsay Lohan dog med et massivt alkohol- og stofmisbrug, der i årene efter sendte hende på afvænningsklinik talrige gange.
Lohan har også lagt sig ud med lovens lange arm og er flere gange blevet dømt for spirituskørsel, besiddelse af stoffer og brud på sin prøveløsladelse.
Ifølge Lindsay Lohan selv skyldes hendes problemer i høj grad, at hun blev kendt i så ung en alder.
- Vi går alle gennem op- og nedture.
Der var meget pres på mig, fordi jeg var en offentlig person.
Jeg vidste ikke, hvordan man havde et privatliv, fordi jeg var for ung og hang ud med folk, som jeg nok ikke skulle have været i nærheden af, udtalte Lohan sidste år, da hun gæstede talkshowet 'The Wendy Williams Show'.
Fra 2007 og frem til 2013 blev Lindsay Lohan flere gange arresteret for spirituskørsel og besiddelse af stoffer.
Her ses hun på vej i retten i Los Angeles i 2013.
(Foto: PATRICK T.
FALLON © Getty Images)Åbnede natklub i GrækenlandI dag har Lindsay Lohan dog fået bugt med sit misbrug og har de sidste par år medvirket i et par spillefilm; senest thrilleren 'Among the Shadows', der udkom tidligere i år.
Lohan har også brugt sin tid på forskellige iværksætterprojekter i rigsmandsparadiset Dubai og på den græske ferieø Mykonos.
Sidste år medvirkede hun i sin egen realityserie på MTV, 'Lindsay Lohans Beach Club', der fulgte livet på Lohans diskotek og strandbar, som hun åbnede på Mykonos sidste sommer.
Showet er dog siden blevet droppet, og ifølge mediet Refinery29 er baren blevet lukket ned.
Men noget kan tyde på, at Lindsay Lohan måske har valgt at smide iværksætterhåndklædet i ringen, fordi hun fremover vil fokusere på sin musik.
Ifølge PageSix har sangerinden nemlig angiveligt underskrevet en ny kontrakt med pladeselskabet Casablanca, som også stod bag hendes tidligere udgivelser.
Der er fortsat intet nyt om, hvornår og om 'Xanax' eventuelt lander på diverse streamingtjenester.
FacebookTwitterKopier linkEmner:Lindsay Lohan (skuespiller)|Miley Cyrus (musiker)|Instagram|USA|Caféer og barer




https://www.dr.dk/sporten/cykling/styrt-tvinger-dansk-cykelrytter-til-vm-afbud

CyklingStyrt tvinger dansk cykelrytter til VM-afbudChristina Siggaard døjer med efterveer fra et styrt og kommer alligevel ikke til start i lørdagens linjeløb.
Christina Siggaard var udset til at være en af Danmarks spydspidser i en spurt ved VM.
(arkiv) 25.
sep.
2019 kl.
15.
11Bemærk: artiklen er mere end 30 dage gammelLæs opDet danske hold til kvindernes linjeløb ved VM i cykling er reduceret fra seks til fem ryttere.
Christina Siggaard kæmper med eftervirkningerne af et styrt, og landsholdsledelsen har derfor valgt at strege Team Virtu-rytteren fra startlisten.
- Vi mener ikke, hun bør cykle med de gener, hun har, og Christina er helt enig, lyder det i en pressemeddelelse fra Danmarks Cykle Union.
Der er ikke mulighed for at indkalde en erstatning, og derfor bliver det et decimeret dansk hold ved startstregen i Bradford på lørdag.
Danmark mister vigtig rytterPlanen var, at Siggaard sammen med den tidligere verdensmester Amalie Dideriksen skulle være de danske spydspidser i en eventuel spurt, hvor Siggaard tidligere har vist høj klasse.
Ikke mindst da hun i 2018 vandt Omloop Het Nieuewsblad ved at være hurtigst, da en gruppe på 25 ryttere kom samlet ind på opløbsstrækningen.
Med Siggaards forfald kommer ansvaret til VM udelukkende til at hvile på Dideriksen, oplyser landsholdsledelsen.
De øvrige fire danske ryttere til start er Pernille Mathiesen, Cecilie Uttrup Ludwig, Julie Leth og Louise Norman Hansen.
Kvindernes linjeløb køres fra Bradford til Harrogate i Yorkshire og strækker sig over 149,4 kilometer.
/ritzau/FacebookTwitterKopier link




https://www.dr.dk/sporten/haandbold/kvindelandsholdet/landstraener-maaneder-inden-vm-vi-kan-bide-skeer-med-de-bedste-3

KvindelandsholdetLandstræner to måneder inden VM: Vi kan bide skeer med de bedsteKlavs Bruun Jørgensen er fortrøstningsfuld inden det kommende VM.
Ved sidste års EM røg Klavs Bruun Jørgensens tropper ud allerede i mellemrunden.
Af Helena Melin og Henrik Liniger25.
sep.
2019 kl.
18.
15Bemærk: artiklen er mere end 30 dage gammelLæs opI disse dage er der landsholdssamling for det danske kvindelandshold, der om lidt over to måneder tager hul på VM, og det nuværende landshold ser stærkt ud.
Det mener landstræner Klavs Bruun Jørgensen:- Jeg er meget tilfreds med det, jeg har set indtil videre.
De tre træninger, vi har haft indtil videre, har været rigtigt givtige og fungeret rigtig godt, siger han.
Jeg er ikke bange for, at vi ikke kommer op i gearKlavs Bruun JørgensenDet er specielt det offensive spil, som landstræneren har arbejdet på at optimere - og det er gået godt.
- De ting, vi har arbejdet med angrebsmæssigt, sidder rigtigt skarpt.
I sidste ende skal det gerne udmønte sig i nogle flere mål, for jeg synes, at vi for det meste har haft et fornuftigt forsvar og nogle dygtige målmænd.
Nogle flere scoringer ville give det sidste, siger han.
Ingen kampe inden VMLandsholdet får dog sandsynligvis ikke mulighed for at pudse formen af, inden VM begynder.
Holdet har nemlig - modsat tidligere - ingen træningskampe op til slutrunden.
Noget, som landsholdsanfører Stine Jørgensen med egne ord har det "lidt blandet med":- På den ene side synes jeg, at det er dejligt at have nogle ekstra træninger, så vi kan nørde med nogle ting, som vi ikke normalt har tid til.
Omvendt er det lidt specielt at vide, at der ikke er nogen træningskampe inden VM - for det er bare noget andet at spille kamp end at træne.
De manglende landskampe er dog ikke noget, der bekymrer landstræneren.
- Jeg kan godt piske en stemning op til en træning, som minder voldsomt meget om en kamp, så jeg er ikke bange, at vi ikke kommer op i gear, siger han.
- Jeg synes, at vi skal være ærlige nok til at sige, at vi har et godt hold, og vi tror på, at vi kan bide skeer med de bedste - men derfra og så til at gøre det - der er stadig et stykke, siger han.
VM i håndbold begynder den 30.
november, og Danmark lægger ud mod Australien.
FacebookTwitterKopier linkEmner:Klavs Bruun Jørgensen (håndboldtræner)|Håndbold|Australien




https://www.dr.dk/nyheder/kultur/film/en-af-de-bedste-tv-serier-nogensinde-bliver-til-film-og-internettet-er-ved

Film og serierEn af 'de bedste tv-serier nogensinde' bliver til film - og internettet er ved at eksplodere af forventningTraileren til 'El Camino: A Breaking Bad Movie' er blevet set over syv millioner gange på under et døgn.
Den amerikanske skuespiller Aaron Paul fortsætter i rollen som Jesse Pinkman i filmfortsættelsen 'El Camino: A Breaking Bad Movie', der får premiere på Netflix 11.
oktober.
Af Morten Bjerregaard25.
sep.
2019 kl.
17.
00Bemærk: artiklen er mere end 30 dage gammelLæs op- Okay Netflix, du vinder.
Jeg vil se Breaking Bad for tiende gang så.
- Hvem ellers kan ikke stoppe med at se denne trailer?
Jeg er så spændt!
- Jeg elsker, hvordan de (Netflix) kun viser to procent af plottet.
De ved, at alle Breaking Bad-fans alligevel kommer til se filmen.
- El Camino og Joker.
.
.
.
Hvilken tid at være i live i!
Sådan lyder et lille udsnit af de mange kommentarer på Youtube og Reddit, efter at traileren 'El Camino: A Breaking Bad Movie' har ramt internettet.
I skrivende stund er den blevet set syv millioner gange og kommenteret mere end 21.
000 gange på under et døgn på Youtube.
Læs også:Intens og vanvittig: Denne serie er en af de allerbedste lige nu!
Serieekspert: Traileren får mine forventninger til at stigeBreaking Bad-serien handler i grove træk om kemilæreren Walter White (Bryan Cranston), der i begyndelsen af serien bliver diagnosticeret med dødelig lungekræft.
I forsøget på at sikre sin families økonomiske fremtid, begynder han at fremstille og sælge methamfetamin med Jesse Pinkman (Aaron Paul) som tvivlsom håndlanger.
Serien væltede sig i roser og høje seertal, da den kørte, og mange anser den for at være blandt de bedste serier, der nogensinde er lavet.
The Guardian har placeret den på en femteplads på deres liste over århundredets serier, og Rolling Stone Magazine har serien på en tredjeplads over verdens bedste serier.
Breaking Bad blev første gang sendt i 2008 og stoppede i 2013 efter fem succesfulde sæsoner og seks Emmy-statuetter.
Derfor var det en stor overraskelse, da streaminggiganten Netflix i sidste måned offentliggjorde, at en Breaking Bad-film var på vej med seriens skaber, Vince Gilligan, bag roret.
Breaking Bad vandt flere af de helt store priser ved Emmy-uddelingen i 2014.
Breaking Bad vandt for bedste dramaserie, Bryan Cranston (th.
) vandt for bedste hovedrolle og Aaron Paul og Anna Gunn vandt for bedste birolleskuespiller og skuespillerinde.
Netop det faktum, at Vince Gilligan også står bag Breaking Bad-filmen, får serieekspert Frederik Dirks Gottliebs forventninger til at stige.
- Heldigvis er det Vince Gilligan, som instruerer og skriver filmen, ligesom han gjorde i serien.
Det er ikke fordi, han har voldsom meget erfaring med at lave film, men det bliver spændende at se, om det ender ud som et forlænget afsnit eller en regulær filmisk oplevelse, siger han og fortsætter:- Filmen er ikke et forsøg på at lave en prequel eller spin-off - det er en direkte fortsættelse af Jesse Pinkmans (Aaron Paul) historie, hvor serien sluttede.
Så er det klart, at alle os fans går fuldstændig i baglås.
Frederik Dirks Gottlieb er selv stor fan af serien, og den var en medvirkende årsag til, at han den dag i dag beskæftiger sig med serier som levevej.
Og selvom han prøver at styre sine forventninger til 'El Camino: A Breaking Bad Movie' af frygt for at blive skuffet, så blev de skudt i vejret, da han så traileren.
- Rent visuelt ser den ud til at overstige serien, og det ligner en Aaron Paul i total topform, så jeg glæder mig.
Traileren har virkelig pirret min nysgerrighed, lyder det fra Frederik Dirks Gottlieb.
'El Camino: A Breaking Bad Movie' får premiere den 11.
oktober på Netflix.
FacebookTwitterKopier linkEmner:Bryan Cranston (skuespiller)|Netflix|Youtube|The Guardian|Twitter




https://www.dr.dk/nyheder/udland/korrespondent-svaert-lave-en-israelsk-samlingsregering

UdlandKorrespondent: Svært at lave en israelsk samlingsregeringDe to rivaliserende partier kan ende med at skiftes om premierministerposten.
Den israelske premierminister, Benjamin Netanyahu (tv) og oppositionsleder Benny Gantz (th )skal hver især skabe et flertal med 61 mandater, hvis de skal gøre sig nogen forhåbninger om at blive Israels nye premierminister.
Her ses de med præsident Reuven Rivlin i midten.
Af Catharina Maria Skov Lassen25.
sep.
2019 kl.
17.
42Bemærk: artiklen er mere end 30 dage gammelLæs opSyv dage efter parlamentsvalget står Israel stadig uden udsigt til en ny regering.
Den tidligere premierminister, Benjamin Netanyahu, fra det konservative Likud-parti og lederen af centrum-venstre-alliancen 'Blå og Hvid', Benny Gantz, blev i sidste uge valgt ind i det israelske parlament med stort set lige mange stemmer.
Derfor har ingen af de to rivaler endnu formået at skabe et flertal med 61 mandater bag sig.
Læs også:Netanyahu vakler efter nyt dødt løb i IsraelNetanyahu rakte kort efter valget hånden ud til Gantz med et forslag om en samlingsregering med et rotationsprincip.
Det betyder, at de to politiske ledere på skift vil have magten som premierminister i Israel.
Og det er ikke noget, vi ofte ser, forklarer DR's mellemøstenkorrespondent Michael S.
Lund.
- Et rotationsprincip er ret unikt for israelsk politik, siger han.
En samlingsregering kan dog involvere mange komplikationer og trække i langdrag, derfor bliver det meget svært for begge parter at danne regering, fortæller han.
- Jeg tror, at det bliver meget svært at lave en samlingsregering.
Benjamin Netanyahu: Formand for det konservative parti Likud og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
Han fik ved valget 31 ud af 120 sæder.
 Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen Blå og Hvid, som ved valget fik 33 ud af Knessets 120 sæder.
 Avigdor Lieberman: Formand for det sekulære nationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har peget så en koalitionsregering med Likud, Blå og Hvid og hans eget parti.
Han fik otte ud af 120 sæder.
1 / 3Benjamin Netanyahu: Formand for det konservative parti Likud og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
Han fik ved valget 31 ud af 120 sæder.
1 / 3Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen Blå og Hvid, som ved valget fik 33 ud af Knessets 120 sæder.
2 / 3Avigdor Lieberman: Formand for det sekulære nationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har peget så en koalitionsregering med Likud, Blå og Hvid og hans eget parti.
Han fik otte ud af 120 sæder.
3 / 3En snu forhandlerVed sidste valg troede Netanyahu, at han igen havde fået regeringsmagten, men så trak Avigdor Lieberman fra det højreorienterede nationalistiske parti Yisrael Beytenu sin støtte.
Derfor blev han nødt til at udskrive nyvalg.
Men nu efter det andet valg dette år står Netanyahu i samme situation, fordi han ikke kan skaffe nok mandater, fortæller Michael S.
Lund.
- Det bliver svært for Netanyahu at danne regering, men jeg er sikker på, at han vil bruge alle tricks i bogen.
Han er en snu forhandler, siger han.
Mulighederne for oppositionslederen Gantz ser ikke gode ud, fordi Gantz' støttepartier ikke står særlig stærkt, fortæller Michael S.
Lund.
- Gantz er endnu længere fra at skrabe mandater sammen, fordi de partier, der støtter ham, er meget forskellige.
Derfor er hans bedste mulighed at gå i regering sammen med Netanyahus parti, men problemet er, at han har lovet sine vælgere ikke at gå i regering med Netanyahu på grund af beskyldninger om korruption.
Et andet udfald kan være, at valgets såkaldte kongemager Avigdor Lieberman kan bruge sine mandater til at pege på et af de to partier.
Liebermans parti, Yisrael Beitenu, har støttet Netanyahus parti Likud af flere omgange, men interne stridigheder om Likuds tilknytning til de ortodokse partier har resulteret i, at Lieberman har trukket støtten til Netanyahu.
- Lieberman kan afgøre det hele, hvis han går tilbage til Netanyahu, men det har han lovet vælgerne ikke at gøre.
Han er en joker, fordi han kan skabe en ny regering på meget kort tid, siger Michael S.
Lund.
KnessetKnesset er Israels parlament.
De 120 medlemmer af Knesset vælges for en fireårig periode.
Intet parti har nogensinde haft absolut flertal i Knesset.
Derfor er der - ligesom i Danmark - tradition for koalitioner og mindretalsregeringer.
Knap 5,8 millioner israelere er stemmeberettigede ved valget til Knesset.
En samlingsregering støttes af befolkningenHvis den israelske præsident, Reuven Rivlin, konstaterer, at en regering endnu engang ikke kan dannes, kan befolkning risikere, at der bliver udskrevet nyvalg.
Og uden udsigt til en løsning er befolkningen ved at være godt trætte af den kaotiske politiske situation, fortæller Michael S.
Lund.
- De mener ikke, at det giver mening at holde valg efter valg.
Mange vil hellere have en regering med Netanyahu og Gantz’s to partier, fordi deres politik minder meget om hinanden.
Befolkningen er dog ikke nødvendigvis interesserede i at have Netanyahu og Gantz siddende ved regeringsmagten sammen.
Men de vil gerne have de to partier, rivalerne hver især repræsenterer, til at danne regering.
Uden en premierminister i længere tid er der flere beslutninger, som er sværere at få på plads - blandt andet en del udenrigspolitik, hvilket også er en af grundene til, at Netanyahu, som er fungerende premierminister, valgte ikke at tage til FN's generalforsamling.
Flere partier prøver dog også at finde frem til en beslutning, fordi vælgerne ikke er interesserede i et nyt valg, fortæller Michael S.
Lund.
- Hvis det hele bryder sammen, vil politikerne beskylde hinanden for ikke at have fundet en løsning, siger han.
Det er dog stadig meget uvist, hvad der kommer til at ske, men processen kan ende med at blive meget lang, fortæller han.
- Der kan gå mange uger, hvor der forhandles, hvilket kan være Netanyahus plan, fordi han måske går og håber på, at nogen skifter holdning undervejs og støtter op om ham af frygt for et nyvalg, siger han.
FacebookTwitterKopier linkEmner:Benjamin Netanyahu (politiker)|Israel|Forenede Nationer|Valg og folkeafstemninger|Befolkning




https://www.dr.dk/nyheder/regionale/sjaelland/slut-med-plastik-i-naturen-nu-oploeser-jaegernes-patroner-sig-selv

SjællandSlut med plastik i naturen: Nu opløser jægernes patroner sig selvKampen mod plastik rykker ud i jagtforeningerne.
(Foto: Sydsjællands Jæger- og Hundeklub Præstø.
© (c) privatfoto)Af Lis Vibeke Læsøe Olsen og Kimmie Hetland25.
sep.
2019 kl.
17.
27Bemærk: artiklen er mere end 30 dage gammelLæs opSå snart rådyret er skudt, kan jægere normalt begynde på den næste jagt.
Jagten på de plastikhaglskåle, som plejer at blive skudt af og lande i skovbunden eller i sand på stranden, når man skyder med hagl.
Men snart kommer de til at forsvinde helt af sig selv efter et døgn.
Tirsdag introducerer Sydsjællands Jæger- og Hundeklub Præstø klubbens medlemmer for nye miljøvenlige patroner med nedbrydelige haglskåle, som de kræver, at alle i klubben bruger i 2020.
- I løbet af et par år er jeg sikker på, at alle jægere vil bruge de nedbrydelige haglskåle, siger Kim Jørgensen, som er formand for Sydsjællands Jæger- og Hundeklub Præstø.
Og der er god grund til at sætte ind mod plastikhylstrene.
Forskere anslår, at der hvert år bliver affyret 600.
000 patroner i forbindelse med hav- og strandjagt herhjemme.
Jægerne har taget plastdebatten til sigDe såkaldte haglskåle plejer at være lavet af plastik, og når man går på jagt, havner de uundgåeligt i naturen, fordi de bliver skudt ud af løbet i forbindelse med jagten.
De nye nedbrydelige haglskåle opløser sig selv, når de kommer i kontakt med fugt.
Der går kun omkring et døgn, før de er helt væk.
 DR Sjælland)De nye haglskåle vil efter et døgn blive til gelé og opløses.
Det glæder Claus Lind Christensen, der er formand for Danmarks Jægerforbund.
- Det er fantastisk.
Vi kender hele plastdebatten, og vi har taget den til os.
Vi ved, at det selvfølgelig er rigtig skidt for naturen med al den plastik, jægere kan efterlade, og det er mit indtryk, at de nye haglskåle vinder indpas.
Producenterne er også meget opmærksomme på udviklingen, fordi de kan se, at der er et marked for det, siger han.
Selve patronhylstrene er dog stadig af plastik, og jægerne kan umiddelbart stadig gøre sig større umage med at samle op og tage med hjem, mener Claus Lind Christensen.
Dyrere end almindelige haglVed første øjekast er det ikke til at se forskel på haglskålen fra en gammeldags haglpatron og den nye nedbrydelige patron.
Den eneste forskel er prisen, da de nye haglskåle koster 70 øre mere, end de gamle.
Øverst ses det røde patronhylster som fortsat vil være af plastik, men det lander tæt på jægeren, når de affyrer skud, så det samler de som regel op selv.
Nederst er den nedbrydelige haglskål, som lander et godt stykke fra jægeren, men som de nu ikke behøver at lede efter, da det kan opløses i naturen.
 privatfoto)Det tror formanden for Sydsjællands Jæger- og Hundeklub Præstø ikke vil have en stor betydning.
- Vi bliver nødt til at gøre noget for miljøet og passe på naturen.
Prisen er 70 øre dyrere, men jeg tror, ikke, at det vil have nogen som helst betydning.
Jeg har skudt med de nye haglskåle mange gange.
Det er vi flere, der har, og det fungerer helt fortrinligt, siger Kim Jørgensen.
I forvejen bruger Sydsjællands Jæger- og Hundeklub Præstø miljøvenlige lerduer af harpiks.
Derfor ser klubben de nedbrydelige haglskåle som det næste naturlige skridt.
Klubben vil acceptere almindelige patroner året ud, men i 2020 skal alle jægerne benytte de nedbrydelige patroner.
FacebookTwitterKopier linkEmner:Jagt|Præstø|Danmarks Jægerforbund|Kæledyr|Claus Lind Christensen (fagforeningsleder)




https://www.dr.dk/sporten/cykling/australsk-tempotog-genvinder-vm-i-enkeltstart

CyklingAustralsk tempotog genvinder VM i enkeltstartRohan Dennis smadrede konkurrenterne og vandt igen VM-titlen i enkeltstart.
Australske Rohan Dennis var et decideret tempotog, da han onsdag genvandt VM i enkeltstart.
25.
sep.
2019 kl.
17.
07Bemærk: artiklen er mere end 30 dage gammelLæs opAustralske Rohan Dennis er verdens suverænt bedste cykelrytter i kampen mod uret.
Det beviste han onsdag ved VM i engelske Yorkshire, hvor Dennis i suveræn stil genvandt VM-titlen i enkeltstart efter 54 kilometers kamp mod uret.
Sølvet gik til belgiske Remco Evenepoel, mens bronzen blev vundet af Filippo Ganna fra Italien.
Rohan Dennis var et minut og ni sekunder foran Evenepoel og hele et minut og 55 sekunder foran den italienske bronzevinder.
Kasper Asgreen og Martin Toft Madsen blev henholdsvis nummer 17 og 29.
Asgreen var tre minutter og 37 sekunder efter Dennis, mens Toft var næsten fem minutter langsommere end verdensmesteren.
Der var på forhånd nogen tvivl om formen hos Rohan Dennis, der ikke har kørt et cykelløb, siden han midt i juli forlod Tour de France på 12.
etape.
Men formen var præcis, hvor den skulle være.
Dennis lagde afstand til konkurrenterne tidligt i løbet, og han øgede hurtigt og vandt med suveræn margin til alle andre.
Danske Kasper Asgreen formåede ikke at blande sig de bedste og endte på en 17.
plads.
(Foto: Mario Stiehl via www.
imago-image © imago images/Mario Stiehl) Det belgiske stortalent Remco Evenepoel sad i 'hot seat', det varme sæde forbeholdt løbets førende, da han kunne se Rohan Dennis blæse over stregen og vinde VM-guldet.
1 / 2Danske Kasper Asgreen formåede ikke at blande sig de bedste og endte på en 17.
plads.
(Foto: Mario Stiehl via www.
imago-image © imago images/Mario Stiehl)1 / 2Det belgiske stortalent Remco Evenepoel sad i 'hot seat', det varme sæde forbeholdt løbets førende, da han kunne se Rohan Dennis blæse over stregen og vinde VM-guldet.
2 / 224-årige Kasper Asgreen havde håbet på at kunne blande sig langt fremme i kølvandet på EM-sølvmedaljen i samme disciplin for halvanden måned siden, men den forsvarende danske mester i enkeltstart var et godt stykke fra de bedste i VM-løbet.
Asgreen var akkurat i top-10 ved den første mellemtid en tredjedel inde i VM-løbet, men to tredjedele inde i løbet var han dumpet ned som nummer 15, og i mål måtte han notere sig, at 16 andre ryttere var bedre på dagen.
34-årige Martin Toft Madsen, der vandt DM i kampen mod uret tre år i både 2016, 2017 og 2018 spillede ingen stor rolle i onsdagens VM-løb.
VM-ugen i Yorkshire skifter nu karakter.
Fra torsdag til søndag kæmpes der om medaljer i linjeløb, VM kulminerer med elitens linjeløb på søndag.
/ritzau/FacebookTwitterKopier linkEmner:Kasper Asgreen (cykelrytter)|Martin Toft Madsen (cykelrytter)|Cykelsport|England|Frankrig




https://www.dr.dk/nyheder/indland/bagere-og-taxachauffoerers-indtaegt-er-paavirket-af-flygigants-kollaps

IndlandBagere og taxachaufførers indtægt er påvirket af flygigants kollapsFor nogle udviklingslande er turisme den vigtigste indtægtskilde.
Man siger, at der er fire-fem ansatte for hver turist i udviklingslande.
Derfor er landene sårbare over for, at store rejsebureauer går konkurs.
Af Mathilde Bugge25.
sep.
2019 kl.
18.
35Bemærk: artiklen er mere end 30 dage gammelLæs opFarvel til stråhatte, drinks med farverige paraplyer og en tur ud af hverdagens hamsterhjul.
Ifølge BBC har 600.
000 rejselystne personer været påvirket af flygiganten Thomas Cooks kollaps.
Men det er ikke kun chartergæster, der mærker de negative konsekvenser af konkursen.
Forretninger i hele verden lider under aflyste rejser, og udviklingslande går glip af turisters opsparede feriepenge.
Nils Karl Sørensen er nationaløkonom og lektor ved Syddansk Universitet.
Han siger, at økonomien i udviklingslande er meget sårbar over for dalende turisme.
Et job, der virker som næsten ingenting for os, kan brødføde en hel familie på fem-syv mennesker,Nils Karl Sørensen, lektor- Jo lavere BNP pr.
indbygger et land har, jo større betydning har det at tiltrække turister.
Det skaber beskæftigelse, fordi købekraften for turisterne er stor, forklarer lektoren.
Ifølge Nils Karl Sørensen er der typisk fire-fem ansatte for hver turist, fordi det er så billig arbejdskraft.
BNP pr.
indbyggerBruttonationalprodukt (BNP) pr.
indbygger er en værdi, der kan bruges til at måle, hvor godt det går i et land.
Summen af alle varer og tjenester som produceres i et land i løbet af et år - minus de varer som bliver brugt i denne produktion - divideres med antal indbyggere i landet.
BNP pr.
indbygger er en noget usikker størrelse og viser ikke de uligheder eller skæve fordeling af indkomsten, der kan være i et land.
Kilde: globalis.
dk- Dem, der arbejder med turisme i for eksempel Afrika, Sri Lanka eller Indien, har en helt anden indkomst end os, så derfor kan et job, der virker som næsten ingenting for os, brødføde en hel familie på fem-syv mennesker, siger han.
Udviklingslande afhængige af turismeNår et rejseselskab som Thomas Cook går konkurs, og udviklingslande mister en del af deres turisme, så påvirker det langt flere end kun hotellerne.
- Det påvirker temmelig mange underleverandører.
Det kan for eksempel være en bager, der leverer brød til hotellet, rengøringspersonalet, guider, bus- og taxachauffører, siger Nils Karl Sørensen.
Turisme er en relativ nem og billig måde at skabe udvikling og vækst på.
Ifølge økonomilektoren er det for eksempel nemmere at starte et turismeselskab end en fabrik, der producerer biler.
Det kræver nemlig, at befolkningen er højere uddannet for at producere biler frem for at sælge oplevelser til turister.
Det kræver også større investeringer at starte en samlefabrik, og der går lang tid, før man tjener penge på det.
Derfor er mange udviklingslandes økonomi bundet op på turisme som en vigtig indtægtskilde, og mange er ansat inden for turismebranchen.
I listen nedenfor er syv eksempler, hvor Thomas Cooks sammenbrud har skabt økonomisk usikkerhed.
Turisme er 30 procent af Gambias BNPI Gambia afhænger 30 procent af det bruttonationale produkt af turisme.
Gambias regering har holdt et krisemøde på grund af Thomas Cooks konkurs.
Landet er bekymret for, at konkursen vil påvirke turismen massivt.
Turismen bidrager til mere end 30 procent af Gambias BNP.
Flyrejser er aflyst i Egypten indtil aprilEgypten frygter, at flyselskabets konkurs vil påvirke landets økonomi.
I Egypten har rejsebureauet Blue Sky sagt, at alle reservationer indtil april 2020 er blevet aflyst.
Formanden for sammenslutningen af turisme i Egypten, Bassem Halaka, har ifølge BBC sagt, at Thomas Cook var en stor leverandør af charterfly fra England til Sharm El-Sheikh', og at turismen i nogle af Egyptens feriesteder vil blive påvirket.
Cypern taber mere end 300 millioner kronerPassagerer ser på en informationsskræm med aflyste afgange i lufthavnen Larnaca på Cypern.
På Cypern har hotelejere og resten af turistindustrien mistet 330 millioner kroner ifølge landets turismeminister Savvas Perdios, oplyser BBC.
50.
000 turister er strandet i GrækenlandPå Kreta står turister i kø foran Thomas Cook-skranken i Heraklions lufthavn.
50.
000 turister er strandede i Grækenland, oplyser turisme-ministeren.
Til græsk TV sagde han, at han forventer, at hoteller vil miste to måneders betalinger.
Han har også sagt, at hotelvirksomheder vil forsøge at få penge fra Thomas Cook i retten.
En 'stor mavepuster' til turismen i IndienBesøgende slapper af på en strand i Goa.
Turistforeningen i regionen ser konkursen som en mavepuster for turismen.
Goas rejse- og turismeforening i Indien har ifølge BBC sagt, at tabet af Thomas Cook er en 'stor, stor mavepuster til industrien'.
Hundredvis af spaniere mister deres arbejdePersoner forlader Thomas Cooks hovedkvarter på Mallorca i går.
De Baleariske Øer står til at tabe millioner af euro.
Thomas Cook har et skattekontor på Mallorca med hundrede af ansatte.
Flygiganten arbejdede også med 20 hoteller på De Baleariske Øer og 20 hoteller på De Kanariske Øer.
Cirka 53.
000 britiske turister i Spanien er blevet berørt af konkursen.
Spaniens Turistministerie har været i kontakt med tyske og svenske myndigheder for at sikre, at deres datterselskaber fortsætter med at køre i løbet af vinteren.
Tyrkiet går glip af 700.
000 turister om åretTurister nyder ferien i Tyrkiet.
Men landet risikerer at gå glip af 700.
000 turister om året på grund af Thomas Cooks sammenbrud.
Tyrkiets hotelejerforening, Turofed, har advaret om, at landet kunne gå glip af op til 700.
000 turister om året på grund af Thomas Cooks sammenbrud.
Formanden for Turofed, Osman Ayik, sagde til Reuters:- Der er et stort antal små virksomheder, hvis skæbne afhænger af Thomas Cook, især i Mugla, Dalaman og Fethiye.
FacebookTwitterKopier linkEmner:Turisme|Spanien|Egypten|Økonomi|Rejse- og turistbranchen




https://www.dr.dk/nyheder/indland/politianmeldelse-26-arig-bidt-af-ulvelignende-dyr

IndlandPolitianmeldelse: 26-årig bidt af 'ulvelignende' dyrPolitiet har taget dna-prøver fra rifter på en mands ben for at undersøge, om der er tale om et ulvebid.
25.
sep.
2019 kl.
15.
19Bemærk: artiklen er mere end 30 dage gammelLæs opEn 26-årig mand blev i aftes ifølge eget udsagn bidt af et dyr, der beskrives som 'ulvelignende'.
Syd- og Sønderjyllands Politi modtog en anmeldelse fra manden kokken 21.
49, og ved hjælp af dna-prøver skal det nu undersøges, om der var tale om en ulv eller et andet dyr.
Hændelsen skete i mandens have i Hjelmrode i Aabenraa, hvor den 26-årige pådrog sig rifter på læggen som følge af biddet.
Manden var gået ud i området for at se, hvad der var sket, efter at hans hund var blevet skræmt.
Dyret beskrives af manden som cirka 70 til 80 centimeter høj med en grå/hvid farve og et stort hoved.
Hvis nogen i området kender til større, løse hunde bedes de kontakte politiet på 114.
/ritzau/FacebookTwitterKopier linkEmner:Syd- og Sønderjyllands Politi|Jylland|Aabenraa




https://www.dr.dk/nyheder/regionale/midtvest/ulvedom-67-aarig-faar-40-dages-betinget-faengsel-og-mister-jagttegn

Ulve i DanmarkSe temaMidt- og VestjyllandUlvedom: 67-årig får 40 dages betinget fængsel og mister jagttegnLandsretten afgør danmarkshistoriens første retssag om drab på en ulv.
Den dræbte ulv var en et-årig hun.
Obduktionen viste, at den var en del af et ulvekuld, der blev født i Vestjylland i sommeren 2017.
Af Mette Skov-Jensen25.
sep.
2019 kl.
14.
35 | opdateret 25.
sep.
2019 kl.
15.
06Bemærk: artiklen er mere end 30 dage gammelLæs opDen 67-årige jæger, Mourits Troldtoft, får 40 dages betinget fængsel for at skyde en fredet ulv.
Vestre Landsret i Viborg stadfæster dermed den dom, som Retten i Herning idømte ham for et år siden.
Dog med den skærpelse, at han får frataget sit jagttegn i to år.
Specialanklager Ulrik Panduro havde krævet Troldtoft idømt mindst seks måneders ubetinget fængsel og frakendelse af jagttegnet.
Drab på en fredet ulv er en grov forbrydelse, lød det fra anklageren.
Omvendt krævede Mourits Troldtofts forsvarer, Jan Schneider, frifindelse.
Han mente, at retten skulle sætte sig ind i, hvad det var for en situation, Troldtoft befandt sig i, da han skød.
- Han har ikke skudt det her dyr af ondskab, men fordi han ikke så anden udvej, sagde forsvareren.
Det var ifølge Jan Schneider let at være bagklog og vurdere, at Troldtoft aldrig skulle have løsnet skud.
- Men hvis du har stået ansigt til ansigt med en fåreavler, der måske har fundet 10-15 af sine dyr dræbt eller lemlæstet, så vurderer man bare tingene lidt anderledes, sagde Jan Schneider.
Sagen kortApril 2018: En ulv bliver dræbt af skud på en mark ved Ulfborg.
En fotograf, der tilfældigvis befinder sig i nærheden, filmer episoden og anmelder den til politiet.
Kort efter anholder politiet den nu 67-årige jæger Mourits Troldtoft, som bliver tiltalt for at overtræde jagtloven og skyde et fredet dyr.
September 2018: Mourits Troldtoft bliver idømt 40 dages betinget fængsel ved retten i Herning.
Han får samtidigt konfiskeret sin riffel, men beholder sit jagttegn.
Dommen bliver senere anket til landsretten af både forsvarer og anklager.
Oktober 2018: Mourits Troldtoft bliver ekskluderet fra Danmarks Jægerforbund.
Juli 2019: En dna-analyse slår fast: Det dræbte dyr er en ulv og ikke en krydsning af ulv og hund.
23.
september 2019: Ankesagen begynder ved Vestre Landsret i Viborg.
En ny dna-analyse viser, at det er en ulv.
25.
september 2019: Vestre Landsret i Viborg stadfæster byrettens dom.
Desuden frakender Mourits Troldtoft sit jagttegn i to år.
Retten afviser påstand om hybridulvSagen begyndte den 16.
april 2018, hvor den nu dømte Mourits Troldtoft skød tre gange fra sin bil mod en ulv, der løb på en mark lidt øst for Ulfborg i Vestjylland.
Ulve har i størstedelen af EU været fredet siden 1992.
Det betyder, at det er forbudt at jage eller indfange dem.
Det kan give bøder og fængsel i op til to år, hvis man skyder en ulv.
Den 67-årige har hele sagen igennem hævdet, at han antog dyret for at være en hund med ulveblod i årene.
Dermed mente han ikke, at dyret var fredet og ulovligt at skyde.
En dna-undersøgelse fra det tyske Senckenberg Research Institute afviser dog påstanden.
Kent Olsen, videnskabelig chef på Naturhistorisk Museum Aarhus, var indkaldt som vidne i landsretten for at udlægge resultatet af dna-undersøgelsen.
- Den nye analyse kigger dybt ned i det pågældende individs arvemasse.
Der er ingen tvivl.
Det er en ulv, siger han.
Det er dog ikke det samme, som at der ikke er hunde-dna i det dræbte dyr, understreger han, for ulven og hunden er så nært beslægtet, at de i en vis udstrækning deler dna.
Men der er tale om historisk dna og ikke nutidigt.
Dommen i ankesagen om drabet på en ulv er fulgt tæt af både ulvetilhængere og ulvemodstandere.
Her er det Foreningen Ulvetid, der brugte retssagen til at udbrede deres budskab.
Både tilhængere og modstandere af ulven var mødt op for at høre afgørelsen i Vestre Landsret.
- Vi er her ikke for at demonstrere.
Vi er her, fordi sagen er meget vigtig.
Den sender et meget skarpt signal udadtil om, hvor langt man må gå i Danmark i forhold til faunakriminaliteten, fortalte Ester Holzendorff, formand for Foreningen Ulvetid, der er tilhængere af ulve i Danmark.
Modsat ønsker Ulvefrit Danmark lovgivningen ændret, så der er mulighed for at regulere ulven.
Bestyrelsesmedlem Karl Nielsen var mødt op for at støtte den tiltalte.
- Ulven bidrager ikke til noget positivt overhovedet.
Hvis vi ikke får en lovgivning, der giver mulighed for at regulere ulven, vil vi stadig få det her at se (ulve, der bliver skudt, red.
).
FacebookTwitterKopier linkEmner:Dyr|Kriminalitet|Jylland|Vestre Landsret|Aarhus




https://www.dr.dk/nyheder/regionale/nordjylland/hanne-er-tilbage-i-job-efter-syv-aars-ledighed-jeg-kom-lidt-til-foele

NordjyllandHanne er tilbage i job efter syv års ledighed: 'Jeg kom lidt til at føle mig som en taber'En mentorordning for kontanthjælpsmodtagere over 30 giver gode resultater.
Hanne Andreasen har nu fået arbejde på et bosted med hjælp fra en mentor.
(© PRIVATFOTO)Af Klaus Videbæk og Heidi Trillingsgaard25.
sep.
2019 kl.
16.
51Bemærk: artiklen er mere end 30 dage gammelLæs opDet kan være svært at finde tilbage til arbejdsmarkedet igen, når man har haft det samme job i 16 år og pludselig må stoppe.
Det ved Hanne Andreasen fra Fjerritslev.
Hun var ansat som slagterimedarbejder på Tican, men mistede sit arbejde på grund af en arbejdsskade, som betyder, at hendes arme hæver op, når hun bruger dem til fysisk arbejde.
Det gjorde det umuligt for hende at fortsætte, og hun kunne heller ikke tage et lignende job.
- Jeg var virkelig lost.
Jeg var så glad for mit arbejde, siger Hanne Andreasen.
Der gik syv år, inden hun via en mentorordning i Jammerbugt Kommune kom tilbage på arbejdsmarkedet.
Mentorprojekt for personer over 30 årMålgruppen for det særlige mentorprojekt er aktivitetsparate kontanthjælpsmodtagere over 30 år, som har haft minimum et års ledighed.
Projektet blev søsat i 2017, og siden er fem kommuner kommet med.
Det gælder Brøndby, Halsnæs, Jammerbugt, Mariagerfjord og Tønder.
Der er afsat i alt 39,1 millioner kroner til projektet, der skal evalueres ved udgangen af år 2020.
Der findes også andre former for mentorprojekter i kommunerne, hvoraf nogle er frivillige, mens andre er lovpligtige for kommunerne at tilbyde deres borgere.
Kilde: SocialstyrelsenMentorordningen, der er rettet mod kontanthjælpsmodtagere over 30 år, kører lige nu som forsøgsprojekt via satspuljemidlerne i fem kommuner, og i Jammerbugt er det en stor succes.
Her er omkring 50 kontanthjælpsmodtagere indtil videre kommet i praktik i en virksomhed, mens 25 har fået lønnet arbejde.
Syv år med uvishedFor Hanne Andreasen var det et stort nederlag pludselig at miste jobbet.
- Jeg kom lidt til at føle mig som en taber.
Jeg har altid arbejdet, og jeg har aldrig gået ledig, så det var hårdt, siger hun.
- Jeg måtte bede familien om hjælp, og mine to børn måtte hjælpe ud over det sædvanlige.
Situationen blev ikke nemmere, som tiden gik, og det hul, som Hanne Andreasen var havnet i, blev bare dybere og dybere.
Det gik også ud over hendes selvværd.
- Syv år er længe med uvished.
Det er virkelig hårdt, siger hun.
For ni måneder siden kom Hanne Andreasen med i mentorprojektet.
Hun var skeptisk i starten, for gennem sin tid som ledig havde hun haft ikke mindre end ni sagsbehandlere, og hendes tillid til systemet var ikke i top.
En af fiduserne ved at få en mentor var, at hun fremover skulle nøjes med én, som så skulle stå for al kontakt og samarbejde med kommunens folk, og hun kunne ringe til ham når som helst.
- Bare det at få ham ti minutter i telefonen, hvor jeg sagde 'nu vælter det sgu', hjalp.
Han fik mig virkelig til at tænke i andre baner.
Jeg er simpelthen så lykkelig for det, siger hun.
Timetallet er ikke afgørendeI Hanne Andreasens tilfælde var det Brian Skøt, der blev mentor, og som skulle hjælpe med at samle trådene for hende.
Sammen har de haft både faglige og personlige samtaler for at finde ud af, hvad der kunne hjælpe hende videre.
Det gør ikke noget, at mentoren også kommer tæt på, mener Hanne Andreasen.
- Overhovedet ikke.
Det gav også ham et input om, hvem jeg er, og hvad jeg har gået igennem, siger hun.
Jeg har noget at stå op til igen, og jeg ved, hvad jeg skal fremover.
Det er guld værd.
Hanne Andreasen, FjerritslevOgså Brian Skøt har sat pris på projektet.
- Det har vist sig at være et fantastisk projekt, som jeg håber, bliver implementeret i kommunen, efter det er afsluttet, siger han.
For mange, der er langt væk fra arbejdsmarkedet, er det ikke timetallet, som er afgørende, fortæller Brian Skøt.
Selv nogle få timer kan gøre en forskel.
- Det, at der er nogle, der måske kan tage en til to timer om ugen, hvor man møder ind og får noget værdighed, noget trivsel og noget socialt - det er mega vigtigt, siger han.
Var guld værdFor Hanne Andreasen er det endt med fast arbejde i form af et fleksjob på ti timer ugentligt på et bosted i kommunen, og det er hun meget taknemmelig for.
- Jeg har noget at stå op til igen, og jeg ved, hvad jeg skal fremover.
Det er guld værd, siger hun.
I Jammerbugt Kommune har man allerede planer om at fortsatte indsatsen, når projektperioden udløber i marts 2020.
Også social- og indenrigsminister Astrid Krag (S) holder øje med projektet og opfordrer flere kommuner til at lade sig inspirere af erfaringerne.
- Vi vil selvfølgelig følge helt konkret op på det her, når projektet er afsluttet, og også drøfte med kommunerne, hvordan de her gode erfaringer kommer til gavn andre steder end Jammerbugt, siger hun.
FacebookTwitterKopier linkEmner:Socialdemokraterne|Jammerbugt Kommune|Fjerritslev|Arbejdsmarked|Kontanthjælp




https://www.dr.dk/nyheder/penge/tysk-storbanks-hovedkvarter-undersoeges-i-danske-bank-sag

PengeTysk storbanks hovedkvarter undersøges i Danske Bank-sagTyske myndigheder har været på besøg i Deutsche Bank for at finde oplysninger om formodet hvidvask.
Deutsche Bank var samarbejdsbank for Danske Banks estiske filial (Arkivfoto).
Signe Mai Vilsbøll25.
sep.
2019 kl.
14.
52Bemærk: artiklen er mere end 30 dage gammelLæs opTyske myndigheder har tirsdag besøgt Deutsche Banks hovedkvarter i Frankfurt for at indhente oplysninger om den tyske storbanks forbindelse til den omfattende hvidvasksag i Danske Bank.
Det skriver den tyske avis Süddeutsche Zeitung.
Deutsche Bank var en af de største samarbejdsbanker (såkaldte korrespondentbanker) for Danske Banks estiske filial, der er centrum i sagen om formodet hvidvask for milliarder.
Ifølge Süddeutsche Zeitung skyldtes tirsdagens besøg således mistanke om, at Deutsche Bank underrettede de tyske myndigheder for sent om mistænkelige pengeoverførsler, der strømmede videre fra Danske Bank i Estland til Deutsche Banks afdeling i New York.
Süddeutsche Zeitung skriver, at anklagemyndigheden i øjeblikket også undersøger forhold omkring en person, som menes at være involveret i sagen.
Der er formentlig tale om en tidligere ansat i Deutsche Bank.
Overførsler for milliarderOver ni år sendte udenlandske kunder - primært fra Rusland og andre tidligere Sovjet-republikker - overførsler for 1.
500 milliarder kroner gennem Danske Banks estiske filial.
Det fremgår af Danske Banks advokatundersøgelse, der blev fremlagt i september sidste år.
Her meddelte bankens advokater desuden, at størstedelen af de undersøgte overførsler så ud til at være mistænkelige.
Danske Bank blev flere gange i perioden 2007-2015 advaret om formodet hvidvask i den estiske filial.
Blandt andet af den amerikanske bank JP Morgan, der i 2013 trak sig som samarbejdsbank grundet bekymring omkring kunderne i den estiske filials aktiviteter.
Deutsche Banks samarbejde med Danske Bank ophørte i 2015.
Det skete, efter at den tyske storbank havde advaret Danske Bank om, at der blev ved med at strømme mistænkelige penge videre fra Danske Bank og igennem Deutsche Bank.
Gennem hele forløbet har Deutsche Bank fastholdt, at det ikke har været dens ansvar at holde styr på kunderne i Danske Banks estiske filial.
Banken samarbejder dog med myndighederne.
FacebookTwitterKopier linkEmner:Danske Bank|Deutsche Bank|Pengeinstitutter|Handel og service|Rusland




https://www.dr.dk/nyheder/politik/folkeskolens-nationale-test-er-paa-vej-ud-men-hvad-kan-den-proev-selv

PolitikFolkeskolens nationale test er på vej ud: Men hvad kan den?
Prøv selv  Prøv kræfter med den nationale test, som folkeskolens elever tager.
Undervisningsminister Pernille Rosenkrantz-Theil (S) ønsker en test, der er nemmere at forstå for elever, lærere og forældre.
Af Daniel Myrup Pedersen25.
sep.
2019 kl.
14.
15Bemærk: artiklen er mere end 30 dage gammelLæs opFor skiftende undervisningsministre har de nationale test i folkeskolen været et tilbagevendende problem.
Eleverne risikerer at føle sig utilstrækkelige efter sådan en test, og lærerne ved ikke, hvordan de skal tolke elevernes resultater.
Nationale testsElever i folkeskolen skal gennemføre ti obligatoriske nationale test fra 2.
til 8.
klasse i læsning, matematik, engelsk og fysik/kemi.
Testen blev indført i 2010 og har kostet 110 millioner kroner at udvikle.
Kilde: Børne- og UndervisningsministerietNu siger undervisningsminister Pernille Rosenkrantz-Theil (S), at den skal erstattes af en anden test, som hun dog ikke har klar endnu.
Det betyder, at der skal vinkes farvel til spørgsmål som 'Hvad er årsagen til, at man i nogle dele af verden kan finde gejsere?
' og 'Hvorfor forøger vi drivhuseffekten, når vi har mange køer?
'.
Flere kommuner har søgt om lov til at droppe testen allerede nu, men det afviser ministeren.
Så mens folkeskoleeleverne stadig skal tage testen, så kan du også give dig i kast med en identisk demoversion lige her.
Testen indeholder 13 spørgsmål og kan tages i seks forskellige fag på forskellige klassetrin.
FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Folkeskolen (Danmark)|Folkeskole|Uddannelse




https://www.dr.dk/nyheder/regionale/fyn/fynsk-landmand-reddede-lastbilchauffoer-fra-braendende-bil-og-60000-volt

FynFynsk landmand reddede lastbilchauffør fra brændende bil og 60.
000 voltEnergiselskab understreger, at alle regler er overholdt på ejendommen, hvor der også skete en ulykke for to år siden.
Her ses resterne af den udbrændte lastbil, efter at ilden blev slukket.
Øverst ses højspændingsledningen, som lastbilen ramte.
Af Sofie Lodahl Ørts og Tobias Sonne Olsen25.
sep.
2019 kl.
14.
30Bemærk: artiklen er mere end 30 dage gammelLæs opHvad der skulle have været en almindelig arbejdsdag endte med en dramatisk oplevelse og en tur på sygehuset for lastbilchauffør Martin Wahl fra Stenstrup på Sydfyn.
Tidligt mandag eftermiddag skulle han læsse dyrefoder af på en gård i Gelsted.
Da han hævede lastbilens lad, ramte han en højspændingsledning, han ikke var opmærksom på.
Lastbilen brød i brand, mens Martin Wahl sad inde i førerhuset.
- Pludselig bryder helvede løs.
Bilen brænder indeni og under dækkene.
Det hyler så højt for ørerne, at jeg ikke kan høre bragene.
Jeg kan kun høre hyleriet, fortæller han.
Men Martin Wahl kunne ikke hoppe ud af førerhuset, fordi højspændingsledningen sendte 60.
000 volt ned i jorden omkring ham.
- Jeg tænker bare: 'Jeg skal ud af bilen nu - ellers dør jeg'.
Nu er det kun et spørgsmål om sekunder, siger Martin Wahl.
Naboen kom til undsætningTil Martin Wahls store held er situationen ikke gået ubemærket hen.
I sin dagligstue 100 meter fra lastbilen sad landmand Anders Nielsen.
Da han hørte lyden af dæk, der eksploderede, var han hurtig til at komme op af sin sofa og starte sin grå Toyota.
Landmanden Anders Nielsen blev dagens helt, da han mandag reddede lastbilchauffør Martin Wahl ud af en brændende lastbil.
Da Anders Nielsen nærmede sig lastbilen, så han Martin Wahl stå på dens trinbræt.
Han har i mellemtiden fået fat i alarmcentralen, der har sendt redningsmandskab afsted, men tiden var knap, fordi lastbilen brændte, og derfor fik Martin Wahl og Anders Nielsen en idé.
- Den eneste måde, han kan komme ned på, er ved at hoppe ned på min bil.
Det gør han så, fortæller Anders Nielsen.
I det øjeblik, Martin Wahl landede på firhjulstrækkeren, eksploderede et af lastbilens dæk, som efterfølgende ramte ham og sendte ham ud over bilens tag og ned på jorden.
'Han er jordens vildeste mand'Dagen efter hændelsen står resterne af Martin Wahls eneste lastbil stadig på gården i Gelsted.
Anders Nielsens grå Toyota har fået en bule og en smadret rude, og Martin Wahl har ikke fuld mobilitet i sin højre arm.
Martin Wahl mistede sin eneste lastbil under ulykken i Gelsted.
Men set i lyset af, hvor galt det kunne være endt, er Martin Wahl lettet.
- Jeg er ret smadret efter min lille flyvetur.
Det er sindssygt hårdt, men jeg er her jo i dag, siger Martin Wahl, der ikke lægger skjul på, hvordan han har det med Anders Nielsen efter hændelsen.
- Jeg tænker, at han bare er jordens vildeste mand.
Han er en helt i min verden.
Redningsmanden selv er en smule tilbageholdende, når man spørger, om han ser sig selv som en helt.
- Det må andre jo bedømme.
Men jeg er da tilfreds med indsatsen, siger han.
Det er ikke den første ulykke på ejendommenDet er ikke første gang, højspændingsledningen på gården i Gelsted har voldt problemer for en lastbil.
For to år siden skete en lignende ulykke, da en tysk lastbilchauffør skulle læsse foder af ved gården.
Han ramte også højspændingsledningen, der satte gløder til lastbilen, husker Anders Nielsen.
- Han fik en forbrænding.
Det ville jeg gerne undgå skete igen.
I 2016 tog chaufføren chancen og hoppede ud af den brændende bil.
Da han ramte jorden, fik han en slem forbrænding som følge af de 60.
000 volt.
Tanken om, at der tidligere er sket en ulykke på samme gård, giver anledning til stor frustration hos Martin Wahl.
- Det er min fejl, at jeg har overset en elledning.
Men der skal jo ikke være nogen ledninger, der hænger til fare for andre.
Jeg håber på, at der er en god forklaring på, hvorfor det er gået galt igen, siger Martin Wahl.
Ansvaret ligger hos førerenIfølge energiselskabet Energi Fyn er alle regler om højspændingsledningen overholdt på den pågældende gård.
Energi Fyn peger på, at ansvaret for ulykken ligger hos lastbilchaufføren.
- Ansvaret for, at lastbiler ikke berører luftledninger, påhviler ene og alene føreren, skriver driftschef Claus Rasmussen i en mail til DR Fyn.
Han mener ikke, at en anden type ledning vil kunne forhindre problemet.
- Uanset hvilken driftsform og beskyttelse der anvendes, vil der altid være overordentlig høj fare ved at komme i berøring med alle typer højspændingsluftledninger, skriver Claus Rasmussen.
Han tilføjer, at Energi Fyn har tænkt sig at tage kontakt til gårdejeren for at tale om tiltag, der skal sikre, at en lignende ulykke ikke sker igen.
FacebookTwitterKopier linkEmner:Energi Fyn|Toyota|Fyn|Energiselskaber|Landbrug




https://www.dr.dk/nyheder/penge/tidligere-chef-danske-bank-i-estland-er-fundet-doed

PengeTidligere chef for Danske Bank i Estland er fundet dødAivar Rehe var chef for den estiske afdeling, der er central i Danske Banks hvidvaskskandale.
(Arkivfoto).
Aivar Rehe er fundet død af estisk politi.
Af Signe Mai Vilsbøll25.
sep.
2019 kl.
10.
27 | opdateret 25.
sep.
2019 kl.
12.
53Bemærk: artiklen er mere end 30 dage gammelLæs opDen tidligere chef for Danske Banks filial i Estland Aivar Rehe, der har været efterlyst siden mandag, er nu fundet død.
Det bekræfter Kristjan Lukk, der er talsmand for det estiske politi, overfor DR Nyheder.
Aivar Rehe blev meldt savnet, få timer efter at han havde forladt sit hjem mandag formiddag klokken ti.
Tirsdag, hvor han fortsat ikke var dukket op, indledte politiet en omfattende eftersøgning i Pirita-distriktet nord for den estiske hovedstad Tallinn, og i dag er liget af den tidligere bankchef lokaliseret nær hans hjem.
I går fortalte Kristjan Lukk DR Nyheder, at politiet frygtede for 56-årige Aivar Rehes liv, idet han forlod hjemmet uden telefon og hund.
Men estisk politi har ikke fundet tegn på, at der tale om en forbrydelse eller en ulykke, oplyser politiet.
- Findestedet var tidligere blevet undersøgt.
Der er ingen tegn på vold og ingen indikation af, at der er sket en ulykke.
For at beskytte familien har estisk politi og grænsekontrol valgt ikke at offentliggøre yderligere detaljer om fundet, skriver pressetalsmand Annika Maksimov i en mail til DR Nyheder.
Hun tilføjer, at der ikke vil være videre efterforskning af dødsfaldet.
Centrum for hvidvaskskandaleNu afdøde Aivar Rehe var chef i Danske Banks estiske filial fra 2006 til 2015.
I netop den periode blev afdelingen centrum for en sag om formodet hvidvask for milliarder, der i øjeblikket efterforskes af finansielle myndigheder og politi i blandt andet Danmark, Estland og USA.
Det er dokumenteret, at der fra 2007 til 2015 blev sendt enorme beløb gennem bankfilialen i Estland.
Aivar Rehes afsked i 2015 kom efter skarp kritik fra det estiske finanstilsyn, der mente, at bankfilialens kontrol med hvidvask var mangelfuld.
Aivar Rehe har tidligere afvist ethvert kendskab til nogen form for hvidvask i Danske Bank, og han har ifølge Bloomberg ikke været mistænkt i sagen.
Ingen umiddelbar sammenhæng11 andre fra den estiske filial er mistænkt for hvidvask, og en enkelt er mistænkt for bestikkelse.
Samtlige 12 er blevet sigtet af de estiske anklagemyndighed i forbindelse med efterforskningen af, hvad der foregik i Danske Bank-filialen i årene 2007 til 2015.
Aivar Rehe udtalte i et interview med den estiske avis Postimees i marts, at han følte sig ansvarlig for hvidvaskskandalen.
Han har ifølge Reuters desuden været vidne i sagen.
Estisk politi påpegede imidlertid i går, at der ikke ikke umiddelbart var informationer om sammenhæng mellem skandalen og Aivar Rehes forsvinden.
Om der er nye informationer i den retning, har politiet ikke kommenteret i dag.
Artiklen er opdateret med en kommentar fra estisk politi klokken 12:54.
FacebookTwitterKopier linkEmner:Danske Bank|Estland|Økonomisk kriminalitet|Pengeinstitutter|Anklagemyndigheden




https://www.dr.dk/nyheder/regionale/oestjylland/bedre-forhold-tusindvis-af-mus-og-rotter-raske-forsoegsdyr-skal-sikre

ØstjyllandBedre forhold for tusindvis af mus og rotter: Raske forsøgsdyr skal sikre bedre forskningHver mus eller rotte har fået sin egen luft- og vandforsyning, og der skrues op for rengøringen.
- Vi vil gerne sikre, at dyrene faktisk har det godt - trods alt, siger Jakob Harslund, der er leder af dyrestaldene på Institut for Biomedicin i Aarhus.
(© Dr Østjylland)Af Frederik Dupont, Emma Lichscheidt og Malte Nørgaard25.
sep.
2019 kl.
13.
44 | opdateret 25.
sep.
2019 kl.
14.
27Bemærk: artiklen er mere end 30 dage gammelLæs opTusindvis af rotter og mus er for nylig flyttet ind i spritnye, moderne faciliteter på Institut for Biomedicin på Aarhus Universitet.
Her er der skruet op for dyrevelfærden både af hensyn til dyrene og forskningen.
De omkring 14.
000 mus og rotter er netop flyttet i de nye, avancerede faciliteter og bor nu i store lufttætte plastikkasser med egen luft- og vandforsyning, der gør, at de ikke smitter hinanden med sygdomme.
Kasserne bliver desuden vasket hver eneste uge af en ny robot.
Det er alt sammen med til, at forskerne opnår bedre resultater, når de bruger musene eller rotterne i deres forsøg, fortæller Jakob Harslund, der er leder af dyrestaldene.
- Dyrene er helt isolerede, og på den måde er der ikke nogen spredning af smitte eller støv fra kasse til kasse, siger han.
Robotten her vasker musenes bure en gange om ugen.
(© Dr Østjylland) I alt er er der plads til 14.
000 mus og 400 rotter.
(© Dr Østjylland) Jakob Harslund leder dyrestaldene på Institut for Biomedicin.
(© Dr Østjylland) De nye forhold for forsøgsdyrene skal sikre bedre forskningsresultater.
(© Dr Østjylland) Håbet er, at der også kan bruges færre mus og rotter, når forskningsresultaterne bliver sikrere.
(© Dr Østjylland)1 / 5Robotten her vasker musenes bure en gange om ugen.
(© Dr Østjylland)1 / 5I alt er er der plads til 14.
000 mus og 400 rotter.
(© Dr Østjylland)2 / 5Jakob Harslund leder dyrestaldene på Institut for Biomedicin.
(© Dr Østjylland)3 / 5De nye forhold for forsøgsdyrene skal sikre bedre forskningsresultater.
(© Dr Østjylland)4 / 5Håbet er, at der også kan bruges færre mus og rotter, når forskningsresultaterne bliver sikrere.
(© Dr Østjylland)5 / 5Instituttets mus og rotter bruges først og fremmest til grundforskning i hjernens lidelser som Parkinsons, ALS (amyotrofisk lateral sklerose) og Alzheimers samt livsstilssygdomme som fedme og sukkersyge.
Derudover bruges de også til grundforskning i hud- og nyresygdomme.
- Vi vil gerne sikre, at de faktisk har det godt - trods alt.
Man kunne godt argumentere for, at man ikke ønskede at bruge dyr i forsøg overhovedet, men på den anden side er vi udfordret af et stort behov for, at vi får behandling for nogle af de sygdomme, vi ser hos mennesker, siger Jakob Harslund.
I videoen her kan du se, hvordan det foregår, instituttets nye robot rengør og fylder dyrenes bure op en gang om ugen:I 2017 blev der brugt 236.
000 forsøgsdyr i Danmark, men håbet på Aarhus Universitet er, at man med de nye faciliteter fremover kan bruge færre dyr, fordi kvaliteten i de enkelte forsøg bliver højere.
- Vores forskningsresultater bliver meget stærkere og mere troværdige, og det gør så i sidste ende, at vi ikke skal bruge så mange dyr i vores forsøg, siger Jakob Harslund.
Selv om forskerne er blevet bedre til at bruge færre forsøgsdyr, er antallet af forsøgsdyr, der må lade livet på laboratorierne, stort set uændret henover årene.
Det skyldes, at der generelt laves flere forsøg, siger institutdirektør i DTU Fødevareinstituttet Christine Nellemann, som desuden er formand for Danmarks 3R Center, der arbejder for bedre forhold for forsøgsdyr.
- Udviklingen har ikke været en stor reduktion i antallet af forsøgsdyr.
Der er simpelthen kommet mere forskning på de forsøgsdyr, man bruger, siger hun.
Hun glæder sig dog over, at man begynder at se en bedre velfærd for dyrene.
- Der har været en god bevidsthed også blandt dem, der udfører forsøgene - altså især lægemiddelindustrien men også i høj grad universiteterne - til løbende at forbedre forholdene for forsøgsdyrene, siger hun.
FacebookTwitterKopier linkEmner:Videnskab|Dyr|Industri|Aarhus Universitet|DTU Fødevareinstituttet




https://www.dr.dk/nyheder/udland/ukraine-ballade-kan-skabe-politisk-mulighed-nu-faar-trump-en-klar-fjende

Mulig rigsretssag mod Donald TrumpSe temaUdland'Ukraine-ballade' kan skabe politisk mulighed: Nu får Trump en klar fjendePræsidenten kan udnytte Biden-affæren frem mod 2020-valget, vurderer korrespondent.
Donald Trump har afvist, at han skulle have presset den ukrainske præsident.
Af Louise Brodthagen Jensen25.
sep.
2019 kl.
11.
26Bemærk: artiklen er mere end 30 dage gammelLæs opDet har været på tale igen og igen, men stædigt har formanden for Repræsentanternes Hus, Nancy Pelosi, sat foden ned og manet til besindighed.
Tiden har endnu ikke været moden til at indlede en rigsretssag mod Donald Trump, har det lydt.
I hvert fald indtil i aftes.
For nu har den indflydelsesrige demokrat givet grønt lys til, at Repræsentanternes Hus tager første spæde skridt til en egentlig rigsretssag mod USA's præsident.
Og sagen, der har fået bægeret til flyde over, handler om Trumps opkald til den ukrainske præsident, Volodimir Zelenskyj, i slutningen af juli.
Formand for Repræsentanternes Hus, Nancy Pelosi, meddelte i aftes, at Demokraterne er klar til at tage næste skridt for at indlede en rigsretssag mod Trump.
For hvis præsidenten rent faktisk har forsøgt at presse den ukrainske præsident og endda er gået så vidt som at tilbageholde en milliardstor militær hjælpepakke til landet i forsøget på at skade en politisk modstander, er det magtmisbrug for egen vindings skyld.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal i kontakt med både justitsminister William Barr og Trumps personlige advokat, Rudy Giuliani.
Hunter Biden har siddet i bestyrelsen for energiselskabet Burisma i Ukraine.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Og Pelosi holdt sig ikke tilbage, da hun i aftes meddelte, at man nu tager efterforskningen af præsidenten et skridt videre.
Der er tale om 'forræderi mod sit løfte, forræderi mod den nationale sikkerhed og forræderi mod integriteten af valgprocessen', lød det fra formanden.
Håbet for Demokraterne er nu at få gjort det klokkeklart for befolkningen, at her er tale om en sag om magtmisbrug på bekostning af den nationale sikkerhed, siger DR's korrespondent i USA, Steffen Kretz.
- Det er en efterforskning ved vidneafhøringer i Kongressen.
Ideen, set fra Demokraterne, er at få så meget fakta frem i lyset, at det går op for et flertal af befolkningen, at noget er helt galt, siger han og fortsætter:- Kalkulen er, at denne her sag med Ukraine er så alvorlig og så klar, at den er til at forstå for den amerikanske offentlighed, som i forvejen er overvældet af sager og politiske slagsmål i Washington.
Hvordan en rigretssag fungerer, kan du blive klogere på her:Den nye "heksejagt"Præsidenten har afvist, at han skulle have lagt pres på den ukrainske præsident for at få smuds om tidligere vicepræsident Joe Biden, og han har kaldt den politiske proces for en "heksejagt" - en term, han ofte tidligere har anvendt om Rusland-undersøgelsen, der blev afsluttet tidligere i år.
Og som detaljer er kommet frem i den amerikanske presse, har Trump anvendt en strategi, han før har brugt i pressede situationer, påpeger Steffen Kretz.
- Han går ud og siger det unævnelige højt: Ja, han har talt med Ukraines præsident, og de talte om Joe Biden, men det var der ikke noget galt i.
Og ja, han har holdt en økonomisk bevilling tilbage, men det var der heller ikke noget galt i, siger korrespondenten.
Han tilføjer, at præsidenten samtidig har fremsat en række udokumenterede påstande mod den tidligere vicepræsident Joe Biden, der lige nu er favoritten til at blive Demokraternes præsidentkandidat i 2020.
- Men Trump og hans folk ser formentlig også en politisk mulighed i det her.
Nu får han en klar fjende i Washington, som han er oppe imod frem mod præsidentvalget i 2020, og som hans tilhængere kan stå endnu mere sammen imod, siger Steffen Kretz.
Den ukrainske præsident, Volodimir Zelenskij (tv.
) ses her med USA's vicepræsident, Mike Pence, tidligere på måneden.
Flere detaljer kan være på vejForventningen er, at der allerede i denne uge vil komme flere detaljer frem om den efterhånden meget omtalte telefonsamtale med Volodimir Zelenskyj.
Ifølge Det Hvide Hus vil en udskrift af samtalen blive frigivet i løbet af i dag.
Dog må man forvente, at det bliver med en masse overstregede områder med henvisning til sikkerhedshensyn, vurderer DR's korrespondent.
Derudover er man også klar til at frigive den oprindelige whistleblower-indberetning til Kongressen, skriver Politico.
com, og allerede i morgen forventes det, at chefen for den nationale efterretningstjeneste, Joseph Maguire, skal i høring i efterretningsudvalget i Repræsentanternes Hus.
FacebookTwitterKopier linkEmner:Donald Trump (politiker)|Nancy Pelosi (politiker)|Ukraine|Repræsentanternes Hus|Kriminalitet




https://www.dr.dk/nyheder/udland/europa-parlamentet-vil-goere-det-svaerere-danmark-indfoere-graensekontrol

Valg til Europa-ParlamentetSe temaUdlandEuropa-Parlamentet vil gøre det sværere for Danmark at indføre grænsekontrolParlamentet lever i et 'parallelt univers', mener Dansk Folkepartis Peter Kofod.
I dag er der grænsekontrol i Kruså.
Men ifølge Europa-Parlamentet skal det være sværere for Schengen-medlemmerne at indføre grænsekontrol i fremtiden.
Af Per Bang Thomsen - Bruxelles25.
sep.
2019 kl.
12.
58Bemærk: artiklen er mere end 30 dage gammelLæs opDanmark har siden begyndelsen af 2016 haft midlertidig grænsekontrol ved den dansk-tyske grænse.
Men det er alt for længe, lyder det nu fra et bredt flertal i Europa-Parlamentets borgerrettighedsudvalg, som vil arbejde for at begrænse, hvor længe Danmark og andre medlemmer af Schengen-samarbejdet må have paskontrol langs grænsen.
Det mener EP om grænsekontrollen:EU's medlemslande må kun indføre midlertidig grænsekontrol i to måneder i stedet for seks måneder.
Den midlertidige grænsekontrol må højst sammenlagt vare et år i stedet for to år.
Europa-Kommissionen skal kræve mere dokumentation fra lande, der ønsker at forlænge midlertidig kontrol.
Forlængelse af midlertidig kontrol udover seks måneder skal godkendes af Ministerrådet.
Europa-Parlamentet skal være mere informeret og involveret i processen.
Kilde: Udvalget for Borgernes Rettigheder og Retlige og Indre AnliggenderSchengen-samarbejdet er i udgangspunktet grænsefrit, men medlemslandene kan indføre ekstraordinær kontrol, hvis der eksempelvis kommer mange migranter og flygtninge til landet, eller hvis der er vedvarende terrortrusler mod det.
I dag er det muligt at forlænge kontrollen i op til to år.
Men det skal fremover være ét år, mener europaparlamentarikerne.
Derudover skal landene i Schengen-samarbejdet kun have lov til at indføre midlertidig grænsekontrol i to måneder ad gangen – og ikke i seks måneder, som i dag er tilladt.
Og hvis kontrollen skal forlænges, skal Europa-Kommissionen fremover kræve mere detaljeret dokumentation fra landene, inden det kan komme på tale.
DF: Mine kollegaer lever i 'parallelt univers'Det er Schengen-landenes såkaldte grænsekodeks, der skal revideres, og det er Europa-Parlamentet og medlemslandene, som sammen skal forhandle det på plads.
Det var Europa-Parlamentets udvalg for borgernes rettigheder og retlige indre anliggender, der sidder med området, som i aftes skulle tage stilling til forhandlingsmandatet.
Her stemte 43 stemte for forhandlingskursen, mens 12 stemte imod, og 11 undlod at stemme.
Hvad er Schengen-samarbejdet?
Det er et samarbejde mellem en række europæiske lande om at skabe et fælles område uden indre grænser.
Paskontrollen ved de fælles grænser er derved blevet ophævet, og der er fælles regler for at krydse Schengen-områdets ydre grænser.
Der er dog mulighed for at indføre en midlertidig grænsekontrol i ekstraordinære situationer, hvis der er fare for den offentlige orden og interne sikkerhed i et Schengen-land.
Danmark har siden januar 2016 haft midlertidig græneskontrol.
Indtil slutningen af 2017 lød begrundelsen, at det skyldtes de store migrationsstrømme og den manglende grænsekontrol ved EU’s ydre grænse.
Herefter har man fra dansk side brugt risikoen for terror som begrundelse for midlertidig grænsekontrol.
Der er i dag 26 lande, som er med i Schengen-samarbejdet.
Dansk Folkepartis Peter Kofod er som den eneste danske europaparlamentariker fuldt medlem af udvalget.
Han er stærkt kritisk over for Schengen-samarbejdet, og han var derfor blandt de 12 medlemmer, der stemte imod forhandlingskursen.
- Danmark skal selv bestemme over vores grænser.
EU's ydre grænser er hullede som en si, og derfor stemte jeg nej til at indskrænke mulighederne for grænsekontrol.
Men jeg må bare erkende, at et stort flertal i Europa-Parlamentet lever i et parallelt univers, siger han.
Resten af europaparlamentarikerne skal også stemme for kursen, før forhandlingerne med landene formelt kan gå i gang.
De plejer normalt at følge indstillingen fra udvalget.
Holder øje med de danske kollegaerMen Peter Kofod håber, at folk vil ændre holdning inden da.
- Jeg vil især holde øje med, hvad de danske europaparlamentarikere stemmer.
Der var mange af dem, der under valgkampen talte for grænsekontrol, understreger han.
Udover Danmark har Østrig, Tyskland, Norge, Sverige og Frankrig også indført midlertidig grænsekontrol.
For de fem første lande skyldes det flygtninge- og migrantkrisen, der gik i gang i 2015.
For Frankrig skyldes grænsekontrollen den terrortrussel, der er mod landet.
Danmarks nuværende grænsekontrol udløber den 12.
november.
Det er uvist, hvornår Schengen-forhandlingerne går i gang.
FacebookTwitterKopier linkEmner:Europa-Parlamentet|Europa-Kommissionen|EU-forhold|Frankrig|Flygtninge og asylansøgere




https://www.dr.dk/nyheder/kultur/nu-kan-du-selv-bestemme-koen-barbie-firma-lancerer-koensneutrale-dukker

KulturNu kan du selv bestemme køn: Barbie-firma lancerer kønsneutrale dukkerDet skaber en mulighed for, at børn kan lege mere med kønnene, mener ekspert.
- Jeg tror, Mattel gør det for at følge med tidens udvikling, hvor mange er begyndt at gøre op med de her fuldstændig stereotype præsentationer af drenge og piger, mænd og kvinder, siger kønsforsker Kenneth Reinicke om 'Creatable World'-dukkerne.
(© Mattel)Af Kasper Madsbøll Christensen25.
sep.
2019 kl.
12.
50Bemærk: artiklen er mere end 30 dage gammelLæs opDu har med stor sandsynlighed leget med dukker som barn.
Måske ville du helst lege med den åleslanke Barbie-dukke med det lange, lyse hår?
Eller var du mere til den hypermaskuline Action Man-dukke?
Nu giver legetøjsfirmaet Mattel - der står bag den klassiske Barbie-dukke med den smalle talje - børn en helt ny mulighed for at lege med dukker.
Firmaet har nemlig lanceret en kønsneutral dukkekollektion, der under navnet 'Creatable World' giver børn mulighed for at skabe dukkerne præcis, som de selv ønsker, ved hjælp af forskelligt tøj, tilbehør og hår.
MattelAmerikansk legetøjsfirma, der blandt andet står bag Barbie-dukken.
Firmaet lancerede Barbie-dukken i 1959, der siden er blevet firmaets bedst sælgende stykke legetøj.
Selskabets nettoomsætning endte i 2018 på 1,5 millarder dollar (ti milliarder kroner).
Kilde: Reuters- Legetøj er en afspejling af kultur, og da verden fortsat hylder kønsinklusion og diversitet, følte vi, at det var på tide at lave en kønsneutral dukkekollektion, lyder det fra Kim Culmone, vicedirektør hos Mattel Fashion Doll Design, i en pressemeddelelse.
Tiltaget kommer i kølvandet på, at Mattel i løbet af de senere år er begyndt at præsentere Barbie-dukker med forskellige hudfarver og former.
Nu giver firmaet så også børn mulighed for at lege med en kønsneutral dukke.
Læs også:Legetøjsgigant spinder guld på Barbie-dukker med former, tørklæder og flere hudfarverKønsforsker positivDen nye linje af dukker bliver rost af kønsforsker på Roskilde Universitet Kenneth Reinicke.
- Jeg tror, Mattel gør det for at følge med tidens udvikling, hvor mange er begyndt at gøre op med de her fuldstændig stereotype præsentationer af drenge og piger, mænd og kvinder, siger kønsforskeren og uddyber:Det virker til, at de gerne vil præsentere noget andet end de kønsstereotyper, vi er vant til at se.
Kenneth Reinicke, kønsforsker- Mattel er med til at skabe mulighederne for en mere mangfoldig leg med identitet med de her dukker, og det virker til, at de gerne vil præsentere noget andet end de kønsstereotyper, vi er vant til at se.
Jeg synes, det giver en meget fin mulighed for ikke kun at skulle kigge på en mini-Rambo eller sådan en helt urealistisk tynd Barbie-dukke.
'Creatable World'-dukkelinjen består af seks forskellige sæt dukker med forskellige hudtoner.
Med i pakken vil der også være forskellige former for hår og tøj, som kan give dukkerne forskellige udtryk.
Kenneth Reinicke mener, at Mattels tiltag 'åbner op for noget kreativitet i børnenes leg'.
- Og det er sgu egentlig meget fedt, synes jeg.
Kort hår eller langt hår?
Bukser, shorts eller tylskørt?
Du vælger helt selv udtrykket med de nye dukker fra Mattel.
(© Mattel)Har et kommercielt sigteReinicke understreger dog i samme åndedrag, at man ikke må være naiv og tro, at Mattel lancerer de kønsneutrale dukker uden også at kigge på den økonomiske bundlinje.
- Mattel har selvfølgelig et kommercielt sigte.
Der er sikkert nogen, der har siddet og tænkt: 'Her er et stort marked'.
På den ene side viser det samfundssind, på den anden side er det selvfølgelig også business.
Men hvis de to ting kan gå hånd i hånd, så er det jo bare fedt, siger han.
Hvad kommer til at betyde?
- Jeg tror ikke, det vil have nogen revolutionerende konsekvenser, men det giver en mulighed for, at børn på en eller anden måde kan lege mere med kønnene.
Og det synes jeg, man skal se positivt på.
Læs også:Den verdenskendte popstjerne Sam Smith vil ikke længere kaldes for 'ham'FacebookTwitterKopier linkEmner:Mattel|Seksualitet|Tøj|Roskilde Universitet|Erhverv




https://www.dr.dk/nyheder/indland/tandplejeprodukt-indeholder-meget-brintoverilte-nu-gaar-miljoestyrelsen-ind-i-sagen

IndlandTandplejeprodukt indeholder for meget brintoverilte: Nu går Miljøstyrelsen ind i sagenDer er igangsat en undersøgelse af produktet ”SmileBright” efter afsløring i programmet "Kontant".
Billedet her er fra en video på Instagram, hvor Peter Falktoft reklamerer for SmileBright.
Af Emil Søndergård Ingvorsen25.
sep.
2019 kl.
12.
26Bemærk: artiklen er mere end 30 dage gammelLæs opTandblegeproduktet ”SmileBright" undersøges af Miljøstyrelsen efter en anmeldelse om, at midlet indeholder langt mere brintoverilte end tilladt.
Om analysenNordic Institue of Dental Materials har analyseret indholdet af brintoverilte i tre sprøjter med gel fra SmileBright for programmet Kontant:Første sprøjte: 7,53 pct.
Anden sprøjte: 7,48 pct.
Tredje sprøjte: 7,47 pct.
Gennemsnit: 7,49 pct.
Tilladt mængde: 0,1 pct.
- Derfor har Miljøstyrelsen nu anmodet firmaet bag produktet om produkt-sammensætningsoplysninger og eksemplarer til analyse, lyder det i en pressemeddelelse.
Det er DR-programmet "Kontant", der har anmeldt produktet til Kemekalieinspektionen, efter at de har fået produktet undersøgt.
Undersøgelsen viste, at ”SmileBright” indeholdt 75 gange mere brintoverilte end tilladt.
- Det er langt over grænsen for, hvad man må sælge i håndkøb og også over den værdi, der er tilladt for tandlæger at bruge, siger Helle Hornhaver, der er tandlæge og underviser på Tandlægehøjskolen på Aarhus Universitet, i Kontant, der bliver vist på DR1 i aften.
SE PROGRAMMET"Kontant: Snydt af skønne løfter"Se programmet nu på DRTVDen kendte radiovært og influencer Peter Falktoft har indtil nu reklameret for produktet, men efter Kontants henvendelse har han bedt firmaet om at fjerne annoncer og reklamer, hvor han indgår.
Læs også:Peter Falktoft: Jeg har bedt SmileBright fjerne annoncer og reklamer- Jeg ser med stor alvor på den henvendelse, som jeg har modtaget fra DR.
De oplysninger, DR i dag har fremlagt om pågældende produkt, stemmer ikke overens med de oplysninger, der fremgår af det produkt, som jeg er blevet præsenteret for, skriver Peter Falktoft i en mail til Kontant fra Sydafrika, hvor han i øjeblikket er på tv-optagelse.
FacebookTwitterKopier linkEmner:Miljøstyrelsen|DR1|Aarhus Universitet|Erhverv|Sydafrika




https://www.dr.dk/nyheder/indland/30-aarig-mand-faar-et-aars-faengsel-voldtaegt-af-kvinde-i-borgmesters-seng

Indland30-årig mand får et års fængsel for voldtægt af kvinde i borgmesters seng Den 30-årige mand har valgt at anke sagen.
Ninna Hedeager Olsen har som konsekvens af sagen været sygemeldt gennem flere måneder fra sit job som borgmester.
Hun er først lige vendt tilbage til sit embede.
Af Emil Søndergård Ingvorsen og Trine Maria Ilsøe25.
sep.
2019 kl.
15.
01Bemærk: artiklen er mere end 30 dage gammelLæs opEn 30-årig mand, der er tidligere medlem af Enhedslistens bestyrelse, får et års ubetinget fængsel for voldtægt af en kvinde begået i den københavnske teknik- og miljøborgmester Ninna Hedeager Olsens (EL) seng.
Det har byretten i København netop besluttet.
Manden var tiltalt for at have voldtaget en kvinde 31.
marts i år.
Ifølge tiltalen kunne kvinden ikke modsætte sig på grund af alkohol og søvn.
Og dette har retten fundet bevist.
- Det er godtgjort, at kvinden har befundet sig i en tilstand, hvor hun ikke kunne modsætte sig, lyder det i dommen.
Han var desuden tiltalt for at have blufærdighedskrænket teknik- og miljøborgmesteren ved at have rørt ved hendes bryster og holdt om hende, mens han ifølge anklageskriftet begik voldtægten.
Dette forhold er han ligeledes kendt skyldig i.
Det er en enig domsmandsret, der har fundet manden skyldig i begge forhold.
Han er ligeledes blevet dømt til at betale kvinden 30.
000 kroner i erstatning - lige som han er dømt til at betale 14.
000 kroner i erstatning til Ninna Hedeager Olsen.
Den 30-årige mand har besluttet at anke sagen til landsretten.
Han påstår frifindelse.
Anklager krævede mere end et års fængselSagens anklager, Sonja Hedegaard, forklarede i sin procedure, at kvinden havde været omtåget, og at hun ikke var i stand til at modsætte sig.
Anklageren mente derfor, at den 30-årige mand skulle idømmes 1 år og 3 måneders fængsel.
Læs også:Forsvarer: Borgmester Ninna Hedeager har orkestreret anmeldelsen af voldtægtOmvendt plæderede den tiltaltes forsvarer, Hannah Krog, for, at den 30-årige mand skulle frikendes.
- X ( den tiltalte er beskyttet af navneforbud, red) har på intet tidspunkt haft forsæt til at ville overrumple en sovende kvinde.
Han har følt, at hun var vågen, og at det var frivilligt, sagde hun.
Borgmester sygemeldtNinna Hedeager Olsen har som konsekvens af sagen været sygemeldt gennem flere måneder fra sit job som borgmester.
Hun er først lige vendt tilbage til sit embede.
Flere medier har dog kunne berette om, at hun har arbejdet på sin venindes kro på Tunø, hvor hun blandt andet har serveret fadøl.
Det har fået flere politikere har borgerrepræsentationen i København til at kræve en redegørelse, da det kan være i strid med reglerne at arbejde under en sygemelding.
FacebookTwitterKopier linkEmner:Ekstra Bladet|København|Lokalpolitik|Kriminalitet|Ninna Hedeager Olsen (politiker)




https://www.dr.dk/nyheder/indland/efter-ugelang-politikampagne-mobilsnakkende-bilister-fik-578-klip-i-koerekortet

IndlandEfter ugelang politikampagne: Mobilsnakkende bilister fik 578 klip i kørekortetPolitiet oplever også bilister, der kører over for rødt, som et stigende problem.
Politiet oplever, at flere og flere bilister kører over for rødt lys.
Af Jakob Lyders Tarpgaard25.
sep.
2019 kl.
10.
06Bemærk: artiklen er mere end 30 dage gammelLæs opFærdselspolitiet havde rigeligt at se til, da de danske landeveje lagde asfalt til en landsdækkende uopmærksomhedskampagne.
I alt blev knap 900 bilister sigtet for overtrædelser af færdselsloven.
Heraf fik 578 bilister et klip i kørekortet for brug af håndholdt teleudstyr.
Vi ser altså bare en tendens til, at det røde lys ikke altid bliver respekteret.
Christian Berthelsen, Rigspolitiet- Antallet af sigtelser ligger, som det plejer, når vi afholder den slags kontroller over en uges tid.
Resultatet er selvfølgelig også afhængigt af, hvor mange ressourcer den enkelte politikreds kan afsætte.
Men det her er et meget gennemsnitligt niveau, siger Christian Berthelsen, der er politiassistent ved Rigspolitiets Færdselscenter.
For højt antal mobilsnakkereChristian Berthelsen lægger dog mærke til, at 578 bilister er sigtet for at bruge håndholdt teleudstyr.
Det svarer til cirka 80 sigtede bilister per dag i kontrolugen mod omkring 60 på en gennemsnitlig dag.
- Jeg ved godt, at vi har været ekstra opmærksomme på det her, men jeg synes alligevel, at tallet er alt for højt.
Læs også:Filmer kørsel i Øresundstunnel med 200 kilometer i timen: 'Rablende vanvid'49 bilister over for rødtI hele uge 38 holdt politiet øje med alle former for uopmærksomhed bag rattet, hvad enten det drejede sig at lægge make-up, spise morgenmad eller læse papirer på vej til arbejde.
Rigspolitiet har ikke tal for hver enkelt forseelse, men 49 bilister blev sigtet for at køre frem for rødt, og 85 bilister blev sigtet for at køre uden sikkerhedssele.
- Vi ser altså bare en tendens til, at det røde lys ikke altid bliver respekteret, og det skal vi have stoppet, for det skaber meget farlige situationer.
Så det er et område, vi skal have skruet lidt op for med kontroller, siger Christian Berthelsen.
'Overhold nu færdselsloven'Han siger, at det er ét langt, sejt træk at få flere bilister til at overholde færdselsloven, men at uheldsstatistikken heldigvis går i den rigtige retning.
Derfor vil han gerne appellere til de bilister, som bevidst kører over for rødt, lader selen være eller vælger at bruge mobiltelefonen bag rattet.
- Færdselsloven er altså lavet for, at alle kan komme hele hjem.
De, der ikke overholder loven, kan altså også ende som trafikofre, afslutter han.
Tirsdag den 10.
september trådte en lovstramning i kraft, så brug af håndholdt teleudstyr bag rattet nu ud over en bøde også udløser et klip i kørekortet.
Rigspolitiet oplyser, at 1018 bilister siden 10.
september har fået et klip i kørekortet på den baggrund.
Læs også:Politiet har givet 102 bilister klip i kortet efter mobil-brug bag rattet: Vi prioriterer det uopmærksom kørsel højtFacebookTwitterKopier linkEmner:Biltrafik|Rigspolitiet|Færdselsforseelser|Kriminalitet|Vejtrafik




https://www.dr.dk/nyheder/kultur/model-langer-ud-efter-modegigant-midt-paa-catwalken-psykisk-sygdom-er-ikke-mode

KulturModel langer ud efter modegigant midt på catwalken: 'Psykisk sygdom er ikke mode'En britisk model fremførte sin stiltiende protest under modeugen i Milano.
'Psykisk sygdom er ikke mode' stod der på håndfladerne på den britiske model  Ayesha Tan Jones, da vedkommende gik på catwalken under Guccis modeshow i Milano.
Af Morten Bjerregaard25.
sep.
2019 kl.
11.
18Bemærk: artiklen er mere end 30 dage gammelLæs opDe store modehuses modeshow i New York, Paris og Milano er kendt for at gå lige til grænsen og vække opsigt - og det skete også under den netop overståede modeuge i Milano, Italien.
Her havde den italienske modegigant Gucci iklædt modellerne tøj, der til forveksling lignede spændetrøjer af den slags, der tidligere blev brugt til psykisk syge patienter.
Påklædningen var så stødende og upassende for den 26-årige britiske model Ayesha Tan Jones, at modellen fremviste sine håndflader på catwalken, hvor der stod 'psykisk sygdom er ikke mode'.
Modellen Ayesha Tan Jones fremviser sine håndflader, hvor der står 'psykisk sygdom er ikke mode' under Guccis modeshow i Milano.
- Som en kunstner og model, der selv har kæmpet med min mentale sundhed, er det sårende og ufølsomt, at et stort modehus som Gucci visualiserer det som et koncept for et flygtigt modeøjeblik, skriver Ayesha Tan Jones på Instagram.
Ayesha Tan Jones, der identificerer sig selv som ikke-binær, har været model i 12 år, og den stiltiende protest kommer nu, fordi modellen simpelthen 'har fået nok'.
KønsbetegnelserCiskønnet: Man føler sig som og genkendes som det køn, man er blevet tildelt ved fødslen.
Interkønnet: Mennesker, der er født med biologiske karakteristika, der ikke er entydigt mandlige eller kvindelige.
Det anslås, at 1-2 procent af os er interkønnede.
Ikke-binær: Mennesker, der ikke føler sig som hverken mand eller kvinde, men ser sig selv som meget mere flydende mellem kønnene.
Kilde: Rikke Andreassen, kønsforsker RUC- Vi bliver konstant bedømt på vores krop og billede, og selvom vi er privilegerede på mange måder, er vi også sårbare, når det handler om mental sundhed.
- Modeller får ikke plads til at have en stemme i forhold til, hvad designere giver dem på, og efter 12 år som model har jeg fået nok.
Det var det, der igangsatte min protest, lyder det fra Ayesha Tan-Jones ifølge BBC.
Gucci: En del af et statementGucci har på sine sociale medier efterfølgende delt flere billeder fra modeshowet, og ifølge modehusets kreative direktør, Alessandro Micheles, var det omtalte tøj lavet som en del af et statement og kommer ikke i butikkerne.
- Uniformer såsom spændetrøjer blev inkluderet på catwalken, fordi det viser den mest ekstreme form for begrænsning pålagt af samfundet og dem, der kontrollerer det, siger Alessandro Micheles til BBC som modsvar til den kritik, der er blevet fremført efter modeshowet.
Guccis modeshow i Milano har været genstand for hård kritik på grund af det spændetrøje-lignende tøj, som modehuset fremviste på catwalken i søndags.
Det er ikke første gang, at det italienske modehus får kritik for at være grænseoverskridende.
Tilbage i februar sendte modehuset en sort sweater på gaden, der i rullekraven havde et hul til munden omkranset af et par store, røde læber.
Det fik folk på sociale medier til at beskylde Gucci for blackfacing - når hvide sminker sig sorte i huden.
Kritikken fik efterfølgende modehuset til at trække den omtalte sweater tilbage.
Læs også:Den verdenskendte popstjerne Sam Smith vil ikke længere kaldes for 'ham'FacebookTwitterKopier linkEmner:Mode- og designbranchen|Gucci|BBC|Milano|Tøj




https://www.dr.dk/nyheder/viden/klima/ny-fn-rapport-skruer-op-klimakonsekvenserne-havene-stiger-med-uset-hast

KlimaNy FN-rapport skruer op for klimakonsekvenserne: Havene stiger med uset hast   Vandet kommer til at stige i Danmark, i takt med at Jordens is- og snedækkede områder smelter.
© ScanpixAf Søren Bjørn-Hansen25.
sep.
2019 kl.
11.
00Læs opStore dele af kloden, som vi kender den, er ved at smelte bort for øjnene af os.
Gletsjere, isbjerge, indlandsis, sneklædte bjergtoppe og havis skrumper - eller forsvinder helt - i takt med, at den globale gennemsnitstemperatur stiger.
Og det ændrede klima har potentielt katastrofale konsekvenser for både planter, dyr og mennesker på Jorden.
Mere end 1,3 milliarder mennesker, som lever i bjergområder eller lavtliggende kystområder, er direkte afhængige af planetens frosne områder.
Men de færreste går fri af konsekvenserne, når klodens klima ændrer sig dramatisk, verdenshavene stiger og havets økosystemer forandres.
Sådan lyder den klare besked i den seneste rapport fra FN's klimapanel, IPCC, der handler om verdenshavene og Jordens is.
Om IPCC's rapporter Cirka hvert syvende år udgiver IPCC en hovedrapport, der samler op på klimaets tilstand.
Mellem hovedrapporterne udgiver panelet særrapporter med fokus på mere specifikke emner.
Det er sådan en, der netop er udkommet med overskriften ""Special Report on the Ocean and Cryosphere in a Changing Climate" (Dansk: "Særrapport om havet og kryosfæren i et klima under forandring").
Kryosfære er en betegnelse for klodens frosne elementer.
For eksempel havis, indlandsis, isbjerge, sne og permafrost.
Rapporten, der netop er frigivet, er den sidste særrapport inden den næste hovedrapport IPCC udgives i 2021.
Lukker huller i vores videnIfølge Jens Hesselbjerg Christensen, professor i klimafysik ved Niels Bohr Instituttet, udvider den nye rapport det, vi ved om klimaet, betragteligt.
Den skruer på vigtige detaljer.
Desværre i negativ retning.
Særligt når det gælder vandstandsstigninger.
- Forudsigelserne om vandstandsstigninger er skruet lidt op.
Det tyder på, at IPCC var lidt for konservative i den seneste rapport, siger han.
I løbet af 1900-tallet steg havniveauet med 15 centimeter.
Nu stiger det dobbelt så hurtigt.
Nemlig med 3,6 millimeter om året - eller det, der svarer til 36 centimer på et århundrede.
Og stigningen tager til.
Bekymrende, men ikke overraskendeIfølge Sebastian Mernild, professor i klimaforandringer og direktør for Nansen Centeret i Bergen, er rapporten bekymrende læsning.
Men konklusionerne er ikke overraskende for forskerne.
- Istabet fra indlandsisen i Grønland er vurderet højere end tidligere.
Og tabet sker, fordi isen smelter.
Det indikerer, at det er atmosfærens temperatur, der gør forskellen, siger han.
Sebastian Mernild påpeger, at Antarktis spiller en større rolle i den nye rapport, selvom der stadig er ret høj usikkerhed om, hvor meget de enorme ismasser på det sydlige kontinent egentlig kommer til at smelte.
Antarktis er under forandring på grund af stigende temperaturer.
Blandt andet mener forskere, at den globale opvarmning kan være medvirkende til, at flere isbjerge knækker af de såkaldte ishylder.
Som i 2017, hvor et enormt isbjerg brækkede af Larsen C-isjylden.
Smeltevand fra Antarktis ender i DanmarkIfølge Sebastian Mernild er særligt Antarktis bekymrende.
Hvis de enorme ismasser, kontinentet gemmer på, for alvor begynder at rykke på sig, er det en stor trussel.
Også for Danmark.
Det bekræfter Ruth Mottram, som er klimaforsker ved DMI.
Hun fanges særligt af én sætning i rapporten:"Efter år 2100 har en stigende forskel mellem Grønlands og Antarktis' bidrag til den globale havniveaustigning under RCP 8.
5 (det klimascenarium, hvor vi ikke ændrer adfærd i forhold til i dag) store konsekvenser for hastigheden, hvormed vandet stiger på den nordlige halvkugle.
"Sætningen understeger, at Antarktis kan bidrage med en stor vandstandsstigning på den nordlige halvkugle, når vi kommer ind i næste århundrede - hvis Grønland smelter mindre.
- Taber Grønland mindre is og Antarktis mere, stiger vandstanden mere hos os i Danmark, siger hun og fortsætter:- Det er svært at forstå, men det handler om, at tyngdepåvirkningen fra indlandsisen sender vandet herop.
Til gengæld er vores viden om istabet i Antarktis mangelfuldt.
Små gletsjere forsvinder næstenRuth Mottram tror, at den nye rapport kan fungere som værktøj til at styre den fremtidige forskning, så vi kan blive endnu klogere på blandt andet Antarktis.
En gletsjer nær byen Courmayeur, Italien, i Alperne er netop nu tæt på at kollapse på grund af stigende temperaturer.
Hun hæfter sig også ved, at der på den korte bane (i dette århundrede) kommer langt mere smeltevand fra højtliggende gletsjere end fra polernes iskapper.
- Rapporten fortæller om havniveaustigninger fra de små gletsjere på op til 20 centimeter, siger hun.
De små gletsjere i Europa, Østafrika, de tropiske dele af Andesbjergene og Indonesien mister helt op mod 80 procent af deres masse frem mod 2100, konkluderer IPCC.
Hvor meget stiger vandet i Danmark?
Præcist hvor meget vandet kommer til at stige i Danmark, er dog svært at sige - på trods af de nye oplysninger i rapporten.
Men snart kommer DMI's klimaatlas, der medtager de nye data, og som i detaljer kan vise, hvordan stigende havniveauer kommer til at påvirke Danmark.
Havene kommer til at lide - også i DanmarkUanset om vandet stiger eller ej, påviser den nye rapport dog, at temperaturen får store konsekvenser for verdenshavene.
Rapporten viser tydeligt, at vi ikke kan forvente, at havets fremtid bliver som i vores fortid.
Mark Payne, seniorforsker, DTU Aqua.
Det forklarer seniorforsker ved DTU Aqua Mark Payne.
- Det her er den første IPCC-rapport med dedikeret fokus på havene.
Og den viser tydeligt, at vi ikke kan forvente, at havets fremtid bliver som i vores fortid, siger han.
Mark Payne forklarer, at klimaforandringerne har effekter på alle skalaer.
- Vi kan se, at der kommer nye arter i danske farvande.
I Kattegat finder vi i dag 25 procent flere arter, end vi gjorde i 1990'erne, siger han.
- Nogle af de arter, vi er vant til, for eksempel torsk og sild, er på vej væk, mens andre er i fremgang.
Men andre steder i verden går det kun én vej, forklarer Mark Payne.
- I de tropiske områder mister de fisk.
Der kommer ikke nye til, og det er der ingen løsning på, siger han.
Ifølge Mark Payne er der op mod tre milliarder mennesker i de tropiske områder, hvis indkomst og primære kilde til proteiner i kosten er i fare.
- Her i Danmark kan vi bare købe fisk fra Barentshavet (I Arktis, red.
).
Det kan man ikke i Afrika.
Der er ingen erstatning.
Stigende havtemperaturer tvinger mange fiskearter til at søge mod koldere vande.
Torsken er en af de danske danske arter, som vi formentlig kan forvente færre af i fremtiden.
Havdyr, der ikke kan flytte sig, dørKatherine Richardson, professor i ocenanografi ved Københavns Universitet, bakker op om Mark Paynes konklusioner.
Hun skriver i en email fra FN's generalforsamling i New York, at der er grænser for de temperaturer, som organismer kan klare.
Når temperaturen overstiger den øvre grænse, bliver de nødt til at flygte.
Ellers dør de.
- Ligesom alle organismer på land har marine organismer et vindue af miljøforhold, som de kan tåle.
Ændringer i miljøforholdene som indebærer, at organismen er udenfor sit vindue, vil betyde døden for organismer, der ikke kan bevæge sig.
For eksempel koraller, skriver hun.
Selv havdyr, der egentlig er mobile, kommer under pres på grund af de stigende temperaturer.
Danske fisk dør af hedeslagDe såkaldte hedebølger i verdenshavene er også tiltagende, påpeger rapporten.
Sidste år havde vi en forfærdelig varm sommer.
I Roskilde fjord var vandtemperaturen syv grader over gennemsnittet.
Mark Payne, seniorforsker, DTU Aqua.
Ligesom vi kan opleve hedebølger på land, kan lange periode med meget varmt vejr give ekstreme temperaturer i havene, hvor vandet bliver usædvanligt varmt i en uge eller en måned.
Og de perioder kommer der flere og flere af, forklarer Mark Payne.
- Sidste år havde vi en forfærdelig varm sommer.
I Roskilde fjord var vandtemperaturen syv grader over gennemsnittet, siger han.
Forskerne undersøgte kropstemperaturen på ørrederne i fjorden, da det var varmest:- Den kom op på 26 grader celsius.
Har man en ørred i laboratoriet, dør den, når den bliver 27 grader, siger han.
- Vi kommer til at se flere af den slags hændelser, og de bliver stærkere.
Katherine Richardson forsker i netop betydningen af havets temperatur på marine økosystemer.
Og hun konkluderer, at havenes fødekæde lider skade af de varme perioder.
- Et varmere hav og flere hedebølger vil formentlig give anledning til et dårligere fiskeri og mindre CO2-optag i havet, skriver hun.
Sure have truer dyre- og plantelivBåde Katherine Richardson og Mark Payne er også bekymrede for et andet problem for havene.
© ScanpixHavene syrer tilJordens have regulerer CO2-indholdet i atmosfæren ved at opsuge drivhusgassen.
Normalt er det ikke noget problem.
CO2-en sænker godt nok PH-værdien i havene, men helt naturligt leverer mineraler og klipper stoffer, som trækker i den anden retning.
Det giver balance.
I nyere tid er balancen dog blevet forskubbet.
Der udledes for meget CO2, som ikke kan udlignes af naturlige processer.
Og det betyder, at havet bliver mere surt.
Man kan sammenligne det lidt med en elkedel, som langsomt kalker til.
For at afkalke den giver man den en tur med eddike, der er en syre.
Det samme sker i havene, bare for organismer, der delvist består af kalk.
Forsuring går blandt andet ud over koralreve, muslinger, snegle, små krebsdyr og fiskeyngel.
I takt med, at de opsuger mere og mere af den CO2, vi har udledt, forsures de nemlig.
PH-værdien falder, og det har også konsekvenser for livet i havene.
Præcis hvor stor konsekvensen bliver, er svært at sige, forklarer Mark Payne.
Men syrligheden er 40 procent højere i havene, end den var for 30-50 år siden.
- Syrligheden er helt forandret fra det normale.
Den er udenfor niveauer, vi hidtil har set, siger han og fortsætter:- Hvad betyder det?
Det ved vi stadig ikke.
Ifølge Katherine Richardson rammes både skaldyr, plankton og fisk af forsuringen.
- Den direkte trussel mod fiskeri er klart størst for skaldyrfiskeri og akvakultur, som allerede mærker effekter i dag, fordi skaldyrene skaller dannes af kalk, der går i opløsning som følge af forsuringen, skriver hun.
- Men fisk bliver også påvirket af forsuringen, fordi den kan påvirke æg og ungers udvikling og ikke mindst påvirke mange af de plankton, som danner deres fødegrundlag.
Fordi effekterne af forsuringen ofte opstår indirekte - for eksempel mellem dyr og det, de lever af - har forskerne endnu ikke en god forståelse for, hvor akut truslen egentlig er.
Med andre ord skal der, ligesom når det gælder afsmeltningen fra Antarktis, forskes mere for at sige noget med større sikkerhed.
Vi er nødt til at forberede osUdover at konkludere mellem linjerne, at der skal mere forskning til, konkluderer rapporten i sit tredje og sidste afsnit også, at vi bliver nødt til at forberede os på det forandrede klima.
Selv en temperaturstigning på 1,5-2 grader kommer til at kunne mærkes globalt.
- Vi skal forvente, at det er nødvendigt, at vi tilpasser os, siger Mark Payne.
Ifølge Jens Hesselbjerg forsøger rapporten at forberede os på, at ekstreme hændelser bliver mere normale over hele kloden.
100-års-hændelser bliver i en fire grader varmere verden til en daglig begivenhed nogle steder, mens der er langt mellem katastroferne andre steder.
Han mener, at rapporten er et godt skridt imod en større forståelse for problemets omfang.
- De her klimarapporter er måske skarpe på, hvad der sker i Grønland, men det er jo ikke så relevant for verdenslederne.
De vil gerne vide, hvad der sker i deres baghave, siger han.
- Og nu har vi mere udbredt dokumentation over hele Jorden.
FacebookTwitterKopier linkEmner:Antarktis|Intergovernmental Panel on Climate Change|Grønland|Københavns Universitet|Videnskab




https://www.dr.dk/nyheder/penge/thomas-cook-konkurs-river-tysk-afdeling-med-i-faldet-men-spies-flyver-endnu

PengeThomas Cook-konkurs river tysk afdeling med i faldet: Men Spies flyver endnu'Spies er en veltjenende del af Thomas Cook-koncernen,' siger dansk analytiker.
Spies' kontorer i København, mandag den 23.
september.
 Af Malthe Sommerand25.
sep.
2019 kl.
12.
48Bemærk: artiklen er mere end 30 dage gammelLæs opDe økonomiske problemer fortsætter i Thomas Cook-koncernen.
Senest har også det tyske datterselskab af den britiske rejsegigant onsdag erklæret sig konkurs.
Det siger selskabet til nyhedsbureauet dpa.
DR Nyheder har bedt luftfartsanalytiker i Sydbank Jacob Pedersen vurdere, om også det danske datterselskab Spies stirrer ind i en konkurs.
Det afviser han umiddelbart:- Spies er en veltjenende del af Thomas Cook-koncernen.
Og indtil vi ved mere om selskabets strategi, må vi nøjes med at se det positive i, at man har givet grønt lyst til, at Spies igen flyver passagerer ud og hjem, siger Jacob Pedersen.
Thomas Cooks konkurs- Det store britiske rejseselskab Thomas Cook, som har eksisteret i 178 år, er gået i betalingsstandsning.
- Ved konkursen havde Thomas Cook 600.
000 rejsende på udenlandske destinationer.
- I Danmark ejer Thomas Cook rejseselskabet Spies.
- Spies-direktør Lisbeth Nedergaard fortæller, at der "vil blive taget hånd" om alle gæster.
'Ikke videre positivt'Cirka 6.
000 danskere har siddet strandet rundt omkring i verden.
De fleste af dem er fløjet hjem.
Og netop det, at Spies igen er flyver gæster ud og hjem, er et godt tegn.
Der er dog et men, påpeger Jacob Pedersen:- Når et større moderselskab går konkurs, vil det gå ud over datterselskaberne, som vi ser det nu.
Det er klart, at der må være nogle mellemværender mellem de to led, der kan have konsekvenser.
Derfor er det naturligvis ikke videre positivt for Spies, at andre datterselskaber går konkurs, siger han.
Og samtidig med den tyske konkurs meddeler Thomas Cooks polske enhed, Neckermann Polska, at det er insolvent.
Det oplyser lokale myndigheder til Reuters.
Sidste gæster vender hjemDR Nyheder beskrev i går, at det af det seneste regnskab fremgår, at Spies har lånt næsten 375 millioner kroner ud til "tilknyttede virksomheder".
Hvis disse tilknyttede virksomheder er gået eller går konkurs, er det penge, som Spies ikke kan vente at få tilbage.
Det vil betyde, at Spies mister sin egenkapital.
Dette billede er fra Manchester i mandags, hvor Thomas Cook gik konkurs.
Det betød, at deres fly blev på jorden.
Sammenbruddet i verdens ældste rejsebureau, Thomas Cook, har medført, at flere hundredtusinder af rejsende er strandet på deres feriesteder.
I løbet af i dag kan de sidste rejsende så glæde sig til at komme hjem, da der er planlagt en del flyvninger hen over dagen.
Det meddeler de britiske luftfartsmyndigheder ifølge nyhedsbureauet Reuters.
Ifølge myndighederne er der onsdag planlagt mere end 70 flyvninger alene til Storbritannien.
De skal bringe omkring 16.
500 personer hjem.
FacebookTwitterKopier linkEmner:Thomas Cook Group|Storbritannien|Konkurser|Erhverv|Jacob Pedersen (analytiker)




https://www.dr.dk/nyheder/indland/forsvarer-borgmester-ninna-hedeager-har-orkestreret-anmeldelsen-af-voldtaegt

Indland Forsvarer: Borgmester Ninna Hedeager har orkestreret anmeldelsen af voldtægtAnklager kræver 1 år og 3 måneders ubetinget fængsel, hvis 30-årig kendes skyldig i voldtægt.
Teknik- og miljøborgmester Ninna Hedeager Olsen (EL) er ifølge tiltalen blevet blufærdighedskrænket.
Af Trine Maria Ilsøe25.
sep.
2019 kl.
12.
49Bemærk: artiklen er mere end 30 dage gammelLæs opI dag fik offentligheden et lille indblik i, hvordan en kvinde oplevede, hvad der skete hjemme hos hendes veninde - borgmester Ninna Hedeager Olsens (EL) - tilbage i marts.
Det, der skete den nat, har ført til, at en 30-årig mand er tiltalt for at have voldtaget hende.
Da kvinden blev afhørt bag lukkede døre i retten i slutningen af august, fortalte hun, at hun havde fået en del øl den aften.
Hun var træt, da fire personer havde lagt sig i borgmesterens seng og var faldet i søvn.
Hun vågnede ved, at den 30-årige mand ”havde sine hænder over det hele”, refererede specialanklager Sonja Hedegaard i dag.
Kort om sagenDen 30-årige mand er anklaget for at have voldtaget en kvinde, som ikke kunne modsætte sig handlingen på grund af alkohol og/eller søvn.
Han er også tiltalt for at have blufærdighedskrænket teknik- og miljøborgmester i København Ninna Hedeager Olsen (Ø) ved at have rørt ved hendes bryster og holdt om hende, mens han ifølge anklageskriftet begik voldtægten.
Det hele skal være sket i teknik- og miljøborgmesterens lejlighed søndag 31.
marts 2019.
Manden nægter sig skyldig.
Kvinden havde været omtåget, fortalte anklageren og tilføjede, at hun gerne ville sige fra, men hun kunne ikke.
Kvinden var ”frosset”, og hendes krop kunne ikke reagere.
Hun var ikke i stand til at modsætte sig, fortalte anklageren:- Efter min opfattelse er hun dybt traumatiseret, efter det der skete.
Anklageren mener derfor, at den 30-årige mand skal idømmes 1 år og 3 måneders fængsel, hvis retten senere i dag finder, at han er skyldig.
Anklager: Var ikke i stand til at modsætte sigSagen kom frem, da borgmesteren i april på Facebook meddelte, at hun trak stikket i en kortere periode på grund af sagen.
I månederne efter blev den 30-årig mand tiltalt for at have voldtaget en kvinde, som er veninde til borgmesteren, ligesom han er tiltalt for at have blufærdighedskrænket Ninna Hedeager Olsen på samme tid.
Episoden var sket efter en fest i borgmesterens lejlighed i slutningen af marts.
Her havde fire personer lagt sig til at sove sammen i borgmesterens dobbeltseng - heriblandt den tiltalte mand, borgmesteren og den forurettede kvinde.
Læs også:DR's retskorrespondent: Blev der begået voldtægt i borgmesterens lejlighed?
Ved det første retsmøde i slutningen af august forklarede den 30-årige, at selv om der ikke var en egentlig samtale, så havde det forhenværende medlem af Enhedslistens lokalafdeling i København en klar opfattelse af, at en kvinde gerne ville have sex med ham.
Han vidste godt, at kvinden mest var til kvinder.
Omvendt havde de to kysset tidligere på aftenen.
Den forklaring køber specialanklager Sonja Hedegaard ikke.
Hun mener, at den 30-årige har udnyttet, at kvinden var i en tilstand, hvor hun ikke var i stand til at modsætte sig hans tilnærmelser, fordi hun var beruset og havde sovet.
- Selv om kvinden vågnede undervejs, så kan man ikke forvente af kvinden, at hun skulle have reageret og sagt fra, argumenterede Sonja Hedegaard.
Har mistet sit jobDen 30-åriges forsvarer, Hannah Krog, havde en noget anden udlægning af, hvad der skete den nat.
Under hendes timelange procedure sidder den 30-årige iført lys skjorte med opsmøgede skjorteærmer og håret sat op i en knold og lytter til advokaten.
Inden proceduren har han fortalt, at han har mistet sit job på grund af sagen.
- X ( den tiltalte er beskyttet af navneforbud, red) har på intet tidspunkt haft forsæt til at ville overrumple en sovende kvinde.
Han har følt, at hun var vågen, og at det var frivilligt.
Forsvareren mener, at hele sagen er orkestreret af teknik- og miljøborgmester Ninna Hedeager Olsen.
Hannah Krog gik så langt i sin procedure som til at sige, at hun mener, borgmesterens forklaring i retten tilbage i august var en efterrationalisering af det, der skete.
- Det er Ninna, der definerer, at der er tale om en voldtægt efter at have tænkt over det i flere dage.
Det kommer hverken fra veninden eller fra den 30-årige.
Han får først flere dage senere at vide af Ninna, at han har fejlbedømt situationen og er skyld i, at en kvinde er ulykkelig.
Det er også Ninna, der tager initiativ til, at sagen bliver anmeldt.
Ingen af de andre har haft det ønske, sagde forsvareren og fortsatte:- Hans perspektiv er helt uden betydning.
Han bliver ulykkelig over, at han har gjort kvinden ked af det.
Derfor lader han sig overtale til at gå til politiet.
Forsvarer: Sagen er politiskHan havde indtil da betragtet situationen som akavet.
Særligt fordi han havde haft samleje i sin elskerindes seng med en anden kvinde.
Forsvareren mener i det hele taget, at sagen er politisk, fordi Enhedslisten betragter sex uden samtykke som voldtægt.
- Sagen er et produkt af det system, han er en del af.
Han tror, retstilstanden er, som han gerne vil have, at den er, ikke som den reelt er.
Det er en politisk sag.
Det er vigtigt at få frem for at forstå sagen.
Forsvarsadvokaten mener også, det er problematisk, at der går hele ni dage fra episoden, til kvinden selv tager kontakt til politiet.
Da borgmesteren, kvinden og andre veninder i den mellemliggende periode har været i massiv kontakt, er der en risiko for, at de har samstemt og forurenet deres forklaringer i forhold til, hvad der egentlig skete, siger hun.
I sin procedure mener hun ikke, at der er ført bevis for, at kvinden var ude af stand til at modsætte sig.
- Her lå man blandt venner i en seng med en mand, som man har kysset med tidligere på aftenen.
X (kvinden, red) siger faktisk også, at hun reagerer – hun lavede knibeøvelser.
Hendes krop var altså ikke fastlåst.
Hun kunne have strukket kroppen ud eller taget fat i Ninna, argumenterede Hannah Krog.
Der falder dom senere i dag.
FacebookTwitterKopier linkEmner:Ninna Hedeager Olsen (politiker)|Lokalpolitik|Enhedslisten|Anklagemyndigheden|København




https://www.dr.dk/sporten/atletik/four-more-years-ol-legende-genvalgt-som-international-atletikpraesident

AtletikFour more years: OL-legende genvalgt som international atletikpræsidentBritiske Sebastian Coe blev uden modkandidat genvalgt som præsident for Det Internationale Atletikforbund.
Sebastian Coe er også IAAF's præsident de næste fire år.
Af Kasper Heide Lund25.
sep.
2019 kl.
11.
39Bemærk: artiklen er mere end 30 dage gammelLæs opBriten Sebastian Coe skal også stå i spidsen for Det Internationale Atletikforbund (IAAF) i de kommende fire år.
Onsdag blev han genvalgt på en IAAF-kongres i Doha to dage før åbningen af atletik-VM samme sted.
Genvalget er på ingen måde overraskende, da 62-årige Coe ikke havde nogen modkandidat.
- Jeg er meget glad og stolt over den måde, som sporten har samlet sig på i de seneste fire år.
Vi har implementeret over 200 tiltag - blandt andet en integritetsenhed.
- Jeg anerkender, at sporten har haft en nedtur, men med alle de tiltag kan vi ligesom tidligere primært fokusere på selve atletikkonkurrencerne, siger Sebastian Coe ifølge AFP.
Han har været præsident for IAAF siden 2015, hvor han efterfulgte skandaleramte Lamine Diack, der sad på posten i 16 år.
Coe var IAAF-vicepræsident i otte år, inden han steg i rang.
Har haft stort fokus på RuslandEn af britens vigtigste opgaver har været IAAF's kamp mod Rusland, efter en tysk dokumentar afslørede et statskontrolleret dopingprogram i russisk sport.
Atletikforbundet har været blandt de mest konsekvente forbund og udelukkede russiske atletikudøvere fra at deltage ved OL i Rio under russisk flag.
IAAF har stadig Rusland på sin sorte liste, og Rusland er udelukket fra det kommende VM i Doha.
Sagen har dog også været tæt på at spænde ben for atletikpræsidenten.
Læs også:Atletikpræsident bekræfter undersøgelse af Kenya-anklagerI april endte han med at blive frifundet af IAAF's egen etiske komité.
Han var beskyldt for at have vildledt det britiske parlament på spørgsmål om korruption og doping i russisk sport tilbage i 2015.
Ifølge en BBC-dokumentar var Coe blevet advaret om de russiske dopingproblemer, før sagen brød ud i offentligheden.
Dobbelt OL-guldvinderVed OL i Moskva i 1980 og ved legene i Los Angeles i 1984 vandt Sebastian Coe olympisk guld i 1500-meterløb, mens han begge steder tog sølv i 800-meterløb.
De resultater har gjort ham til en legende inden for løb på mellemdistancen.
/ritzau/FacebookTwitterKopier linkEmner:International Association af Athletics Federation|Lamine Diack (idrætsleder)|Sebastian Coe (idrætsleder)|Rusland|Atletik




https://www.dr.dk/nyheder/indland/bomber-der-ikke-draeber-militaeret-goer-klar-til-krig-paa-den-fjerde-slagmark

IndlandBomber, der ikke dræber: Militæret gør klar til krig på 'den fjerde slagmark'Nu skal soldaterne lære, hvordan man bruger Forsvarets nye og tophemmelige våben.
En ny instruktionsbog - eller doktrin- er første skridt til, at høj som lav i det danske forsvar lærer, hvordan man fører krig i cyberspace.
Af Mads Korsager Nielsen25.
sep.
2019 kl.
07.
30Bemærk: artiklen er mere end 30 dage gammelLæs opMilitæret skal lære at kæmpe i cyberspace.
Derfor har Forsvaret netop lavet en slags instruktionsbog i, hvordan man fører krig på ‘den 4.
Slagmark’, som cyberspace også bliver kaldt.
Militære cyberspace-operationerCyberspace er meget mere end internettet.
Militæret definerer cyberspace som alt, der behandler, lagrer og transmitterer digitale informationer i et moderne samfund: Alle netværk, computere, servere, operativsystemer, e-mailadresser, konti på sociale medier og ikke mindst militærets våben- og kommandosystemer.
Hvor man før brugte krudt, kugler og kanoner til at ramme fjenden, kan man nu opnå næsten det samme gennem cyberspace.
Det kan f.
eks være en såkaldt cyberspace-effekt i form af data eller en kode, der blænder fjendens radar eller gør, at tropperne ikke kan komme i kontakt med hovedkvarteret.
Kilde: ForsvarsakademietDen nye instruktionsbog - der i militær jargon hedder en doktrin - skal klæde generaler og rekrutter på til moderne konflikter, der ikke længere kun foregår til lands, til vands eller i luften, men nu også i cyberspace.
- Først og fremmest skal det skabe en bevidsthed om de sårbarheder, vi udsætter os selv for, når vi baserer os på computerteknologi i vores fly, skibe og kampvogne, siger kaptajnløjtnant Henrik Palbo fra Forsvarsakademiet, der står bag den ‘Værnsfælles doktrin for militære cyperspaceoperationer’.
Samtidig er doktrinen det første skridt mod, at cyberspace bliver tænkt med fra første færd, når militæret laver slagplaner.
- Cyber-operationer (CO) er en naturlig del af enhver operation og kan både blive støttet af og støtte andre militære aktiviteter.
Specialoperationsstyrker kan for eksempel støtte CO ved at installere teknisk udstyr i en modstanders netværk, og CO kan støtte en fremrykning ved at manipulere modstanderens kommando- og kontrolsystemer, står der i doktrinen.
Samme effekt som en bombeSet med Forsvarets øjne er cyberspace alt det, der behandler, lagrer og transmitterer digitale informationer og funktioner i et moderne samfund.
Cyberspace er alle netværk, computere, servere, operativsystemer, e-mailadresser, konti på sociale medier og ikke mindst militærets våben- og kommandosystemer.
Hidtil har man skudt efter fjenden med granater, bomber og missiler.
Doktrinen beskriver, hvordan cybervåben i nogle tilfælde kan erstatte fysiske våben.
- Én måde er, at man sender en flyvemaskine ud og smider en bombe.
En anden løsning kan være, at man med et cyberangreb måske kan skabe samme effekt.
Fordelen er, at man ikke ødelægger noget fysisk og det gør genopbygningen nemmere bagefter, siger Henrik Palbo fra Forsvarsakademiet.
Han forklarer, at det eksempelvis kunne være et kraftværk, der bliver sat ud af spillet, fordi computerne bliver forstyrret.
- I teorien kan man også forhindre skibs- eller kampvognsmotorer i at starte eller missiler i at affyre, siger Henrik Palbo, der i videoen forklarer, hvorfor selv Søværnets topmoderne fregatter skal lære om cyberkrig.
Cyberspace er en slagmark, som man bør tage alvorligt.
Det understreger en ekspert fra Center for War Studies ved Syddansk Universitet.
- NATO har netop erklæret, at cyberspace er den fjerde kampplads efter land, luft og på vandet.
En sofistikeret modstander vil forsøge at angribe i cyberspace og derfor er man nødt til at beskytte sig selv, sine soldater og deres kommunikation, siger assisterende professor Jan Lemnitzer.
Kanoner blev sat ud af spilletIfølge forfatterne på Forsvarsakademiet findes der et nyligt eksempel på en militær cyberspace-operation i det østlige Ukraine, hvor ukrainsk militær og pro-russiske separatister siden 2014 har været i krig.
Her har Ukraine mistet omkring hver femte haubits af typen D-30.
Kanonen stammer fra 1960’erne og er i stand til at skyde en 20 kilos granat op til 15 kilometer væk.
For at kunne skyde hurtigere og mere nøjagtigt fik Ukraine fremstillet en app, der hurtigt kunne foretage de komplicerede ballistiske beregninger og dermed spare tid.
En soldat fra af en frivillig, ukrainsk milits affyrer en D-30 haubits af samme type, som angiveligt blev udsat for et militært cyber-angreb.
Det er endnu ikke officielt bekræftet af hverken Rusland eller Ukraine.
Men hackere med tilknytning til den russiske, militære efterretningstjeneste angreb angiveligt kanon-app’en, så D-30’erne ramte ved siden af og i øvrigt fik afsløret deres position for de fjendtlige styrker - indtil cyberangrebet blev opdaget.
Dansk enhed tæt på fuld styrkeDet danske forsvar råder selv over en enhed, der er i stand til både at angribe andre eller forsvare sig i cyberspace.
Den tophemmelige og meget lukkede cyberspace-enhed hedder Forsvarets Computer Network Operationskapacitet eller i daglig tale ‘CNO-kapaciteten’.
Forsvarsministeriet oplyser, at CNO-kapaciteten inden årets udgang vil være klar til at blive sendt i aktion for fuld styrke.
- Det at have en fuldt operativ CNO-kapacitet betyder, at Forsvaret kan sige til de politiske beslutningstagere, at nu kan vi bruge det her magtmiddel, og det betyder jo, at der er flere muligheder og kort på hånden, når politikerne skal beslutte, hvordan de skal håndtere en krise et sted i verden, forklarer Henrik Palbo.
Forsvarsminister Trine Bramsen, vi har raketter og granater, men hvorfor skal vi også have offensive cybervåben i det danske militær?
- Cybervåben er en fuldt integreret del af moderne krigsførelse.
Det kan udrette lige så meget skade og betyder lige så meget, når det handler om at forsvare sig selv, som andre typer af våben.
Derfor er det vigtigt, at vi også i Danmark er med fremme, hvad angår viden om dette felt, siger Trine Bramsen (S).
Nyt hemmeligt våben•Militærets tophemmelige og meget lukkede cyberspace-enhed hedder Forsvarets Computer Network Operationskapacitet eller i daglig tale 'CNO-kapaciteten'.
•Enheden er en del af Forsvarets Efterretningstjeneste (FE).
I sin seneste årsrapport skriver FE, at 14 procent af tjenestens ansatte ved udgangen af 2018 var en del af enheden, der dengang var under opbygning.
•CNO-kapaciteten når sin fulde styrke om tre måneder og bliver erklæret fuldt operativ ved årets udgang, oplyser Forsvarsministeriet.
•Enheden er i stand til at udføre offensive operationer.
En operation i cyberspace er ifølge Forsvaret offensiv, hvis der ‘anvendes magt’.
•Magtanvendelse skal forstås som en aktivitet, der ændrer en modparts cyberspace eller måden computere, netværk eller programmer virker.
•Alt efter kompleksiteten kan et cybervåben tage både uge- og årevis at udvikle.
•Et cybervåben bliver affyret via trådløs eller kabel-forbindelse eller ‘plantet’ i et system.
Eksempelvis kan specialoperationsstyrker anbringe USB-nøgler med computervirus eller afdække information om eventuelle trådløse netværk og dermed skabe forbindelse mellem to adskilte systemer.
•Det hele er meget hemmeligt.
For hvis modparten ved, hvilke våben - eller ‘effekter’ - som det danske forsvar har liggende på hylden, laves straks et modtræk, så våbnet bliver ubrugeligt.
End ikke medlemmerne af forsvarsalliancen NATO deler viden med hinanden.
Kun en løs beskrivelse af, hvilke effekter man har liggende på hylden.
Kilde: Forsvarsakademiet, FE årsrapport, Forsvarsministeriet.
FacebookTwitterKopier linkEmner:Militær|Socialdemokraterne|Trine Bramsen (politiker)|NATO|Ukraine




https://www.dr.dk/nyheder/regionale/hovedstadsomraadet/slut-med-natteloeb-snobroed-og-hjemve-boernehaver-og-skoler

KøbenhavnSlut med natteløb, snobrød og hjemve: Børnehaver og skoler dropper koloni og lejrskoleMange koloniudlejere melder om tomme hytter.
Besparelser får skylden.
Baunegården i Albertslund må spinke og spare for at komme på koloni.
Her kigger leder, Marie Iversen, på koloniminder med Ellinor Hansen og Mille Birkedal.
Af Peter Bye Andersen og Katrine Madsen (research)25.
sep.
2019 kl.
08.
50Bemærk: artiklen er mere end 30 dage gammelLæs opSnobrød, køjesenge, skattejagt og hjemve.
De fleste har sikkert prøvet at være på en ugelang lejrskole eller koloni med børnehaven eller skolen.
Men det kommer de nye generationer ikke nødvendigvis til at prøve.
Mange skoler og daginstitutioner dropper turen eller erstatter den med korte weekendophold, viser en rundringning til 30 koloniudlejere i hele landet, som DR har foretaget.
Vi savner det rigtig meget.
Det giver nogle gode fællesskaber.
Charlotte Basiliadis, pædagog, idrætsbørnehaven HyletHer svarer 21 udlejere, at færre skoler og børnehaver tager på koloni eller lejrtur.
Ifølge udlejerne er forklaringen blandt andet, at en del skoler og institutioner ikke længere har råd til turen.
En forklaring som både pædagogernes fagforening, BUPL, Daginstitutionernes Lands-Organisation, DLO og flere daginstitutioner bakker op om.
Pædagog: Vi savner det rigtig megetIdrætsbørnehaven Hylet i Københavns Kommune er en af de daginstitutioner, der har droppet den årlige koloni.
Det skete efter en større sparerunde i 2010, fortæller pædagog Charlotte Basiliadis.
- Vi savner det rigtig meget.
Det giver nogle gode fællesskaber mellem børnene og mellem voksne og børn, som vi kan bruge i det pædagogiske arbejde i børnehaven, siger hun og regner sig frem til, at børnehaven frem til 2010 havde taget på koloni hvert år siden 1973.
Hun afviser, at børnehaven kan finde områder at lave besparelser på for at kunne få råd til kolonituren.
Det betyder, at børnene må nøjes med en årlig forældrebetalt tur over to dage.
Og det er bare ikke det samme, siger Charlotte Basiliadis.
- Du får ikke den samme nærhed, når forældrene er med, siger hun.
Pædagog Charlotte Basiliadis kigger på koloniminder fra 90'erne i et ringbind med fotos.
At økonomien er presset, kan lederen af Baunegården i Albertslund, Marie Iversen, godt nikke genkendende til.
Derfor prioriterer hun pengene benhårdt, for at institutionen kan fortsætte sin 50 år lange tradition med at tage på koloni.
Det betyder blandt andet, at der ikke bliver brugt penge på nye ting, såsom møbler.
- Det er vigtigt for os, fordi kolonituren skaber dybe relationer mellem os og børnene.
Der er nærvær, ro og uforstyrret tid til børnene, siger hun.
Louise Tidmand, der er leder af Styrkeakademiet og ph.
d.
-studerende ved Aarhus Universitet kalder det ’en skam', at færre skoler og institutioner booker en hytte til en ugelang koloni eller lejrtur.
For det kan styrke børns kreativitet og selvværd at sove i køjeseng og lave snobrød langt væk fra mor og far og en skemalagt hverdag med mange aktiviteter.
- Der er mere frihed til at lege, eksperimentere og møde andre børn.
Det giver børnene mulighed for at prøve sig selv af på nye måder, siger hun.
Formanden for Børne- og Skoleudvalget i Albertslund Kommune, Marianne Burchall (S), kalder det 'en god idé' at komme på koloni.
Men hun mener, at det er den enkelte institutions ansvar at finde pengene til turen.
- Den enkelte leder har friheden til selv at tilrettelægge det pædagogiske arbejde og de aktiviteter, man vil prioritere, siger hun.
Det har ikke været muligt at få en kommentar fra børne- og ungdomsborgmester i Københavns Kommune Jesper Christensen (S).
FacebookTwitterKopier linkEmner:Børnepasning|Københavns Kommune|Børne- og Ungdomspædagogernes Landsforbund|Albertslund|Jesper Christensen (politiker)




https://www.dr.dk/sporten/badminton/foerste-sejr-siden-april-axelsen-slaar-kineser-i-korea-open

BadmintonFørste sejr siden april: Axelsen slår kineser i Korea Open Både Viktor Axelsen og Anders Antonsen er videre til anden runde af Korea Open.
For første gang siden sit comeback kunne Viktor Axelsen knytte i næven i jubel over en sejr.
25.
sep.
2019 kl.
09.
20 | opdateret 25.
sep.
2019 kl.
15.
22Bemærk: artiklen er mere end 30 dage gammelLæs opDanskernes første rundeHerresingle:Rasmus Gemke - Kim Donghun (Korea) 21-11, 15-21, 13-21Viktor Axelsen - Zhao Jun Peng (Kina) 21-12, 21-15Jan Ø.
Jørgensen - Huang Yu Xiang (Kina) 21-14, 8-21, 21-13Anders Antonsen - Sai B.
Praneeth (Indien) Videre efter modstander trak sigHans-Kristian Solberg Vittinghus - Jonathan Christie (Indonesien) 16-21, 20-22Damesingle:Line Kjærsfeldt - Hyo Min Kim (Sydkorea) 7-21, 19-21Herredouble:Mads Conrad-Petersen/Mathias Boe - Chengkai Han/​​​​​Haodong Zhou (Kina) 21-12, 21-9Kim Astrup/Anders Skaarup Rasmussen - Takuro Hoki/Yugo Kobayashi (Japan) 21-15, 21-18Damedouble:Maiken Fruergaard/Sara Thygesen - Jongkolphan Kititharakul/Rawinda Prajongjai (Thailand) 17-21, 12-21Mixeddouble:Sara Thygesen/Niclas Nøhr - Hafiz Faizal/Gloria Emanuelle Widjaja (Indonesien) 15-21, 17-21Viktor Axelsen er tilbage på sejrskurs efter en længere skadespause.
Onsdag tog den danske badmintonstjerne sin første sejr siden 12.
april, da han i første runde af World Tour-turneringen Korea Open slog kinesiske Zhao Jun Peng.
Læs også:117 dages rust sætter sine spor: Axelsen taber comeback i KinaAxelsen blev klar til anden runde med en sejr i to sæt med cifrene 21-12, 21-15.
Fem danskere herrer i SydkoreaDanmark stiller til Korea Open op med hele fem herresingler, og også Anders Antonsen kom godt fra land med en sejr.
Aarhusianeren nåede kun at spille cirka halvandet sæt mod indiske Sai Praneeth, der trak sig i andet sæt ved stillingen 11-7 i dansk favør.
Inden da havde den danske VM-sølvvinder vundet første sæt 21-9.
Også Jan Ø.
Jørgensen fik en god start på turneringen i Sydkorea.
Han måtte dog ud i tre sæt for at spille sig videre mod kinesiske Huang Yu Xiang.
Danskeren vandt 21-14, 8-21, 21-13.
Til gengæld blev turneringen kort for Rasmus Gemke og Hans-Kristian Vittinghus, der begge tabte i første runde.
Gemke kom ellers godt fra land med en sikker sejr i første sæt i mødet med hjemmebanehåbet Dong-hun Kim, men efter at have vundet første sæt 21-11 tabte han de følgende to sæt 15-21, 13-21.
I mødet med fjerdeseedede Jonatan Christie fra Indonesien blev Hans-Kristian Vittinghus ikke overraskende den lille.
Indoneseren vandt 21-16, 22-20.
I damesingle fik Line Kjærsfeldt en lektion af den koreanske kvalifikationsspiller Hyo-Min Kim, der vandt 21-7, 21-19.
Danskerne i anden rundeHerresingle:Viktor Axelsen - Zii Jia Lee (Malaysia)Jan Ø.
Jørgensen - Anthony Sinisuka Ginting (Indonesien)Anders Antonsen - Tzu Wei Wang (Taiwan)Herredouble:Mads Conrad-Petersen/Mathias Boe - Wahyu Nayaka Arya Pangkaryanira/Ade Yusuf Santoso (Indonesien)Kim Astrup/Anders Skaarup Rasmussen - Seung Jae Seo/Solgyu Choi (Sydkorea)Flere danske doubler i KoreaUd over de mange herresingler er der også en række andre danskere med i Korea.
Tidligere onsdag spillede herredoublen med Mathias Boe og Mads Conrad-Petersen sig videre, og lidt efter middag fulgte doublen med Kim Astrup og Anders Skaarup Rasmussen efter, da de vandt i to sæt.
Til gengæld blev det til et tidligt exit for mixeddoublen med Niclas Nøhr og Sara Thygesen.
Læs også:'En uhyggelig bredde' venter i Korea for danske fjerherrerSenere onsdag spillede selv samme Sara Thygesen også damedouble med Maiken Fruergaard, og her blev det til endnu et nederlag for Thygesen og hendes makker.
Danskerne tabte i to sæt 17-21, 12-21.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Sydkorea|Badminton|DONG Energy




https://www.dr.dk/nyheder/politik/kritik-af-oeremaerket-barsel-kan-ramme-unge-kvindelige-ivaerksaettere

PolitikKritik af øremærket barsel: Kan ramme unge kvindelige iværksættereNye regler for barsel- og forældreorlov tvinger kvinder til at blive længere tid hjemme.
Mødre kan med nye regler blive tvunget til at holde mere orlov med deres små børn.
Af Anders Byskov Svendsen25.
sep.
2019 kl.
05.
56Bemærk: artiklen er mere end 30 dage gammelLæs opKvinder kan blive tvunget til at blive hjemme i længere tid efter en fødsel, når Danmark skal leve op til EU's nye regler om forældreorlov.
Og det vil især ramme kvindelige iværksættere og selvstændige, som kan have fordel af en kort orlov for at komme tilbage og passe deres virksomhed.
Sådan lyder kritikken fra både SMVdanmark, der er interesseorganisation for 18.
000 små og mellemstore virksomheder, og Kvinderådet, som arbejder for kvinders rettigheder og ligestilling.
- Man risikerer at stille kvindelige iværksættere dårligere, end de står i dag, siger politisk chefkonsulent i SMVdanmark Alexander Nepper.
Sagen er blevet aktuel, efter EU har besluttet, at der skal øremærkes to måneders barselsorlov til mænd.
Ligestillingsminister Mogens Jensen (S) har skitseret en model, hvor der bliver øremærket to måneders orlov til både mor og far i det, der kaldes forældreorlov.
Det er 32 uger, som forældrene i dag kan fordele mellem sig, som de vil.
Der ligger endnu ikke en færdig model, men Mogens Jensen præsenterede skitsen på et møde for en række arbejdsgiverorganisationer, fagforeninger og andre interessenter i starten af september.
I forvejen har kvinden orlov fire uger før og 14 uger efter fødslen.
De to måneder i forældreorloven kommer altså oven i og betyder, at kvinder er nødt til at holde længere orlov.
- Hvis du øremærker, så moren har over halvdelen af orloven, så bliver det svært for hende at holde gang i sin forretning samtidig, siger Lise Johansen, direktør i Kvinderådet.
Sådan fungerer barselsorlovForældre har til sammen 52 ugers orlov med ret til barselsdagpenge.
Moren har fire uger før fødslen.
Faren har to uger efter fødslen.
Moren har 14 uger efter fødslen.
Det kaldes barselsorlov.
Derefter har forældrene tilsammen 32 ugers forældreorlov, som de kan fordele mellem sig, som de vil.
Det er i denne periode, at Mogens Jensen vil øremærke to måneder til både manden og kvinden.
Få kvindelige iværksættereMogens Jensen ønsker ikke at udtale sig om sagen.
Men til Politiken sagde han den 5.
september:- Vi har lagt en model ud, hvor de resterende 32 uger af forældreorloven, som er tilbage efter de øremærkede uger, fordeles med 16 uger til hver forælder, som man så efter gensidig aftale har mulighed for at overføre til hinanden, sagde han.
Det er dog kun muligt at overføre halvdelen af de 16 uger for at leve op til EU's nye regler.
Og det betyder altså, at den del af orloven, som kvinden skal holde, bliver forlænget med to måneder.
SMVdanmark har på baggrund af data fra Danmarks Statistik regnet sig frem til, at kun otte procent af nystartede virksomheder i 2017 blev sparket i gang af en kvinde under 35 år.
Det tilsvarende tal for mænd er 27 procent.
- I en familie, hvor moren er selvstændig og faren er lønmodtager, vil man typisk se på, hvem der har den bedste økonomi i at blive hjemme og så indrette sig efter det, siger Alexander Nepper.
Det drejer sig om otte uger og så mange børn får han jo heller ikke gennem livet.
Hvor stort et problem er det her egentlig?
- Det er et ret stort problem, når vi ser på, hvor mange kvindelige iværksættere, der er.
Når der er så få kvindelige iværksættere i den fødedygtige alder, skal man passe på med ikke at gøre deres forhold dårligere.
Vi skulle gerne have flere kvindelige iværksættere, siger Alexander Nepper.
Gør som i SverigeBåde SMVdanmark og Kvinderådet opfordrer regeringen til at søge inspiration i Sverige.
Her er der øremærket tre måneder til både moren og faren.
Resten kan de fordele mellem sig, som de vil.
- Som vi hører det, lever den svenske model op til alle direktiver på området.
Så det vil være oplagt at kigge i den retning.
Det vil gøre det muligt, at forældrene kan dele lige over, hvis de vil det, men også, at begge parter kan tage den store del af orloven.
Det muliggør, at en kvinde kan have en virksomhed, mens partneren tage den store del af orloven, siger direktør i Kvinderådet, Lise Johansen.
Selv om det er Mogens Jensen, der indtil videre har udtalt sig om sagen, henviser Ligestillingsministeriet til Beskæftigelsesministeriet, som skal stå for implementeringen af EU-reglerne.
Beskæftigelsesminister Peter Hummelgaard Thomsen (S) har sendt et skriftligt svar.
Her skriver han:- Det er alt for tidligt at sige noget konkret om, hvordan modellen kommer til at se ud.
Vi har fået tre år til at gennemføre direktivet, og dem skal vi bruge på at finde den bedste løsning for danske forældre.
Der bliver her i september måned nedsat et implementeringsudvalg under ledelse af Beskæftigelsesministeriet, hvor arbejdsmarkedets parter efter helt sædvanlig praksis deltager.
- Udvalget skal se på, hvordan dansk lovgivning kan spille sammen med direktivets minimumskrav samtidig med, at vi sikrer, at mænd og kvinder får samme rettigheder under forældreorlov.
Jeg ser frem til udvalgets arbejde og de forslag, som det vil komme frem til,” skriver han.
FacebookTwitterKopier linkEmner:EU|Mogens Jensen (politiker)|Peter Hummelgaard Thomsen (politiker)|Orlovsordninger|Sverige




https://www.dr.dk/nyheder/viden/kroppen/markant-flere-danskere-smittes-med-resistente-bakterier

Antibiotikaresistens: Den skjulte trusselSe temaKroppenMarkant flere danskere smittes med resistente bakterierDet er især bekymrende, at antallet af resistente infektioner på hospitalerne stiger, siger overlæge.
Det er især ældre, kronisk syge patienter, der risikerer at få en blodforgiftning med en resistent bakterie.
Af Emilie Aagaard25.
sep.
2019 kl.
06.
03 | opdateret 25.
sep.
2019 kl.
08.
47Bemærk: artiklen er mere end 30 dage gammelLæs opAntallet af alvorlige, resistente blodforgiftninger på danske hospitaler stiger voldsomt.
I 2018 fik 788 danskere for eksempel en blodforgiftning med bakterien E.
fæcium.
Af dem havde 12 procent en resistent version, som kaldes VRE.
For ti år siden var der kun 0,5 procent, som havde den resistente version.
Og sidste år lå tallet på godt syv procent.
Jeg tager det meget alvorligt, når patienter bliver smittet med resistente bakterier på vores sygehuse.
Det er skræmmende, for behandlingsmulighederne er meget begrænsede.
Magnus Heunicke, sundhedsministerDet viser tal, som Statens Serum Institut og DTU Fødevareinstituttet netop har offentliggjort i en ny rapport.
Og det er bekymrende.
En VRE-blodforgiftning er nemlig både farlig og svær at behandle, fortæller overlæge Ute Wolff Sönksen fra Statens Serum Institut, som er en af forskerne bag rapporten.
- Der findes ganske få typer af antibiotika, som kan bruges mod sådan en infektion.
Og de antibiotika, der kan bruges, er forbundet med en del bivirkninger.
Resistens presser hospitalerneUte Wolff Sönksen er ikke overrasket over de nye tal i rapporten.
For de sidste mange år er antallet af blodforgiftninger, både almindelige og med resistente bakterier, steget på de danske hospitaler.
- Der er simpelthen flere mennesker, der får en blodforgiftning, og det skal tages alvorligt, fordi det presser forbruget af antibiotika op på de danske hospitaler, siger hun.
På den måde bider det hele sig selv i halen: Når flere får alvorlige bakterieinfektioner, er hospitalerne nødt til at bruge flere og mere skrappe typer antibiotika – hvilket gør, at flere bakterier udvikler resistens mod antibiotika.
- Og det presser så hospitalsvæsenet yderligere.
For så skal der blandt andet bruges endnu mere antibiotika, og folk skal isoleres, forklarer Ute Wolff Sönksen.
Sundhedsminister: Jeg tager det meget alvorligtRapporten med de nye tal er bl.
a.
finansieret af Sundhedsministeriet.
Og sundhedsminister Magnus Heunicke er bekymret for udviklingen.
© ScanpixHolder øje med antibiotika og resistensSiden 1995 har DTU Fødevareinstituttet og Statens Serum Institut udgivet en årlig DANMAP-rapport.
Rapporten giver et overblik over udviklingen i brugen af antibiotika til mennesker og dyr i Danmark og forekomsten af resistens blandt bakterier i dyr, mennesker og fødevarer.
Rapporten er finansieret af Sundheds- og Ældreministeriet og Miljø- og Fødevareministeriet.
- Jeg tager det meget alvorligt, når patienter bliver smittet med resistente bakterier på vores sygehuse.
Det seneste år er der igen sket en markant stigning i antallet af smittede med typen VRE, som kan føre til blodforgiftning.
Det er skræmmende, for behandlingsmulighederne er meget begrænsede, skriver han i en mail til DR.
Ministeren skriver videre, at han mener, at der er brug for mere viden om, hvordan udviklingen bedst bremses.
- Sundhedsstyrelsen er derfor også gået i gang med at indsamle erfaringer fra udlandet, for at vi kan få et godt grundlag for at vurdere, hvordan vi bedst understøtter regionernes arbejde med at håndtere spredningen af VRE-bakterien og andre resistente typer, skriver Magnus Heunicke i mailen.
Vi lever længere – og bliver mere sygeGrunden til, at flere danskere i første omgang får en blodforgiftning, er, at vi bliver ældre og ældre.
- Gennemsnitsalderen i Danmark stiger, og ældre lever længere med ret komplicerede tilstande, siger Ute Wolff Sönksen.
Det er altså særligt blandt en mindre gruppe kronisk syge og ofte ældre danskere, at der er flere infektioner og derved et øget forbrug af antibiotika.
Derfor understreger Ute Wolff Sönksen, at der ikke er nogen grund til bekymring for langt de fleste danskere.
- Yngre, raske mennesker er ikke i større risiko end tidligere.
Vi har ikke nogen grund til at tro, at den her resistente bakterie er andre steder end på hospitalerne, siger hun.
Hvis du har brug for antibiotika, skal du have detI samfundet udenfor hospitalerne er udviklingen en helt anden.
- Hos de praktiserende læger ser vi igen i år et fald i antibiotikaforbruget.
Og det samme ses hos speciallægerne og tandlægerne.
Så det er jo super dejligt, siger Ute Wolff Sönksen.
Hun mener faktisk, at niveauet er så lavt hos de praktiserende læger, at de ikke længere kun skal fokusere på at reducere forbruget, men især på at gøre noget ved selve valget af behandling.
- Hvis du har brug for antibiotika, skal du jo have det.
Men hvis du kan nøjes med en smalspektret type (en type antibiotika, som går specifikt efter en eller få typer bakterier, red.
), som skaber mindre resistens og desuden har færre bivirkninger, så er det naturligvis den, du skal have, slutter overlægen.
Artiklen er opdateret: Afsnittet med kommentar fra sundhedsministeren er blevet tilføjet efter udgivelse.
FacebookTwitterKopier linkEmner:Magnus Heunicke (politiker)|Sygdomme og lidelser|Medicin|Statens Serum Institut|Sundheds- og Ældreministeriet




https://www.dr.dk/nyheder/politik/venstre-skal-have-ny-partisekretaer-magtfulde-claus-richter-forlader-posten

PolitikVenstre skal have ny partisekretær: Magtfulde Claus Richter forlader postenVenstres partisekretær, Claus Richter, har sagt sin stilling op.
Venstres partisekretær, Claus Richter, stopper på posten.
Af Nicolas S.
Nielsen25.
sep.
2019 kl.
09.
19 | opdateret 25.
sep.
2019 kl.
10.
12Bemærk: artiklen er mere end 30 dage gammelLæs opPartiet Venstre skal nu også ud at finde en ny partisekretær.
Den hidtidige af slagsen, partisekretær Claus Richter, har meddelt Venstre, at han stopper på posten, oplyser partiet i en pressemeddelelse.
Her siger Claus Richter, at han vil give den nye formand Jakob Ellemann-Jensen mulighed for at sætte sit eget hold.
- Venstre skal have en ny start, og derfor har jeg besluttet, at det også er tid til, at Venstre skal have en ny partisekretær, siger Claus Richter og fortsætter:- Beslutningen har på ingen måde været let, for mit hjerte banker fortsat for Venstre, men det er det rigtige.
Jakob (Ellemann-Jensen, red.
) skal sætte sit eget hold, og jeg ønsker ham alt det bedste med det som med alt andet.
Jeg står naturligvis til rådighed for Venstre i den næste periode.
Tusind tak til alle, jeg har mødt og samarbejdet med igennem årene, siger han i pressemeddelelsen.
Det er ikke en hvilken som helst person, der nu forlader Venstre.
Claus Richter anses af iagttagere for at have haft stor indflydelse i partiet.
Som partisekretær har Claus Richter blandt andet være inddraget i processen med at vælge en ny formand- og næstformand i partiet i den forgangne weekend, ligesom han under Venstres formandskrise i 2014 deltog i det afgørende møde i kælderen i Odense kongrescenter, hvor Lars Løkke Rasmussen og Kristian Jensen nåede til en slags fredsaftale.
Læs også:QUIZ: Hvor godt kender du Venstres høvdinge?
Partisekretær ledede formandsvalgClaus Richter har været partisekretær i Venstre siden 2012, hvor han blev hentet ind i partiet fra en stilling som direktør i Landbrug og Fødevarer.
Ifølge Venstres vedtægter er det partisekretæren, der leder landsorganisationens sekretariat, er sekretær for hovedbestyrelsen og er ansvarlig for sekretærbistand til hovedbestyrelsens udvalg og landspolitiske netværk.
Venstres nye formand, Jakob Ellemann-Jensen, betegner Richters indsats som "formidabel" og ærgrer sig over hans afgang.
- Jeg er meget ked af, at Claus har truffet beslutningen om at stå af her.
Heldigvis har han lovet mig, at han altid er i den anden ende af telefonen, hvis jeg har brug for det.
Det er jeg glad for.
- Både Venstre og jeg skylder Claus den største tak for hans utrættelige indsats for vores parti.
Jeg ønsker Claus alt godt fremover, siger Jakob Ellemann-Jensen ifølge pressemeddelelsen.
Analyse: En mand med stor magt og indflydelse siger farvelInternt i partiet Venstre har Claus Richter haft stor indflydelse i de beslutninger, der er blevet taget, vurderer DRs politiske analytiker, Christine Cordsen.
- Som partisekretær har Claus Richter været en del af Venstres ledelse.
Partisekretæren er som chef for partiorganisationen sjældent en figur, der er kendt i offentligheden, men internt i Venstre har Claus Richter haft stor magt og indflydelse.
Det er heller ikke unormalt, at partisekretæren i Venstre spiller en stor rolle, forklarer Christine Cordsen.
- Da Claus Hjort Frederiksen var Venstres partisekretær i 1990’erne spillede han en så stor rolle, at han var den eneste Anders Fogh Rasmussen takkede direkte i sin sejrstale efter Venstres valgsejr i 2001.
Og Claus Hjort Frederiksen blev belønnet med en ministerpost.
- Claus Richter har været en del af den ledelse, som nu er skiftet ud efter de seneste måneders dramatiske magtkamp i Venstre.
En tid, som Claus Richter selv beskrev som brutal og ubarmhjertig, da han lørdag talte på Venstres ekstraordinære landsmøde.
At han nu skiftes ud, finder hun meget naturligt:- Som sidste mand fra den tidligere ledelse er det meget naturligt, at også Claus Richter stopper.
Ved selv at træffe den beslutning garderer han sig også imod, at den nye ledelse på et tidspunkt selv kunne få den tanke, vurderer hun.
Det er nu op til Venstres hovedbestyrelse at finde en ny partisekretær.
FacebookTwitterKopier linkEmner:Anders Fogh Rasmussen (politiker)|Christine Cordsen (journalist)|Venstre|Ledelse|Odense




https://www.dr.dk/nyheder/udland/overblik-trump-modstandere-vil-have-en-rigsretssag-saa-svaert-er-det

Mulig rigsretssag mod Donald TrumpSe temaUdlandOVERBLIK Trump-modstandere vil have en rigsretssag: Så svært er det Det handler mere om politik end om jura, hvis amerikanske præsidenter skal afsættes.
Tre præsidenter, som har prøvet at have en rigsretssag hængende over hovedet: Andrew Johnson, Bill Clinton og Richard Nixon.
(© Scanpix/Wikipedia)Af Jakob Busk Olsen og Malthe Sommerand25.
sep.
2019 kl.
07.
28 | opdateret 25.
sep.
2019 kl.
09.
30Bemærk: artiklen er mere end 30 dage gammelLæs opDen 25.
juli ringede USA's præsident til Ukraines nyvalgte præsident, Volodymyr Zelenskij.
I samtalen understregede Trump ifølge rapporter i amerikanske medier talrige gange, at han ville have Ukraines præsident til at undersøge tidligere vicepræsident Joe Bidens og hans søn, Hunter Biden.
Derfor vil formanden for Repræsentanternes Hus, Nancy Pelosi, nu indlede en rigsretsproces mod præsidenten.
Her kan du læse om den formelle procedure:Hvad skal man have gjort?
Det er formanden for Repræsentanternes Hus, Nancy Pelosi, der nu vil indlede en rigsretsproces mod præsidenten.
Den amerikanske forfatning siger, at man kan blive stillet for en rigsretssag og fjernet fra sin post, hvis man bliver dømt for "forræderi, bestikkelse eller andre alvorlige forbrydelser og forseelser.
"Især den sidste del af formuleringen indbyder til fortolkning og har været genstand for debat gennem årene.
Processen omkring en rigsretssag er langtrukken og handler mere om politik end om jura.
Faktisk er ingen amerikansk præsident endnu blevet afsat efter en rigsretssag.
Steffen Kretz:Spørgsmålene hober sig op om opkaldet til Ukraine: Hidtil alvorligste sag truer TrumpI den aktuelle sag bliver Donald Trump beskyldt for at have brugt udenrigspolitiske forbindelser til at føre valgkamp.
Joe Biden er nemlig blandt mange favorit til at blive Demokraternes præsidentkandidat og dermed Donald Trumps direkte modstander ved valget i 2020.
Men juridiske eksperter peger på, at amerikansk lov indskærper, at en person skal have haft en "korrupt" hensigt for at kunne dømmes for at obstruere rettens gang - og det er endnu uklart i tilfældet Trump.
Hvem tiltaler og dømmer?
Det amerikanske underhus, Repræsentanternes Hus, er det eneste organ, som har magt til at stille en person for en rigsret.
Det foregår ved simpelt flertal - 218 stemmer ud af i alt 435, og her har Demokraterne flertal.
Stemmer et flertal for, overgår sagen til overhuset, Senatet, der fungerer som domstol.
Under rigsretssagen fungerer retsudvalget i Repræsentanternes Hus som en slags anklager, Senatet som nævningeting og præsidenten for Højesteret som dommer.
Efter rigsretssagen stemmer Senatets medlemmer - det kræver to-tredjedels flertal - mindst 67 stemmer - hvis den tiltalte skal kendes skyldig og fjernes fra sin post.
Det tager normalt månedsvis at gennemføre en rigsretssag i USA.
Læs også:Magtfuld demokrat truer Trump med rigsretssagEftersom Republikanerne har flertal i Senatet vil det kræve et stort antal afhoppere, hvis Donald Trump skal tiltales og senere kendes skyldig.
Ingen af delene virker lige nu særlig sandsynligt, skriver Washington Post.
New York Times konkluderer i en analyse, at forfatningens ordlyd om rigsretssager mod præsidenter kun gælder så langt, som de nødvendige flertal i Kongressen er villige til at stemme for.
Det handler altså mere om at tælle taburetter, end om hvad forfatningen siger.
Hvem har prøvet det?
Den tidligere amerikanske præsident, Bill Clinton, er en af to præsidenter, der har været indledt rigsretsproces imod.
Til dato har der været 19 rigsretssager i USA - to af dem blev rejst mod præsidenter: Andrew Johnson i 1868 og Bill Clinton i 1998.
Begge blev frikendt i Senatet.
Andrew Johnson var tiltalt for at overtræde en lov, der begrænsede præsidentens magt til at fjerne visse embedsmænd, mens Bill Clinton var anklaget for at lyve under ed og obstruere rettens gang.
Clintons rigsretssag var en udløber af hans affære med praktikanten Monica Lewinsky og en sag om sexchikane, anlagt af kvinden Paula Jones.
Den vel nok største skandale i Det Hvide Hus, Watergate, nåede aldrig så langt, fordi præsident Richard Nixon gik af, inden afstemningen om rigsretssagen var afsluttet.
Er der andre metoder?
Ronald Reagan med sin kone Nancy Reagan i 1994.
Ud over rigsretssager indeholder den amerikanske forfatning yderligere en metode til at afsætte en præsident.
Den 25.
tilføjelse til forfatningen blev skrevet ind i teksten i 1967 for at forebygge den situation, at en præsident bliver meget syg og dermed ikke er i stand til at lede landet.
Tilføjelsen siger, at en syg præsident kan afsættes på to måder: Enten ved, at vicepræsidenten og et flertal af USA's ministre siger god for det, eller via en kommission nedsat af Kongressen.
Magasinet The New Yorker skriver, at muligheden så vidt vides kun har været overvejet en enkelt gang i historien.
Det skete i 1987 under Ronald Reagans anden periode, da præsidenten udviste tegn på depression.
I 1993 - fire år efter præsidenttiden - fik Reagan konstateret Alzheimers.
Forskere har siden fundet tegn på, at sygdommen påvirkede præsidentens måde at udtrykke sig på.
Men de kunne ikke påvise, at Reagans dømmekraft eller evne til at træffe beslutninger var påvirket.
Denne artikel blev oprindeligt udgivet i 2017, men er opdateret dags dato med de nyeste detaljer omkring Donald Trumps opkald til den Ukrainske præsident.
FacebookTwitterKopier linkEmner:Bill Clinton (politiker)|Donald Trump (politiker)|USA|Embedsmisbrug|Repræsentanternes Hus




https://www.dr.dk/nyheder/indland/dommens-dag-blev-der-begaaet-voldtaegt-i-borgmesterens-lejlighed

Af RetskorrespondentTrine Maria IlsøeIndlandDommens dag: Blev der begået voldtægt i borgmesterens lejlighed?
ANALYSE Sagen kan blive løftestang for nye samtykkeregler i voldtægtssager, vurderer DR's retskorrespondent.
Teknik- og Miljøborgmester i København Ninna Hedeager Olsen (Enhedslisten) spiller en central rolle i en voldtægtssag, der kan få betydning for nye voldtægtsregler i straffeloven.
25.
sep.
2019 kl.
08.
33Bemærk: artiklen er mere end 30 dage gammelLæs opDet er aldrig enkelt, når medierne skal dække voldtægtssager.
Oplevelsen af, hvad der egentlig skete en sen nattetime, bliver nogle gange læst ind i en verserende debat for eller imod kvinders rettigheder.
Kort om sagenDen 30-årige mand er anklaget for at have voldtaget en kvinde, som ikke kunne modsætte sig handlingen på grund af alkohol og søvn.
Han er også tiltalt for at have blufærdighedskrænket teknik- og miljøborgmester i København Ninna Hedeager Olsen (Ø) ved at have rørt ved hendes bryster og holdt om hende, mens han ifølge anklageskriftet begik voldtægten.
Det hele skal være sket i teknik- og miljøborgmesterens lejlighed søndag 31.
marts 2019.
Manden nægter sig skyldig.
Der forventes at falde en afgørelse i dag.
Når Københavns Byret senere i dag skal afgøre, om en kvinde blev voldtaget i lovens forstand i teknik- og miljøborgmester Ninna Hedeager Olsens lejlighed, så er der ingen tvivl om, at kvinden selv mener, at hun har været udsat for et voldsomt overgreb.
Det mener anklagemyndigheden i København i øvrigt også, ellers var der ikke blevet rejst en tiltale.
Spørgsmålet er så, om manden på anklagebænken ud fra paragrafferne kan dømmes for voldtægt.
Vil blive taget frem igen og igenDet er en kompleks sag.
Og selv om medierne har svælget vel meget i borgmesterens forklaring og privatliv, så er hendes forklaring faktisk nødvendig – også de ubehagelige detaljer - for at byretten i dag kan vurdere sagen.
Jeg vurderer, at netop denne sag fremover vil blive taget frem igen og igen, når Folketinget snart skal diskutere de nye voldtægtsregler i straffeloven.
DR's retskorrespondent, Trine Maria Ilsøe.
Jeg vurderer, at netop denne sag fremover vil blive taget frem igen og igen, når Folketinget snart skal diskutere de nye voldtægtsregler i straffeloven - uanset om den unge mand på anklagebænken bliver dømt eller ej.
De nye regler skal sikre, at både mænd og kvinder har et ansvar for, at det menneske, man har sex med, rent faktisk er med på ideen.
Reglerne vil betyde, at sex uden samtykke simpelthen er en voldtægt.
I dag er loven sådan, at man aktivt skal sige fra, med mindre man er i en tilstand, hvor det ikke er muligt - lidt forsimplet bygger reglerne på tvang eller udnyttelse.
Skyldsspørgsmål afgøres i dagOg selv om vi først senere i dag ved, om manden på anklagebænken er skyldig i voldtægt efter den gældende lov – så har han formentlig forbrudt sig mod de kommende voldtægtsregler.
For at forstå sagen skal vi tilbage til marts måned i år.
I beskrivelsen kalder vi sagens personer for manden, kvinden og borgmesteren.
De to første er omfattet af navneforbud, den sidste er teknik- og miljøborgmester i København Ninna Hedeager Olsen.
Ninna Hedeager Olsen har været teknik- og miljøborgmester i København, valgt for Enhedslisten, siden kommunalvalget i 2017.
Der havde været fest i borgmesterens lejlighed den aften.
I løbet af aftenen havde den 30-årige mand og borgmesteren, der havde et løst seksuelt forhold sammen, talt om, at de to måske skulle være sammen seksuelt senere på natten.
De havde også kysset.
Ud på de sene nattetimer, da festen var ved at ebbe ud, tog flere af gæsterne på værtshus sammen.
Mens de var på værtshuset, talte manden og kvinden sammen, også om deres seksuelle præferencer.
Og selv om kvinden havde beskrevet sig selv som lesbisk, kyssede hun med den unge mand.
Mens de var på værtshuset, havde kvinden fortalt borgmesteren, at hun havde kysset med manden, og at hun ikke havde det så godt med det.
Det fik borgmesteren til at spørge, om den unge kvinde havde brug for, at borgmesteren tog en snak med manden.
Det var ikke nødvendigt, sagde den unge kvinde til borgmesteren.
Ud på morgenen gik en håndfuld af festdeltagerne tilbage til borgmesterens lejlighed.
Fire af dem lagde sig sammen i borgmesterens dobbeltseng.
Yderst lå borgmesteren, ved siden af hende kvinden, dernæst manden og i den anden side endnu en person, som ikke er en del af sagen.
Fire personer i samme dobbeltsengDe fire personer i den samme dobbeltseng havde sunget fodboldsange sammen, inden de lagde sig til at sove.
Borgmesteren og manden er enige om, at de alle fire var fulde, men at ingen var sanseløs berusede eller ude af stand til at vurdere, hvad der foregik.
Den 30-årige mand har forklaret i retten, at han faldt i søvn.
Da han vågnede, havde han lyst til at være sammen med den unge kvinde.
De lå – i sagens natur – ret tæt alle fire.
Han begyndte at røre ved kvinden.
I begyndelsen sov hun, men han siger, han kunne mærke på hendes åndedræt, at hun vågnede.
Det foregik alt sammen meget stille, fordi de lå så tæt op af de andre i sengen.
Ingen sagde noget.
Han tolkede, blandt andet ud fra hendes benstilling, at hun var med på, hvad der foregik og ville have sagt fra, hvis hun ikke ville have sex med ham.
DR's retskorrespondent, Trine Maria Ilsøe, om den anklagedes forklaring.
Han tolkede, blandt andet ud fra hendes benstilling, at hun var med på, hvad der foregik og ville have sagt fra, hvis hun ikke ville have sex med ham.
Og han trængte derfor ind i hende.
Efter nogle minutter – og inden han fik udløsning – vendte kvinden sig om.
Det tog han, som om hun ønskede at stoppe, så han aede hende på skulderen og lagde sig til at sove.
Borgmesteren har en noget andet beskrivelse af forløbet.
Hun forklarede i retten, at hun var vågen, mens de to mennesker ved siden af hende havde samleje.
Hun lå hele tiden med ryggen til, men kunne fornemme, at kvinden ikke ville have sex med manden.
Hun tror, at kvinden sov.
For borgmesteren handlede det ikke om kvindens vejrtrækning eller lyde, men om, at hun vidste, at kvinden var seksuelt tiltrukket af kvinder.
Borgmesteren ”frøs” med egne ord.
Hun var altså i en tilstand, hvor hun ikke var i stand til at blande sig, selv om hun fornemmede, at det, der foregik, var forkert.
Hun afviste i retten, at det handlede om, at hun var jaloux, selv om hun havde talt med den unge mand om, at de to skulle have sex samme nat.
Overtalt til at melde sigTo dage senere overtalte borgmesteren den unge mand til, at han skulle melde sig til politiet.
Helt centralt står selvfølgelig kvindens egen forklaring.
Den kender vi bare ikke, for da hun blev afhørt i Københavns Byret den 28.
august, foregik det bag lukkede døre.
Forurettede har nemlig et krav på, at deres forklaring holdes ude af offentligheden, hvis de ønsker det.
Der kan altså ligge oplysninger i den forklaring, som gør sagen langt mindre kompliceret, end den så ud på den første retsdag, hvor de andre i sengen afgav forklaring.
Kvinden kan have forklaret, at hun sov.
At hun forsøgte at sige fra.
At hun oplevede situationen som tvang eller manden som truende.
Eller at hun var i en tilstand, så hun ikke var i stand til at sige fra eller stoppe den unge mand.
Vi ved det ikke, og det kan være afgørende for, om den unge mand i dag bliver dømt for voldtægt.
(.
.
.
) det er netop denne manglende selvbestemmelse for særligt kvinder, et flertal af Folketingets partier vil gøre op med med de nye regler.
DR's retskorrespondent, Trine Maria Ilsøe, om en mulig fremtidig lovgivning.
For uanset hvad, så kræver de nuværende regler, at manden enten har tvunget kvinden eller har udnyttet, at hun var i en tilstand, hvor hun ikke kunne sige fra.
For hvis hun var vågen og ved sine fulde fem, så betragter man stort set altid passivitet som et stiltiende samtykke.
Og det er netop denne manglende selvbestemmelse for særligt kvinder, et flertal af Folketingets partier vil gøre op med med de nye regler.
Argumentet er, at det ikke giver mening, at den anden part skal sørge for at sige fra.
Også i det lys er det interessant, hvad både anklager og forsvarer vil sige i deres procedure i dag.
Og hvordan retten i sidste ende vil vurdere sagen.
Der forventes afgørelse i sagen senere i dag.
FacebookTwitterKopier linkEmner:Folketinget|Lokalpolitik|Seksualitet|København|Ninna Hedeager Olsen (politiker)




https://www.dr.dk/nyheder/politik/kommuner-faar-afslag-paa-droppe-nationale-test-i-folkeskolerne

PolitikKommuner får afslag på at droppe nationale test i folkeskolerne En række kommuner har søgt om at blive fritaget fra at teste eleverne i 2.
til 8.
klasse.
Børne- og undervisningsminister Pernille Rosenkrantz-Theil (S) vil ikke lade kommunerne slippe for nationale test i folkeskolerne lige foreløbigt.
Af Ida Nathan25.
sep.
2019 kl.
07.
00Bemærk: artiklen er mere end 30 dage gammelLæs opBrugen af nationale test i folkeskolerne skal laves om, og det skal være slut med at teste eleverne i de yngste klassetrin.
Sådan lyder en del af det forståelsespapir, som regeringen har lavet med Radikale Venstre, SF og Enhedslisten.
Og her til morgen gentager børne- og undervisningsminister Pernille Rosenkrantz-Theil til Politiken, at de nationale test skal afskaffes og erstattes af et andet system.
Alligevel slipper kommunerne ikke for at bruge dem lige nu.
Nationale testElever i folkeskolen skal gennemføre ti obligatoriske nationale test fra 2.
til 8.
klasse i læsning, matematik, engelsk og fysik/kemi.
Derudover er der test i biologi, geografi og dansk som andetsprog, der alene kan aflægges som frivillige test.
I hvert fag testes eleverne inden for tre hovedområder, der kaldes profilområder.
Kilde: Børne- og UndervisningsministerietLæs også:SF til regeringen: Drop de nationale test i skolerne nuI alt ti kommuner landet over har nemlig søgt om at blive fritaget fra at teste deres elever, men det får de ikke lov til, lyder beskeden fra børne- og undervisningsministeren.
Men det giver ifølge Pernille Rosenkrantz-Theil (S) ikke mening at fritage kommunerne, mens regeringen arbejder på et nyt system.
- Idéen om at fritage kommunerne uden at have noget at sætte i stedet for, duer ikke.
Vi skal huske på, at der faktisk er kommet noget positiv ud af de nationale test, og det nytter ikke, at vi starter med at rive ned, før vi bygger op, siger hun.
Borgmester undrer sigEn af de kommuner, der har søgt om dispensation, er Albertslund.
Her forstår borgmester Steen Christiansen (S) ikke, at undervisningsministeren holder fast i de nuværende test, når det er besluttet, at de skal laves om.
- Efter min opfattelse spilder man tiden med de her nationale test, der er uforstålige for både lærere og elever.
Og når man har besluttet at se på hele systemet, giver det rigtig god mening at indstille dem, siger han.
Når kommunerne ikke må droppe de nuværende tests, må Undervisningsministeriet arbejde ekstra hurtigt for at præsentere et nyt system, mener borgmesteren.
- Så haster det med, at man meget hurtigt kommer med et nyt bud på de nationale test.
Fordelen med at suspendere fra testene var, at man fik god tid med at udvikle noget nyt.
SF: Sæt testene i beroOgså SF’s børne- og undervisningsordfører Jacob Mark undrer sig over, at kommunerne ikke kan slippe for at teste deres elever.
- Jeg synes, det er ærgerligt, at man ikke lytter til kommunerne, der jo har søgt fritagelse, fordi de mener, at de kan bruge deres ressourcer bedre på en anden måde.
Hvis regeringen mener, at den vil sætte noget nyt i stedet for, burde den sætte testene i bero i alle kommuner, siger han.
Børne- og undervisningsministeren kan ikke sige noget om, hvornår hun kan præsentere en erstatning for de nuværende test.
Det er vigtigere, at et nyt system bliver gennemtænkt og får bred opbakning, end at det er hurtigt færdigt, mener hun.
- Vi er inde og pille ved et kerneelement i folkeskolen, og der skal vi give os tid til at være grundige, så vi rammer rigtigt.
Foruden Albertslund Kommune har Frederikssund, Hvidovre, Randers, Århus, Sønderborg, Esbjerg, Kerteminde, Vejle og Næstved fået afslag på dispensation.
FacebookTwitterKopier linkEmner:Steen Christiansen (politiker)|Radikale Venstre|Uddannelse|Albertslund Kommune|Aarhus




https://www.dr.dk/nyheder/udland/republikanere-kritiserer-pelosis-beslutning-om-rigsretsproces

UdlandRepublikanere kritiserer Pelosis beslutning om rigsretsprocesDemokraterne har ikke gjort andet end at undergrave præsidenten, siger republikansk mindretalsleder.
- Jeg forstår, at valget i 2016 ikke faldt ud, som Nancy Pelosi havde håbet.
Men hun kan ikke ændre Kongressens love, siger Kevin McCarthy (R).
25.
sep.
2019 kl.
02.
16 | opdateret 25.
sep.
2019 kl.
08.
30Bemærk: artiklen er mere end 30 dage gammelLæs opFlere ledende republikanske kongresmedlemmer tager skarp afstand fra Nancy Pelosis beslutning om at påbegynde en rigsretsproces mod Donald Trump.
Det skriver flere amerikanske medier.
Den republikanske mindretalsleder i Repræsentanternes Hus, Kevin McCarthy, siger, at Nancy Pelosi ikke taler "på det amerikanske folks vegne".
- De (Demokraterne, red.
) har efterforsket præsidenten fra det øjeblik, han blev valgt.
Og man har ikke fundet noget som helst.
- Jeg forstår, at valget i 2016 ikke faldt ud, som Nancy Pelosi havde håbet.
Men hun kan ikke ændre Kongressens love.
Hun kan ikke egenhændigt beslutte, at en rigsretssag skal begynde, siger han ifølge Politico.
PolitisererDen republikanske flertalsleder i Senatet, Mitch McConnell, beskylder demokratiske politikere for at "politisere en uafklaret sag".
Nancy Pelosi annoncerede sent tirsdag aften dansk tid, at der bør igangsættes en parlamentarisk efterforskning, der skal klargøre, hvorvidt der kan rejses en rigsretssag mod præsidenten.
Meldingen kommer efter afsløringen af, at Trump angiveligt har forsøgt at presse Ukraine til at finde snavs på tidligere vicepræsident Joe Biden, der er en af flere mulige modstandere til Trump ved præsidentvalget i 2020.
Trump skulle ifølge avisen The Washington Post have tilbageholdt militærbistand til Ukraine for at få ukrainske myndigheder til at undersøge Bidens søn, Hunter, der har siddet i bestyrelsen i et ukrainsk energikonsortium.
Den amerikanske præsident har imidlertid afvist at have tilbageholdt bistand for at presse Ukraines præsident.
Præsidenten kommenterede også Pelosis udmelding flere gange natten til onsdag i opslag på Twitter.
Han kaldte det blandt andet "præsidentiel chikane" og en "heksejagt".
/ritzau/Opdateret med video.
FacebookTwitterKopier linkEmner:Donald Trump (politiker)|Nancy Pelosi (politiker)|Ukraine|Repræsentanternes Hus|Offentlig forvaltning




