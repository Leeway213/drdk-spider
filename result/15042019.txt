https://www.dr.dk/nyheder/indland/lektor-om-paludans-demonstrationer-kan-godt-forstaa-politiet-er-lidt-i-vildrede

IndlandLektor om Paludans demonstrationer: Kan godt forstå politiet er lidt i vildredeRasmus Paludans budskab er politisk, og det sikrer ham endnu bedre beskyttelse, siger lektor.
23 personer blev anholdt og biler blev sat i brand i kølvandet på Rasmus Paludans demonstration på Nørrebro søndag.
Af Mark Lindved Norup15.
apr.
2019 kl.
22.
30Bemærk: artiklen er mere end 30 dage gammelLæs opEn demonstration med Rasmus Paludan i centrum forløber sjældent i ro og mag.
Heller ikke i går, da han og partiet Stram Kurs tog opstilling på Blågårds Plads i København.
Ildspåsættelser og voldsomme sammenstød mellem politiet og moddemonstranter fulgte, og det har igen fået debatten om grænserne for vores grundlovssikrede forsamlings- og ytringsfrihed til at blusse op.
Grundlovens § 79 om forsamlingsfrihedBorgerne har ret til uden forudgående tilladelse at samle sig ubevæbnede.
Offentlige forsamlinger har politiet ret til at overvære.
Forsamlinger under åben himmel kan forbydes, når der af dem kan befrygtes fare for den offentlige fred.
En demonstration skal annonceres til politiet 24 timer i forvejen.
Sker det ikke, risikerer man en bøde, men demonstrationen bliver ikke ulovlig af den grund.
Kilde: Folketingets hjemmeside.
For hvorfor kan vi ikke bare forbyde den højreekstreme partileder – og andre med provokationen som formål – at demonstrere, hvis vi ved, at det med sikkerhed fører til uroligheder?
Årsagen skal selvfølgelig findes i Grundloven, der har sikret borgernes frihedsrettigheder siden 1849, forklarer Pernille Boye Koch, der er lektor i offentlig ret ved Roskilde Universitet.
- Når det handler om forsamlings- og ytringsfrihed, så er der nogle ret snævre grænser for, hvornår man kan skride ind med et forbud, siger hun.
Faktisk har politiet en forpligtelse til at understøtte forsamlingsfriheden, og alene det, at demonstrationen kan skabe uro og moddemonstrationer er ikke i sig selv nok til, at politiet kan udstede et forbud.
Politiske budskaberPolitiet kan kun sætte en stopper for borgernes forsamlingsfrihed, hvis det vurderes, at den er til 'fare for den offentlige fred', som det formuleres i Grundlovens § 79.
- Så længe demonstrationen i sig selv ikke er voldelig, så kan politiet ikke gøre så meget og skal faktisk strække sig ret vidt for at beskytte forsamlingsfrihed, forklarer Pernille Boye Koch.
Hun peger også på, at Rasmus Paludan demonstrerer i sin rolle som partileder og med budskaber, der kan karakteriseres som politiske.
Et faktum, der faktisk sikrer ham og hans ligesindede meddemonstranter en endnu højere grad af beskyttelse.
- Det gør den her situation svær for politiet at håndtere, fordi der er tale om politiske ytringer, som i udgangspunktet er kernen af forsamlingsfriheden.
Dem skal man beskytte, uafhængigt af om man synes, at de er sympatiske, eller man bryder sig om dem i øvrigt.
- Derfor skal samfundet altså strække sig ret langt og også hoste op med rimelig mange politimæssige ressourcer, siger lektoren.
Midlertidige forbudRasmus Paludan ønskede egentlig at gentage gårsdagens demonstration på Blågårds Plads allerede i dag.
Det blev i går aftes afvist af politiet, der forbød ham at demonstrere på Nørrebro og i Københavns Nordvest-kvarter i 24 timer.
Et forbud, der også har ramt ham i dag, hvor han af Københavns Vestegns Politi har fået forbud mod at demonstrere i politikredsen frem til klokken 12 i morgen.
Usædvanlige tiltag fra politiets side, der går udover Rasmus Paludans forsamlingsfrihed, og som formentlig kun er mulige, fordi han er så ivrig en demonstrant.
- Det, der formentlig gør, at Københavns Politi godt kan komme afsted med sådan et forbud, er, at han har fået mulighed for at udtrykke og ytre det formål, der ligger til grund for demonstrationen for ganske nyligt (i går, red), siger Pernille Boye Koch.
Jurister i vildredeHun nævner den korsbærende Moses Hansen, der i 2002 demonstrerede på Nørrebro, som det nærmeste vi kommer en lignende sag.
Dengang afviste politiet at lade ham gentage sin demonstration med den begrundelse, at der ikke var ressourcer til igen at udkommandere 550 betjente så kort tid efter, at han demonstrerede første gang.
Rasmus Paludan har demonstreret mere end 50 gange sidste år og 18 gange i år, og den høje frekvens gør sagen unik, mener Pernille Boye Koch, der godt forstår, hvis statens jurister og grubler over fortolkningen af Grundloven i de her dage.
- Det er ret usædvanligt at lave så mange demonstrationer med så korte mellemrum, der skaber så meget uro.
Vi har ikke nogen praksis, vi kan læne os op ad, og det er svært at sige, hvordan vi derfor skal tolke Grundloven i den her situation.
- Så jeg forstår godt, at politi og myndigheder er lidt i vildrede med den her sag, siger hun.
FacebookTwitterKopier linkEmner:Politi|Demonstrationer|København|Københavns Vestegns Politi|Rasmus Paludan (advokat)




https://www.dr.dk/nyheder/udland/video-her-kollapser-notre-dames-ikoniske-spir

UdlandVIDEO Her kollapser Notre Dames ikoniske spirDen 856 år gamle katedral i Paris risikerer at brænde helt til jorden.
Af Jens Andersen15.
apr.
2019 kl.
22.
17 | opdateret 15.
apr.
2019 kl.
22.
51Bemærk: artiklen er mere end 30 dage gammelLæs opDen historiske Notre Dame-katedral i Paris brød tidlig mandag aften i brand.
Forfærdede parisere så til, mens flammerne omsluttede den over 856 år gamle bygning, der risikerer at brænde helt til jorden.
Den franske præsident, Emmanuel Macron, aflyste en planlagt tale til nationen, da han blev orienteret om branden i den katolske katedral, som han i stedet rettede sin opmærksomhed imod.
Læs også:Notre Dame-katedralen i Paris står i flammer: Præsident Macron på vej til kirkenSlukningsarbejdet pågår i skrivende stund stadig, og det er uvist, hvor meget - om noget - af den historiske katedral, der står til at redde.
Notre Dame er Paris' hovedkirke, og den er opført i årene 1163 til 1345.
Det gør den til en af de ældste bygninger i storbyen.
FacebookTwitterKopier linkEmner:Emmanuel Macron (politiker)|Frankrig|Paris|Brande




https://www.dr.dk/sporten/haandbold/kvindeligaen/semifinaledroemmen-lever-endnu-nfh-vinder-livsvigtig-kamp-mod

KvindeligaenSemifinaledrømmen lever endnu: NFH vinder livsvigtig kamp mod KøbenhavnNykøbing F.
Håndboldklub hentede tre sejr i træk i slutspillet, da holdet ude slog København Håndbold.
Kristina Kristensen fejrer sejren med Dione Housher , i baggrunden ses Emilie Westberg Slutspilskampen i kvindernes håndboldliga imellem København Håndbold og Nykøbing F.
Håndbold, på Frederiksberg mandag den 15.
april 2019.
.
 15.
apr.
2019 kl.
20.
26Bemærk: artiklen er mere end 30 dage gammelLæs opNykøbing F.
Håndbold hentede mandag sin tredje sejr i træk i slutspillet, og dermed skabte klubben spænding om semifinalepladserne i slutspilsgruppe 1.
Opgøret i HTH Ligaen mellem København Håndbold og Nykøbing blev således vundet af gæsterne med 34-29, og dermed har Nykøbing pludselig en mulighed for at nå en semifinale.
Klubben kan dog ikke selv afgøre tingene i den sidste gruppekamp hjemme mod TTH Holstebro, men er afhængig af hjælp fra Odense Håndbold, som er videre, men ikke er sikker på førstepladsen i gruppen endnu.
Odense mangler at møde TTH, inden det i sidste gruppekamp gælder mødet med københavnerne.
Odense har otte point på førstepladsen efter fire kampe, mens København og Nykøbing følger efter med henholdsvis syv og seks point for fem kampe.
Efter nederlag i de to første gruppekampe, så var det da også en glad Kristina Kristiansen, der satte ord på efter sejren.
Stillingen i gruppe A1.
Odense Håndbold – 4 kampe, 8 point2.
København Håndbold – 5 kampe, 7 point-----3.
Nykøbing Falster Håndbold – 5 kampe, 6 point4.
TTH Holstebro – 4 kampe, 0 point- Jeg er glad.
Vi har stadig chancen for at komme i semifinalen, og i dag skal vi bare nyde det.
Det er rart, at vi stadig lever, og at der stadig er et lille håb, siger Nykøbing-spilleren til TV2 Sport.
Også træner Jakob Larsen var glad for sejren.
- Det er en stor forløsning, da det er lang tid siden, at vi har vundet i denne her hal mod det her hold.
Vi har brug for hjælp til at komme videre, men det her var et godt første skridt.
- Vi skal gøre vores arbejde færdigt selv, og det kræver benhårdt arbejde, siger Jakob Larsen.
Gæsterne var foran 18-15 ved pausen efter 13-13 seks minutter før pausen.
I anden halvleg lagde Nykøbing F også bedst ud og kom foran 23-18 efter syv minutter.
Med sin tredje scoring efter pausen sørgede Dione Housheer for 24-18-føring, og hollænderen leverede et indspil til scoringen til 25-19.
Med 13 minutter igen var gæsterne foran 28-24, efter at københavnerne havde minimeret forspringet til to mål, og det trak op til en tæt afslutning på opgøret.
Sofie Amalie Olsen øgede dog til en føring på fem mål inden de sidste ti minutter, og med fem minutter igen var gæsterne foran 30-26 og formåede altså at tage den tredje sejr i træk i gruppespillet.
/ritzau/FacebookTwitterKopier link




https://www.dr.dk/sporten/fodbold/superliga/nedrykningsgyseren-lever-videre-agf-slaar-soenderjyske

SuperligaNedrykningsgyseren lever videre: AGF slår SønderjyskeAGF er snublende nær overlevelse i Superligaen, efter at holdet vandt 1-0 over Sønderjyske på udebane.
15.
apr.
2019 kl.
21.
11 | opdateret 15.
apr.
2019 kl.
21.
52Bemærk: artiklen er mere end 30 dage gammelLæs opAGF er særdeles tæt på at sikre endnu en sæson i Superligaen, mens Sønderjyske går en nervepirrende fremtid i møde i de næste runder.
Det stod klart, da AGF mand vandt 1-0 på udebane over Sønderjyske i tredje runde i pulje 1 i nedrykningsspillet i Superligaen.
Dermed har AGF således 38 point på puljens førsteplads, mens Sønderjyske er nummer tre med 29 point.
Puljens øvrige hold, Horsens og Vejle, har henholdsvis 32 og 29 point, og der resterer tre spillerunder.
I mandagens opgør var Sønderjyske i store perioder ellers det dominerende mandskab, men AGF slog kynisk til med et mål lige før pausen.
Fra kampens indledning satte Sønderjyske sig således på opgøret, og det var tydeligt, at hjemmeholdet ønskede at revanchere indsatsen fra det seneste 1-4-nederlag mod Vejle.
Burde have scoretIsær sønderjydernes Peter Christiansen var en trussel for udeholdets forsvar, og efter 21 minutter fik angriberen en stor chance for at bringe Sønderjyske i front.
Christiansen fik bolden i helt fri position, men han sparkede lige på AGF-målmand Kamil Grabara.
Sønderjyske fortsatte presset mod gæsternes mål, men efter 40 minutter slog AGF kynisk til.
Casper Højer Nielsen slog et skarpt indlæg ind til angriber Patrick Mortensen, som elegant flugtede bolden i mål til 1-0.
Sønderjyske forsøgte ihærdigt at kæmpe sig tilbage i opgøret, og holdet formåede i lange perioder at presse AGF langt tilbage på banen.
Presset var tæt på at udmønte sig i en scoring efter 87 minutters spil, da forsvarer Kees Lujickx fik en stor mulighed, men hollænderen sparkede lige på Kamil Grabara.
AGF havde ikke meget at byde på rent offensivt, men holdet formåede at forsvare sig til en snæver 1-0-sejr, som må give fodboldmæssig ro i Aarhus.
/ritzau/FacebookTwitterKopier linkEmner:AGF|SønderjyskE|Fodbold|Vejle|Aarhus




https://www.dr.dk/nyheder/politik/ukendt-venstre-mand-tager-kampen-op-mod-mette-frederiksen-baade-haarder-og-stoejberg

PolitikUkendt Venstre-mand tager kampen op mod Mette Frederiksen: Både Haarder og Støjberg sagde nejErhvervsmanden Thomas Thomsen erstatter Søren Gade i Aalborg.
Det ukendte Venstre-håb i Aalborg går efter mindst 5.
000 stemmer ved det kommende folketingsvalg.
(© (c) DR)Af Emil Søndergård Ingvorsen, Therese Rokkjær Birch, Uffe Tang og (Video) Kasper Duncan Gram15.
apr.
2019 kl.
21.
59Bemærk: artiklen er mere end 30 dage gammelLæs opNår nordjyderne inden længe skal til stemmeurnerne, så er der særligt en stemmesluger, som ikke længere vil være at finde på listen over folketingskandidater.
Venstres Søren Gade stormede ind i Folketinget i 2015 med 29.
000 stemmer, men denne gang må partiet undvære hans stemmer.
Han søger nemlig i stedet mod parlamentet i EU.
Derfor har Venstre længe forsøgt at finde en erstatning for den populære Gade, men partiet har måtte indse, at det ikke har været helt nemt.
For ved dette valg skal Venstres kandidat blandt andet konkurrere mod Socialdemokratiets formand, Mette Frederiksen, der denne gang stiller op i Aalborg.
Læs også:Mette Frederiksen vender hjem til Nordjylland: Kredsformand regner med at få en statsministerMen for under to måneder siden kom der endelig et gennembrud.
Ind fra kulden kom en helt ukendt kandidat, som de færreste har hørt om før - erhvervsmanden Thomas Thomsen.
Og Thomas Thomsen er da også helt klar over, at der venter ham en stor opgave, da DR Nyheder besøger ham på hans arbejdsplads i Aalborg.
Jeg har det sådan, at jeg minimum skal have 5.
000 stemmer, og får jeg over 10.
000, så vil jeg bliver rigtig glad.
Så er jeg nok også sikker på at komme indThomas Thomsen, VenstreFor mens Mette Frederiksen allerede har fået opstillet kæmpestore billboards i Aalborg og omegn, så har Venstre-manden først lige modtaget sine første valgpjecer og har endnu ikke været på gaden.
Mette Frederiksen har stor kendisfaktor- Jeg tror ikke, at jeg slår Mette Frederiksen, for hun har trods alt så stort et navn og har en stor kendisfaktor.
Og så må vi bare erkende, at Nordjylland er meget rødt, hvor særligt Aalborg og Frederikshavn er meget socialdemokratiske, siger Thomas Thomsen, der dog er klar til at tage kampen op.
- Der er lidt Pippi Langstrømpe i mig.
Når man får at vide, at noget ikke kan lade sig gøre, så skal man bevise, at det kan det godt.
Og mon ikke, at Thomas Thomsen får brug for Pippi Langstrømpes styrke og ukuelighed, hvis han skal vinde vælgernes gunst.
DR Nyheder foretog nemlig en helt uvidenskabelig rundspørge i det centrale Aalborg, som helt tydeligt viste, at Venstre-løven endnu ikke har sat sig i bevidstheden hos aalborgenserne.
Søren Gade til gengæld - ham var der ingen, der var i tvivl om, hvem var.
Regner med mindst 5.
000 stemmerThomas Thomsen var langt fra førsteprioritet til at tage tøjlerne efter Søren Gade.
Velkendte navne som Inger Støjberg og Bertel Haarder har været spurgt om den ledige plads i Aalborg Vestkredsen.
Man kan sige, at jeg ikke har haft den bedste forberedelse, men jeg har 25 års erhvervserfaring, og er det måske ikke en bedre forberedelse end 25 år på Christiansborg.
Thomas ThomsenI november sidste år kom der endelig skred i tingene.
Valget faldt på den 70-årige Ole Friis, der er næstformand i kommuneforeningens bestyrelse i Aalborg.
- Hvis man beder mig om en opgave i Venstre, så siger jeg ikke nej til noget som helst.
Da jeg fik henvendelsen, tænkte jeg i fem til ti minutter og besluttede: Det er da en udfordring, siger han i dag om henvendelsen fra Venstre dengang.
Der gik dog ikke længe, før idéen om Ole Friis som udfordrer til Mette Frederiksen blev droppet.
Blot 17 dage efter blev der i kredsbestyrelsen givet håndslag på, at han alligevel ikke var den rette og så fortsatte jagten.
Derfor endte stafetten hos Thomas Thomsen, der mildest talt ikke har haft den bedste forberedelse og ikke har erfaring fra landspolitik.
Det lader han sig dog ikke kue af.
- Man kan sige, at jeg ikke har haft den bedste forberedelse, men jeg har 25 års erhvervserfaring, og er det måske ikke en bedre forberedelse end 25 år på Christiansborg, spørger han.
Søren Gade fik 29.
000 personlige stemmer sidste gang – hvor mange af dem skal du have?
- Jeg har det sådan, at jeg minimum skal have 5.
000 stemmer, og får jeg over 10.
000, så vil jeg blive rigtig glad.
Så er jeg nok også sikker på at komme ind, siger han.
Tror du på, det er realistisk?
- Jeg tror i hvert fald på, at jeg bliver valgt, for ellers bør man ikke stille op.
Og hvis jeg ikke gør det nu, så håber jeg på næste valg.
Det er også en del af aftalen, at jeg skal arbejde på mit navn og mit brand som politiker.
Men jeg håber at komme og lege med allerede nu og her, siger Thomas Thomsen.
Det er senest 17.
juni, at vælgerne i Nordjylland skal beslutte, om de vil sætte krydset ved Thomas Thomsen, Mette Frederiksen eller en helt tredje.
FacebookTwitterKopier linkEmner:Aalborg|Bertel Haarder (politiker)|Inger Støjberg (politiker)|Socialdemokraterne|Valg og folkeafstemninger




https://www.dr.dk/nyheder/indland/tidligere-hospitalschef-droppede-pensionistlivet-til-fordel-et-job-bag-kassen-i-irma

IndlandTidligere hospitalschef droppede pensionistlivet til fordel for et job bag kassen i Irma: 'Jeg vil være rollemodel for ældre i job'74-årige Flemming Rosleff er en af dem, der har valgt at fortsætte arbejdslivet efter pensionsalderen.
Den tidligere læge Flemming Rosleff valgte som 67-årig at søge et job som kassemedarbejder i Irma i Vanløse.
Af Julie Johanne Knudsen15.
apr.
2019 kl.
20.
00 | opdateret 16.
apr.
2019 kl.
09.
36Bemærk: artiklen er mere end 30 dage gammelLæs op- Vil du have bonen med?
Dét spørgsmål stiller Flemming Rosleff et sted mellem seks og 600 gange om dagen, når han betjener kunder i supermarkedet Irma på Godthåbsvej i Vanløse.
Kunderne er vilde med den 74-årige mand bag kassen, som de har nomineret til 'Danmarks sødeste kassedame' i ugebladet Hjemmets årlige konkurrence.
Det virkelig noget, jeg glæder mig til at stå op til hver morgen.
Flemming Rosleff, kassemedarbejder i Irma.
Men hans gode servicegen stammer ikke fra arbejdet i detailhandlen.
For syv år siden vinkede Flemming Rosleff farvel til mange års arbejde som læge- og hospitalsdirektør.
Og i stedet for at trække sig tilbage på pension, valgte han at søge et job i den lokale Irma-butik.
- Nu hvor jeg ikke ville være så hæsblæsende i min aktivitet længere, tænkte jeg, at det kunne være meget sjovt at se, hvordan kontakten til kunderne i en dagligvarebutik var, siger han til P1 Morgen.
Flemming Rosleff har ikke fortrudt, at arbejdet som læge blev skiftet ud med at scanne varer og betjene kunder.
- Det er virkelig noget, jeg gerne står op til hver morgen.
Jeg glæder mig faktisk til at møde de kunder, jeg har, siger han.
Flemming Rosleff er ikke den eneste, der vælger at forlænge arbejdslivet i stedet for at læne sig tilbage i sofaen.
Ifølge en ny undersøgelse fra Dansk Industri arbejder dobbelt så mange efter folkepensionsalderen som for ti år siden.
I 2018 valgte 86.
000 personer, der havde rundet 65 år og dermed kunne trække sig tilbage og leve som pensionister, at blive ved med at arbejde.
Det er 43.
500 flere end for 10 år siden.
Ved siden af jobbet som kassemedarbejder driver Flemming Rosleff sit eget konsulentfirma, og han arbejder tilmed også i et fitnesscenter.
I grafen nedenfor ses antallet af personer, der valgte at arbejde efter pensionsalderen i 2008 i forhold til 2018.
Rollemodel for ældre i arbejdeSom 67-årig blev han kassemand, og nu kender han både til familieliv og præferencer blandt stamkunderne i Irma.
Arbejdet bag kassen kan han kun anbefale til andre ældre, der ikke er færdige med arbejdsmarkedet.
- Jeg vil meget gerne være en rollemodel for ældre, som nærmer sig pensionsalderen og tænker, om man nødvendigvis skal sætte sig ned i en stol og slappe af.
Som læge vil jeg sige, at det skal man passe på med, siger Flemming Rosleff og griner.
Med hans mangeårige erfaring som læge bliver han da også af og til spurgt ind til nedgroede negle eller andre sundhedsproblemer.
Og den nærkontakt, han har med kunderne, er guld værd.
- Jeg har faktisk mere menneskekontakt i Irma end som læge.
Og det har lært mig at være på tomandshånd i meget kort tid og samtidig huske, hvad de forskellige mennesker har af bekymringer og glæder, så jeg kan fortsætte samtalen næste gang.
Og det tror jeg er til glæde for begge parter, siger han.
Udover at være opmærksom på kundernes behov har han tillært sig et trick med at folde kundernes kassebon sirligt to gange, så den passer perfekt i pengepungen.
Om den ekstra service har givet gevinst vil vise sig inden længe, hvor Danmarks sødeste kassedame skal kåres.
Her håber Flemming Rosleff håber på at kunne løbe af med endnu en titel til det brede cv.
FacebookTwitterKopier linkEmner:Irma|Erhverv|Dansk Industri|Supermarkeder|Vanløse




https://www.dr.dk/nyheder/indland/laes-svarene-saadan-jagtede-drs-journalister-dansk-topterrorist






https://www.dr.dk/nyheder/indland/basil-hassan-bag-omfattende-terrorplan-passagerfly-skulle-spraenges-i-luften

IndlandBasil Hassan bag omfattende terrorplan: Passagerfly skulle sprænges i luftenI flere år testede Basil Hassans gruppe sikkerheden i forskellige lufthavne.
Det bekræfter flere kilder over for DR.
Danske Basil Hassan har ifølge efterretningskilder været med til at planlægge et terrorangreb på et passagerfly.
Af Mette Mayli Albæk, Sara Munck Aabenhus, Troels Kingo, Puk Damsgård og Jens Vithner15.
apr.
2019 kl.
21.
45Bemærk: artiklen er mere end 30 dage gammelLæs opDen danske terrorist Basil Hassan har i flere år været på USA's terrorliste mistænkt for at planlægge terrorangreb i Vesten.
Det har aldrig været fremme, hvad efterretningstjenester mener, at Basil Hassan konkret har været involveret i.
DR kan nu i dokumentaren 'Dronekrigeren' afsløre, at Basil Hassan var en af bagmændene bag et mislykket terrorangreb på et passagerfly med 400 passagerer fra Sydney til Abu Dhabi.
Angrebet blev ikke udført, men angiveligt kun fordi, at en taske med en hjemmelavet bombe vejede for meget på bagagebåndet.
Læs også:Flygtet IS-fange: Jeg skulle lokke Basil Hassan i en fældeResearchede på sikkerhedenFlere efterretningskilder bekræfter over for DR, at Basil Hassan var en del af en gruppe i Islamisk Stats selvudråbte hovedstad Raqqa, der i 2016 og 2017 testede luftfartssikkerheden i en række lande.
Fra Raqqa sørgede Basil Hassan sammen med andre for, at der blev sendt pakker fra blandt andet Tyrkiet og Maldiverne med en række forskellige fly.
På den måde kunne gruppen teste, hvad de kunne få igennem sikkerhedskontrollen og finde huller i luftfartssikkerheden for at placere sprængstof ombord på et fly.
Sprængstoffer, der skulle detoneres, når flyet var i luften.
Testpakkerne har Basil Hassan været med til at sende til blandt andet Qatar, England, Tyskland og USA.
Men det var et plot i Australien, hvor Basil Hassan og hans gruppe kom tæt på at lykkes med deres foretagende.
Sprængstoffer i en kødhakkerForud for den 15.
juli 2017 modtog en IS-sympatisør i Australien en pakke, som Basil Hassans gruppe i Islamisk Stat havde sørget for blev sendt til ham fra Tyrkiet med fragtfirmaet DHL.
Beskrivelserne her kommer fra de australske myndigheder og indgår i en retssag, der kører netop i disse uger i Australien mod et australsk brødrepar.
Pakken indeholdt ting, som det australske brødrepar skulle bruge til at forsøge at sprænge et fly i luften angiveligt med sprængstoffet PETN, der er eksplosivt selv i små mængder.
Præcis, hvad der var i pakken, er uvist, men de personer, som var i kontakt med Basil Hassans gruppe havde ifølge de australske myndigheder en plan.
Planen var at fylde sprængstof ned i en kødhakker, pakke kødhakkeren i en taske og tage tasken med ombord på en flyafgang fra Sydney til Abu Dhabi.
Oplysningerne bekræftes af danske efterretningskilder.
Og den 15.
juli 2017 var alt ifølge australsk politi klar.
Men i lufthavnen i Sydney skete der ifølge de australske myndigheder det lavpraktiske, at tasken med bomben vejede for meget og blev afvist ved check-in skranken.
Ifølge nyhedsdækningen i Australien var det udelukkende overvægten, der gjorde, at tasken ikke kom ombord på flyet.
Også i den danske efterretningstjenester anser man det ifølge DR's oplysninger for heldigt, at tasken havde overvægt.
Danmark var involveret i opklaringDa tasken blev afvist på grund af overvægt, tog den ene bror tasken med sig hjem igen, hvor bomben ifølge politiet blev desarmeret, så den ikke kunne sprænge i luften.
Australsk politi mener, at det australske brødrepar herefter, instrueret af Basil Hassans gruppe i Raqqa, gik i gang med at planlægge et giftgasangreb, der skulle ramme blandt andet den offentlige transport i Australien.
Angrebet med giftgas lykkedes dog ikke, for 11 dage efter flyafgangen fra Sydney mod Abu Dhabi blev Australien advaret af en udenlandsk efterretningstjeneste og tre dage senere blev de to brødre anholdt.
DR har talt med adskillige kilder i ind- og udland.
Ifølge DRs oplysninger var det blandt andet efterretninger fra den danske udenrigsefterretningstjeneste, FE, der førte til anholdelserne i Australien.
Læs også:I formodet netværk med Basil Hassan: Terrormistænkt dømt for millionsvindelFrygtede angreb på dansk jordMen det er ikke kun i udlandet, at efterretningstjenesterne har frygtet angreb planlagt af Basil Hassan.
Flere kilder fortæller til DR, at danske myndigheder på et tidspunkt er bekymrede for, om blandt andre Basil Hassan er ved at planlægge terror på dansk jord.
Danske efterretningstjenester har haft kendskab til nogle billeder, hvor der indgår en Christiania-cykel og en trappenedgang, der kunne ligne nedgangen til Nørreport Station.
Ifølge flere kilder betød efterretningerne, at der i en overgang var øget sikkerhed ved Nørreport Station.
Der er ikke tale om et konkret afværget angreb, men ifølge DR's oplysninger har politiet tolket billederne som en slags brainstorm over, hvor et netværk kunne lave et angreb i Danmark og hvordan.
Terrorforsker Magnus Ranstorp mener, at historien fortæller, at alt der potentielt kan handle om Basil Hassan bliver taget meget seriøst.
- På grund af hans høje placering i IS-hierakiet, så tager man alle efterretninger meget alvorligt.
Derfor må man være fysisk tilstede og også informere andre myndigheder, så intet bliver overladt til tilfældighederne, siger Magnus Ranstorp, leder af terrorforskningen ved svenske forsvarshøjskole.
Sigtet i en dansk terrorsagBasil Hassan kom i politiets søgelys i 2013, hvor han ifølge politiet forsøgte at dræbe historiker og islamkritiker Lars Hedegaard.
Herefter forsvandt Basil Hassan ud af landet og blev ifølge flere efterretningstjenester siden centraltplaceret i terrororganisationen Islamisk Stat.
I efteråret 2018 blev Basil Hassan sigtet i en dansk terrorsag, hvor et netværk ifølge dansk politi har forsynet Islamisk Stat med droner i en periode på fem år.
Basil Hassan blev i 2017 meldt dræbt, men hans død er aldrig officielt bekræftet og danske myndigheder arbejder ud fra, at han kan være i live.
DR har forelagt oplysningerne om Basil Hassans terrorplanlægning for Basil Hassans forsvarsadvokat, Thorkild Høyer.
Han ønsker ikke at kommentere oplysningerne om Christiania-cyklen eller terrorplanen i Australien.
Thorkild Høyer understreger, at hans klient nægter sig skyldig i at have skaffet droner til Islamisk Stat.
- Der er en verserende retssag, hvor min klient har de sædvanlige rettigheder, der følger med at være sigtet i en retsstat, herunder at han ikke skal dømmes af en folkedomstol, siger Thorkild Høyer.
Læs også:Bag om ‘Dronekrigeren - Danmarks farligste terrorist: Sådan er historien blevet tilFacebookTwitterKopier linkEmner:Australien|Terrorisme|Abu Dhabi|Syrien|Retsvæsen




https://www.dr.dk/sporten/tennis/stortalentet-tauson-droemmer-om-verdenstronen-og-grand-slam-titler

TennisStortalentet Tauson drømmer om verdenstronen og Grand Slam-titlerClara Tauson har spillet sin første WTA-kamp og drømmer om mange flere.
Hun går efter at blive verdens bedste.
Clara Tauson fortæller om sin karriere i et pressemøde i København, mandag den 15.
april 2019.
.
 15.
apr.
2019 kl.
18.
52Bemærk: artiklen er mere end 30 dage gammelLæs opI januar vandt hun Australian Open for juniorer, og siden er hun gået fra sejr til sejr, indtil hun i sidste uge løb ind i årets tredje nederlag.
Det skete, da den 16-årige danske tennisspiller Clara Tauson deltog i sin første WTA-turnering.
På trods af nederlaget i første runde lægger den unge dansker ikke skjul på, at hendes drøm er at nå til tops i tennissporten.
- Jeg drømmer om at blive nummer et i verden og vinde en masse grand slam-turneringer, siger hun i forbindelse med et pressemøde i København mandag.
I karrierens første kamp i en WTA-turnering måtte hun efter en tæt kamp bøje sig for russiske Evgeniya Rodina, der vandt med cifrene 7-6, 2-6 og 5-7.
Oplevelsen har dog sat sig fast, og Clara Tauson håber at spille flere seniorturneringer allerede i år, og mens Caroline Wozniacki fortsat spiller med i verdenstoppen, så er Clara Tauson uden tvivl dansk tennis' næste store navn på kvindesiden.
Danskerne på verdensranglistenKvinder12.
Caroline Wozniacki381.
Clara Tauson687.
Karen BarritzaHerrer230.
Mikael Torpegaard477.
Frederik Løchte NielsenHerredouble46.
Frederik Løchte NielsenTauson har allerede hentet de første titler på et lidt lavere seniorniveau, men efter at have oplevet det øverste niveau, drømmer hun om flere invitationer til tennis på første klasse.
- Jeg afventer nogle wildcards, fordi jeg helt klart gerne vil spille med i de store turneringer.
Jeg håber, der kommer lidt flere invitationer end den, jeg fik i Schweiz.
- Jeg må kun spille et bestemt antal turneringer, fordi jeg kun er 16 år.
Jeg har allerede spillet et par seniorturneringer, så det skal gøres op med juniorturneringerne, siger hun.
Et højere niveauNår Clara Tauson møder tennisspillere, der kan have flere års erfaring i seniorturneringer er forskellen stor, når hun sammenligner med juniorturneringer.
- Seniorturneringerne er på et højere niveau, og det kan jeg godt mærke, fordi det er mere intensivt, og der bliver ikke lavet ligeså mange fejl.
Man skal være på hele tiden i forhold til i juniorturneringer, siger hun.
Søren Tauson, der er far og træner, er stolt over sin datters præstation, og når han forbereder Clara på turneringerne, taler de ikke om modstandernes vante rammer i seniorrækkerne.
- Det handler om at få hende til at føle sig hjemme og nyde øjeblikket.
For det er på den måde, at hun kan spille sin egen bedste tennis uden at tænke for meget, siger Søren Tauson.
Selv om far og datter håber på flere seniorturneringer i år, er det svært med planlægningen, da det er begrænset, hvor mange turneringer, den unge tennisstjerne må være med i.
- Der er tiltrådt en ny struktur i år, og det gør det svært at planlægge turneringerne.
Vi kan kun lave planer fire uger frem.
- Nu har hun heldigvis gjort det rigtig godt, så hun er kommet op på ranglisterne, men hun mangler lige stadig lidt, før vi rigtig kan planlægge langt ude i fremtiden, siger Søren Tauson.
/ritzau/FacebookTwitterKopier link




https://www.dr.dk/nyheder/udland/800-aars-historie-opslugt-af-flammer-notre-dame-katedralen-brudt-i-brand

Udland800 års historie opslugt af flammer: Notre Dame-katedralen brudt i brandDen ikoniske bygning i den franske hovedstad er et af byens vartegn.
Af Mark Lindved Norup15.
apr.
2019 kl.
19.
15 | opdateret 15.
apr.
2019 kl.
21.
24Bemærk: artiklen er mere end 30 dage gammelLæs opDer er udbrudt brand i Notre Dame-katedralen i Paris.
Det oplyser en talsmand fra det franske brandvæsen ifølge Reuters.
På billeder og videoer ses en tyk søjle af røg stige til vejrs over kuplen, og der er flammer i de to klokketårne, siger et øjenvidne til Reuters.
Video på Twitter viser, hvordan kirkens spir er kollapset under branden.
En talsmand for kirken siger, at træskelettet også brænder, og at det formentlig ikke står til at redde.
Uvurderlig arvNotre Dame huser også adskillige kunstværker, der udgør "en uvurderlig arv" ifølge den franske historiker Camille Pascal.
- I 800 år har katedralen våget over Paris.
Glædesfyldte og triste begivenheder er i århundreder blevet markeret af Notre Dames klokker, siger han til det franske medie BFM.
Artiklen fortsætter under billederne.
Billeder fra fransk tv viser, at tårnet er omspændt af flammer, men der er foreløbig ingen meldinger fra politiet om, hvad der har startet branden, skriver dpa.
 Der er renoveringsarbejde i gang i kirken, og branden kan muligvis være opstået under dette arbejde, oplyser brandvæsnet til avisen Libération.
 Branden brød ifølge øjenvidner ud klokken 18.
50.
 Paris' bormester, Anne Hidalgo, betegner det somn "en forfærdelig brand".
 Ifølge tv-stationen BFMTV er folk blevet evakueret fra den ø i Seinen, hvor Notre Dame ligger, og der er etableret en omfattende sikkerhedszone.
 Kirken er et af den franske hovedstads vartegn.
 Røg stiger til vejrs over katedralen.
1 / 7Billeder fra fransk tv viser, at tårnet er omspændt af flammer, men der er foreløbig ingen meldinger fra politiet om, hvad der har startet branden, skriver dpa.
1 / 7Der er renoveringsarbejde i gang i kirken, og branden kan muligvis være opstået under dette arbejde, oplyser brandvæsnet til avisen Libération.
2 / 7Branden brød ifølge øjenvidner ud klokken 18.
50.
3 / 7Paris' bormester, Anne Hidalgo, betegner det somn "en forfærdelig brand".
4 / 7Ifølge tv-stationen BFMTV er folk blevet evakueret fra den ø i Seinen, hvor Notre Dame ligger, og der er etableret en omfattende sikkerhedszone.
5 / 7Kirken er et af den franske hovedstads vartegn.
6 / 7Røg stiger til vejrs over katedralen.
7 / 7Brandvæsenet har igangsat en stor operation, og bystyret meddeler på Twitter, at området omkring katedralen er ved at blive ryddet for mennesker.
Franske medier rapporterer, at ilden ifølge brandvæsenet kan udspringe af et større renoveringsarbejde, der foregår i katedralen i øjeblikket.
Præsidenten har aflyst taleAlle franske medier er gået i breaking og i området rundt om katedralen står mange franskmænd og turister, selvom politiet har bedt alle forlade området.
Notre Dame besøges hvert år af millioner af turister.
Ifølge det franske nyhedsmedie La Chaîne Info blev branden meldt kl 18.
50.
Der er endnu ikke overblik over omfanget.
Politiet meddeler dog, at der ikke umiddelbart er registreret nogen dødsfald i forbindelse med branden,Præsident Emmanuel Macron skulle mandag aften have talt til nationen om, hvordan han vil reagere på de seneste måneders store demonstrationer i Frankrig, Han meddeler, at han aflyser sin tale på grund af storbranden i Notre Dame.
Napoleon og HugoPå Twitter sender Emmanuel Macron en tanke til landets mange katolikker.
"Som mine landsmænd er jeg trist over at se denne del af os brænde", skriver han blandt andet.
Macron har i stedet valgt at tage ud til den brændende katedral, oplyser en af hans talsmænd ifølge Reuters.
Notre Dame er Paris' hovedkirke, og den er opført i årene 1163 til 1345.
Det gør det til en af de ældste bygninger i storbyen.
I 1804 blev Napoleon kronet til kejser i kirken, og den danner også ramme om handlingen i forfatteren Victor Hugos roman Klokkeren fra Notre Dame fra 1831 om sigøjnerpigen Esmeralda og klokkeren Quasimodo.
FacebookTwitterKopier linkEmner:Emmanuel Macron (politiker)|Twitter|Frankrig|Brande|Paris




https://www.dr.dk/sporten/oevrig/liste-tiger-tilbage-paa-tronen-her-er-otte-andre-mindevaerdige-comebacks-i-sportens

Øvrig sportLISTE Tiger tilbage på tronen: Her er otte andre mindeværdige comebacks i sportens verdenMonica Seles, Michael Jordan og Andre Agassi har alle leveret bemærkelsesværdige comebacks.
Af Niklas Brandt Pedersen15.
apr.
2019 kl.
19.
30Bemærk: artiklen er mere end 30 dage gammelLæs opDer er ikke noget at sige til, hvis sportsfans verden over fik lidt våde øjne, da Tiger Woods søndag aften vandt sin første major i 11 år.
Få ting kan nemlig samle folk som en rigtig god comebackhistorie.
Tiger Woods er ikke den første, der er kommet tilbage efter svære og mørke tider.
Her har vi samlet otte af sportens største comebacks.
1Monica Seles, tennisspillerMonica Seles var på toppen af karrieren i 1993.
Nummer 1 på verdensranglisten og ottedobbelt Grand Slam-vinder.
Men på et splitsekund blev alt forandret under en kvartfinalekamp ved en turnering i Hamborg.
En sindsforvirret mand løb nemlig ind på banen og stak Seles i ryggen med en kniv foran de chokerede tilskuere.
Efter angrebet vendte den jugoslavisk-amerikanske tennisstjerne først tilbage til tennisbanen over to år senere.
Selvom hun aldrig blev den samme spiller efter knivoverfaldet, så lykkedes det alligevel for hende at fuldende sit flotte comeback med en imponerende Grand Slam-sejr i Australian Open, som du kan se i videoen her.
2Michael Jordan, basketballspillerMillioner af tv-seere sad måbende tilbage efter tidens vel nok største sportsstjerne i oktober 1993 annoncerede sit stop fra basketball.
Men den tredobbelte NBA-mester Michael Jordan var ikke færdig med at overraske.
Kort tid efter skrev han nemlig under på en kontrakt med et baseballhold fra en af de lavere amerikanske rækker.
Jordan kunne dog ikke helt holde sig fra basketballbanen, for halvandet år senere gjorde han comeback i NBA hos Chicago Bulls, hvor han var med til at vinde yderligere tre mesterskaber.
Faktisk stoppede Jordan karrieren og gjorde comeback endnu engang i starten af det nye årtusinde.
Dengang var det dog knap så succesfuldt.
3Muhammad Ali, bokserVerdenshistoriens mest berømte slagsbror var ikke en fan af krig.
I 1966 blev Muhammad Ali indkaldt til hæren, hvor han skulle tjene sit land som soldat i Vietnamkrigen.
Verdensmesteren nægtede dog, og det fik store konsekvenser for den karismatiske stjernebokser.
Han fik nemlig frataget både sit pas og bokselicens, og derfor boksede Ali ingen kampe i over tre år.
Da han vendte tilbage til ringen i 1970 viste han dog hurtigt, at der ikke var groet mos på handskerne.
I 1974 vandt han boksehistoriens nok mest berømte kamp, da han i Zaire slog George Foreman i den såkaldte ”Rumble in the Jungle” og igen kunne kalde sig verdensmester i sværvægt.
4Lis Hartel, dressurrytterLis Hartel var en af dansk ridesports allerstørste navne i starten af 1940’erne.
Men i 1944 fik hun konstateret den frygtelige virussygdom polio og genvandt aldrig sin fulde førlighed.
Alligevel trodsede hun alle odds og kom tilbage på ryggen af hesten Jubilee, og ved OL i 1952 og 1956 imponerede hun i stor stil og snuppede sølv i dressur.
5Andre Agassi, tennisspillerDet var et fald fra tinderne af de helt store, da tennisstjernen Andre Agassi i slutningen af halvfemserne dalede fra toppen af verdensranglisten til en placering som nummer 141.
Amerikaneren var plaget af store personlige problemer og har blandt andet senere indrømmet brug af stoffet amfetamin i perioden.
Agassi fik dog karrieren tilbage på sporet efter et par år, og i 1999 kom forløsningen med to Grand Slam-sejre i French Open og US Open.
Du kan se højdepunkter fra US Open-finalen i videoen herover.
Agassi endte faktisk med at vinde flere Grand Slam-turneringer efter sit comeback end før, og ved karrierestoppet i 2006 havde han otte af de vigtigste tennispokaler stående i trofæskabet.
6Carsten Mogensen, badmintonspillerDer var rød alarm, da OL-sølvvinderen Carsten Mogensen under hold-EM i Rusland faldt om på sit hotelværelse med en hjerneblødning, der krævede en risikabel hasteoperation.
Men på rekordtid gjorde Mogensen ikke kun comeback til livet, men også til badmintonbanen.
Og bare otte måneder efter hjerneblødningen kunne han sammen med doublemakkeren Mathias Boe igen løfte et Super Series-trofæ ved French Open.
Se Mogensen fortælle om den turbulente tid i indslaget herover.
7Niki Lauda, Formel 1-kørerDen østrigske Formel 1-stjerne Niki Lauda var en kører, der fejrede store sejre ved at presse sin bil til det alleryderste.
Men under et løb på Nürburgring blev det alligevel for meget.
Laudas Ferrari-racer skred ud i et sving og brød i brand, da den ramte barrieren.
Østrigeren kunne ikke komme væk fra ilden og blev alvorligt forbrændt i ansigtet.
Men bare seks uger efter den livsfarlige ulykke var Lauda tilbage i sædet.
På mirakuløs vis missede han kun to Grand Prix’er.
Østrigeren vandt to verdensmesterskaber i motorsportens kongeklasse efter sin ulykke.
8Magic Johnson, basketballspillerAllerede inden Michael Jordans chokstop i 1993 var basketballverdenen faktisk allerede blevet rustet til at modtage gigantiske nyheder.
En rutinemæssig helbredsundersøgelse inden NBA-sæsonstarten i 1991 afslørede nemlig, at af en af ligaens største stjerner var blevet ramt af HIV.
Los Angeles Lakers-legenden Earvin ”Magic” Johnson indstillede straks karrieren og spillede ikke en NBA-kamp i over fire år.
Men i 1996 kunne lysten til basketball ikke holdes nede længere, og Magic Johnson snørede endnu engang basketballskoene.
På trods af sin lange tid uden for banen leverede amerikaneren en imponerende comebacksæson, hvor han blandt andet scorede 15 point i snit pr.
kamp.
Efter sæsonen trak Johnson sig endnu engang tilbage efter en karriere, der bød på fem NBA-mesterskaber.
FacebookTwitterKopier linkEmner:Michael Jordan (basketballspiller)|Niki Lauda (racerkører)|Tennis|USA|Basketball




https://www.dr.dk/nyheder/regionale/nordjylland/600-haandvaerkere-ved-stort-sygehusbyggeri-men-kun-faa-sager-om-social

Nordjylland600 håndværkere ved stort sygehusbyggeri – men kun få sager om social dumpingFagbevægelsen 3F er positivt overrasket over arbejdsforholdene på byggeplads.
Gravearbejdet til det nye storsygehus ved Aalborg begyndte i 2013.
Seks år efter er byggeriet snart færdigt.
Af Klaus Videbæk og Martin Møller Geertsen15.
apr.
2019 kl.
19.
18Bemærk: artiklen er mere end 30 dage gammelLæs opLige nu holder mange påskeferie, men normalt vrimler det med håndværkere og entreprenører under solen ved byggeriet af det nye storsygehus i udkanten af Aalborg.
I alt 600 mand fra 80 forskellige firmaer er i gang, så der er mange at holde styr på.
Men foreløbigt er kun ganske få blevet taget i at have folk ansat under dårlige arbejdsforhold og med lønninger langt under overenskomsterne.
Dokumenter fra 3F viser, at der blot har været ni mindre sager på byggeriet, som blev startet tilbage i 2013.
Det er en megastor byggeplads, og derfor er det også vigtigt for os, at vi har et godt arbejdsmiljø.
Niels Uhrenfeldt, projektdirektørHeraf har en enkelt af dem betydet, at en arbejdsgiver er blevet afkrævet en bod på 32.
000 kroner, men det er intet at regne i forhold til sygehusbyggeriet i Gødstrup i Midt- og Vestjylland, hvor der er betalt bod for over halvanden millioner kroner.
- Set i forhold til de andre sygehusbyggerier og den polemik, der har været omkring dem, er jeg lidt målløs over, at det er lykkes at holde stien så ren, siger John Andersen, faglig sekretær i 3F.
Arbejdsmiljø er vigtigt for osI forbindelse med byggeriet har der været et tæt samarbejde mellem byggeledelse, bygherre og de faglige organisationer, og det er en af forklaringerne på, at så få øjensynligt snyder.
Det mener Niels Uhrenfeldt, projektdirektør ved Nyt Aalborg Universitetshospital, som byggeriet foreløbigt kaldes.
- Det er en megastor byggeplads, og derfor er det også vigtigt for os, at vi har et godt arbejdsmiljø.
Der kommer ikke nogen ind på den her byggeplads, før de har været gennem et tre timer langt introduktionskursus, hvor de får at vide, hvordan reglerne er på byggepladsen, og hvordan de skal færdes, siger han.
Derudover er alle mand på pladsen udstyret med et adgangskort, så man kan se, hvem de er, og hvem de arbejder for, fortæller han.
- Det er simpelthen den nøgle, man skal have for at kunne komme ind gennem persillehakkeren, som vi kalder den, og ind på selve byggepladsen, siger Niels Uhrenfeldt.
Arbejdsmarkedsforsker er skeptiskArbejdsmarkedsforsker og professor ved Aalborg Universitet Henning Jørgensen maner dog til besindighed.
Man skal passe på, at man ikke bliver for glad ved de tal.
Henning Jørgensen, arbejdsmarkedsforskerVed store byggeprojekter i København har leverandører tidligere fortalt om snyderi i større skala, selvom det ikke er blevet fanget af kontrollerne på byggepladsen.
- Man skal passe på, at man ikke bliver for glad ved de tal, for det kan være, der er noget, man ikke har fået registreret, siger Henning Jørgensen.
Derfor kan de få eksempler på snyderi være anledning til at gå endnu grundigere til værks, mener han.
Læs også:Arbejdede 90 timer om ugen i metroen: Grelle arbejdsforhold kan koste vikargigant millioner- Det er ikke nok at lave stikprøvekontroller mellem klokken syv om morgenen og fem om eftermiddagen.
Det er mellem klokken fem om eftermiddagen og syv om morgenen, at al svineriet foregår, siger han.
- Og man skal ikke bare tage en lønseddel for en lønseddel, for den kan være præfabrikeret i Polen eller Italien, og de har fået at vide, hvad de skal sige, når myndighederne kommer.
Det drejer sig om at gå i dybden med det her, og man skal være der 24 timer i døgnet.
Regler for nattearbejdeKontroller på byggepladsen til sygehuset køres af både 3F og Region Nordjylland, og hos 3F vil formand for byggegruppen Reidar Kogstad ikke afvise, at man kunne have fundet flere syndere, hvis man havde skærpet indsatsen yderligere.
- Men jeg tror stadigvæk, at det ville være meget lidt på grund af det gode samarbejde, vi har omkring tingene, og den adgang vi har til at kontrollere på pladsen, siger han.
Reidar Kogstad oplyser, at byggepladsen efter aftale med regionen har været lukket af i de sene aftentimer og om natten.
- Der er kun mulighed for at arbejde derude der, hvis man får dispensation fra reglerne, og jeg ved, at de har været meget skrappe med at holde styr på, hvem der så er derude, siger han.
Byggeriet af det nye storsygehus ventes at være afsluttet i 2020.
FacebookTwitterKopier linkEmner:3F|Bygge- og anlægsvirksomhed|Hospitaler|Jylland|Henning Jørgensen (professor)




https://www.dr.dk/nyheder/udland/klima-aktivister-blokerer-det-centrale-london

UdlandKlima-aktivister blokerer det centrale LondonDemonstranter i London protesterer mod sløv reaktion på klimatrussel.
32 lande vil slutte sig til protesterne.
15.
apr.
2019 kl.
18.
45Bemærk: artiklen er mere end 30 dage gammelLæs opTusinder af miljøaktivister blokerer dele af det centrale London i et forsøg på at tvinge den britiske regering til at gøre mere for at bekæmpe den globale opvarmning.
Demonstrationen i London, der kan vare en uge eller mere, følges op senere på ugen af demonstrationer i 32 andre lande, siger arrangørerne.
Bag demonstrationen står den britiske klimagruppe Extinction Rebellion (oprør mod udryddelse), der vokser hastigt og har tag i mange unge.
Demonstranterne vil være på gaden både dag og nat i mindst en uge, siger arrangørerne.
/ritzau/ReutersDemonstrationerne vil strække sig over en uge.
1 / 7Demonstranterne har indtaget flere af de større gader i det centrale London.
Her er det Oxford Street og Regent Street, der er fyldt med aktivister.
2 / 7Demonstrationerne har udløst en del trafikale problemer i det centrale London.
3 / 7Der er blevet foretaget enkelte anholdelser i forbindelse med mandagens demonstrationer.
Blandt andet for hærværk.
4 / 7Udover opfindsom udklædning har der også været musikalsk underholdning.
5 / 7Initiativtagerne til demonstrationerne, gruppen Extinction Rebellion, har opfordret deltagerne til at holde sig fra alkohol og stoffer under demonstrationen.
6 / 7Festligt ser det ud og foreløbigt er demonstrationen da også forløbet ganske udramatisk.
7 / 7FacebookTwitterKopier linkEmner:London|Storbritannien|Demonstrationer




https://www.dr.dk/sporten/fodbold/spanien/braithwaites-oplaeg-sikrer-uafgjort-mod-maegtige-real-madrid

SpanienBraithwaites oplæg sikrer uafgjort mod mægtige Real MadridReal Madrid måtte nøjes med 1-1 ude mod Leganes i en kamp, hvor Martin Braithwaite lagde op til Leganes' mål.
Martin Braithwaite spillede en afgørende rolle i den uafgjorte kamp mod Real Madrid.
15.
apr.
2019 kl.
23.
15Bemærk: artiklen er mere end 30 dage gammelLæs opDen danske landsholdsspiller Martin Braithwaite havde en fod med, da Leganes hjemme formåede at spille 1-1 mod Real Madrid i Primera Division mandag.
Dermed lykkedes det ikke for Real Madrid at komme meget nærmere rivalerne fra Atlético Madrid i tabellen, hvor FC Barcelona fører ganske suverænt.
Atlético er ni point efter Barcelona og har 65 point på andenpladsen, og Real Madrid følger efter med 61 point.
Træner Zinedine Zidane havde valgt en slagkraftig opstilling i forsøget på at komme tættere på lokalrivalerne.
Læs også:OVERBLIK Danskernes weekend i fodboldeuropa: Dolberg og Harder satte trumf påDet betød, at Gareth Bale, der i spanske medier i stigende grad forventes at blive solgt til sommer, sad på bænken, og waliseren måtte nøjes med at få de sidste ni minutter på banen.
Karim Benzema udgjorde offensiven med Isco og Marco Asensio, men det betød dog ikke scoringer i første halvleg til gæsterne.
I stedet slog Leganes til i det sidste minut inden pausen og bragte sig foran 1-0, og her spillede Martin Braithwaite en hovedrolle.
Danske mål i La Liga i denne sæsonMartin Braithwaite, Leganes: 4Pione Sisto, Celta: 2Leganes sendte bolden ind i feltet, hvor den blev headet videre til danskeren, og Martin Braithwaite fik presset stanget bolden til sig og afleveret til Jonathan Silva, som sparkede bolden i mål.
Dermed var Real bagud med udsigt til sæsonens tiende nederlag, men seks minutter efter pausen slog Benzema til med sit ligamål nummer 18 i sæsonen.
Luka Modric leverede en fornem frispilning, og Benzema tordnede bolden i mål til 1-1.
Det lykkedes ikke for Real Madrid at sikre sejren, og klubben blev dermed noteret for den fjerde uafgjorte kamp i sæsonen, hvor Real Madrid har tabt hele ni gange.
/ritzau/FacebookTwitterKopier link




https://www.dr.dk/sporten/fodbold/superliga/riddersholm-et-spoergsmaal-om-tid-foer-homoseksuelle-spillere-traeder-frem

SuperligaRiddersholm: 'Et spørgsmål om tid, før homoseksuelle spillere træder frem'Sønderjyske-træner Glen Riddersholm fortæller i et interview, at han har været træner for flere homoseksuelle spillere.
Sønderjyskes træner Glen Riddersholm har trænet homoseksuelle spillere.
Af Frederik Palle15.
apr.
2019 kl.
23.
08Bemærk: artiklen er mere end 30 dage gammelLæs opKampen mod homofobi er blevet det helt store samtaleemne i Superligaen efter episoden med Viktor Fischer på Odense Stadion i forrige weekend.
I Superligaen er der ikke nogen spillere, som er stået frem og har bekendt, at de er homoseksuelle, men det er ikke ensbetydende med, at der ikke findes nogen, som er det.
I et interview med TV3 Sport fortæller Sønderjyskes træner, Glen Riddersholm, nemlig, at han har trænet flere spillere, som har været homoseksuelle.
- Det handler om fortrolighed og den respekt, man har for de mennesker, man møder i fodboldverdenen.
Jeg er sikker på, at de mennesker stiller sig frem, som vi også har set i udlandet, når de føler, tiden er den rette.
Det er ikke noget, jeg skal gøre på vegne af dem, forklarer han.
Læs også:Fischer får hævn trods homoråb med sejrsmål mod BrøndbyGlen Riddersholm har udover Sønderjyske også været træner i AGF og i FC Midtjylland samt en række ungdomshold.
Superligaen har i den forgangne runde haft ekstra fokus på at bekæmpe homofobi, hvor holdene blandt andet har spillet med regnbuefarvet anførerbind og bedt dem om at stå sammen om et banner.
- Vi er i 2019, og jeg er helt sikker på med den øgede fokus og en ny generation på vej, så er det et spørgsmål om tid, før vi ser flere fodboldspillere, der træder frem.
Det er ikke så stigmatiserende, som det tidligere har været i fodboldverdenen, siger Glen Riddersholm til TV3 Sport.
FacebookTwitterKopier link




https://www.dr.dk/nyheder/indland/politiet-forbyder-rasmus-paludan-demonstrere

IndlandPolitiet forbyder Rasmus Paludan at demonstrere Politiet forbød i dag Rasmus Paludans planlagte demonstration i Albertslund.
Rasmus Paludan fra Stram Kurs havde planlagt at demonstrere i Albertslund, mandag den 15.
april 2019.
Demonstrationen sker på baggrund af, at han blev idømt en betinget fængselsstraf for at have udtalt sig forhånende eller nedværdigende om sorte i Sydafrika på YouTube.
Af Sandra Meersohn Meinecke15.
apr.
2019 kl.
17.
37 | opdateret 15.
apr.
2019 kl.
22.
29Bemærk: artiklen er mere end 30 dage gammelLæs opDen racismedømte stifter af partiet Stram Kurs Rasmus Paludan fik ikke lov til at demonstrere i dag i Albertslund.
Demonstrationen blev aflyst af politiet 'af hensyn til den offentlige fred', og politiet nedlagde desuden forbud mod yderligere demonstrationer i området til tirsdag klokken 12.
Det skriver Vestegnens Politi på Twitter.
Men på trods af den aflyste demonstration opstod der alligevel optøjer i Albertslund, hvor politiet var talstærkt tilstede i løbet af eftermiddagen og aftenen.
Ved 21-tiden mandag havde Københavns Vestegns Politi registreret fem anholdelser.
Anholdelserne skyldes blandt andet brandstiftelse og overtrædelse af forbuddet mod maskering.
Politiet oplyser på Twitter, at de vil være tilstede i området hele natten.
Mødt af moddemonstranterEn stor gruppe moddemonstranter bestående af unge og flere socialistiske organisationer var mødt op i Albertslund, hvor demonstrationen skulle være startet i dag klokken 16.
Demonstrationen i Albertslund var angiveligt planlagt på baggrund af, at Rasmus Paludan for nylig blev idømt en betinget fængselsstraf for at have udtalt sig forhånende eller nedværdigende om sorte i Sydafrika på YouTube.
Han har dog anket dommen til landsretten, da han er uenig i byrettens afgørelse.
Demonstrationen skulle have fundet sted tæt på et hus, som tilhører forkvinden for den danske afdeling af bevægelsen 'Black Lives Matter'.
Rasmus Paludan fra Stram Kurs havde planlagt en demonstration i Albertslund på baggrund af, at han blev idømt en betinget fængselsstraf for at have udtalt sig forhånende eller nedværdigende om sorte i Sydafrika på YouTube.
 Der var også mødt flere fredelige moddemonstranter og socialistiske organisationer op i Albertslund.
Men Rasmus Paludan fik mandag eftermiddag påbud mod at demonstrere indtil imorgen klokken 12.
 Demonstrationen var planlagt foran et hus som tilhører forkvinden for Black Lives Matter, som anklagede Rasmus Paludan og fik ham dømt for racisme.
 Politiet var mødt talstærkt op i Albertslund.
 Røg i gaden i Albertslund.
Rasmus Paludan har mandag fået forbud mod at demonstrere i Københavns Vestegns politikreds.
 En gruppe unge i Albertslund har hærger et busstoppested.
Der blev også sat ild på en affaldscontainer og affyret fyrværkeri.
1 / 6Rasmus Paludan fra Stram Kurs havde planlagt en demonstration i Albertslund på baggrund af, at han blev idømt en betinget fængselsstraf for at have udtalt sig forhånende eller nedværdigende om sorte i Sydafrika på YouTube.
1 / 6Der var også mødt flere fredelige moddemonstranter og socialistiske organisationer op i Albertslund.
Men Rasmus Paludan fik mandag eftermiddag påbud mod at demonstrere indtil imorgen klokken 12.
2 / 6Demonstrationen var planlagt foran et hus som tilhører forkvinden for Black Lives Matter, som anklagede Rasmus Paludan og fik ham dømt for racisme.
3 / 6Politiet var mødt talstærkt op i Albertslund.
4 / 6Røg i gaden i Albertslund.
Rasmus Paludan har mandag fået forbud mod at demonstrere i Københavns Vestegns politikreds.
5 / 6En gruppe unge i Albertslund har hærger et busstoppested.
Der blev også sat ild på en affaldscontainer og affyret fyrværkeri.
6 / 6Politiet til beboerne: 'Træk indenfor eller væk'Efter at forsamlingen havde fået besked på, at Rasmus Paludan alligevel ikke ville møde op, gik folk hver til sit.
Men en gruppe unge mænd, som forlod stedet i samlet flok, begyndte kort efter at sætte ild til containere og ødelægge busstopsteder i området.
- Det er brand i flere containere nu.
Og politiet er begyndt at bruge tåregas for at få styr på en gruppe på omkring 20-30 unge mænd, fortalte DRs journalist på stedet Louise Dalsgaard kort før kl.
19.
Politiet bad tidligere på aftenen folk om trække væk fra området eller holde sig inden døre på grund af politiets brug af tåregas.
De opfordrede også folk til at give plads og efterkomme politiets anvisninger.
Beboerne i området er meget kede af, at deres kvarter bliver udsat for hærværk, tåregas og optøjer.
- Det er slet ikke sådan, de kender deres kvarter, fortalte Louise Dalsgaard.
Læs også:Rasmus Paludan angrebet under demonstration på NørrebroSøndag holdt den højreradikale partistifter og islamkritiker en demonstration på Blågårds Plads på Nørrebro i København, hvor han blev angrebet, og hvor politiet efterfølgende beordrede ham væk fra området.
Rasmus PaludanUddannet advokat.
Stiftede partiet Stram Kurs i 2017.
Han går ind for forbud mod islam i Danmark.
Han spreder sit budskab gennem YouTube og demonstrationer med koranafbrændinger.
Han har demonstreret 17 gange frem til starten af april i år og 53 gange sidste år.
I april blev han idømt 14 dages betinget fængsel for racisme.
Han har anket dommen, da han er uenig i rettens afgørelse.
Indtil videre har det i 2018 og 2019 kostet staten 24 millioner at beskytte islamkritikeren, viser opgørelse.
Umiddelbart efter opstod der optøjer med stenkast og hærværk.
Politiet blev også angrebet.
Sent søndag aften begyndte uroen af sprede sig til andre dele af byen, hvor der var brand flere steder.
Københavns Politi har i dag indført dobbelt strafzone i dele af København indtil den 23.
april klokken 16 som følge af optøjerne.
23 anholdt og 3 sigtetIfølge politiet førte søndagens urolighederne til 23 anholdelser.
I dag har en dommer fængslet to af de anholdte personer i ti dage, de sigtes begge for vold mod politiet, oplyser Københavns Politi.
De to, der er henholdsvis 28 og 20 år, skal have affyret fyrværkeri mod politifolk søndag aften kort før klokken 22.
Den tredje er 17 år og går i 10.
klasse.
Han sigtes for at have kastet tre brosten mod en af politiets gruppevogne ved 18-tiden.
Han var i forvejen også efterlyst for et knivstikkeri.
I hans tilfælde har dommeren bestemt, at frihedsberøvelsen skal vare i 24 dage.
FacebookTwitterKopier linkEmner:Politi|Twitter|København|Albertslund|Rasmus Paludan (advokat)




https://www.dr.dk/nyheder/politik/ep-valg/frankrigs-hoejrefloejs-dronning-vil-samarbejde-med-dansk-folkeparti

Valg til Europa-ParlamentetSe temaEP-valgFrankrigs højrefløjs-dronning vil samarbejde med Dansk FolkepartiMarine Le Pen håber, at den EU-skeptiske alliance bliver så magtfuld som mulig.
Marine Le Pen præsenterede mandag sit valgprogram frem mod europaparlamentsvalget til maj.
Af Per Bang Thomsen - Strasbourg15.
apr.
2019 kl.
18.
50Bemærk: artiklen er mere end 30 dage gammelLæs opDansk Folkeparti kan efter alt at dømme se frem til at skulle samarbejde med franske Marine Le Pen og hendes stærkt EU-skeptiske højrefløjsparti, Rassemblemet National, efter det kommende europaparlamentsvalg.
Det franske parti, der i dag har 15 medlemmer i Europa-Parlamentet, vil nemlig være en del af den nye højrefløjsalliance, ”Fornuftens Europa”, som Dansk Folkeparti er en del af.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Det bekræftede Marine Le Pen, da hun her til eftermiddag præsenterede sit partis valgprogram til europaparlamentsvalget i Strasbourg.
- Vores ambition er at danne en gruppe, der er større og mere magtfuld end den, vi har i dag, lød det fra den franske partileder.
Nationalstaterne som fundamentDet er det italienske regeringsparti Lega, der med partiformand Matteo Salvini står i spidsen for alliancen, som blev præsenteret på et pressemøde i Milano i sidste uge.
Udover Dansk Folkeparti, der har tre sæder i Europa-Parlamentet, har tyske Alternative für Deutschland og de finske Sandfinnerne også tilsluttet sig det.
Og målet er at samle de EU-skeptiske højrefløjspartier i en ny gruppe i Europa-Parlamentet, der kan tage kampen op med de EU-positive partier og ændre samarbejdet indefra.
- Nationalstaterne skal udgøre fundamentet for EU-samarbejdet.
Det er nationalstaterne, der skal sidde i førersædet, og vi skal væk fra den nuværende tilgang, hvor man forsøger at presse en ’one size fits all’-model ned over alle politiske emner, lød det fra Dansk Folkepartis nuværende gruppeformand i Europa-Parlamentet, Anders Vistisen, der deltog i lanceringen.
Sådan så det ud, da "Fornuftens Europa" blev præsenteret i sidste uge.
Længere end MacronI dag sidder de EU-skeptiske højrefløjspartier i fire forskellige grupper i Europa-Parlamentet.
Rassemblemet National sidder eksempelvis i ENF-gruppen sammen med Lega, mens Dansk Folkeparti er en del af ECR.
Men jo større en gruppe er i Europa-Parlamentet, des mere indflydelse har den.
Og Marine Le Pen, der blandt andet ønsker at reformere EU-samarbejdet indefra, håber nu, at så mange partier som mulig vil deltage i projektet.
- Vi har givet Salvini mandat til at danne en ny, stor gruppe af partier, der alle er suverænister i hjertet, sagde Rassemblemet National-formanden, der for to år siden kæmpede om den franske præsidentpost mod den proeuropæiske Emmanuel Macron.
- Vi er meget længere i forsøget på at samle Europa, end Macron er.
Han har i øjeblikket svært ved at finde ligesindede i Europa, tilføjede hun.
Bizarre meldingerSelvom Dansk Folkeparti nu kan se frem til at skulle samarbejde med Rassemblemet National, så har forholdet mellem de to partier ikke altid være godt.
For fem år siden kritiserede Dansk Folkepartis tidligere gruppeformand i Europa-Parlamentet, Morten Messerschmidt, i skarpe vendinger det franske parti.
- Front National er på mange måder et parti, som man må begræde spiller så stor en rolle.
Det er trist, at et parti med dybt antisemitiske rødder, økonomisk politik funderet i protektionisme og som er kendt for at markere sig med alle mulige bizarre meldinger, kan få så mange franskmænds stemmer, sagde Morten Messerschmidt dengang til TV 2.
- Og jeg tror egentlig ikke, at det franske folk ønsker de personer, Front National har på stemmesedlen, men resultatet her og til EP-valget er udtryk for et svigt blandt de etablerede partier, der sender vælgerne i armene på Front National.
Det danske valg til Europa-Parlamentet finder sted søndag den 26.
maj.
Mød de danske spidskandidater her:FacebookTwitterKopier linkEmner:Anders Primdahl Vistisen (politiker)|Dansk Folkeparti|Emmanuel Macron (politiker)|Frankrig|Valg og folkeafstemninger




https://www.dr.dk/nyheder/penge/vi-er-ikke-robotter-amazon-ansatte-i-tyskland-strejker-i-protest-over-arbejdsvilkaar

Penge'Vi er ikke robotter': Amazon-ansatte i Tyskland strejker i protest over arbejdsvilkårStrejken er bare en af flere organiserede strejker, og fagforbund advarer om, at den kan sprede sig til flere varehuse.
Fagforbund i USA og i flere europæiske lande har flere gange rettet direkte kritik mod stifter og direktør for Amazon, Jeff Bezos, der er blandt de rigeste mennesker i verden.
Af Signe Mai Vilsbøll15.
apr.
2019 kl.
17.
45Bemærk: artiklen er mere end 30 dage gammelLæs opAmazon-ansatte strejker endnu engang i protest over dårlige løn- og arbejdsvilkår.
Denne gang foregår arbejdsnedlæggelsen i logistik-centre syd for den danske grænse i fire af Amazons i alt 12 varehuse i de tyske byer Rheinberg, Webe, Bad Hersfeld og Koblenz.
Det skriver Reuters og flere tyske medier.
AmazonAmazon blev grundlagt i 1995 og børsnoteret i 1997.
Grundlæggeren Jeff Bezos (f.
1964) er stadig administrerende direktør.
Han blev uddannet fra det prestigefyldte universitet Princeton i 1986 og var en af Wall Streets succesrige investeringsrådgivere, inden Amazon blev grundlagt.
I dag har Amazon har over en halv million fuldtidsansatte, og logistikcentre mere end 175 steder i verden.
Tyskland og Storbrittanien er blandt Amazons største internationale markeder.
I flere af varehusene er der ifølge det tyske fagforbund Verdi udsigt til, at medarbejderne tidligst vil genoptage arbejdet torsdag, og det kan meget vel ske, at arbejdsnedlæggelsen vil sprede sig til andre varehuse over påskedagene.
- Medarbejderne giver ikke op.
De fortsætter med at gøre krav på deres ret til en kollektiv overenskomst.
Kollektivaftaler er et tegn på respekt og anerkendelse af det arbejde, man udfører, udtaler bestyrelsesmedlem i fagforbundet Stefanie Nutzberger.
Organiserede strejkerDet er ikke første gang, at ansatte hos Amazon strejker.
Og det er heller ikke første gang, det sker hos Amazon i Tyskland, der foruden USA er det land i verden, hvor selskabet har flest lagercentre.
Læs også:Amazon solgte bøger i garagen.
Nu fejer virksomheden alle andre af banenSiden 2013 har Verdi jævnligt organiseret arbejdsnedlæggelser i de tyske varehuse for at presse virksomheden til at hæve lønnen for logikstikmedarbejdere, så lønningerne når samme niveau som overenkomsterne i blandt andet den tyske detailbranche.
Amazon har konsekvent afvist at indgå en overenskomst.
"Vi er ikke robotter"Utilfredshed blandt ansatte hos internetgiganten medførte også strejke i Tyskland, Spanien, Storbritannien og Frankrig på Black Friday sidste år, som er en af årets mest travle handelsdage for Amazon.
Finansmediet Bloomberg skrev i november, at over 600 ansatte forlod deres arbejdsplads i Tyskland, mens så meget som 1.
800 ansatte stod bag en arbejdsnedlæggelse hos den amerikanske virksomheds varehuse i Spanien.
"Vi er ikke robotter", lød det dengang fra de ansatte, der i stedet demonstrerede med tilråb og bannere.
Læs også:Klar til Amazon-effekten?
Verdens mest værdifulde virksomhed kan være på vej til DanmarkAmazon: Varerne leveres til tidenFagforbund i USA og i flere europæiske lande har flere gange rettet direkte kritik mod stifter og direktør for Amazon, Jeff Bezos.
- Jeff Bezos er en af de mest velhavende mennesker i verden.
Han har rigdom og evner til at sørge for, at Amazons medarbejdere bliver behandlet med respekt og værdighed, har det blandt andet lydt fra Mick Rix fra det britiske fagforbund GMB Union, der samler ansatte fra det sociale område, den industrielle sektor, skoler og sikkerhedsbranchen.
Reuters skriver, at en talsmand fra Amazon udtaler, at der ved den aktuelle strejke er tale om et meget lille antal medarbejdere i Tyskland.
Amazon mener derfor ikke, at strejken vil kunne mærkes for Amazons kunder.
De vil fortsat få leveret deres bestilte varer til tiden.
FacebookTwitterKopier linkEmner:Amazon.
com|Jeff Bezos (erhvervsleder)|Tyskland|Strejker og lockouts|Detailhandel




https://www.dr.dk/nyheder/regionale/oestjylland/160-sporhunde-faar-nyt-gps-udstyr-goer-eftersoegning-meget-lettere

Østjylland160 sporhunde får nyt GPS-udstyr: ’Gør eftersøgning meget lettere’Naturstyrelsens schweisshunde bruges til at aflive tilskadekommen vildt.
Flemming Thune-Stephensen har to hunde registreret i schweisshunderegisteret.
Her ses han sammen med hunden Tippi.
Af Malte Nørgaard15.
apr.
2019 kl.
17.
09Bemærk: artiklen er mere end 30 dage gammelLæs opI forårets første måneder har Naturstyrelsens 160 schweisshunde rigtig travlt med at finde og aflive vildt, der er kommet til skade.
Det er præcis som løverne på savannen.
De springer simpelthen op på dyret og tager fat i struben.
Flemming Thune-Stephensen, schweisshundeførerOg nu er deres arbejde blevet nemmere, for hundene har fået nyt GPS-udstyr.
Udstyret gøre det lettere for hundeførerne at spore deres hunde, når de er taget af hundesnoren for at lede efter tilskadekommen vildt.
Opgraderingen har været nødvendig, da det gamle udstyr er gået ud af produktion, fortæller Marie Fangell Cleeman, som er forstfuldmægtig i Schweiss-registret.
- Det nye udstyr er blevet modtaget rigtig godt.
I næste måned holder vi et kursus for hundeførerne i de forskellige områder, så de kan blive helt opdateret på det nye udstyr, siger hun.
I alt koster opgraderingen af udstyret 700.
000 kroner.
Pengene er blevet bevilget af 15.
Juni Fonden til Naturstyrelsen, som står for schweisshunderegisteret.
GPS er en stor hjælpEn af dem, der har fået det nye udstyr stukket i hænderne, er Flemmng Thune-Stephensen fra Hinnerup ved Aarhus.
Han er koordinator for de 28 schweisshunde i Østjylland.
Tre gode råd fra schweisshundeførerenRing til 1812, hvis du har ramt et dyr, så det kommer til skadeMarkér stedet, hvor du ramte dyretRing hellere en gang for meget end en gang for lidt- GPS-udstyret gør vores arbejde lettere.
Når vi starter en eftersøgning, foregår det altid med hunden i en snor på ni meter, men hvis dyret flygter, slipper vi hunden løs.
På det tidspunkt har vi ikke muligved for at vide, hvor dyret løber hen.
Og her kan vi så spore os til hunden og dyret ved hjælp af udstyret, forklarer han.
Læs også:Internater modtager færre hunde: Nye ejere findes over FacebookSamtidig kan udstyret bruges, når flere hunde er på eftersøgning sammen.
På den måde kan hundeførerne bedre holde øje med, at hundene ikke leder i de samme områder.
Med en hundesporingsenhed i hånden, får hundeføreren på to et halvt sekundt sendt data direkte fra hundens halsbånd.
Som en løve på savannenSchweisshundene bruges til at aflive vildt, der er kommet til skade.
Det kan blandt andet være fordi, de er blevet påkørt eller anskudt af en jæger.
Hundeførerne har derfor en række privileger, som andre ikke har.
Blandt andet må de gå ind på en grund, som de ikke ejer, og de har tilladelse til at skyde dyr året rundt.
Det må en schweisshundeførerEn autoriseret schweiss-hundefører er registreret hos schweiss-registret under Naturstyrelsen.
De har helt unikt adgang til privat område og må:Eftersøge og aflive anskudt eller på anden måde nødstedt vildt.
Medbringe hund omfattet af legitimationen.
Medbringe jagtvåben på anden mands jord.
Kilde: schweiss.
dkMen oftest når riflen ikke frem, forklarer Flemming Thune-Stephensen.
- Vores hunde er som Dr.
Jekyll og Mr.
Hyde.
De er fantastiske familiehunde, men så snart de bliver sluppet ud på en såkaldt hetz, bliver de til rovdyr.
Det er præcis som løverne på savannen.
De springer simpelthen op på dyret og tager fat i struben, siger han.
Flemming Thune-Stephensen har været scweisshundefører i 20 år, og som pensioneret dyrlæge ligger det ham meget på sinde at hjælpe dyr, der er kommet til skade.
Læs også:Bukkejagt: Naturstyrelsen advarer om, at "klodsmajorer" kan ødelægge spor efter sårede dyrDerfor bruger han også gerne sin fritid på at stå til rådighed med sin ruhårede hønsehund Tippi, som er klar til at rykke ud, hvis nogen skulle ringe efter hjælp.
- Jeg har lyst til at hjælpe dyr i nød, og så har jeg bare et fantastisk inspirerende samarbejde med min hund, siger han.
FacebookTwitterKopier linkEmner:Naturstyrelsen|Kæledyr|Jagt|Jylland|Aarhus




https://www.dr.dk/sporten/live/minut-minut-mortensens-traeffer-sikrer-agf-en-sejr






https://www.dr.dk/nyheder/udland/live-notre-dame-katedralen-i-paris-staar-i-flammer






https://www.dr.dk/nyheder/indland/politiet-indfoerer-dobbelt-strafzone-i-dele-af-koebenhavn

IndlandPolitiet indfører dobbelt strafzone i dele af KøbenhavnKøbenhavns Politi indfører dobbelt strafzone i dele af byen.
Det skyldes optøjer efter demonstration søndag.
Politi afspærrer Solitudevej på grund af brand under uroligheder på Nørrebro i København, efter at den kontroversielle partistifter Rasmus Paludan har afholdt demonstration i området søndag den 14.
april 2019.
Foto: Philip Davali/Ritzau Scanpix 15.
apr.
2019 kl.
16.
35Bemærk: artiklen er mere end 30 dage gammelLæs opKøbenhavns Politi indfører dobbelt strafzone i dele af København indtil 23.
april klokken 16.
Det sker som følge af optøjer efter demonstration søndag.
Det var partistifter Rasmus Paludan, der stod bag søndagens demonstration, som endte i store uroligheder og brandstiftelse.
Flere fremmødte borgere var vrede over, at Paludan, der har stiftet det islamkritiske parti Stram Kurs, blandt andet kastede med en koran.
For under to uger siden blev Paludan dømt for racisme i byretten.
Han har dog anket dommen til landsretten, da han er uenig i byrettens afgørelse.
Ny lovLoven om skærpede strafzoner trådte i kraft 1.
januar i år.
Inden for zonerne straffes visse former for kriminalitet begået i området dobbelt.
23 personer blev anholdt som følge af de uroligheder, der opstod søndag eftermiddag og fortsatte ud på natten til mandag.
Tre er blevet varetægtsfængslet.
Mandag er der varslet tre demonstrationer i Albertslund.
Den ene står Rasmus Paludan bag, mens de to andre er moddemonstrationer.
/ritzau/FacebookTwitterKopier linkEmner:København|Kriminalitet|Københavns Politi|Demonstrationer|Rasmus Paludan (advokat)




https://www.dr.dk/nyheder/udland/i-den-hollandske-kystby-katwijk-har-folk-oplevet-en-hoejreradikal-vaekkelse

UdlandI den hollandske kystby Katwijk, har folk oplevet en højreradikal vækkelseVed lokalvalget for nyligt stemte det stærkt troende samfund i overvældende grad på protestpartiet Forum for Demokrati Af Benjamin Schildknecht Kodboel15.
apr.
2019 kl.
17.
06Bemærk: artiklen er mere end 30 dage gammelLæs opI hele Europa oplever gamle etablerede partier at blive udfordret af nye partier og bevægelser med stor klimaskepsis og budskaber om færre migranter og mindre EU.
Italien har Matteo Salvini og hans parti Lega.
Frankrig har Marine Le Pen og hendes parti Rassemblement National – det tidligere Front National.
Og Holland har Thierry Baudet og hans Forum for Democracy, der stormede frem ved det seneste lokalvalg.
- Vi vandt, fordi nationen har brug for os, sagde Thierry Baudet, der står i spidsen for Forum for Democracy, til sine jublende tilhængere efter deres succesrige lokalvalg, der blev afholdt for knap en måned siden.
Om succesen til Forum for Demokrati og resten af de EU-skeptiske partier og bevægelser forsætter frem til det kommende Europa-Parlamentsvalg, må tiden vise.
Danskerne skal gå til europaparlamentsvalgets stemmeurner søndag d.
26.
maj.
Læs også:Politisk opbrud i EuropaFacebookTwitterKopier linkEmner:Marine Le Pen (politiker)|Matteo Salvini (politiker)|Europa-Parlamentet|Frankrig|Valg og folkeafstemninger




https://www.dr.dk/sporten/oevrig/dansker-nedlagde-54-lerduer-henter-world-cup-medalje-og-ol-plads

Øvrig sportDansker nedlagde 54 lerduer: Henter World Cup-medalje og OL-pladsJesper Hansens flotte præstation i skeetskydning til World Cup-stævnet i Al Ain har også skaffet Danmark en OL-plads.
Jesper Hansen leverede en flot indsats i Al Ain og skaffede Danmark en OL-plads.
Af Frederik Palle15.
apr.
2019 kl.
17.
49Bemærk: artiklen er mere end 30 dage gammelLæs opHar man en lille forkærlighed for at skyde lerduer eller måske bare se andre gøre det, så kan man godt begynde at se frem mod OL i Tokyo i 2020.
Der vil nemlig være en dansk deltager.
Det står klart, efter Jesper Hansen ved World Cup-stævnet i Al Ain i De Forenede Arabiske Emirater blev nummer to og dermed sikrede sig en af de to nationspladser, der var på spil.
Den danske skeetskytte ramte 54 ud af de 60 duer, og det var kun overgået af Mansour Al Reshedi fra Kuwait.
Han ramte 56.
- Det var en fantastisk konkurrence.
Det var svært på grund af lyset, så jeg tabte nogle duer på det, men ellers en rigtig god finale for mig.
Det er et stort pres, der ryger af skuldrene med kvotepladsen, og så en sølvmedalje oveni er jo fantastisk.
Jeg har lidt svært ved at sætte ord på det nu, forklarer Jesper Hansen.
Deltog i RioJesper Hansen deltog også ved OL i Rio i 2016, hvor han blev nummer fem, mens Anders Golding hentede Danmark en sølvmedalje ved OL i London tilbage i 2012.
Det var også Jesper Hansen, som sikrede billetten til det seneste OL, og det var faktisk det præcis samme sted, at det skete.
- Det var faktisk helt samme model, som da jeg vandt pladsen til OL i 2016 – årets anden World Cup, samme bane og også en andenplads, så det er lidt sjovt, siger Jesper Hansen.
Det er dog ikke givet, at det bliver Jesper Hansen, der får den danske nationsplads til OL.
Det vil først blive afgjort på et senere tidspunkt.
FacebookTwitterKopier link




https://www.dr.dk/nyheder/kultur/film/soeren-har-brugt-over-500-timer-paa-game-thrones-folk-siger-hvad-fanden-har-du

Film og serierSøren har brugt over 500 timer på Game of Thrones: Folk siger 'hvad fanden har du gang i?
'De mange timers arbejde skyldes, at Søren Christensen gerne vil ligne en af hovedpersonerne fra den populære tv-serie.
Af Nicolai Sebastian Holle og Jonas Holzknecht (video)15.
apr.
2019 kl.
15.
35Bemærk: artiklen er mere end 30 dage gammelLæs op500 timer.
Så meget anslår Søren Christensen at have brugt på at have smedet en rustning af metal.
Alt sammen for at ligne en af seriens hovedkarakterer, Jaime Lannister, der spilles af den danske skuespiller Nikolaj Coster-Waldau.
Den kommer i brug hvert år på Roskilde Festival, hvor Søren Christensen er en af drivkræfterne bag lejren A Camp of Ice and Fire i Dream City, der er dedikeret til 'Game of Thrones' - en serie han i øvrigt har set 10 gange.
Mød superfanen i videoen, hvor han viser rustningen frem.
SuperfansSuperfans er ultradedikerede inden for deres interesse.
Men hvad får dem til bruge oceaner af tid - og i nogle tilfælde også penge - på fandyrkelse?
Vi tager ud og møder dem for blive klogere på deres passion og mennnesket bag.
FacebookTwitterKopier linkEmner:Nikolaj Coster-Waldau (skuespiller)|Roskilde Festival|Roskilde




https://www.dr.dk/nyheder/udland/russisk-firma-uforstaaeligt-danmark-ikke-har-truffet-en-afgoerelse-om-omstridt

Nord Stream 2Se temaUdlandRussisk firma: Uforståeligt at Danmark ikke har truffet en afgørelse om omstridt gasledningDanmark har endnu ikke afgjort ansøgning om omstridt gasledning.
Rør til ledningen læsses i Tyskland.
Af Josefine Hummelmose15.
apr.
2019 kl.
17.
24 | opdateret 15.
apr.
2019 kl.
21.
25Bemærk: artiklen er mere end 30 dage gammelLæs opEnergistyrelsen har i dag modtaget en ny og tredje ansøgning fra Nord Stream 2 AG om en omdiskuteret gasledning, der skal gå fra Rusland til Tyskland.
Men udover ansøgningen retter selskabet også en hård kritik mod de danske myndigheder for at vente så længe med en afgørelse.
Det er nu mere end to år siden, at selskabet bag rørledningen, der er ejet af den statsejede russiske energikoncern Gazprom, indgav sin første ansøgning om en rute igennem dansk farvand.
Læs også:7 svar: Forstå striden om gasledningen, der har sat Danmark i en særlig klemmeOg i en pressemeddelelse kalder Nord Stream 2 AG det for "uforståeligt", at Danmark endnu ikke har truffet en afgørelse.
Ifølge dem er der hverken relevante miljø- eller sikkerhedsmæssige årsager til, at ruten ikke skal godkendes.
Derfor anser de det som "et bevist forsøg på at forsinke" projektet.
Løkke frygter for sikkerhedenDen tredje ansøgning forslår en rute i farvandet syd for Bornholm.
På kortet ses de foreslåede ruter for Nord Stream 2.
Den mørkeblå linje er Nord Stream, som allerede eksisterer.
Den mørkegrønne og lysegrønne er fra tidligere ansøgninger, mens den sorte linje markerer foreslaget i den nyeste ansøgning.
Den danske stat kan vælge mellem alle mulighederne.
Kilde: www.
nord-stream2.
comArbejdet med gasledningen er allerede i gang, da selskabet har fået tilladelse fra Rusland, Tyskland, Finland og Sverige.
Derfor er mere end 1.
000 km af ledningerne allerede lagt, svarende cirka til afstanden fra København til Paris.
Læs også:En gasledning har kilet sig ned mellem Danmark og vores allieredeDen danske regering har ikke ment, at der alene var tale om et kommercielt projekt, og ifølge statsminister Lars Løkke Rasmussen (V) kan ledningen også have sikkerhedspolitiske konsekvenser.
Også Socialdemokratiet har tidligere opfordret regeringen til at sige nej til ansøgninger fra Nord Stream 2.
FacebookTwitterKopier link




https://www.dr.dk/nyheder/indland/far-og-boern-fundet-druknet-naer-roervig-efter-sejltur

IndlandFar og to børn fundet druknet nær Rørvig efter sejlturEn far, søn og datter har alle mistet livet i forbindelse med en sejlulykke.
De blev fundet døde i Isefjord.
Politiet til stede i Lynæs Havn.
15.
apr.
2019 kl.
14.
11Bemærk: artiklen er mere end 30 dage gammelLæs opEn far og hans to børn på 11 år og 13 år er fundet druknet.
De blev meldt savnet søndag, da de ikke kom hjem efter en tur på vandet, oplyser Nordsjællands Politi mandag eftermiddag.
Det tyder på at være en tragisk ulykke, lyder det fra politiet.
Dog vil det blive efterforsket, om andet skulle ligge bag dødsfaldene.
Tidligere mandag blev det oplyst, at en mand var blevet fundet druknet nær byen Nakke, der ligger ud til Isefjord mellem Rørvig og Nykøbing Sjælland.
Der er tale om liget af faren.
Samtidig blev også en tom båd fundet ud for Lynæs Havn tæt ved.
De to børn - en dreng på 13 år og en pige på 11 år - er efterfølgende blevet fundet døde.
De blev begge fundet i samme område.
Læs også:Båd med mand og to børn forsvundet i Roskilde FjordFamilien slog alarmDet var familien til de tre, som slog alarm til politiet.
Faren og de to børn var sejlet "ud på en hyggetur" søndag morgen omkring klokken 08.
20 fra Frederiksværk.
Siden hørte ingen fra dem.
Derfor blev helikoptere sendt i luften, mens dykkere ledte under vandet.
Også både blev brugt i eftersøgningen, der spredte sig over et område både syd og nord for Frederiksværk.
Derfor er områder i Roskilde Fjord, Isefjord og Kattegat blevet afsøgt.
/ritzau/FacebookTwitterKopier linkEmner:Sjælland|Ulykker|Frederiksværk|Nordsjællands Politi|Lynæs Havn




https://www.dr.dk/nyheder/regionale/sjaelland/badedyr-og-giraffodring-naboattraktioner-hitter-med-faelles

SjællandBadedyr og giraffodring: Naboattraktioner hitter med fælles markedsføringSamarbejde mellem forskellige attraktioner lokker flere turister til at overnatte i regionerne.
En mindre køretur mellem turistattraktionerne og en fælles markedsføring lokker turisterne til at blive længere i området.
Af Anne Katrine Stengaard og Julie Würtz15.
apr.
2019 kl.
15.
20Bemærk: artiklen er mere end 30 dage gammelLæs opRETTELSE: Grafikken er rettet til årstallene 2014 og 2018.
Når du taster Camp Adventure ind på gps'en, lander du kun otte kilometer fra den næste store attraktion, BonBon-Land, på Sydsjælland.
Det samme er tilfældet med Djurs Sommerland og Kattegatcenteret på Djursland, der ligger 25 kilometer fra hinanden.
Naboskabet giver pote hos de lokale turistattraktioner, som oplever en stigning i antallet af overnattende gæster.
Markedsføring af sig selv alene er fortidKnuthenborg Safaripark ved Maribo på Lolland har Lalandia i Rødby som nabo, og effekten i at bruge hinanden som samarbejdspartnere er stor, mener direktør Christoffer Knuth.
- Det med kun at markedsføre sig selv var noget, man gjorde tidligere.
I dag giver det en kæmpe styrke at kunne linke til nogle andre, fortæller han.
Læs også:Bornholms ”lillebror” vil have flere turisterFor det er vigtigt at fortælle om områdets muligheder, hvis man skal holde på turisterne i længere tid, lyder det fra direktøren.
Du kan ikke bare sige, "her er jeg, og jeg er alene," for gæsterne vil jo gerne lave noget dagen efter, når de har været hos os.
Christoffer Knuth, direktør i Knuthenborg Safari- Vi tydeliggør, at der er en masse andre fede oplevelser hernede.
Du kan ikke bare sige, "her er jeg, og jeg er alene," for gæsterne vil jo gerne lave noget dagen efter, når de har været hos os, siger Christoffer Knuth.
VisitSydsjælland-Møn har de seneste år inviteret attraktionerne på besøg hos hinanden.
Tanken er at give turistattraktionerne et bedre udgangspunkt for at anbefale gæsterne oplevelser i området, siger direktøren i VisitSydsjælland-Møn, Martin Bender.
- Lige nu har vi skovtårnet (Camp Adventure, red.
), som lige er åbnet, og hvor publikum strømmer til.
Der er det vigtigt, at det ikke bliver den form for turisme, som vi kender fra gamle dage, hvor folk besøger attraktionen og forsvinder igen, men at de får blik for, at der er mange andre spændende ting i området, fortæller han.
Læs også:Skovrideren i Stråsø Plantage hilser flere gæster velkommen: 'Naturkanon er fornemt selskab'Kommunikationschef i VisitDenmark Anders Rosbo fremhæver også Legoland som et godt eksempel på en turistattraktion, der samarbejder med andre oplevelsessteder i lokalområdet.
- Legoland har lavet et loyalitetskort, hvor de samarbejder med 11 omkringliggende kommuner.
Her ser vi også, at man får turisterne rundt til de andre attraktioner i andre kommuner.
Det er en god kommerciel idé, siger han.
Flere attraktioner vil tiltrække flere overnattende turisterHvis turisterne skal få lyst til at blive og overnatte et bestemt sted, skal de ikke kede sig.
Der skal således være en turistattraktion for enhver smag, fortæller professor i samfundsgeografi på Roskilde Universitet Jørgen Ole Bærenholt:- Der skal være noget ved at opleve stedet og landskabet, og hvis man kan få en blanding af de forskellige attraktioner frem i den samlede markedsføring, tror jeg, at man vil tilrække turister, som vil blive det samme sted i flere dage.
Hos VisitDenmark mærker de også effekten af flere turistattraktioner.
Deres seneste opgørelse over overnatninger på vandrerhjem, hoteller og campingpladser i 2018 var på 4,6 millioner overnatninger i Region Sjælland.
Det er over 300.
000 overnatninger mere end i 2014.
Danmark er blevet forelsket i Danmark.
Danskerne har flere kortere ferier, og vi ser danskere benytte deres fridage til at holde ferie i Danmark.
Anders Rosbo, Kommunikationschef i VisistDenmark- Danmark får mere og mere at byde på - både i og uden for de store byer, lyder det fra kommunikationschefen i VisitDenmark, Anders Rosbo.
Og selv om rejselysten er stigende blandt de udenlandske turister, som kan nyde fordele af billige flybilletter, så er det også danskerne selv, som besøger de mange turistattraktioner.
- Danmark er blevet forelsket i Danmark.
Danskerne har flere kortere ferier, og vi ser dem benytte deres fridage til at holde ferie i Danmark.
Der er også rigtig mange danskere, som begynder at leje feriehuse igen, siger Anders Rosbo.
FacebookTwitterKopier linkEmner:Bonbon-Land|Turisme|VisitDenmark|Virksomhedskommunikation|Sjælland




https://www.dr.dk/nyheder/indland/danske-fanvaerter-em-2020-traekker-sig

IndlandDanske fanværter for EM 2020 trækker sigEfter kritik på de sociale medier har to danske fodboldfans trukket sig som fanværter for EM 2020.
Kasper Schmeichel var ikke en populær herre hos DBU's nu tidligere EM-værter.
15.
apr.
2019 kl.
16.
29Bemærk: artiklen er mere end 30 dage gammelLæs opDe danske fanværter for fodbold-EM i 2020 har trukket sig.
Personerne bag fansitet Copenhagen Sundays, Pelle Eliokor og David Bastian-Møller, blev valgt af Dansk Boldspil-Union (DBU) til at "lade danskerne op" til næste års EM, hvor København er blandt værterne.
Det blev offentliggjort på DBU's hjemmeside fredag, men nu siger fansene i en video, at de stopper.
På sociale medier har DBU's valg mødt hård kritik, da tidligere opslag fra de to fodboldtilhængere, der blandt andet indeholdt kritik af Brøndby-fans, er blevet gravet frem, mens der også er dukket opslag med racistiske jokes op.
- Det var meningen, det skulle handle om Euro 2020 (EM 2020, red.
) København og alle de oplevelser, der kommer i kølvandet på det, siger de i en video på Facebook.
- Vi har valgt at stoppe som værter for Euro 2020.
Det er blevet personligt på en måde, vi ikke bryder os om.
Kort sagt siger vi stop.
DBU skrev fredag, at Pelle Eliokor og David Bastian-Møller skulle fortælle om slutrunden på Facebook, Instagram og YouTube.
"De to fodboldfans, Pelle og David, skal frem mod EM i København i 2020 tage danskerne med på rejsen frem mod den største fodboldbegivenhed på dansk jord nogensinde", skrev DBU.
Brøndby-svinMen straks efter blev screenshots af tidligere opslag lagt op på Twitter.
I et opslag af Pelle Elikofer fra 2016 bliver landsholdsmålmand Kasper Schmeichel eksempelvis omtalt som " lille grimme Brøndby-svin".
Det skrev Ekstra Bladet lørdag.
Og i et andet opslag fra Copenhagen Sundays på Twitter bliver Brøndby-fans kaldt "imbecile".
Ifølge B.
T.
har DBU mandag udsendt en pressemeddelelse, hvor konstitueret administrerende direktør i DBU Kenneth Reeh tager afstand fra flere af opslagene.
- DBU ønsker at skabe et fællesskab på tværs af fodbold og i særdeleshed i det daglige arbejde med fodbold.
EM på hjemmebane i 2020 er en kæmpe begivenhed og fest for alle.
- Da vi er blevet gjort bekendt med tidligere ytringer fra de to værter, som vi ikke kan stå inde for som organisation, er vi glade for, at deres fodboldhjerter har talt, og de har valgt at trække sig, siger han ifølge B.
T.
Telia Parken i København er vært for fire kampe ved fodbold-EM i 2020.
/ritzau/FacebookTwitterKopier linkEmner:DBU|Kasper Schmeichel (fodboldspiller)|København|Ekstra Bladet|Fodbold




https://www.dr.dk/nyheder/politik/pape-om-paludan-bliv-nu-vaek-fra-hans-demonstrationer

PolitikPape om Paludan: Bliv nu væk fra hans demonstrationerJustitsministeren opfordrer alle til at blive væk fra kommende demonstrationer.
Justitsminister Søren Pape Poulsen (K) appellerer til, at folk holder sig fra kommende demonstrationer med Rasmus Paludan.
Af Amanda Holmen15.
apr.
2019 kl.
16.
10Bemærk: artiklen er mere end 30 dage gammelLæs op- Folk er jo lige skøre på begge sider af det her.
Sådan lyder det fra justitsminister Søren Pape Poulsen (K) efter gårsdagens uroligheder i København, der brød ud efter den racismedømte stifter af partiet Stram Kurs, Rasmus Paludan, demonstrerede på Blågårds Plads på Nørrebro.
Demonstration, der blev afbrudt af politiet, efter Paludan blev angrebet af moddemonstranter.
Bliv nu væk fra hans demonstrationer.
Lad nu være at give ham den opmærksomhed.
Søren Pape Poulsen (K), Justitsminister- Han skaber splid i vores samfund, og det er det eneste, han ønsker.
De her folk, der sætter brand i gaderne, de agerer jo som nyttige idioter for ham.
Jeg forstår ikke, at de ikke har mere mellem ørerne, end at de ikke kan se det, siger Søren Pape Poulsen.
- I øvrigt så er man jo fløjtende bindegal i kasketten, når man kaster sten og andre ting efter politiet.
Det er jo ikke normalt, siger han.
23 personer er indtil videre anholdt efter gårsdagens uroligheder, hvor der blev brændt biler, containere og cykler af og kastet brosten efter politiet på Nørrebro i København.
Pape: Bliv vækJustitsministeren appellerer til, at folk holder sig fra Rasmus Paludans demonstrationer i fremtiden.
Rasmus PaludanUddannet advokat.
Stiftede partiet Stram Kurs i 2017.
Han går ind for forbud mod islam i Danmark.
Han spreder sit budskab gennem YouTube og demonstrationer med koranafbrændinger.
Han har demonstreret 17 gange frem til starten af april i år og 53 gange sidste år.
I april blev han idømt 14 dages betinget fængsel for racisme.
Han har anket dommen, da han er uenig i rettens afgørelse.
Indtil videre har det i 2018 og 2019 kostet staten 24 millioner at beskytte islamkritikeren, viser opgørelse.
- Jeg vil appellere til den del af befolkningen, som kan tænke to sammenhængende tanker og sige: Bliv nu væk fra hans demonstrationer.
Lad nu være at give ham den opmærksomhed.
- Lad ham stå der på sin egen mærkelige, ynkelige måde.
Den racismedømte Ramus Paludan går ind for et forbud mod islam i Danmark og har afholdt demonstrationer forskellige steder i landet, hvor han blandt andet har sat ild til koranen.
Han har anket dommen for racisme til landsretten, da han er uenig i byrettens afgørelse.
Koster staten flere millionerRasmus Paludan har demonstreret 17 gange frem til starten af april i år og 53 gange sidste år.
Et svar fra Justitsministeriet til Folketingets Retsudvalg har vist, at politiets udgifter i forbindelse med demonstrationerne før søndag har ligget på seks millioner kroner alene i år.
Det er frustrerende, siger justitsministeren:- Det koster noget at have demokrati og ytringsfrihed.
Det må vi jo tage med.
Ifølge Søren Pape Poulsen er løsningen simpel:- Vi skulle ikke bruge ret mange ressourcer på ham, hvis folk bare blev væk.
Hvis folk bare blev væk og tænkte, lad nu den stakkel stå der og prøve og få opmærksomhed ligesom et lille barn, der står og råber op.
I dag har Stram Kurs planlagt at afholde en demonstration i Albertslund, og i morgen planlægger de igen demonstrere på Blågårds Plads på Nørrebro.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Nørrebro|København|Demonstrationer




https://www.dr.dk/sporten/fodbold/modtog-bestikkelse-fifa-udelukker-fodboldboss-paa-livstid

FodboldModtog bestikkelse: Fifa udelukker fodboldboss på livstidJose Maria Marin, der var præsident for Det Brasilianske Fodboldforbund, er blevet udelukket af Fifa.
Jose Maria Marin er blevet udelukket på livstid af Fifa.
15.
apr.
2019 kl.
17.
04Bemærk: artiklen er mere end 30 dage gammelLæs opDen tidligere præsident for Det Brasilianske Fodboldforbund Jose Maria Marin er blevet udelukket for resten af livet af Det Internationale Fodboldforbund (Fifa).
Det sker, efter at han i august 2017 blev idømt fire års fængsel for svindel og hvidvask i USA.
Ifølge anklagemyndigheden har Marin modtaget 6,6 millioner dollar svarende til 44 millioner kroner i bestikkelse.
Han fik en bøde på 1,2 millioner dollar - knap 8 millioner kroner.
Af Fifas etiske komité blev 86-årige Jose Maria Marin mandag idømt en bøde på 1 million schweiziske franc - 6,5 millioner kroner.
Brasilianeren blev anholdt på et luksushotel i Zürich i maj 2015 som en del af en amerikansk efterforskning af korruption med forbindelse til topfolk fra Fifa.
Senere blev han udleveret til USA, hvor han blev løsladt mod kaution, mens retssagen stod på.
Den tidligere fodboldboss stod i spidsen for den komité, der organiserede VM i fodbold i 2014.
Det blev afholdt i Brasilien.
/ritzau/APFacebookTwitterKopier link




https://www.dr.dk/sporten/golf/tigers-triumf-ruller-tiden-tilbage-men-han-vil-ikke-dominere-som-i-gamle-dage

GolfTigers triumf ruller tiden tilbage, men: 'Han vil ikke dominere som i gamle dage'Tiger Woods i sensationelt comeback efter affærer og år med rygproblemer og medicin-afhængighed.
11 år efter sin seneste triumf i en major-turnering vandt Tiger Woods søndag US Masters.
Af Johan Haarløv15.
apr.
2019 kl.
15.
48Bemærk: artiklen er mere end 30 dage gammelLæs opTriumfen betød noget ekstra for Tiger Woods.
Måske for første gang i sin karriere sænkede han paraderne og sendte et jubelbrøl mod himlen i sekunderne efter sit afgørende putt i US Masters.
Det er sindssygt, at det kan lade sig gøre at levere det comeback, Woods har gjort.
De fleste havde afskrevet, at han ville vinde majors igen.
Jeppe Huldahl, golfekspertDen ellers så reserverede Tiger Woods, som i mange år udelukkende var kendt som sportens fist-pumpende, men ellers afmålte 'poster boy', lod følelserne få frit løb på Augusta Nationals green.
På det selvsamme stykke land, hvor en noget mere spinkel bygget Woods for 22 år siden vandt sin første major-turnering og krammede sin mentor, faren Earl, kunne han søndag eftermiddag i glædesrus omfavne sine børn, der end ikke var født, den seneste gang Woods vandt en af golfsportens fire største turneringer.
Læs også:Tiger Woods er tilbage: Vinder sin første major siden 2008- Det føles som en ring, der slutter.
Indtil i dag har mine børn kun set, hvor meget smerte golf har bragt ind i mit liv.
Når jeg svingede et jern, så de mig ligge på jorden kort efter.
Men nu har vi skabt et helt nyt minde for dem, sagde Woods efter sin sejr.
Woods brøl efter det afsluttende slag.
 Tiger Woods fejrer sin sejr med caddie Joe LaCava.
 Tiger Woods fejrer sin sejr med caddie Joe LaCava.
 Woods for den grønne jakke på, som alle vindere af The Masters bliver iklædt.
 Woods mor, børn og kæreste overværer triumfen.
1 / 5Woods brøl efter det afsluttende slag.
1 / 5Tiger Woods fejrer sin sejr med caddie Joe LaCava.
2 / 5Tiger Woods fejrer sin sejr med caddie Joe LaCava.
3 / 5Woods for den grønne jakke på, som alle vindere af The Masters bliver iklædt.
4 / 5Woods mor, børn og kæreste overværer triumfen.
5 / 5Woods sejr kommer efter en tørkeperiode på 11 år uden en major-triumf og markerer kulminationen på et af de mest bemærkelsesværdige comebacks i nyere sportshistorie.
Bare året efter sin seneste major-sejr, US Open i 2008, begyndte derouten for Tiger Woods, da hans svenske modelkone Elin Nordegreen opdagede golfspillerens mangeårige affærer med op til 120 forskellige kvinder.
Woods glatte facade krakelerede, og parret blev skilt i 2010.
I årene efter begyndte Woods, der i mange år havde trænet med militæriske metoder inspireret af farens tid som Grøn Baret i Vietnam-krigen, at få problemer med ryggen.
Woods blev afhængig af smertestillende piller.
Fire ryg-operationer senere tvivlede han i 2017 på, at han nogensinde ville kunne spille golf som professionel igen.
Efter den seneste gang på operationsbordet blev han arresteret for at køre bil dybt påvirket af smertestillende medicin.
Woods kunne på det tidspunkt ikke bukke sig ned og snøre sine egne snørebånd.
Woods har gjort det svært for sig selvMen ’at opgive’ har aldrig været en del af Woods ordforråd.
Ikke i hans storhedstid og ikke i dag.
'Mug shot' af Tiger Woods, efter at politiet har arresteret ham for at køre bil i påvirket tilstand.
En mentalitet, der var påkrævet på vejen mod Woods’ sejr på Augusta National.
Ikke en eneste gang i sin karriere havde Woods formået at ligget bag den førende spiller inden den afgørende runde i en major for siden at vinde.
Men Woods formåede at hente de slag, han havde brug for på konkurrenterne på en runde, hvor han skruede tiden tilbage til sin storhedstid.
43-årige Woods sled sine modstandere op.
Med slag spundet på en bund af kløgt mere end kraft brugte han sin rutine til at vinde The Masters som den næstældste i historien.
- Det er sjældent, jeg sidder så klistret til skærmen, som jeg gjorde i går.
Det var fedt at se ham vise, hvad han kan, siger Jeppe Huldahl, der er golfspiller og ekspert på GolfTV.
- Det er sindssygt, at det kan lade sig gøre at levere det comeback, Woods har gjort.
De fleste havde afskrevet, at han ville vinde majors igen.
Han var mere tålmodig end tidligere.
Han vandt på rutinen med en masse ekstremt smarte slag.
Med sejren har Woods vundet 15 majors i sin karriere, bare tre færre end rekordholderen Jack Nicklaus, der i en alder af 46 år vandt The Masters som den ældste i historien.
Woods vil dog få svært ved at overgå Nicklaus.
Og det er han selv skyld i, lyder det fra Jeppe Huldahl.
- Det var Woods, der begyndte at træne så intensivt og med nye helt moderne metoder, da han brød igennem.
Men i dag er det ikke halvtykke mænd, han spiller mod – tværtimod er de hamrende stærke og hamrende dygtige.
I dag er verdenstoppen domineret af spillere, der har de samme karaktertræk, som Woods havde i sin storhedstid.
Langtslående og bomstærke.
Dustin Johnsson, Brooks Koepka er de åbenlyse Woods-pendanter, men også danske Lucas Bjerregaard har tidligere fortalt, at han som yngre modellerede sit spil efter Tigers forbillede.
Danske Lucas Bjerregaard er stor, stærk og meget langstlående.
Ligesom Tiger Woods var, da han dominerede verdenstoppen.
 Danske Lucas Bjerregaard er stor, stærk og meget langstlående.
Ligesom Tiger Woods var, da han dominerede verdenstoppen.
(Foto: Kevin C.
Cox © Scanpix) Danske Lucas Bjerregaard er stor, stærk og meget langstlående.
Ligesom Tiger Woods var, da han dominerede verdenstoppen.
1 / 3Danske Lucas Bjerregaard er stor, stærk og meget langstlående.
Ligesom Tiger Woods var, da han dominerede verdenstoppen.
1 / 3Danske Lucas Bjerregaard er stor, stærk og meget langstlående.
Ligesom Tiger Woods var, da han dominerede verdenstoppen.
(Foto: Kevin C.
Cox © Scanpix)2 / 3Danske Lucas Bjerregaard er stor, stærk og meget langstlående.
Ligesom Tiger Woods var, da han dominerede verdenstoppen.
3 / 3- Jeg har fået mange unge mennesker til at spille golf.
Mange af de gutter, der er på golftouren, bliver hele tiden større, stærkere og mere atletiske.
De slår bolden ufattelig langt, og noget af alt det kan nok tilskrives det, jeg startede, siger Woods ifølge New York Times.
I sin storhedstid lå Tiger Woods nummer ét på verdensranglisten i 281 uger i træk.
Det er mere end fem år i streg.
Sammenlagt var han den bedste i verden i 683 uger.
Læs også:Stjerner og modstandere hylder Tiger Woods efter sejrTil sammenligning droppede britiske Justin Rose ned fra tronen på verdensranglisten efter the Masters og efter en sølle uge på toppen.
Men sådan er konkurrencen i dag i verdenseliten.
Benhård.
Derfor kommer Tiger Woods heller ikke til at dominere sporten, som han gjorde tidligere, vurderer Jeppe Huldahl:- Det er sjældent, at nogen er så dominerende, som han var.
Men i dag er niveauet bare så højt, at det vil være svært at sætte sig på det hele, som Tiger Woods gjorde, siger Jeppe Huldahl, der dog ikke vil afvise, at Woods kan overgå de 18.
majors, som Jack Nicklaus vandt:- Der er langt til 18 – eller 19 faktisk, for det er nok det magiske tal.
Men hvis hans ryg kan holde, kan det måske godt lade sig gøre.
Han er begyndt at slå lidt kortere og skåner sig selv på den måde.
Tiger Woods har vundet 81 turneringer på den amerikanske PGA-tour.
Det er bare én færre en rekordholderen Sam Snead.
FacebookTwitterKopier linkEmner:Brooks Koepka (golfspiller)|Tiger Woods (golfspiller)|Golf|USA|Tiger




https://www.dr.dk/nyheder/viden/kroppen/som-vinden-blaeser-mikroplast-rejser-gennem-luften-til-oede-bjergomraader

KroppenSom vinden blæser: Mikroplast rejser gennem luften til øde bjergområder Mikroplast i de franske bjerge er blæst mere end 100 kilometer med vinden.
I dette fjerntliggende bjergområde i den franske del af Pyrenæerne kan der findes masser af plastikrester i jorden, selvom få mennesker færdes her.
Af Maria Lise Behrendt15.
apr.
2019 kl.
17.
01Bemærk: artiklen er mere end 30 dage gammelLæs opDer er mikroplast overalt.
Du opdager det bare ikke.
Der er nemlig tale om bittesmå plaststykker med en diameter på mindre end fem millimeter.
Plaststykkerne findes blandt andet i hverdagsprodukter som kosmetik og maling.
De kommer også fra slid på dæk fra biler og busser og fra filtre på cigaretskodder, som smides på gader og stræder.
Og hver gang du giver dit syntetiske tøj en tur i maskinen, vaskes plastfibre ud med spildevandet.
Ja, faktisk bliver al plastik på et eller andet tidspunkt nedbrudt til mikroplast.
Derfor er det måske heller ikke overraskende, at forskere finder mikroplast stort set alle de steder, de leder: I muslinger og rejer.
I menneskelort.
I havet.
Og nu også i et fjerntliggende bjergområde.
Læs også:Der er mikroplast overalt i vores omgivelserEn gruppe forskere under ledelse af det privat-nationale franske forskningsinstitut Laboratoire Ecologie Fonctionnelle et Environnement har gennem fem måneder samlet prøver i et øde bjergområde i den franske del af Pyrenæererne.
Her har de fundet store mængder af både mikroplast, plastikfragmenter og plastfibre.
Ved hjælp af simuleringer af atmosfæren har forskerne regnet sig frem til, at noget af mikroplasten har rejst mere end 100 kilometer gennem luften, inden det er drysset ned i bjergene.
De anslår, at der hver dag lagres 365 nye stykker mikroplast per kvadratmeter i det ellers fjerne område, hvor få mennesker vandrer forbi.
Undersøgelsen er udgivet i tidsskriftet Nature Geoscience.
Mikroplast i vores maverPlast og mikroplastik findes vitterligt overalt.
Ikke bare i cremer og karklude, men også i de fjerneste arktiske egne og i verdens dybeste dybhavsgrave.
Ofte ser vi billeder af skildpadder fanget i efterladte fiskenet af plastik.
Hvaler, der skyller døde op på land med maven fuld af plastikprodukter.
Eller fugle, som bygger reder af vores plastikaffald.
Læs også:Vilde, øde fuglereder flyder med plastikaffaldMen mikroplasten er straks sværere at se - og måle på.
Vi ved, at den er der.
Selv i vores egne maver.
For de fisk, som vi spiser, har indtaget plast og undersøgelser har vist, at der blandt andet kan findes mikroplast i drikkevand mange steder.
Hvilke konsekvenser, det har, at vi spiser, drikker og indånder mikroplast, ved vi dog ikke endnu.
Men forskere arbejder på at finde ud af det.
FacebookTwitterKopier link




https://www.dr.dk/sporten/haandbold/kvindelandsholdet/landsholdsspiller-er-maet-af-haandbold-tager-en-pause-fra

KvindelandsholdetLandsholdsspiller er mæt af håndbold: Tager en pause fra sportenGrundet træthed kommer landsholdsfløj Mathilde Hylleberg ikke i aktion for TTH Holstebro mere i denne sæson.
Mathilde Hylleberg får klap på skulderen af Anne Mette Hansen og Kristina Jørgensen under træningen under EM i december.
15.
apr.
2019 kl.
13.
39Bemærk: artiklen er mere end 30 dage gammelLæs opHåndboldspilleren Mathilde Hylleberg har været fraværende i de seneste kampe hos TTH Holstebro, og hun kommer heller ikke på banen mere i denne sæson.
Således oplyser klubben, at Hylleberg har fået lov til at indstille sæsonen, da hun behøver pause på grund af "håndboldmæthed".
- Mathilde har brug for en pause fra håndbolden, da hendes krop er slidt og træt, lyder det blandt andet i klubbens pressemeddelelse.
Den 20-årige fløjspiller har flere gange været udtaget til A-landsholdet og var en del af Danmarks EM-trup i december.
Passer civilt job ved siden afIfølge klubben har Hylleberg på grund af diverse samlinger med U- og A-landshold kun haft en sammenhængende pause på syv dage siden januar 2018.
Desuden passer hun et civilt job ved siden af håndbold i 20 timer om ugen.
Læs også:Landsholdsdebutant fik ti sekunder i himlen i første forsøg: 'Ved ikke lige, hvad dommeren tænkte'Derfor har TTH forståelse for pausebehovet.
- Fra klubbens side er der fuld forståelse for Mathildes ønske om en pause, og vi håber alle sammen, at hun får en god pause fra håndbolden og vender stærkere tilbage, siger TTH-direktør John Mikkelsen.
TTH spillede sig frem til slutspillet i HTH Ligaen, men har her tabt alle fire kampe og er uden chance for at nå DM-semifinalerne.
Holdet mangler at spille to kampe i slutspillets gruppe 1.
/ritzau/FacebookTwitterKopier linkEmner:Mathilde Hylleberg (håndboldspiller)|TTH Holstebro|Håndbold|Holstebro|HTH Køkkener




https://www.dr.dk/nyheder/regionale/midtvest/seks-uger-til-ep-valg-nu-kan-du-sende-din-stemme-med-posten

Valg til Europa-ParlamentetSe temaMidt- og VestjyllandSeks uger til EP-valg: Nu kan du sende din stemme med posten Der er åbnet for stemmeboksene til Europa-Parlamentsvalget.
På biblioteket i Struer tilbyder Berit Volder Kjær en hjælpende hånd til vælgerne.
Af Thomas Bach Poulsen og Asta Pil Heltborg15.
apr.
2019 kl.
13.
40Bemærk: artiklen er mere end 30 dage gammelLæs opPersondataloven, sommertid, fiskekvoter og barselsregler er nogle af de emner, Europas politikere forhandler om i Bruxelles.
Og selvom der er halvanden måned til Europa-Parlamentsvalget, har du fra i dag mulighed for at aflevere en brevstemme på den, du gerne vil have til at repræsentere Danmark de næste fem år.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Fra i dag kan alle tage et smut forbi det lokale borgerservicekontor eller bibliotek og udfylde en stemmeseddel, som sendes afsted med posten.
Det ser de mere og mere af på biblioteket i Struer, fortæller Anette Jul Mortensen, der er centerchef for arbejdsmarked og borgerservice i Struer Kommune.
- Vi ser en stigende tendens til, at folk brevstemmer.
Hvis man eksempelvis er ude at handle, kan man nemt slå et sving ind og få stemt samtidig, siger hun.
Læs også:Nu kan svagsynede selv sætte krydset: Forstørrelsesapparat og led-lys bliver installeret i stemmeboksenVælgeren går ind i stemmeboksen og sætter kryds på normal vis, hvorefter vedkommende putter stemmen i en konvolut, som afleveres på valgstedet.
Borgerservice registrerer, hvem der brevstemmer, og sender derefter brevet til den kommune, hvor vælgeren bor.
EU-reglerne er der jo tusindvis af, hvis ikke millionerBerit Volder Kjær, Struer BibliotekOg når man at fortryde efterfølgende, kan man bare sende en ny stemme afsted.
- Det er den seneste stemmeseddel, som gælder på valgdagen, hvor kuverterne bliver åbnet, siger Anette Jul Mortensen og uddyber:- De gamle kuverter bliver på samme tid destrueret, så de ikke længere gælder, hvis du har ombestemt dig.
Biblioteket hjælper tvivlereBiblioteket i Struer tilbyder også en hjælpende hånd, hvis du er i tvivl om, hvor du skal sætte dit kryds.
Det er nemlig et af landets tre Europe Direct-informationscentre, hvor man kan få besvaret de spørgsmål, man kan have om EU.
Der er bøger og brochurer, der kan hjælpe en på vej, men også personale.
Ansat til opgaven er blandt andre bibliotekar Berit Volder Kjær.
Sådan brevstemmer danskere i udlandetHvis du bor i Danmark og opholder dig midlertidigt i udlandet på eksempelvis ferie, studie-, forretningsrejse eller lignende, kan du brevstemme i udlandet.
Der har været åbent for udenlandske brevstemmer siden den 26.
februar.
Du kan brevstemme ved enhver dansk ambassade eller ethvert dansk konsulat i det land, hvor du befinder dig.
Der er ingen frist for, hvornår du senest kan brevstemme i udlandet.
Det er dog en god idé at brevstemme i så god tid som muligt, så din brevstemme kan nå at blive sendt hjem og komme frem til kommunen, inden afstemningen starter kl.
9 på valgdagen søndag den 26.
maj 2019.
Din brevstemme vil kun komme i betragtning, hvis den er fremme, inden afstemningen starter.
Kilde: borger.
dk- Vi får eksempelvis spørgsmål om visumregler og momssatser i Europa, siger hun og uddyber:- Vi har mulighed for at søge informationerne frem, hvis ikke vi kan dem på fingrene.
Læs også:Husk det nu: Ingen børn eller selfies i stemmeboksenBerit Volder Kjær kan derfor trække sig tilbage på kontoret for at finde svar om eksempelvis Europa-Parlementvalgets kandidaters mærkesager.
Til det bruger hun blandt andet sit netværk, bestående af de andre informationscentre i Danmark, Europakommissionen i København og forskellige andre EU-kontorer.
- Jeg ved meget mere om EU nu, end jeg gjorde tidligere.
EU-reglerne er der jo tusindvis af, hvis ikke millioner, siger Berit Volder Kjær.
Brevstemmerne skal udfyldes og sendes senest torsdag den 23.
maj.
FacebookTwitterKopier linkEmner:EU|Europa-Parlamentet|Valg og folkeafstemninger|EU-forhold|Struer




https://www.dr.dk/nyheder/regionale/fyn/jo-koldere-jo-dyrere-500-lejere-i-svendborg-faar-testet-deres-indeklima

FynJo koldere, jo dyrere: 500 lejere i Svendborg får testet deres indeklimaEt nyt projekt skal sørge for, at beboerne får et sundere indeklima.
Rie Skov er nødt til at have styr på indeklimaet.
Der skal luftes ud med gennemtræk mindst tre gange om dagen.
Af William Sonne Kaalø og Charlotte Flyvbjerg15.
apr.
2019 kl.
13.
08Bemærk: artiklen er mere end 30 dage gammelLæs opPå væggen i Rie Skovs lejlighed hænger en lille hvid plastikæske.
Det er et såkaldt IC-meter, som hvert femte minut måler temperaturen, luftfugtigheden og CO2-indholdet i rummet.
Bygge- og boligadministrationen Domea har siden årsskiftet sammen med det almennyttige boligselskab BSB i Svendborg forsøgt at skabe et bedre indeklima i de tre boligafdelinger Toftemarken, Klintemarken og Frilandsvej.
Og det kræver en indsats fra beboerne.
Hvis det bliver for koldt, bliver varmeregningen dyrereNår projektet er fuldt rullet ud, har 1.
000 lejere sagt 'farvel' til den traditionelle varmeregning og 'goddag' til et dynamisk varmeregnskab.
IC-meteret måler luftfugtighed, temperatur og CO2-indhold Rie Skovs lejlighed i Svendborg.
Det betyder, at Rie Skov faktisk kan ende med at få en dyrere varmeregning, selvom hun skruer ned for varmen, og temperaturen falder til under 18 grader.
Det samme vil ske, hvis hun skruer op, og temperaturen overstiger 22 grader.
Prisen afhænger altså ikke længere af varmeforbruget, men af, hvor godt hun har styr på sit indeklima.
Læs også:Ikke nok at lufte ud: Sådan får du styr på dit indeklimaHver måned får hun en opgørelse over, hvor godt det går.
- Jeg kan se, at jeg har haft det for varmt i alle vintermånederne, og at det har en indvirkning på luftfugtigheden, som har været for lav.
Indholdet af CO2 har hun til gengæld helt styr på, fordi ejendommen, som hun bor i, har fået nyt ventilationssystem.
Sådan regner man bundlinjen ud i et dynamisk varmeregnskabDer sidder ét IC-meter i hver lejlighed, som måler luftfugtighed, CO2 og temperatur.
På baggrund af målingerne bliver det dynamiske varmeregnskab regnet ud i kroner og øre.
Beboerne får hver måned sammen med varmeregningen et søjlediagram tilsendt, som viser, hvor godt de styrer indeklimaet:Grønt søjlediagram: Man har et godt indeklimaGult søjlediagram: Der er plads til forbedringer med indeklimaetRødt søjlediagram: Den er helt gal med indeklimaetKilde: DomeaSyge beboere og bygningerI andre af boligselskabets lejligheder har der omvendt været for høj luftfugtighed og for lav varme.
Det har blandt andet betydet mange tilfælde af skimmelsvamp.
Derfor kan det dynamiske varmeregnskab, der nu bliver testet, hjælpe med at gøre beboerne sundere.
- Vi har sager med folk, der bliver syge på grund af dårligt indeklima.
Så det er godt, at der kommer fokus på det, siger chefjurist i Lejernes Landsorganisation, Anders Svendsen.
Læs også:Skimmel, madlugt og træk: Kommuner skal forbedre indeklima i skoleklasserHan understreger dog, at et godt indeklima aldrig kan være beboernes ansvar alene.
Det kræver også, at boligerne er udstyret med ordentlig ventilation, hvilket også kan være med til at holde bygningerne sunde.
- Hvis der er et godt indeklima, så holder boligen også længere.
Så bliver det billigere at bo i lejligheden, fordi vi ikke gentagne gange skal renovere den efter angreb fra skimmelsvamp eller andet, siger driftsleder i boligselskabet BSB i Svendborg, Casper Nilsson.
Tre måneder efter beboerne i Toftemarken har modtaget IC-meteret, må han dog erkende, at ikke alle har været lige glade for at være med i projektet.
- En del har været rigtig skeptiske.
Der har været en naturlig 'hvad er nu det, det går ud over vores økonomi'-frygt.
Men efter vi er begyndt at afregne og har snakket med beboerne, så synes jeg, de har taget rigtig godt imod det.
Faktisk har nogle af beboerne fået et bedre indeklima, fortæller han.
To gode råd til et godt indeklimaLuft ud tre gange om dagen, fem-ti minutter af gangen.
Hold en konstant temperatur i boligen - gerne omkring de 22 grader.
Kilde: Casper Nilsson, driftsleder i boligselskabet BSB i Svendborg- De beboere, der går op i det, får et bedre indeklima, kan vi se.
Nogle har også lidt sværere ved det.
Det kan være, de har levet med den gamle afregningsform i mange år.
Men det kommer, siger Casper Nilsson.
Læs også:Klamt indeklima på hver tredje skole: Børn er ikke sikret som voksneSenere i år tilslutter boligafdelingen Gadekærvej i Valby sig projektet, og næste år gør boligafdelingen Jægermarken i Svendborg det samme.
Projektet løber frem til 2021, hvor det skal evalueres af Statens Byggeforskningsinstitut.
FacebookTwitterKopier linkEmner:Svendborg|Bolig|Bolig- og ejendomsselskaber|Domea|LLO




https://www.dr.dk/nyheder/indland/frustration-i-politiforbund-efter-paludan-demoer-det-tager-karakter-af-misbrug-af-en

IndlandFrustration i politiforbund efter Paludan-demoer: Det tager karakter af misbrug af en rettighedDer er tale om entydig spekulation i konfrontation og mulige optøjer, siger forbundsformand.
Politi under uroligheder på Nørrebro, efter at den kontroversielle partistifter Rasmus Paludan afholdt demonstration.
Af Theis Lange Olsen15.
apr.
2019 kl.
12.
10Bemærk: artiklen er mere end 30 dage gammelLæs opIndtil nu har formanden i Politiforbundet, Claus Oxfeldt, med vilje ikke forholdt sig til den racismedømte Rasmus Paludans mange demonstrationer, der kræver massiv tilstedeværelse af politi.
Men efter det seneste døgns voldsomme uroligheder på Nørrebro i København er bægeret flydt over.
Claus Oxfeldt advarer om, at politiets ressourcer bruges uforholdsmæssigt meget på demonstrationerne og tages væk fra andre politiopgaver som efterforskning af indbrud for eksempel.
- Man skal huske på, at politiet er et lukket kredsløb.
Når du bruger x antal mange, mange timer på én opgave, så er der andre, du ikke kan løse.
Rasmus PaludanUddannet advokat.
Stiftede partiet Stram Kurs i 2017.
Han går ind for forbud mod islam i Danmark.
Han spreder sit budskab gennem YouTube og demonstrationer med koranafbrændinger.
Han har demonstreret 17 gange frem til starten af april i år og 53 gange sidste år.
I april blev han idømt 14 dages betinget fængsel for racisme.
Han har anket dommen, da han er uenig i rettens afgørelse.
Indtil videre har det i 2018 og 2019 kostet staten 24 millioner at beskytte islamkritikeren, viser opgørelse.
- Det her er ved at udvikle sig til en farce.
Forstået på den måde, at vi bruger så meget tid på én enkelt mand og hans måde at agere i et demokrati på, siger Claus Oxfeldt.
Ødelagt påskeferie23 personer er indtil videre anholdt, efter at der søndag opstod uroligheder, hvor der blev brændt biler, containere og cykler af og kastet brosten efter politiet på Nørrebro i København.
Urolighederne brød ud, efter at den racismedømte stifter af partiet Stram Kurs, Rasmus Paludan, demonstrerede på Blågårds Plads på Nørrebro.
En demonstration, der blev afbrudt af politiet, efter at Paludan blev angrebet af moddemonstranter.
- Det bedste ville være, hvis vi formåede at ignorere de her demonstrationer.
Det er derfor, at det først er i dag, at jeg er ude at sige noget om det.
Jeg har talt det ned, hver gang jeg er blevet kontaktet om Rasmus Paludan.
- For jo mere opmærksomhed, han får, jo mere interessant føler han selv, at han er.
Den taktik er ikke lykkedes.
Det så vi i går, hvor det gik amok, siger Claus Oxfeldt, der mandag har fået meldinger om, at politifolk som følge af søndagens uroligheder har fået inddraget deres påskeferie.
- Jeg er frustreret over, at der er kolleger, som ikke kan holde planlagt påskeferie nu.
Det er selvfølgelig et vilkår, at man kan få slettet fridage og ferie i politiet, men det er dybt ulykkeligt, for jeg ved, at der er nogle, der virkelig gerne har villet holde noget påskeferie sammen med deres familie.
Det får de nu ikke mulighed for, siger Claus Oxfeldt.
Opgaver kan ikke løsesHan mener, at politikerne må på banen og vurdere, om der kan laves om på loven, så det ikke på samme måde som i dag er muligt at ytre sig og demonstrere som Rasmus Paludan gør.
- Man er nødt til politisk at gå ind og vurdere, hvad det er for nogle måder, vi kommunikerer og demonstrerer på i Danmark.
Er Grundloven løbet fra den situation, vi nu kender i Danmark?
Kan man råbe sig til at stjæle al politiets tid?
På Blågårdsplads på Nørrebro blev der kastet med både flasker, sten og kanonslag mod politiet.
 Betjente var talstærkt tilstede i København, hvor der var uroligheder indtil klokken 23.
 Ved indgangen til Christiania blev der barrikeret med paller, som blev brændt ned.
 Flere biler, cykler og andre genstande er brændt ned i Hovedstaden.
Her er to biler sat i brand på Nørrebro.
1 / 4På Blågårdsplads på Nørrebro blev der kastet med både flasker, sten og kanonslag mod politiet.
1 / 4Betjente var talstærkt tilstede i København, hvor der var uroligheder indtil klokken 23.
2 / 4Ved indgangen til Christiania blev der barrikeret med paller, som blev brændt ned.
3 / 4Flere biler, cykler og andre genstande er brændt ned i Hovedstaden.
Her er to biler sat i brand på Nørrebro.
4 / 4- Det er sådan set bare det, jeg prøver at sige.
Det må nogen vurdere.
Jeg siger bare, at der er opgaver, vi ikke kan løse, når vi skal bruge så mange kræfter på én mand, siger Claus Oxfeldt.
Det lyder som om, du taler for en indskrænkning af ytringsfriheden?
- Nej, det er slet ikke min agenda.
Man har ytringsfrihed ja, men man har ikke pligt til at ytre sig i alle mulige sammenhænge.
Der har man lov at tænke sig om og tage hensyn til andre mennesker.
Det gælder politiet, men det er bestemt også andre borgere.
Det er sådan set bare den appel, jeg gerne vil sende.
Men hvor skulle man lave snittet for, hvad man må sige eller gøre eller ikke sige eller ikke gøre?
- Jeg ved det ikke.
Jeg siger bare, at det her koster på politiets konto, og det betyder, at andre borgere bliver skuffede, fordi vi ikke er i stand til at honorere de helt naturlige krav, de har om politiets tilstedeværelse i forbindelse med indbrud og andet.
Men må vi ikke bare indse, at vi lever i et demokrati, og det nogle gange er bøvlet for politiet?
- Jo.
Jeg har ikke nøglen til at løse problemet.
Det har jeg bestemt ikke.
Jeg fortæller bare, at det er den virkelighed, vi oplever.
Og der må man politisk gå ind og vurdere, om vi er nødt til at gøre et eller andet i forhold til ytringsfriheden, som man selvfølgelig har, siger Claus Oxfeldt.
Rasmus Paludan afviser kritikken af, at han misbruger sin ret til at demonstrere.
- Claus Oxfeldt går fuldstændig imod de grundlæggende værdier i vores samfund, fordi han kun tænker på, hvad der er mest behageligt for sine medlemmer, siger den racismedømte partistifter, der har anket sin dom til landsretten, da han er uenig i byrettens afgørelse.
Et svar fra Justitsministeriet til Folketingets Retsudvalg har vist, at politiets udgifter i forbindelse med Rasmus Paludans demonstrationer før søndag ligger på seks milioner kroner alene i år.
FacebookTwitterKopier linkEmner:Claus Oxfeldt (fagforeningsleder)|København|Nørrebro|Politi|Politiforbundet




https://www.dr.dk/nyheder/regionale/hovedstadsomraadet/udveksling-udvikler-flere-studerende-rejser-ud

KøbenhavnUdveksling udvikler: Flere studerende rejser udAntallet af universitetsstuderende, der tager på udveksling, er mere end fordoblet de seneste ti år.
Udveksling er populært blandt danske studerende.
Blandt andet giver det personlig udvikling, fortæller Daniel Bager, der på billedet er på udflugt med et hold internationale studerende til den begiske kystby Oostende.
(© Daniel Bager)Af Kasper Hartmann15.
apr.
2019 kl.
14.
45Bemærk: artiklen er mere end 30 dage gammelLæs opDa Daniel Bager begyndte på jurastudiet på Københavns Universitet, var der ingen tvivl om, at han på et tidspunkt skulle læse et halvt år i udlandet.
- Jeg var fuldstændig sikker på, at jeg skulle ud.
Det er fedt at lære et nyt sprog og få en masse nye venner, siger han.
Og det halve år på Université Libre de Bruxelles levede op til forventningerne.
- Det var enormt dejligt at komme ud og få noget luftforandring - opleve en ny by, et nyt studiemiljø og en anderledes måde at gøre tingene på, siger Daniel Bager.
Udvekslingsstuderende på videregående uddannelserAndel af universitetets samlede antal studerende der i sidste studieår var på udveksling.
Københavns Universitet: 6,5 procentAarhus Universitet: 5,3 procentSyddansk Universitet: 3,8 procentAalborg Universitet: 3,3 procentCopenhagen Business School (CBS): 10,1 procentDanmarks Tekniske Universitet (DTU): 7,0 procentRoskilde Universitet: 2,7 procentIT Universitetet: 2,5 procentOg han er ikke alene om at rejse ud og opleve nyt.
Mange flere studerende vælger i dag et udvekslingsophold sammenlignet med for ti år siden.
Det seneste studieår var over 8.
000 studerende på udveksling, for ti år siden var det under 4.
000, viser tal fra universiteterne.
Amanda Damgaard Nielsen, der også er jurastuderende, har været på udveksling i Belfast i Nordirland.
Det britiske uddannelsessystem med få undervisningstimer og meget selvstudie gjorde hende mere selvstændig.
- Når jeg kun skulle være på universitetet to gange om ugen, blev jeg bedre til selv at administrere min tid og arbejde selvstændigt.
Det kan jeg mærke nu, hvor jeg skriver bachelorprojekt.
Jeg er blevet bedre til at styre trangen til overspringshandlinger, siger hun.
Amanda Damgaard Nielsen holder julefrokost i den internationale gruppe med studerende fra blandt andet USA, Tyskland og Italien.
 Amanda Damgaard Nielsen på tur med sejlklubben til Glasgow, Skotland.
Billedet viser virkelig godt hvor tætte man bliver, bare på en enkelt weekend, mener hun.
 Amanda Damgaard Nielsen sammen med veninden Katha fra Tyskland foran Queen’s University i Belfast.
 Daniel Bager og studiekammeraten Paulo ved deres nye universitet i Bruxelles.
 Daniel Bager og skandinaviske udvekslingsstuderende samlet til fødselsdag.
1 / 5Amanda Damgaard Nielsen holder julefrokost i den internationale gruppe med studerende fra blandt andet USA, Tyskland og Italien.
1 / 5Amanda Damgaard Nielsen på tur med sejlklubben til Glasgow, Skotland.
Billedet viser virkelig godt hvor tætte man bliver, bare på en enkelt weekend, mener hun.
2 / 5Amanda Damgaard Nielsen sammen med veninden Katha fra Tyskland foran Queen’s University i Belfast.
3 / 5Daniel Bager og studiekammeraten Paulo ved deres nye universitet i Bruxelles.
4 / 5Daniel Bager og skandinaviske udvekslingsstuderende samlet til fødselsdag.
5 / 5Selvom det at flytte til et andet land ikke nødvendigvis er nemt, så gør det europæiske Erasmusprogram med mange udvekslingsstuderende det dog lettere at få et netværk blandt de internationale studerende.
Men det kræver en mere aktiv indsats også at få lokale venner, når man kun er i en by et halvt år.
Amanda Damgaard Nielsen brugte blandt andet et tilbud fra en sejlklub til at komme ind i et mere lokalt miljø.
- Det handler om, at man bruger de tilbud, der er.
Man kommer nemt kun til at hænge ud med andre udvekslingsstuderende, siger hun.
Erasmus eller udvekslingErasmus er det europæiske udvekslingsprogram, som i over 30 år har gjort det nemt og billigt for studerende at rejse et halvt år til et andet europæisk land.
Det kan du læse mere om her.
Erasmus er bare én form for udveksling.
En anden model er, at to universiteter er enige om at bytte en studerende i et halvt år.
Det er lidt mere kompliceret og kræver, at universitetet har en aftale.
Det har Københavns Universitet skrevet om her.
DI: Flere skal udFra Dansk Industri lyder der en klar opfordring til at rejse ud.
For selvom der de seneste ti år har været en pæn stigning i antallet af studerende, der rejser ud, viser tal fra OECD, at lysten stadig er på et begrænset niveau herhjemme.
- Den danske lyst til at tage ud er desværre ikke ligeså stor, som hvis vi kigger til Sverige eller Norge.
Og det ville jo være godt, hvis vi også kom lidt mere ud, siger Mette Fjord Sørensen, der er chef for videregående uddannelser hos erhvervsorganisationen DI og fortsætter.
- Udveksling giver ikke kun ekstra på vidensdelen for de studerende, det viser også, at du kan klare dig selv, og det er i sig selv en personlig udvikling, som virksomheder i høj grad værdsætter, siger hun.
Fra universiteterne er der også fuld opbakning til at rejse ud.
Flere uddannelsesinstitutioner har det som en formuleret målsætning at få flere studerende til at tage på udveksling.
Det gælder blandt andet på Copenhagen Business School (CBS).
- Rejs ud.
Lær.
Smag på verden for pokker.
Mette Fjord Sørensen, DI- Mange kandidater får arbejde i en international virksomhed med kontor i Danmark, og det gør en stor forskel, hvis man har haft mulighed for at blive eksponeret for, hvordan det vil sige at arbejde i internationale teams, siger Niels Henrik Larsen, der er chef for det internationale kontor på CBS.
Læs også:Minister advarer danske unge mod brexit-kaos: Overvej andre lande end StorbritannienPå Københavns Universitet er Trine Sand sektionschef for international uddannelse, og hun er ikke sikker på, at udveksling kan flytte en senere jobansøgning op i bunken af ansøgninger, men det er en oplagt mulighed for at udvikle sig.
- Personligt flytter man sig, når man foretager et skifte i tilværelsen, hvor man skal lære at være sammen med andre mennesker.
Mange studerende siger også, når de kommer hjem, at de er blevet mere fagligt bevidste, siger hun.
Eller som DI’s Mette Fjord Sørensen helt kort siger:- Rejs ud.
Lær.
Smag på verden for pokker.
FacebookTwitterKopier link




https://www.dr.dk/nyheder/indland/joergens-droemmebil-blev-totalt-udbraendt-i-nat

IndlandJørgens drømmebil blev totalt udbrændt i natHovedstadens Beredskab er rykket ud til over 70 brande i forbindelse med urolighederne.
Jørgen Lindes drømmebil er gået op i flammer i nattens uroligheder.
Af Cecilie Rosenkvist Dam og Kasper Duncan Gram (video)15.
apr.
2019 kl.
12.
45Bemærk: artiklen er mere end 30 dage gammelLæs op- Min drømmebil.
Som så ikke er en drømmebil mere.
Det er bare et lig, siger Jørgen Linde og peger bagud mod hans forkullede VW Passat bag politiafspærringen.
I løbet af natten har der været uroligheder flere steder i København.
23 personer er blevet anholdt, og Hovedstadens Beredskab er rykket ud til over 70 brande i forbindelse med urolighederne, herunder branden på Amager, hvor Jørgen Lindes bil brændte ned.
Netop den brand er en af nattens største brande i forbindelse med optøjerne, fortæller Tim Ole Simonsen, der er presseansvarlig hos Hovedstadens Beredskabsstyrelse.
- Det nærmeste, vi kommer en bygningsbrand, er en brand ude på Stolemagerstien på Amager i en carport med en 10-12 biler, hvor carporten altså brænder.
Man vurderer, at der er brændt cirka 25 biler af.
Derudover er der også brændt et uvist antal cykler.
Chokeret og ked af detUrolighederne startede efter Rasmus Paludan, der er islammodstander og stifter af partiet Stram Kurs, demonstrerede på Blågårds Plads på Indre Nørrebro.
Han blev hurtigt mødt af angreb og transporteret væk, men efterfølgende vendte demonstranterne sig mod politiet.
Jørgen Lindes afbrændte Volkswagen Passat 3.
2 4Motion.
- Jeg havde langt om længe fået råd til sådan en, men det skulle det ikke være.
(© dr)Omkring 200 deltog i optøjerne på Blågårds Plads, hvor de kastede med brosten, kanonslag og satte ild til ting.
Urolighederne bredte sig til flere steder rundt i København, hvor Beredskabet var i gang indtil klokken 4 om natten.
Blandt andet med at slukke flammerne i Jørgen Lindes bil.
- Det er selvfølgelig besværligt at komme på arbejde i dag, når man skal langt væk, men sådan er det.
Han ærgrer sig alligevel over situationen og håber på, forsikringen kan hjælpe.
Jørgen Linde har en kaskoforsikring, men hvis bilejerne ikke har det, er bilen gået tabt.
- Man bliver jo lidt chokeret og ked af det, men altså en bil er en død ting, der kan erstattes, så hvad den angår er jeg rimelig fattet.
Selvfølgelig inderst inde bløder hjertet, siger Jørgen Linde.
FacebookTwitterKopier linkEmner:København|Hovedstadens Beredskab|Nørrebro|Brande|Rasmus Paludan (advokat)




https://www.dr.dk/sporten/tennis/tenniskometen-tauson-marcherer-videre-op-ad-verdensranglisten

TennisTenniskometen Tauson marcherer videre op ad verdensranglistenClara Tauson ligger nummer 381 i verden, efter at hun optjente 18 point i Lugano.
Clara Tauson er nu nummer 381 i verden.
15.
apr.
2019 kl.
11.
01Bemærk: artiklen er mere end 30 dage gammelLæs opDen danske tenniskomet Clara Tauson fortsætter sin march frem på kvindernes verdensrangliste.
Da den mandag blev opdateret, sprang den 16-årige Tauson således 32 pladser frem.
Tauson placerer sig nu som nummer 381 i verden.
Danskeren spillede i sidste uge for første gang med i en WTA-hovedturnering, men hun tabte dog kampen i første runde mod Evgeniya Rodina fra Rusland i tre sæt med cifrene 7-6 (7-2), 2-6, 5-7 i schweiziske Lugano.
Forinden havde Tauson vundet to kampe i kvalifikationsturneringen, hvilket resulterede i 18 point til verdensranglisten.
Dermed er hun oppe på 98 af slagsen.
Torpegaard er bedste danske mandlige spillerI denne uge ligger WTA-turneringerne stille, fordi der senere på ugen afvikles Fed Cup-kampe for landshold.
Længere fremme på verdensranglisten fastholder Caroline Wozniacki sin placering som nummer 12.
Japaneren Naomi Osaka topper fortsat listen snert foran rumæneren Simona Halep.
Herrernes liste føres af serberen Novak Djokovic foran Rafael Nadal fra Spanien.
Mikael Torpegaard er bedste dansker på singlelisten som nummer 230.
I herredouble avancerer Frederik Løchte Nielsen til 46.
-pladsen efter weekendens finaleplads i Marokko.
/ritzau/FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Tennis|Fed Cup|Marokko




https://www.dr.dk/nyheder/indland/druknet-mand-og-bad-fundet-ud-lynaes-havn

IndlandDruknet mand og båd fundet ud for Lynæs HavnEn far og to børn har været savnet siden søndag morgen, hvor de sejlede fra Frederiksværk.
Redningshelikopter i luften over Isefjord for at lede efter den forsvundne familie.
Her set fra Nykøbing Sjælland.
15.
apr.
2019 kl.
11.
31Bemærk: artiklen er mere end 30 dage gammelLæs opEn båd er fundet ud for Lynæs Havn, og en mand er fundet druknet tæt på.
Det oplyser Nordsjællands Politi, der ikke kan afvise, at det hænger sammen med efterlysningen af en båd, der sejlede ud fra Frederiksværk søndag morgen.
Det oplyser politiet på Twitter.
- Der er netop fundet en båd ud for Lynæs Havn, ligesom en mand også er fundet druknet i nærheden.
Vi kan ikke afvise, at det hænger sammen med efterlysningen af den båd, der sejlede ud fra Frederiksværk i går, skriver politiet.
En far og to børn har været savnet i godt et døgn.
Børnene er 11 år og 13 år.
Siden søndag har politiet ledt efter de tre personer med både, helikoptere og dykkere i Roskilde Fjord.
Den druknede mand blev fundet mandag formiddag i strandkanten mellem Nykøbing Sjælland og Rørvig.
Mere præcist blev han fundet ved Nakke, der ligger ud til Isefjorden.
Læs også:Båd med mand og to børn forsvundet i Roskilde FjordSejlede ud på en hyggeturDer er også blevet søgt efter de savnede i løbet af mandag.
Faren og de to børn sejlede "ud på en hyggetur" søndag morgen omkring klokken 08.
20.
Siden er der ingen, som har hørt fra dem.
Politiet er ikke bekendt med, hvilken rute de skulle ud på, hvorfor man både leder syd og nord for Frederiksværk.
Derfor er områder i Roskilde Fjord, Isefjord og Kattegat blevet afsøgt.
Det er mandag formiddag sparsomt med oplysninger om sagen.
- Af hensyn til de pårørende har vi på nuværende tidspunkt ikke yderligere kommentarer, lyder det fra Nordsjællands Politi på Twitter kort før klokken 11.
30.
Eftersøgningen af den lille familie har blandt andet baseret sig på meldinger fra skibe og både på vandet.
De har meldt ind, hvor faren og børnene ikke er set, så man har kunnet indskrænke søgeområdet.
/ritzau/FacebookTwitterKopier linkEmner:Sjælland|Lynæs Havn|Frederiksværk|Nordsjællands Politi|Ulykker




https://www.dr.dk/nyheder/politik/hvor-mange-kan-du-genkende-seks-ikoniske-oejeblikke-i-dansk-politik

PolitikHvor mange kan du genkende?
Seks ikoniske øjeblikke i dansk politikHvem husker ikke, Lars Løkke Rasmussen (V) forklare sin skattereform med dem, der får mindre-mindre?
Danmark har de seneste 35 år kun haft fem statsministre.
Men de har alle haft deres del af de mere ikoniske øjeblikke i dansk politik.
Af Peter Boier15.
apr.
2019 kl.
12.
45Bemærk: artiklen er mere end 30 dage gammelLæs opNoget af det vigtigste i moderne politik er kommunikation og valg af ord.
Hvad end det er i taler, debatter, eller i hvordan man sælger sin politik, fortæller de konkrete valg af ord en historie for sig selv.
Og ofte bliver de stående længere og får en større betydning, end de måske endda var tiltænkt.
Slotsholmen, P1's politiske magasin, havde torsdag i sidste uge skatteminister Karsten Lauritzen (V) og tidligere klima- og energiminister Martin Lidegaard (R) på besøg til en snak om politik og kommunikation.
Redaktionen har her udvalgt en række helt ikoniske øjeblikke fra danske toppolitikere, der er blevet stående i bevidstheden og har forfulgt flere af dem i deres fremtidige politiske virke.
1Jeg kan slå Anders Fogh!
Tilbage i 2005 skulle Socialdemokratiet have en ny formand, efter at Mogens Lykketoft havde tabt valget.
Midt i en valgkamp mellem Helle Thorning-Schmidt, der dengang lige var vendt hjem fra Europa-Parlamentet, og den nuværende overborgmester i København, Frank Jensen, ytrede Helle Thorning-Schmidt de nu ikoniske ord, der skulle komme tilbage og bide hende:- Jeg kan slå Anders Fogh!
Ifølge Martin Lidegaard gav det mening at sige, da det viser styrke og selvtillid.
- Og så opbygger det den der selvfedme i et parti, man har brug for.
Men så er det selvfølgelig lidt ærgerligt, at hun ikke vandt, sagde han i Slotsholmen.
Karsten Lauritzen mener, at hun ofte havde problemer med retorikken:- Hun er uden tvivl en dygtig politiker, men jeg synes ikke, jeg kunne mærke, at det var noget, hun selv havde fundet på.
Den var nok leveret af en taleskriver, og det kan man altså mærke.
Thorning slog som bekendt aldrig Anders Fogh, men havde mere held med Lars Løkke ved valget i 2011.
2Anders Foghs skattestopStatsminister Anders Fogh Rasmussen holder sit ugentlige pressemøde tirsdag d.
1 maj 2007 i Statsministeriet.
Netop Anders Fogh, er begge politikere enige om, var god til kommunikationen i sin tid som statsminister og Venstre-formand.
Hans opfindelse, skattestoppet, var for eksempel til at forstå for vælgerne.
- De bedste ord opstår, når politikerne selv sætter sig ned og finder ord, der er deres egne, siger Karsten Lauritzen.
- Og med Fogh var det jo tydeligt her, at det var noget, han mente.
Martin Lidegaard er enig.
- Anders Fogh var god til det.
Og det siges, at hans motto for politik var 'det, der ikke kan forklares, kan ikke gennemføres'.
Fogh var berømt for sine drejebøger.
Og jeg bruger da også meget tid på det i dag.
Hvis jeg skal på skærmen eller i radioen, sidder jeg da lige og tænker det igennem, siger han.
Men han var også sjov.
Og det betyder også meget, fortæller de to politikere.
Hør et eksempel på Fogh, der driller Socialdemokratiets Svend Auken her:Anders Fogh miljø-driller Svend Auken3Lars Løkkes mere-mindre-mindreAnders Foghs efterfølger har ikke altid haft lige så nemt med ordene, som sin forgænger.
Især et eksempel, hvor han i 2010 skulle forklare sin nye skattereform fra Folketingets talerstol, er blevet hyppigt genset.
Og skatteminister Karsten Lauritzen griner da også lidt over sin chefs forklaring.
- Altså, man kan nok ikke vinde valget på det der.
Men man kan høre, det er Lars, siger Karsten Lauritzen grinende.
- Hvis ordene ikke passer på manden, er det ikke godt.
Men det her er Lars.
Og man kan også høre på ham, at han selv er lidt i tvivl til sidst.
4ParadigmeskiftetParadigmeskiftet - hvad er det?
Et af de nyere eksempler er regeringen og Dansk Folkepartis paradigmeskifte i integrationspolitikken.
Det skal ændre fokus fra integration til hjemsendelse.
Men Slotsholmen-redaktionen var før programmet ude ved den lokale pølsevogn og undersøge, om folk ved, hvad det er.
Det gjorde de fleste ikke.
Og Karsten Lauritzen selv skulle da også lige finde det i ordbogen, første gang han hørte det, som du kan høre i radioklippet herover.
De Radikales Martin Lidegaard har det også svært med ordet.
- Selve ordet har vi også diskuteret - altså, er det rent professionelt et godt ord?
Men konklusionen har hos os været, at virkelig få forstår det.
Når jeg er ude på gymnasier og nævner 'paradigmeskifte', kan jeg nærmest se elervernes tomme blikke, fortæller han.
5Schlüters gulvtæppeEt andet helt ikonisk citat i dansk politik er, da den daværende Konservative statsminister Poul Schlüter i 1989 fra Folketingets talerstol skulle forklare, om hans embedsværk havde fulgt reglerne i forhold til tamilske flygtninge.
Intet var skjult for offentligheden, og alt var som det skulle være, forsikrede han med den nu legendariske sætning:- Der er ikke fejet noget ind under gulvtæppet.
Men den selvsamme sag, tamilsagen, endte med at vælte hans regering i 1993.
Justitsminister Erik Ninn-Hansen havde nemlig fejet noget ind under gulvtæppet og brudt ministeransvarlighedsloven, da en rigsret besluttede, at det var ulovligt, at han som minister gennemtvang et stop for familiesammenføringer for tamilske flygtninge uden om Folketinget.
6Stuerene, det bliver I aldrigDa daværende statsminister Poul Nyrup Rasmussen ytrede ordene i 1999 direkte henvendt til Dansk Folkeparti, havde han næppe forventet, at udtrykket stadig ville blive husket og brugt 20 år senere.
Med et markant aftryk på især udlændingepolitikken og over hver femte stemme ved sidste Folketingsvalg må man sige, det er lykkedes Dansk Folkeparti at blive - i hvert fald - mere stuerene, end Poul Nyrup vurderede dengang.
Poul Nyrup fortryder dog ikke, at han sagde ordene dengang.
Nogle gange er det nødvendigt, at sige fra, har han senere sagt på P1.
7Kaos i SkatKarsten Lauritzens mest brugte ord som skatteministerSom en lille, sjov bonus på falderebet, er skatteminister Karsten Lauritzen er ikke i tvivl om, hvilket ord han selv har brugt mest i sin tid som skatteminister - en tid præget af en lang række skandaler med manglende skattekroner, forfejlede it-projekter og et inddrivelsessystem i knæ.
Det kan du høre i klippet herover - til et regulært latteranfald fra Martin Lidegaard.
Hør selv hele programmet, hvor blandt andre Inger Støjberg også er gæst - og alle de andre Slotsholmen-udsendelser her.
FacebookTwitterKopier linkEmner:Inger Støjberg (politiker)|Karsten Lauritzen (politiker)|København|Skatter og afgifter|DR P1




https://www.dr.dk/musik/madonna-udgiver-nyt-album-hun-har-brug-folk-bliver-forelsket-i-hende-igen

MusikMadonna udgiver nyt album: 'Hun har brug for, at folk bliver forelsket i hende igen'Verdensstjernen afslører i en video, at hendes kommende album kommer til at hedde 'Madame X'.
Madonnas 14.
album, 'Madame X', kommer senere i år.
Og så skal hun med al sandsynlighed optræde til Eurovision-finalen den 18.
maj.
Af Kasper Madsbøll Christensen og Christian Ellegaard15.
apr.
2019 kl.
13.
22Bemærk: artiklen er mere end 30 dage gammelLæs op'Papa Don't Preach'.
'Like a Virgin'.
'Vogue'.
'Frozen'.
'Music'.
Listen over Madonnas mange hits er mindst lige så lang som hendes fire årtier lange karriere, og hun er for længst blevet kåret som den bedst sælgende kvindelige musiker nogensinde af Guiness World Records.
Men det forhindrer ikke den 60-årige superstjerne i at barsle med ny musik.
I en video på Madonnas officielle Youtube-konto fortæller popikonet selv om den nye udgivelse, der får titlen 'Madame X'.
- Madame X er en hemmelig agent – jeg er Madame X – der rejser verden rundt, ændrer identitet, kæmper for frihed og bringer lys til mørke steder, lyder det blandt andet i videoen.
'Madame X' er Madonnas første album siden 2015, hvor hun udgav 'Rebel Heart'.
Madonna optræder med en hyldest til afdøde Prince til Billboard Awards i 2016.
Til maj kommer hun med al sandsynlighed til at stå på Eurovision-scenen med spritnyt materiale, når verdens største musikkonkurrence løber af stablen i Tel Aviv, Israel.
Henrik Milling, der er vært på radiokanalen P7 Mix, har dog ikke store forhåbninger til det nye album.
Hun har brug for, at folk bliver genforelskede i hende, og vil elske hendes nye plade, for hendes seneste albums er gået helt afsindigt dårligt.
Henrik Milling, radiovært- Hun har brug for, at folk bliver forelsket hende igen, og vil elske hendes nye plade, for hendes albums er gået helt afsindigt dårligt.
Men jeg formoder, at det bliver en gentagelse af det, hun har lavet de seneste 10-15 år, lyder det fra radioværten.
- Det virker som om, det er en livsnødvendighed for hende at blive set og hørt.
Og hvis hun ikke udgiver musik, så bliver hun ikke set og hørt.
Henrik Milling understreger dog, at der ser ud til at være 'ét lyspunkt' omkring det nye album.
- Det er Stuart Price, der er med til at lave det.
Han er en svinedygtig producer og sangskriver, der blandt andet også lavede 'Confessions on a Dancefloor' fra 2005, som var en mesterlig plade, og det sidste rigtigt fede, Madonna har udgivet, siger Henrik Milling og uddyber:- Når han er dårlig, er han ret god, og når han er god, er han fantastisk!
Nye sange kan få premiere til EurovisionDen første chance for at høre Madonnas nye sange kan blive lørdag 18.
maj, når der er finale i Eurovision Song Contest i Tel Aviv.
Her skal Madonna med al sandsynlighed optræde som pauseunderholdning i verdens største sangkonkurrence.
EBU, der arrangerer showet sammen med israelsk tv, har endnu ikke officielt bekræftet Madonnas optræden.
Men det har sangerindens management over for bladet Variety, og det samme har den canadiske rigmand Sylvan Adams, der betaler hendes gæsteoptræden.
- Madonna er interesseret i Eurovision, fordi hun har brug for platformen.
Hun har sindssygt meget brug for den opmærksomhed, det kan give at optræde for mellem 100-200 millioner mennesker, siger Henrik Milling.
- Og så er hun også med i Kabbala-bevægelsen, der har sit udspring i det jødiske kulturområde, så på den måde er det belejligt at skulle optræde til Eurovision i netop Israel.
De tre største hitsMens Madonnas optræden til Eurovision altså endnu ikke er endeligt bekræftet, så er det til gengæld sikkert og vist, at der snart kommer ny musik fra verdens bedst sælgende kvindelige kunstner.
Mens du venter på 'Madame X', guider Henrik Milling dig herunder til nogle af Madonnas største hits.
Madonna - Like a Prayer•- 'Like a Prayer' solgte fuldstændig vanvittigt og er vel nok det bedst kendte Madonna-nummer i dag.
Musikken er jo i virkeligheden kun hendes næststørste aktiv, mens hendes aktivisme er hendes klart største force.
Og 'Like a Prayer' bød på en musikvideo, hvori der både medvirkede en sort Jesus, og der blev brændt kors af.
Madonna - Music•- 'Music' er der måske ikke mange, der husker i dag, men det var et sindssygt modigt nummer og blev et kæmpe hit, da det kom i 2000.
Her viser hun virkelig, hvor god hun har været til at omgive sig med de rigtige mennesker.
Madonna - Into the Groove•- 'Get Into the Groove' er mesterlig r&b-pop.
Vi er i midten af 1980'erne og hun har allerede godt gang i karrieren, men der er simpelthen stadig folk, der på det her tidspunkt troede, at hun var sort, på grund af musikkens lyd.
Det her var farligt og mesterligt godt i sin samtid, selv om det kan virke ret harmløst i dag.
FacebookTwitterKopier linkEmner:Madonna (musiker)|European Broadcasting Union|Melodi Grand Prix|Israel|Tel Aviv




https://www.dr.dk/nyheder/udland/farlig-oprydning-begynder-paa-fukushima-vaerket

UdlandFarlig oprydning begynder på Fukushima-værketOprydningsholdet skal fjerne 566 brugte og ubrugte brændstofbeholdere.
En repræsentant fra Tokyo Electric Power Co.
viser billeder fra værkets nedkølingstank, hvor det farlige brændstof er blevet opbevaret.
Af Sally Frydenlund Larsen15.
apr.
2019 kl.
10.
43Bemærk: artiklen er mere end 30 dage gammelLæs opOtte år efter en tsunami ramte atomkraftværket i Fukushima i Japan, tager et oprydningshold nu hul på den farligste del af oprydningsarbejdet.
Det fortæller Tokyo Electric Power Co.
(Tepco), der driver atomkraftværket.
Konkret drejer den nye fase af det omfattende oprydningsarbejde sig om at fjerne 566 brugte og ubrugte brændstofbeholdere fra et nedkølingslokale i reaktorbygning 3.
Ulykken i 2011:Den 11.
marts 2011 ramte et voldsomt jordskælv havbunden ud for Japans kyst.
Skælvet, som målte 9 på Richterskalaen, udløste voldsomme tsunamibølger.
Over 15.
000 mennesker døde i katastrofen.
Tsunamibølgerne ramte også atomkraftværket Fukushima, hvor tre atomreaktorer nedsmeltede.
Fukushima-katastrofen var den værste atomkatastrofe siden Tjernobyl-ulykken i 1986.
Netop disse brændstofbeholdere blev ikke beskadiget, da et voldsomt jordskælv og en tsunami ramte Japans nordøstlige kyst i marts 2011, men skal alligevel fjernes af frygt for, at et nyt jordskælv kunne medføre udslip.
Værkets tre atomreaktorer smeltede sammen og udløste den største atomkatastrofe siden atomulykken ved det ukrainske kernekraftværk Tjernobyl i 1986.
Kraner styres på afstandOtte år senere udgør strålingen fra de tre nedsmeltede reaktorer stadig en sundhedsrisiko, og derfor har Tepco været nødt til at tage alternative metoder i brug i oprydningsarbejdet.
De medarbejdere, der står for oprydningen, sidder nemlig i et kontrolrum 500 meter væk fra reaktor 3 og fjernstyrer de kraner og robotter, der bruges i oprydningen.
Arbejdet foregår under vand, da vand bremser radioaktiv stråling effektivt.
Medarbejdere styrer de kraner, der løfter brændstofbeholderne ud af nedkølingsrummet fra et kontrolrum 500 meter væk.
Ifølge Tepco vil det tage to år at fjerne brændstoffet fra tank 3, skriver Ritzau.
Derefter går arbejdet for alvor i gang - nemlig udfordringen med at fjerne det smeltede brændstof inde fra selve reaktorerne.
Over 100.
000 måtte evakueres fra området omkring Fukushima-værket på grund af fare for radioaktiv stråling.
Jordskælvet i 2011 målte 9 på Richterskalaen og medførte store ødelæggelser.
Over 15.
000 mennesker mistede livet, og langt flere måtte evakueres og genhuses.
Abe presser påTepcos udmelding kommer blot dagen efter, at Japans premierminister, Shinzo Abe, lovede at genoplive områderne omkring Fukushimaværket og gøre dem beboelige igen.
- Vi har bekræftet vores engagement i at arbejde for genoplivelsen af Fukushima og det nordøstlige Japan, sagde premierministeren ifølge The Guardian.
Kort forinden havde han selv besøgt byen Okuma, som huser dele af Fukushima-værket.
Japans premierminister, Shinzo Abe, besøgte søndag Fukushima.
I baggrunden ses reaktor 2 og 3.
Så sent som i sidste uge blev dele af området genåbnet for forretning og beboelse, men ifølge The Guardian er kun 367 flyttet tilbage.
Det er en brøkdel af de over 10.
000 japanere, der boede i området, før katastrofen indtraf.
FacebookTwitterKopier linkEmner:Japan|Shinzo Abe (politiker)|The Guardian|Jordskælv|Atomkraft




https://www.dr.dk/nyheder/indland/tre-mulige-udveje-saadan-kan-danmark-faa-terrormistaenkt-udleveret

Drone-sagenSe temaIndlandTre mulige udveje: Sådan kan Danmark få terrormistænkt udleveret Der er ifølge en ekspert spinkle chancer for at få tyrkisk mand retsforfulgt.
En tyrkisk statsborger er sigtet for at modtage droner fra Danmark, som han har sendt til Islamisk Stat.
Manden er på fri fod i Tyrkiet og kan ikke udleveres til Danmark.
Af Louise Dalsgaard15.
apr.
2019 kl.
10.
44Bemærk: artiklen er mere end 30 dage gammelLæs opTyrkiet udleverer ikke egne statsborgere.
Punktum.
Derfor bliver det ifølge ekspert i international ret Henning Fuglsang svært for Danmark at få stillet en tyrkisk mand for en dommer i en sag, hvor han er sigtet for terror her i landet.
Læs også:Terrormistænkt på fri fod: DR finder ham i TyrkietIfølge dansk politi har manden i Tyrkiet modtaget droner fra Danmark, som han har sendt ind til terrororganisationen Islamisk Stat.
Men der er ifølge Henning Fuglsang tre muligheder for at få den terrormistænkte udleveret fra Tyrkiet, selvom han har tyrkisk pas.
1Han rejser til et andet landManden kan tage et fly til et land, der udleverer til Danmark.
Hvis den terrormistænkte skulle vælge at forlade Tyrkiet og rejse til et land, der har en aftale om udlevering med Danmark, så vil han kunne komme til Danmark og blive retsforfulgt.
Manden er fængslet in absentia herhjemme og internationalt efterlyst via Interpol.
Derfor vil han automatisk blive tilbageholdt af myndighederne i det land, han rejser til.
Det betyder, at han, så længe han er efterlyst, ikke vil kunne bevæge sig frit i verden uden at kunne blive anholdt og eventuelt udleveret til Danmark.
2Han melder sig frivilligtDen terrormistænkte kan melde sig selv til politiet.
Der er også den mulighed, at den terrormistænkte melder sig frivilligt til de danske myndigheder, fordi han ønsker at komme til Danmark.
Manden, der bor i Tyrkiet, er tidligere dømt for terror, og derfor har han et såkaldt indrejseforbud i de lande, der er med i Schengen.
Det betyder, at han ikke er velkommen og ikke kan komme forbi grænsekontrollen i landene.
Men hvis den terrormistænkte mand henvender sig til danske myndigheder, er der en mulighed for at tillade, at han kommer til Danmark, selvom han er erklæret uønsket.
Det kan Danmark gøre, hvis han for eksempel vil møde i sin egen straffesag.
Men det vil altså kræve, at han vil komme frivilligt.
3Tyrkiet ændrer sin lovgivningTyrkiet kan lave lovgivningen om, så de kan udlevere egne statsborgere.
En lovændring i Tyrkiet kan også gøre det muligt for Danmark at få den terrormistænkte mand for en dommer herhjemme.
Tyrkiet kan nemlig lave den lov om, som handler om, at man ikke udleverer egne statsborgere.
Sker det, vil Danmark kunne få en ny vurdering af udleveringsspørgsmålet.
Faktisk havde Danmark frem til 2001 samme lovgivning på området.
Vi udleverede ikke egne statsborgere.
Men det blev lavet om på EU-plan og med "terrorpakken" her i landet efter angrebet i USA 11.
september 2001.
Det betyder, at vi i dag inden for EU skal udlevere danske statsborgere til retsforfølgelse, og uden for EU kan vi gøre det, hvis vi har en aftale med det pågældende land, og der er beviser nok i sagen.
Sådanne aftaler har vi for eksempel med USA, Canada og Sydafrika.
FacebookTwitterKopier linkEmner:Islamisk Stat|Tyrkiet|Terrorisme|EU|Kriminalitet




https://www.dr.dk/nyheder/politik/paludan-vil-tilbage-til-blaagaards-plads-formaalet-kan-naeppe-vaere-andet-end

PolitikPaludan vil tilbage til Blågårds Plads: 'Formålet kan næppe være andet end at provokere'Det er helt op til politiet, om islamkritikeren skal have lov til igen at demonstrere på Blågårds Plads, mener DF og S.
Voldsomme gadekampe i går har indtil videre ført til 23 anholdelser.
Af Emil Søndergård Ingvorsen15.
apr.
2019 kl.
12.
51Bemærk: artiklen er mere end 30 dage gammelLæs opDet er helt i orden, hvis Københavns Politi ikke ønsker, at den racismedømte partileder fra Stram Kurs, Rasmus Paludan, skal have lov til at afholde en ny, planlagt demonstration ved Blågårds Plads på Nørrebro i morgen.
Sådan lyder det fra Folketingets to største partier, Socialdemokratiet og Dansk Folkeparti, efter at der i går udbrød gadekampe på Nørrebro i forbindelse med, at partiet holdt en demonstration, hvor de kastede med koranen.
- Formålet kan næppe være andet end at provokere.
Jeg synes, at det er op til politiet at vurdere, om de kan stå inde for det.
Det er helt i orden med os, hvis politiet vælger at træffe en beslutning om, at det er for ressourcekrævende og opildner til konflikt og dermed siger, at de ikke kan udøve beskyttelse, siger retsordfører for Socialdemokratiet, Trine Bramsen.
Hvis politiet siger nej, er det så ikke at knægte hans ret til at forsamle sig og demonstrere?
- Nej, det vil det ikke være, hvis man anviser demonstrationen til et andet sted, fordi politiet vurderer, at der en risiko for, at der kommer for store konflikter, siger hun.
Se en video fra optøjerne i går herunder:23 anholdt i gårRasmus Paludan nåede kun at være kortvarigt til stede ved sin egen demonstration i går, inden politiet evakuerede ham og kørte ham væk.
Paludans farvel fik dog ikke gemytterne til at dæmpe sig, og der var gadekampe med brosten og tåregas i flere timer, som senere på aftenen spredte sig til andre steder i København.
Her til morgen er seneste status, at politiet har foretaget 23 anholdelser, hvoraf seks personer bliver fremstillet i grundlovsforhør.
Rasmus Paludan provokerer.
Han skal ikke mødes med vold, men ignoreres af dem der er uenige med ham.
Og så skal vi øvrigt sætte hårdt ind mod dem, som fysisk angriber politiet.
Peter Skaarup, Dansk FolkepartiI morgen ønsker han så at gøre et nyt forsøg, oplyser han til Ritzau.
Han mener ikke selv, at han har skyld i, at der udbrød voldsomme sammenstød i går.
- Jeg var der jo kun i 20 minutter.
Hvad der i øvrigt er foregået på Nørrebro, har jo ikke noget med mig at gøre.
- Det virker på mig som om, at det er nogle, der har lyst til at sætte bydelen i brand.
Så benytter man mig som undskyldning for det, siger han.
Peter Skaarup (DF), der er formand for Folketingets Retsudvalg, mener heller ikke, at Rasmus Paludan bærer skyld for gadekampene.
I lighed med Socialdemokratiet mener han, at politiet må tage en beslutning, om han kan få lov til at afholde en demonstration på Blågårds Plads i morgen.
- Rasmus Paludan har ytringsfrihed og kan demonstrere, hvis han vil.
Så må politiet vurdere, hvor de vil give tilladelse til, at demonstrationerne skal foregå.
Men det er klart, at i Danmark har mennesker også ytringsfrihed, selv om de siger og gør ting, man ikke bryder sig om, siger han og fortsætter:- Rasmus Paludan provokerer.
Han skal ikke mødes med vold, men ignoreres af dem, der er uenige med ham.
Og så skal vi øvrigt sætte hårdt ind mod dem, som fysisk angriber politiet.
Rasmus Paludan har anket dommen for racisme, da han er uenig i rettens afgørelse.
FacebookTwitterKopier link




https://www.dr.dk/nyheder/indland/pasken-bliver-fyldt-med-forarssol

IndlandPåsken bliver fyldt med forårssol UV-indekset er oppe på moderat, og det betyder ifølge DMI, at man skal huske solcremen i den kommende uge.
For de solhungrende er der grund til at glæde sig over vejrudsigten for den kommende uge.
(Arkivfoto) 15.
apr.
2019 kl.
10.
26Bemærk: artiklen er mere end 30 dage gammelLæs opTemaet for den kommende påskeuge bliver sol og tørvejr.
Det fortæller vagthavende meteorolog ved Danmarks Meteorologiske Institut (DMI) Jesper Eriksen.
- I dag bliver en dag med en hel del solskin, ligesom det holder tørt.
Der kan være perioder med lidt skyer, men der kommer ikke nogen nedbør.
Vi vil nå op på ti grader, hvor det bliver varmest, siger han.
Tirsdag bliver ifølge DMI meget lig mandag.
- Dog kan der komme nogle enkelte byger over den nordlige og østlige del af landet.
Men de vil ikke være med særlig megen nedbør.
Det skyer til i løbet af dagen, så tirsdag bliver lidt mere skyet end mandag.
- Temperaturniveauet bliver nogenlunde det samme og vil ligge på mellem fem og ti grader, siger meteorologen.
Onsdag ser det til gengæld ud til at blive tørvejr igen, ligesom at vi får en del sol og mellem 10 og 15 graders varme.
- Endelig kommer vi op på normale temperaturer for midten af april, siger Jesper Eriksen.
Husk solcremenSkærtorsdag og langfredag forudser DMI en fastlåst vejrsituation.
- Temaet for påsken bliver tørt vejr og en del sol.
Og man skal huske at finde solcremen frem, for UV-indekset er oppe på moderat, siger meteorologen.
Torsdag og fredag kommer temperaturerne til at ligge på mellem 12 og 18 grader.
- Vindretningen vil hovedsageligt være fra øst, så det bliver koldest ved kysterne med pålandsvind, mens det omvendt bliver varmest ved kyster med fralandsvind, siger Jesper Eriksen.
Ifølge DMI er der indtil videre i april kun kommet 2,5 millimeter regn i gennemsnit i hele landet.
- Der er sikkert nogle steder, som ikke har fået en dråbe.
Det er meget usædvanligt, at det er så tørt.
Men ikke desto mindre ser det ud til at fortsætte bortset fra lokale byger tirsdag, siger meteorologen.
/ritzau/FacebookTwitterKopier linkEmner:Danmarks Meteorologiske Institut|Vejret|Sundhed og velvære




https://www.dr.dk/nyheder/kultur/fans-i-panik-kan-ikke-se-premieren-paa-game-thrones

KulturFans i panik: Kan ikke se premieren på Game of ThronesDet, der ikke måtte ske, skete.
HBO Nordic oplever tekniske problemer ved sæsonpremieren på 'Game of Thrones'.
HBO-kunder er vrede over ikke at kunne se den meget imødesete sæsonpremiere af Game of Thrones på grund af tekniske problemer.
)Af Morten Bjerregaard og Marie Ravn Nielsen15.
apr.
2019 kl.
09.
11 | opdateret 15.
apr.
2019 kl.
10.
51Bemærk: artiklen er mere end 30 dage gammelLæs opSpoiler alert: Denne artikel kan indeholde spoilers fra første episode af ottende sæson af Game of Thrones.
10.
39: HBO Nordic skriver på Facebook, at streamingtjenesten er begyndt at virke igen efter flere timer med tekniske problemer.
Vinteren er kommet, Muren er faldet og 'de dødes hær'– nu med drage – bevæger sig sydpå og truer alle mennesker i Westeros med total udslettelse.
Med andre ord er verdens vel nok mest hypede tv-serie, 'Game of Thrones', tilbage på din skærm med den ottende og endegyldigt sidste sæson.
Men det er ikke alle HBO-kunder, der kan se afsnittet lige nu.
Streamingtjenesten oplever nemlig tekniske problemer her til morgen - sikkert på grund af den massive interesse for Jon Snow, Daenerys Targaryen, Cersei Lannister og alle de andre karakterer.
- Jeg afmelder mig HBO nu.
Hvis det er jeres standard, kan vi ikke bruge det til en skid.
I har haft så længe til at forberede jer til den her dag, skriver en vred bruger på HBO Nordics Facebook-side.
- Hold nu kæft, hvor er det for dårligt.
Sidder her med familien, og så skal man have sådan en dårlig oplevelse.
Og man har glædet sig i to år nu.
Det er ikke i orden, skriver brugeren Daniel Lind.
HBO Nordic har derfor lagt en beklagelse ud på Facebook med referencer fra GoT-universet:- Serviceravn: Vi oplever desværre uforudsete tekniske problemer i øjeblikket, da vi bliver invaderet af Night King og hans hær af døde.
Vi beklager mange gange for al ulejligheden.
Vi takker for jeres tålmodighed og kæmper for at besejre fjenden, så hurtigt som muligt, skriver HBO Nordic.
Kulminationen på tv-seriens guldalderDen første af i alt seks episoder fik dansk premiere i nat klokken 03, og ifølge Soundvenues anmelder og skribent Rasmus Friis er det en af de største populærkulturelle begivenheder i nyere tid.
- Det er årtiets største tv-serie, og 'Game of Thrones' er kulminationen på tv-seriens guldalder.
Det er derfor et meget stort samtaleemne, når sidste sæson har premiere, siger han i P1 Morgen.
Brandon Stark, som er blevet til 'den treøjede ravn' spås en nøglerolle i afslutningen på 'Game of Thrones'.
- En lidt tam startEkstra Bladets anmelder Henrik Queitsch giver første afsnit fire ud af seks stjerner.
Trods det pæne antal stjerner kalder han sæsonpremieren en 'lidt tam start'.
- Der var tale om en af de sædvanlige sæsonpremierer, hvor kortene blev delt ud, frem for egentlig spillet.
Og en decideret trumf blev der ikke budt på.
Det var bestemt ikke dårligt, og heller ikke noget der betyder, at man fortryder, at man nu har tilbragt omkring 68 timer i selskab med en række stærkt dysfunktionelle familier, men det kunne måske heller ikke stå helt mål med forventningerne.
Netop forventningerne til den allersidste sæson af 'Game of Thrones' har været skyhøje, siden sæsonfinalen i sæson syv løb over skærmen 27.
august 2017.
Åbningsafsnittet lever til fulde op til Berlingskes anmelder, Thomas Konradsens, forventninger, som han giver fem ud af seks stjerner.
- Faktisk er det et af de stærkere åbningsafsnit indtil videre i serien, fordi handlingen stort set udelukkende kredser om hovedplottet, og vi skal ikke længere forholde os til og forsøge at forstå kringlede politiske situationer på adskillige kontinenter, skriver anmelder Thomas Conradsen.
Jon Snow og Daenerys Targaryen er sammen i Winterfell, hvor det store slag mod 'de dødes hær' forventes at skulle stå.
Britiske The Independent giver afsnittet tre ud af fem stjerner og konstaterer, at der faktisk ikke sker det store i afsnittet.
Og så er det som om, skriver anmelderen, at jo større og mere hypet serien er blevet, jo mindre interessant er den.
- Jeg kan godt lide 'Game of Thrones', men jeg er ikke sikker på, at jeg elsker serien mere.
Jeg vil nyde de resterende episoder, men ligesom hos skuespillerne, holdet bag, forfatterne, instruktørerne og - formoder jeg - mange seere, vil den største følelse, når serien er over, ikke være sorg over tabet, men lettelse.
FacebookTwitterKopier linkEmner:HBO|Ekstra Bladet|Facebook|Soundvenue|Storbritannien




https://www.dr.dk/nyheder/indland/politikere-om-terrorsigtet-paa-fri-fod-i-tyrkiet-udenrigsministeren-maa-ind-i-sagen

IndlandPolitikere om terrorsigtet på fri fod i Tyrkiet: Udenrigsministeren må ind i sagenDR fandt terrormistænkt i Tyrkiet, selvom han er internationalt efterlyst.
Både S, DF og K ønsker, at udenrigsministeren tager sagen om den terrorsigtede op med Tyrkiet.
Af Mette Mayli Albæk, Louise Dalsgaard og Jakob Skaaning15.
apr.
2019 kl.
10.
05Bemærk: artiklen er mere end 30 dage gammelLæs opDet er et kæmpe problem, krænkende for retsfølelsen og en sag, regeringen må tage op med Tyrkiet.
Sådan lyder reaktionerne fra en række retsordførere, efter DR har fundet en terrormistænkt og internationalt efterlyst mand på fri fod i Tyrkiet.
Læs også:Efterlyst terrormistænkt på fri fod: DR finder ham i Tyrkiet- Udenrigsministeren må redegøre for, hvad man har foretaget sig i den her sag.
Der har været en bevidsthed om, at pågældende har været i stand til at planlægge og medvirke i noget, som er meget bekymrende, siger den socialdemokratiske retsordfører Trine Bramsen.
Ønsket fængslet siden 2017DR kalder den tyrkisk mand for 'Bilvaskeren' på grund af et navneforbud i sagen.
Han er tidligere idømt en længere fængselsstraf for terror.
Navneforbuddet betyder, at DR ikke kan omtale, hvilken sag han blev dømt i.
Siden 2017 har 'Bilvaskeren' været efterlyst og fængslet "in absentia" i en dansk terrorsag, hvor et netværk ifølge politiet har købt og sendt dronedele til Islamisk Stat.
'Bilvaskeren' er sigtet for at agere mellemmand i netværket, hvor terroristen Basil Hassan ifølge politiet har spillet en hovedrolle Han er tyrkisk statsborger, og Danmark har indtil videre forgæves forsøgt at få ham udleveret fra Tyrkiet.
Det fremgår af et folketingssvar.
- Jeg mener, at vi fra regeringens side kunne gøre lidt mere ud af at få tyrkerne til at tage den her sag alvorligt.
Udenrigsministeren kunne spørge tyrkerne, om vi i det mindste ikke kan afhøre ham, siger Naser Khader, retsordfører for De Konservative.
"Frygter ikke noget som helst"'Bilvaskeren' har tidligere boet en lang årrække i Danmark, hvor han blandt andet gik på en ungdomsuddannelse.
Han bor i dag i den tyrkisk by Bursa et par timers kørsel fra Istanbul.
I dokumentaren 'Dronekrigeren - Danmarks farligste terrorist' har DR mødt og talt med ham.
Han siger til DR, at han 'ikke er helt uskyldig,' dog uden at uddybe.
Han siger også, at han ikke frygter sigtelsen for terror:- Jeg har det fint med det.
Jeg frygter ikke noget som helst.
Jeg tror ikke, at de tyrkiske myndigheder vil sende mig til Danmark, siger han til DR.
Tyrkiet har nemlig en lov om ikke at udlevere egne statsborgere til retsforfølgelse i andre lande.
Og det er problematisk, lyder det fra retsordfører i Dansk Folkeparti, Peter Kofod:- Det er et kæmpe problem, at man har et land, der er så modvillig mod at holde egne statsborgere til ansvar, og hvor folk render på fri fod, som dansk politi ikke kan snakke med, men som DR godt kan få kontakt til, siger han.
Det bliver uhyre svært at få udleveret den tyrkiske terrormistænkte til Danmark, vurderer Henning Fuglsang.
Han er ekspert i international ret.
Ekspert: Tyrkerne udleverer aldrigDet er dog næsten udelukket, at Tyrkiet kommer til at udlevere 'Bilvaskeren'.
Det vurderer Henning Fuglsang, der er lektor på Juridisk Institut på Syddansk Universitet og ekspert i international ret.
- Når det efter tyrkisk lov er forbudt at udlvevere egne statsborgere, så kan tyrkiske myndigheder ikke udlevere ham.
Og så kan han have foretaget nok så store massakrer, siger Henning Fuglsang.
Danmark har indtil 2001 haft en tilsvarende regel om ikke at udlevere danske statsborgere.
- Vi kan selvfølgelig godt have et politisk ønske i Danmark om at få lovgivningen i Tyrkiet ændret, men det er jo op til tyrkerne, forklarer Henning Fuglsang.
'Bilvaskeren' kan dog ifølge Henning Fuglsang blive udleveret, hvis han forlader Tyrkiet og rejser til et andet land, eller hvis han melder sig frivilligt til dansk politi og ønsker at komme hjem.
Mistænkt nægter sig skyldig'Bilvaskerens' forsvarer, Bjørn Elmqvist, understreger over for DR, at hans klient nægter sig skyldig.
Han mener, at det er uheldigt, at en sag omtales i pressen, når den kører for lukkede døre i retten og er endnu ikke er rejst tiltale.
- Domstolene har mørkelagt denne sag, hvilket som forsvarer hindrer mig i at agere i forhold til min klient.
Af retssikkerhedsprincipper bør alle andre også respektere denne hemmeligholdelse, siger Bjørn Elmqvist.
Hverken udenrigsminister Anders Samuelsen eller Den Tyrkiske Ambassade ønsker at kommentere sagen.
FacebookTwitterKopier linkEmner:Anders Samuelsen (politiker)|Islamisk Stat|Naser Khader (politiker)|Tyrkiet|Terrorisme




https://www.dr.dk/nyheder/indland/23-er-anholdt-efter-optoejer-i-koebenhavn

Indland23 er anholdt efter optøjer i KøbenhavnUrolighederne startede, efter at islammodstanderen Rasmus Paludan søndag ville demonstrere.
Søndag spredte urolighederne sig rundt i flere dele af København, hvor der ifølge politiet var 20 småbrande.
Af Cecilie Rosenkvist Dam og Kasper Duncan Gram (video)15.
apr.
2019 kl.
07.
14 | opdateret 15.
apr.
2019 kl.
18.
38Bemærk: artiklen er mere end 30 dage gammelLæs op23 personer er anholdt, efter at der i går opstod uroligheder, hvor der blev brændt biler, containere og cykler af og kastet brosten efter politiet på Nørrebro i København.
Det fortæller Allan Wadsworth-Hansen, der er vicepolitiinspektør hos Københavns Politi.
- De er sigtet for en bred skare af forskellige sager.
Alt fra ikke at følge politiets anvisninger til vold mod tjenestemænd og forsætlig brandstiftelse.
I dag har en dommer fængslet to af de anholdte personer i ti dage, de sigtes begge for vold mod politiet, oplyser Københavns Politi.
De to, der er henholdsvis 28 og 20 år, skal have affyret fyrværkeri mod politifolk søndag aften kort før klokken 22.
Den tredje er 17 år og går i 10.
klasse.
Han sigtes for at have kastet tre brosten mod en af politiets gruppevogne ved 18-tiden.
Han var i forvejen også efterlyst for et knivstikkeri.
I hans tilfælde har dommeren bestemt, at frihedsberøvelsen skal vare i 24 dage.
Rasmus PaludanUddannet advokat.
Stiftede partiet Stram Kurs i 2017.
Han går ind for forbud mod islam i Danmark.
Han spreder sit budskab gennem YouTube og demonstrationer med koranafbrændinger.
Han har demonstreret 17 gange frem til starten af april i år og 53 gange sidste år.
I april blev han idømt 14 dages betinget fængsel for racisme.
Han har anket dommen, da han er uenig i rettens afgørelse.
Indtil videre har det i 2018 og 2019 kostet staten 24 millioner at beskytte islamkritikeren, viser opgørelse.
Urolighederne brød ud, efter at den racismedømte stifter af partiet Stram Kurs, Rasmus Paludan, demonstrerede på Blågårds Plads på Nørrebro.
En demonstration, der blev afbrudt af politiet, efter at Paludan blev angrebet af moddemonstranter.
Politiet meldte fra morgenstunden ud, at seks af de anholdte skulle fremstilles i grundlovsforhør i dag, men der viser sig at være tale om maks fire fremstillinger, fortæller DR's udsendte i retten.
Størstedelen af dem er anholdt for brandstiftelse og vold mod tjenestemand.
Hovedstadens Beredskab er rykket ud til over 70 brande i forbindelse med urolighederne.
- Langt størstedelen ligger mellem klokken 16 og 04 i nat, hvor vi har haft usædvanligt travlt, siger Tim Ole Simonsen, der er presseansvarlig for Hovedstadens Beredskab.
Risiko for bygningsbrandeDe er primært rykket ud til biler og containere i brand, samt affaldsbål på gaderne.
Størstedelen af brandene har været små, men der har også været større brande, hvor der har været risiko, at den spredte sig til bygninger.
Blandt andet er vinduer sprængt i en bygning på Nørrebro på grund af ild, og en carport på Amager er brændt.
- En større carport med 10-12 biler er i fuld brand, da vi kommer derud, siger Tim Ole Simonsen.
Demonstration blev flyttetKlokken 00.
57 natten til i går eksploderede en bil i Mjølnerparken på Ydre Nørrebro.
Her skulle den racismedømte stifter af partiet Stram Kurs, Rasmus Paludan, i går have demonstreret, men det blev rykket til Blågårds Plads på Indre Nørrebro.
Læs også:Politiet flyttede Paludan-demonstration efter eksplosion i MjølnerparkenKort efter at Paludan var troppet op med koranen i hånden om eftermiddagen, blev han angrebet af moddemonstranter.
Politiet transporterede politikeren væk fra Nørrebro, men så vendte optøjerne sig mod betjentene.
Omkring 200 deltog i urolighederne på Blågårds Plads, hvor de kastede med brosten, kanonslag og satte ild til ting.
På Blågårdsplads på Nørrebro blev der kastet med både flasker, sten og kanonslag mod politiet.
 Betjente var talstærkt tilstede i København, hvor der var uroligheder indtil klokken 23.
 Ved indgangen til Christiania blev der barrikeret med paller, som blev brændt ned.
 Flere biler, cykler og andre genstande er brændt ned i Hovedstaden.
Her er to biler sat i brand på Nørrebro.
1 / 4På Blågårdsplads på Nørrebro blev der kastet med både flasker, sten og kanonslag mod politiet.
1 / 4Betjente var talstærkt tilstede i København, hvor der var uroligheder indtil klokken 23.
2 / 4Ved indgangen til Christiania blev der barrikeret med paller, som blev brændt ned.
3 / 4Flere biler, cykler og andre genstande er brændt ned i Hovedstaden.
Her er to biler sat i brand på Nørrebro.
4 / 4Eksplosion, tåregas og pistolerUndervejs blev der brugt tåregas mod demonstranterne, og civilpolitiet trak deres tjenestepistoler, som dog ikke blev affyret.
Ifølge politiet var det primært "områdets utilpassede unge og folk med banderelation" samt medløbere, der stod bag.
Senere på aftenen spredte urolighederne sig til andre dele af København, blandt andet på Christianshavn ved Christiania.
Natten igennem har politiet været talstærkt til stede flere steder i hovedstaden, hvor biler blev brændt af på Nørrebro, Nordvest, Christianshavn og Amager.
I dag begynder efterforskningsarbejdet, hvor politiet vil indhente beviser og kigge på dokumentation for at se, om det kan føre anholdelserne videre.
Flere politikere har fordømt optøjerne, herunder statsminiser Lars Løkke Ramussen fra Venstre, der også tager afstand fra Rasmus Paludan.
Rasmus Paludan har anket dommen for racisme, da han er uenig i rettens afgørelse.
FacebookTwitterKopier linkEmner:København|Lars Løkke Rasmussen (politiker)|Nørrebro|Politi|Københavns Politi




https://www.dr.dk/sporten/fodbold/overblik-danskernes-weekend-i-fodboldeuropa-dolberg-og-harder-satte-trumf-paa

FodboldOVERBLIK Danskernes weekend i fodboldeuropa: Dolberg og Harder satte trumf påFlere danskere markerede sig på den europæiske fodboldscene denne weekend.
Kasper Dolberg leverede en flot scoring for Ajax mod ADO Den Haag.
Af Michael Sten Jensen i Lyon15.
apr.
2019 kl.
07.
35Bemærk: artiklen er mere end 30 dage gammelLæs opDer var lidt af det hele fra de danske landsholdsspillere rundt om i Europa denne weekend.
Herunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
Dolberg bankede sidste søm i kistenKasper Dolberg kom på tavlen for Ajax.
Kasper Dolberg var eneste dansker på banen i Ajax' 6-2 sejr mod Excelsior, og med 15 minutter tilbage slaskede den danske angriber bolden i kassen med en forrygende flugter.
Lasse Schöne og Rasmus Nissen så hele kampen fra bænken.
Ajax ligger nummer et i Æresdivisionen med 74 point - det samme antal som PSV Eindhoven, der dog har en dårligere målscore.
Du kan se Dolbergs kasse i klippet herunder.
Jørgensen lavede assist - og blev udvistNicolai Jørgensen Feyenoords danske landsholdsangriber åbnede kampen med en assist til Steven Berghuis, men efter 65 minutter blev Jørgensen udvist for at sparke ud efter en modstander fra Heracles.
Feyenoord formåede dog at køre en 2-1 sejr hjem og indtager dermed en tredjeplads i Æresdivisionen.
Du kan se Jørgensens udvisning herunder.
Harder satte trumf på i storsejrPernille Harder kom på tavlen for Wolfsburg.
Den danske landsholdsanfører Pernille Harder var i weekenden på pletten, da hun stod for kampens i sidste scoring, da Wolfsburg slog Leverkusen med hele 5-0.
Wofsburg topper den tyske Bundesliga med to point ned til Bayern München.
Delaney assisterede i Dortmund-sejrThomas Delaney med armen omkring Dortmunds dobbelte målscorer, Jadon Sancho.
Både Jacob Bruun Larsen og Thomas Delaney var med i startopstillingen for Dortmund mod Mainz 05, og det var sidstnævnte, der markerede sig stærkest i 2-1 sejren.
Thomas Delaney satte nemlig Jadon Sancho op efter 24 minutter, og det kvitterede den engelske teenager for.
Med sejren holder Dortmund snor i Bayern München i toppen af Bundesligaen.
De forsvarende mestre fra Bayern München har ét point ned til Dortmund.
Nadim og Bruun fik en afklapsningNadia Nadim og Signe Bruun fik en dukkert af Lyon.
PSG fik en over frakken, da der i den franske liga var direkte duel om førstepladsen.
Lyon skød danskerklubben i sænk med hele 0-5 foran et talstærkt publikum på 25.
000.
De danske angribere, Nadia Nadim og Signe Bruun, så begge til fra bænken det meste af kampen.
Nadim fik 25 minutter, mens Signe Bruun måtte nøjes med de sidste fem.
FacebookTwitterKopier linkEmner:Jacob Bruun Larsen (fodboldspiller)|Kasper Dolberg (fodboldspiller)|Holland|Feyenoord|Fodbold




https://www.dr.dk/sporten/fodbold/superliga/hoeghs-hoejdepunkter-fischer-saetter-punktum-stormfuld-uge-med-kongemaal

SuperligaHØGHS HØJDEPUNKTER Fischer sætter punktum for stormfuld uge med kongemålFodboldmagasinet-vært Josefine Høgh vælger sine tre højdepunkter fra weekenden, der gik i Superligaen.
Af Niklas Brandt Pedersen15.
apr.
2019 kl.
11.
43Bemærk: artiklen er mere end 30 dage gammelLæs opHistorien kunne nærmest ikke være skrevet bedre.
Efter en uge hvor Viktor Fischers kamp mod homofobi har trukket masser af overskrifter og opbakning, så endte det hele med en sportslig optur.
Fischer blev nemlig den helt store helt, da FC København slog ærkefjenderne fra Brøndby.
Det mål er et af de tre højdepunkter, som Fodboldmagasinet-vært Josefine Høgh har valgt ud fra weekenden i Superligaen.
Se dem alle i videoen øverst i artiklen.
FacebookTwitterKopier link




https://www.dr.dk/nyheder/politik/ep-valg/ep-maaling-emner-er-de-klart-vigtigste-danskerne

EP-valgEP-måling: To emner er de klart vigtigste for danskerneKlima og illegal migration er på toppen af dagsordenen, når vi går til stemmeurnerne 26.
maj.
Når danskerne skal stemme til EU-Parlamentet 26.
maj er klimaudfordringerne blandt det vigtigste, som de mener politikerne skal tage sig af.
Af Emil Søndergård Ingvorsen15.
apr.
2019 kl.
07.
55Bemærk: artiklen er mere end 30 dage gammelLæs opDa danskerne for fem år siden skulle stemme til EU-parlamentsvalget var bekæmpelse af illegal migration det vigtigste emne for vælgerne, viste en måling, som Epinion foretog for DR Nyheder dengang.
Og netop det emne er stadig helt på toppen af dagsordenen, når vi skal stemme 26.
maj, viser en lignende måling, Epinion har foretaget blandt 1.
039 vælgere.
Men denne gang er der et andet emne, som nu også for alvor har sneget sig ind i danskernes bevidsthed, når de bliver spurgt: 'Hvilket område er det efter din opfattelse vigtigst, at politikerne i Europa-Parlamentet tager sig af?
'Hvornår er der valg til Europa-Parlamentet?
Det danske valg til Europa-Parlamentet finder sted søndag den 26.
maj.
Medlemmerne bliver valgt ved direkte valg i alle EU-landene, og sammen med medlemslandenes ministre vedtager europaparlamentarikerne de nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads i det øjeblik, Storbritannien forlader EU.
18 procent af vælgerne svarer nemlig, at klimaet er det vigtigste emne til valget, hvilket er den samme andel, som mener, at bekæmpelse illegal migration til EU bør være højest på dagsordenen.
Læs også:DR's korrespondent om nye EU-strømninger: Det ligner enden på det sort-røde kartelHermed mener over dobbelt så mange danskere, at disse to emner er de vigtigste, sammenlignet med de to emner, som kommer ind på en tredjeplads i væsentlighed.
Otte procent af de adspurgte mener nemlig, at henholdsvis "miljø" og at "bekæmpe hvidvask og skatteundragelse" bør ligge øverst på EU-politikernes dagsorden.
Valgforsker: Værdipolitik spiller en større en rolleKlimaet var for fem år siden på en delt tredjeplads, hvor færre end hver tiende vælger krydsede af ved dette emne.
Målingen Epinion har for DR Nyheder stillet følgende spørgsmål til 1.
039 vælgere forud for parlamentsvalget:Hvilket område er det efter din opfattelse vigtigst, at politikerne i Europa-Parlamentet tager sig af?
Her har de haft mulighed for at krydse af ved 14 emner ud over 'ved ikke'.
Hvert svar har en statistisk usikkerhed på +/- 3,0 procent.
Blandt de 1.
039 vælgere har otte procent svaret 'ved ikke'Men at det er netop de to emner, som vælgerne peger på, overrasker ikke Kasper Møller Hansen, der er professor og valgforsker ved Københavns Universitet.
- Vi går mod, at værdipolitikken spiller en større og større rolle, når vi skal sætte vores kryds, mens de klassisk fordelingspolitiske emner, som arbejdsløshed og størrelsen af velfærdsstaten, bliver skubbet i baggrunden.
Så lige nu ligner det, at EU-Parlamentsvalget bliver mere værdipolitisk, end vi har set tidligere, siger professoren.
Ifølge valgforskeren adskiller de vigtigste dagsordner til parlamentsvalget sig stadig en smule fra den hjemlige andedam, hvor vi senest skal have afholdt folketingsvalg 17.
juni.
- Herhjemme topper de klassiske velfærdstemaer som skoler og sundhed, men klima ligger også højere, end det har gjort nogensinde tidligere.
Men velfærd topper stadig meget markant, siger Kasper Møller Hansen.
EU-politikere har også klima som nummer etI forbindelse med valget har DR Nyheder interviewet spidskandidaterne for de 10 opstillingsberettigede danske partier.
Og her peger halvdelen af dem på, at klimaindsatsen bliver det altoverskyggende emne de næste fem år i EU.
- Vi kommer til at aflevere en klode til vores børn, der er i ringere tilstand end nogensinde før.
Derfor skal alt det politiske arbejde, jeg kommer til at arbejde med, måles i forhold til den effekt, det har på klimaet, siger De Konservatives spidskandidat, Pernille Weiss.
- Nu presser det sig så voldsomt på, og vi har ikke mere tid.
Men vi har heldigvis en stor, folkelig mobilisering, så det vil være et totalt svigt, hvis ikke det havde højeste prioritet, lyder det tilsvarende fra SF's Margrethe Auken.
Hos Dansk Folkepartis Peter Kofod er illegal migration helt i top, fortæller han interviewet.
Tryk på den enkelte kandidat herunder, hvis du ønsker at læse mere om deres holdninger, mærkesager og meget mere.
FacebookTwitterKopier link




https://www.dr.dk/sporten/golf/stjerner-og-modstandere-hylder-tiger-woods-efter-sejr

GolfStjerner og modstandere hylder Tiger Woods efter sejrBåde Donald Trump, Barack Obama, Tom Brady og Hugh Jackman lykønskede Tiger Woods efter sejren i US Masters.
Tiger Woods efter at han hullede bolden på 18.
hul på Augusta National Golf Club i Augusta i USA 14.
april og vandt US Masters 2019.
)15.
apr.
2019 kl.
03.
04Bemærk: artiklen er mere end 30 dage gammelLæs opSportsstjerner, skuespillere, modstandere og tidligere og nuværende præsidenter hyldede Tiger Woods for sin sejr i US Masters søndag aften.
- Tillykke, Tiger!
At komme tilbage og vinde The Masters efter alle de højdepunkter og nedture er et vidnesbyrd om dygtighed, mod og beslutsomhed, lyder det fra USA's forhenværende præsident Barack Obama på Twitter.
USA's nuværende præsident, Donald Trump, der ifølge nyhedsbureauet AP har været på golfbanen 150 gange i sin embedsperiode, tweetede flere gange under de sidste par huller i turneringen.
- Jeg elsker personer, der er stærke under pres.
Hvilket fantastisk comeback fra en rigtig god fyr, skrev Trump på Twitter efter Woods' sejr.
Blandt Tiger Woods' modstandere i turneringen var der også beundring.
25-årige Xander Schauffele sluttede på andenpladsen ved US Masters.
Den unge amerikaner var overvældet over publikums larm, når Woods spillede.
- Det er svært at være sur over, hvordan jeg spillede, fordi jeg lige har overværet historie, siger Schauffele til nyhedsbureauet AFP.
- Det var virkelig fedt at komme ned ad banen, alle de historiske huller, Amen Corner, 15.
hul og 16.
hul og så høre Tiger få publikum til at råbe.
Første Major-sejr i 11 årDagens helt store taber Francesco Molinari begyndte dagen i førersædet, men smed sejren væk på de sidste ni huller.
Italieneren havde trods skuffelsen stadig pæne ord at sige om Woods.
- Det var godt at se hans historie, hans comeback og være et førstehåndsvidne, siger Molinari til AFP.
Det var Tiger Woods' 15.
Major-sejr i karrieren, men den første i 11 år.
Det faktum var der flere sportsstjerner, der hyldede.
New England Patriots' quarterback Tom Brady, der slog rekord med sin sjette Super Bowl-sejr i februar, jokede om, at han skulle nå Woods' Major-antal.
- Regner på, hvor længe det vil tage mig at nå 15, skriver den 41-årige NFL-stjerne på Twitter.
I NBA-verdenen tweetede de to superstjerner LeBron James fra Los Angeles Lakers og Stephen Curry fra Golden State Warriors om sejren.
- Største comeback i sportens historie!
Tillykke Tiger Woods, skriver Curry.
- Jeg saluterer dig Tiger Woods!
#inspireret, skriver LeBron James.
Tennisspilleren Serena Williams, der ellers var til Caroline Wozniackis polterabend på Bahamas i weekenden, fandt også tid til et tweet.
- Jeg er bogstavelig talt i tårer, når jeg ser Tiger Woods.
Dette er storhed som intet andet.
Når man ved, hvad du har været igennem rent fysisk og så komme tilbage og gøre, hvad du gjorde i dag.
Jeg er så inspireret, skriver Serena Williams.
/ritzau/FacebookTwitterKopier link




https://www.dr.dk/nyheder/indland/risiko-russisk-indblanding-i-danske-valg-vurderes-som-lille

IndlandRisiko for russisk indblanding i danske valg vurderes som lilleRusland har styrken til at påvirke danske valg, men truslen er lille, siger Forsvarets Efterretningstjeneste.
15.
apr.
2019 kl.
03.
05Bemærk: artiklen er mere end 30 dage gammelLæs opForsvarets Efterretningstjeneste (FE) vurderer, at det er "mindre sandsynligt", at Rusland vil gennemføre en koordineret påvirkningskampagne rettet mod de kommende valg i Danmark.
Det skriver FE i en netop fremlagt trusselsvurdering forud for valgene til henholdsvis Folketinget og Europa-Parlamentet.
Dermed ikke sagt, at Rusland ikke har kapaciteten til at forsøge at påvirke det danske folketingsvalg med kort varsel, lyder det.
- Selv om vi aktuelt vurderer det for mindre sandsynligt, at vi under det danske folketingsvalg kommer til at se en fuldt udrullet russisk påvirkningsoperation, så er det en trussel, som vi skal tage alvorligt og være klar til - også i Danmark, skriver FE-chef Lars Findsen i en udtalelse.
Omvendt vurderer FE, at der generelt er en stor trussel mod europaparlamentsvalget i en række lande, "som Rusland prioriterer højere end Danmark", lyder vurderingen.
Men da de to valg kan risikere at ligge på samme dag, så vurderer FE, at Danmark kan blive berørt af kampagner rettet mod eksempelvis franske og tyske vælgere.
Valget til Europa-Parlamentet skal afholdes søndag 26.
maj.
Folketingsvalget skal senest være afholdt 17.
juni.
/ritzau/FacebookTwitterKopier link




