https://www.dr.dk/nyheder/kultur/hollywood-stjerne-skal-i-faengsel-bestak-sig-til-bedre-karakterer-til-sin-datter

KulturHollywood-stjerne skal i fængsel: Bestak sig til bedre karakterer til sin datterDesperate Housewives-stjernen Felicity Huffman er blevet idømt 14 dages fængsel.
Felicity Huffman betalte 15.
000 dollar for et bedre resultat til datterens optagelsesprøve på universitet.
Her ankommer hun til retten i Boston sammen med sin mand, skuespiller William H.
Macy.
Af Sally Frydenlund Larsen13.
sep.
2019 kl.
22.
41Bemærk: artiklen er mere end 30 dage gammelLæs opFelicity Huffman, som blandt andet er kendt fra tv-serien Desperate Housewives, skal 14 dage i fængsel.
Hun skal også betale en bøde på godt 200.
000 kroner og udføre 250 timers samfundstjeneste.
Alt sammen for at have betalt sig til bedre karakterer i datterens optagelsesprøve til universiteterne i USA.
Allerede i maj erklærede den 56-årige skuespiller sig skyldig i at have betalt bestikkelse, så hendes datter ville klare sig gennem en optagelsesprøve, og hun accepterer dommen.
Det skriver hun i en pressemeddelelse ifølge CNN.
- Der er ingen undskyldninger eller gode grunde til mine handlinger.
Punktum.
Læs også:Desperate Housewives-stjerne tilstår bestikkelse i college-sagUndskylder til studerendeDommen over Felicity Huffman er den første i et større sagskompleks, hvor 50 personer er sigtet eller anklaget for at have benyttet sig af korruption og svindel for at sikre deres børn en plads på et af USA's eftertragtede universiteter.
I sin pressemeddelelse undskylder Felicity Huffman til de studerende, som bliver optaget på ærlig vis.
- Jeg vil især undskylde overfor de studerende, der arbejder hårdt hver dag for at komme ind på universitetet og til deres forældre, der yder enorme ofre til støtte for deres børn.
Felicity Huffman har indrømmet at have betalt godt 100.
000 kroner for en bedre bedømmelse i datteren Sophias optagelsesprøve.
Fuskeriet skete angiveligt ved, at Felicity Huffman overførte pengene til en falsk velgørenhedsforening, som så på hendes vegne bestak prøveansvarlige til at rette i datterens karakterer, skriver AP.
Det er et lavt beløb sammenlignet med de bestikkelsesbeløb, som andre forældre er anklaget for at have betalt for en adgangsbillet til universitet.
Ifølge AP er nogle forældre blevet anklaget for at betale op til 3,6 millioner kroner.
FacebookTwitterKopier linkEmner:USA|CNN|Uddannelse|Videregående uddannelser|Californien




https://www.dr.dk/sporten/tennis/tyrkiet-saetter-danske-tennisherrer-under-pres-i-davis-cup

TennisTyrkiet sætter danske tennisherrer under pres i Davis CupChristian Sigsgaard og Holger Rune tabte begge i de to første singler mod Tyrkiet i Davis Cup.
Holger Rune gjorde hvad han kunne, men det var ikke nok, og Danmark er nu nede med 0-2 til Tyrkiet.
Af Rasmus Askman og /ritzau/13.
sep.
2019 kl.
21.
59 | opdateret 13.
sep.
2019 kl.
21.
59Bemærk: artiklen er mere end 30 dage gammelLæs opDanmark er under stort pres i Davis Cup-kampen mod Tyrkiet i Aarhus.
Fredag tabte Danmark begge singler og er nu nede med 0-2 i opgøret, hvor der spilles bedst af fem kampe.
Først tabte 22-årige Christian Sigsgaard mod verdens nummer 260, Cem Ilkel.
Tyrkeren vandt 7-6, 6-7, 6-2 over den urangerede dansker.
Læs også:Sommerhuset er solgt for at Holger Rune kan blive verdens bedste tennisspillerSiden var det op til stortalentet Holger Rune at bringe balance i regnskabet, men han måtte også gå fra banen med et nederlag.
Lørdagens Davis Cup-kampe mod TyrkietFrederik Løchte Nielsen/Johannes Ingildsen – Sarp Agabigun/Yanki Erel Holger Rune – Cem Ilkel Christian Sigsgaard – Altug CelikbelikDu kan se lørdagens kampe med optakt fra kl.
11.
55 på DRTV.
Det afgørende sæt mod Altug Celikbilek blev tabt i tiebreak.
Cifrene lød 6-4, 1-6, 7-6 i tyrkerens favør, selv om den unge dansker fik stor opbakning fra lægterne.
Den danske kaptajn, Kenneth Carlsen, var da også ærgerlig over de to nederlag.
- Vi ville selvfølgelig gerne have haft et andet resultat efter i dag.
Det er to meget lige kampe, og vi kunne med lidt held og dygtighed have vundet begge kampe.
- Ved Davis Cup-opgør skal man vinde tre kampe, og det er ligegyldigt, hvilke tre kampe det er.
For os er det så dem i morgen, siger den målrettede kaptajn til DR Sporten.
Sigsgaard i lang kamp mod stærk tyrkerI den første kamp åbnede Sigsgaard ellers fremragende, da han startede med at holde serv og efterfølgende brød Ilkel i første forsøg.
Tyrkeren svarede dog hurtigt igen og brød tilbage, og de to spillere fulgtes efterfølgende frem til tiebreaken.
Her blev Ilkel den største, da han vandt de sidste fire point.
22-årige Christian Sigsgaard tabte første kamp til verdens nummer 260, Cem Ilkel.
(© Christian Sigsgaard)I andet sæt var Sigsgaard to gange foran med et servegennembrud - blandt andet ved 6-5, men begge gange svarede Ilkel tilbage.
Derfor skulle også det sæt afgøres i tiebreak.
Her tiltvang Sigsgaard sig overhånden med det første mini-break, og siden udviklede tiebreaken sig til en klar dansk sejr på 7-2.
Det afgørende tredje sæt blev dog ikke specielt spændende for tilskuerne i Vejlby-Risskov Hallen.
Den tyrkiske favorit brød danskeren to gange og vandt den 2 timer og 40 minutter lange kamp.
I videoen herunder kan du se højdepunkter fra kampen mellem Christian Sigsgaard og Cem Ilkel:Holger Rune i dramatisk afslutningHolger Rune skulle efterfølgende forsøge at rette op på den kedelige danske start i sin kamp mod Altug Celikbilek.
Den 16-årige dansker tabte første sæt efter at være blevet brudt to gange, men i andet sæt var han anderledes skarp.
I løbet af 27 minutter vandt han 6-1 og fremtvang et tredje sæt.
Siden fulgte et dramatisk tredje sæt, hvor Holger Rune startede med at bryde Celikbilek, men tyrkerens modsvar kom ved udligningen til 3-3.
Den danske Davis Cup-trup mod TyrkietFrederik Løchte NielsenChristian SigsgaardHolger Nødskov RuneElmer MøllerJohannes IngildsenTil sidst skulle danskeren serve for at fremtvinge en tiebreak, og han måtte afværge en matchbold, før tiebreaken var en realitet.
Her tabte Rune de første tre dueller, før han kom på tavlen.
Siden fik han afværget tre matchbolde, men til sidst vandt Celikbilek opgøret på et servees.
Danskeren var på trods af nederlaget fortrøstningsfuld efter kampen.
- Jeg synes, det var en god kamp.
Jeg gjorde mit bedste og gav alt, hvad jeg havde.
- Vi var to gode spillere på banen, og det gik desværre ikke min vej i dag, siger Holger Rune til DR Sporten, der også roser tilskuernes opbakning på hjemmebanen.
I videoen herunder kan du se højdepunkter fra kampen mellem Holger Rune og Altug Celikbilek:Danmark skal lørdag forsøge at vende et truende nederlag til sejr.
Davis Cup-opgøret er i Europa/Afrika Gruppe II, der er det tredjehøjeste landsholdsniveau i tennis.
FacebookTwitterKopier linkEmner:Tennis|Tyrkiet|Aarhus|Afrika




https://www.dr.dk/nyheder/penge/danske-forskere-advarer-mod-fantom-investeringer

PengeDanske forskere advarer mod fantom-investeringerEn stigende del af de globale pengestrømme kan være ren skattespekulation, konkluderer forskere.
Over det seneste årti er fantominvesteringernes andel af de samlede globale investeringsstrømme steget fra 30 procent til 40 procent.
Af Casper Schrøder13.
sep.
2019 kl.
21.
45Bemærk: artiklen er mere end 30 dage gammelLæs opHver dag strømmer enorme summer fra land til land kloden rundt.
Der investeres i at opkøbe virksomheder, etablere salgskontorer eller bygge fabrikker.
I at lave forretning og skabe vækst og arbejdspladser.
Men en stigende del af pengene har ringe forbindelse til virkelighedens økonomi.
Der er tale om fantominvesteringer - finansielle konstruktioner, der kan have skattespekulation som eneste formål.
Sådan lyder konklusionen fra tre danske forskere, der som de første har afdækket det globale omfang af fantominvesteringerne.
FantominvesteringerFantominvesteringer dækker over overførsler, som på papiret ligner investeringer i projekter, bygninger eller firmaer.
I virkeligheden flyttes pengene bare rundt mellem forskellige konti, og projekterne bliver aldrig ført ud i livet, og bygningerne aldrig bygget.
På den måde kan store firmaer slippe afsted med at betale mindre i skat.
Kilde: Financial Times.
- På trods af mange politiske tiltag til bekæmpelse af skatteunddragelse på globalt niveau, så vokser fantominvesteringer stadig, siger Niels Johannessen, professor med særlige opgaver ved Københavns Universitet.
Tab for milliarderOver det seneste årti er fantominvesteringernes andel af de samlede globale investeringsstrømme steget fra 30 procent til 40 procent, og det finansielle fænomen løber nu op i samlede 15.
000 milliarder dollars årligt.
Et kolossalt beløb, der til sammenligning svarer til Tyskland og Kinas samlede økonomiske aktivitet på et år.
Det viser forskningsresultatet fra forskerholdet bestående af Jannick Damgaard, Thomas Elkjær og Niels Johannesen med tilknytning til henholdsvis Nationalbanken, Den Internationale Valutafond og Københavns Universitet.
Det nye studie tog tidligere på ugen forsideplads på forsiden af den indflydelsesrige internationale avis Financial Times.
Fantominvesteringerne kan dog også have andre formål end skatteunddragelse, understreger Niels Johannesen:- Der er formentlig virksomheder, som laver fantominvestering uden et skattemotiv, men vi ved, at det giver muligheder for at slippe billigere i skat.
Mit bedste bud er, at der er et provenutab på 2.
000 milliarder dollar om året.
Skulle de knap 4.
000 milliarder dollar, der hvert år flyder ind i Luxembourg, gå til reelle investeringer, så skulle landets areal – på størrelse med Fyn – være oversået med kontorbygninger og produktionsfaciliteter med tusinder af ansatte.
Casper Schrøder, DR's økonomikorrespondent.
Lilleputland er pengesupermagtForskerne tager udgangspunkt i international investeringsstatistik, såkaldt FDI – foreign direct investments – direkte udenlandske investeringer, der stiger i disse år.
Tallene benyttes traditionelt til at forstå udviklingen i økonomisk integration mellem lande, men fantominvesteringer slører i stigende grad billedet for, hvor stor en del af de registrerede summer, der egentlig har noget med reel aktivitet at gøre.
Derfor har opgaven været at udskille fantomfænomenet fra de faktiske investeringer.
Luxembourg er et eksempel på, at investeringerne kan have meget lidt reelt indhold, mener forskerne.
Lilleputlandet med 600.
000 indbyggere er en af verdens mest populære destinationer for de globale pengestrømme på højde med supermagten USA.
Skulle de knap 4.
000 milliarder dollar, der hvert år flyder ind i Luxembourg, gå til reelle investeringer, så skulle landets areal – på størrelse med Fyn – være oversået med kontorbygninger og produktionsfaciliteter med tusinder af ansatte.
Men pengene går i stedet ind i tomme virksomhedskonstruktioner med ingen eller meget få ansatte, hvis eneste funktion enten er at opbevare værdierne eller sende dem videre til andre destinationer.
Formålet vil ofte være at sikre den lavest mulige skat for de virksomheder eller enkeltpersoner, som står bag, lyder det fra forskerholdet.
Andre smålande, der også ligger højt på listen over de mest populære investeringslokationer er eksotiske steder som De Britiske Jomfruøer, Bermuda og Cayman Islands, der fra flere sider er blevet udpeget som skattelylande.
FacebookTwitterKopier linkEmner:Københavns Universitet|Økonomi|Videnskab|Luxembourg|Fyn




https://www.dr.dk/nyheder/politik/claus-hjort-frederiksen-giver-sin-stoette-til-inger-stoejberg

Krise i VenstreSe temaPolitikClaus Hjort Frederiksen giver sin støtte til Inger StøjbergMed Jakob Ellemann-Jensen som formand vil de to være en styrke ved et Folketingsvalg, siger han.
Af Mette Richardt13.
sep.
2019 kl.
23.
44Bemærk: artiklen er mere end 30 dage gammelLæs opVenstreveteranen Claus Hjort Frederiksen melder nu ud, at han støtter Inger Støjberg som kommende næstformand i Venstre.
Dermed følger han trop med Venstre-profiler som Karsten Lauritzen, Mads Fuglede og Sophie Løhde.
De er blandt de navne, der har meldt ud, at de støtter Inger Støjberg fremfor Ellen Trane Nørby, der tidligere på ugen meldte sig på banen som kandidat til næstformandsposten.
Han har tidligere givet sin fulde opbakning til, at Jakob Ellemann-Jensen bliver ny formand for partiet.
- Jeg støtter Inger Støjberg.
Det vil være den konstellation, der favner bredest og omfatter den mangfoldighed, der er i Venstre.
Det vil være en kanon styrke til et kommende folketingsvalg, sagde Claus Hjort Frederiksen i Deadline fredag aften.
Læs også:Kampvalg i Venstre: Fire områder, der adskiller Inger Støjberg og Ellen Trane NørbyFør var der to ved roretDu er ikke nervøs ved, at de går for at være et umage par?
- Jeg kender de to og ved, de kan lide hinanden og også vil samarbejde.
Det var der, fejlen var ved det tidligere par (Lars Løkke Rasmussen og Kristian Jensen, red) - der var to ved rorpinden, og man kan jo ikke have et skib, hvor begge står og river i rorpinden.
- Vi har fået slået fast, at det er formanden, der lægger den politiske kurs, og de opgaver næstformanden skal løse aftales med formanden, sagde Claus Hjort Frederiksen.
Indtil videre har navne som Jan E.
Jørgensen og Bertel Haarder meldt ud, at de støtter Ellen Trane Nørby som næstformand.
Der skal vælges ny formand og næstformand i partiet ved et ekstraordinært landsmøde den 21.
september.
FacebookTwitterKopier linkEmner:Bertel Haarder (politiker)|Ellen Trane Nørby (politiker)|Inger Støjberg (politiker)|Jakob Ellemann-Jensen (politiker)|Venstre




https://www.dr.dk/nyheder/penge/voldsom-vaekst-piller-og-pipetter-er-dansk-oekonomis-store-traekdyr

PengeVoldsom vækst: Piller og pipetter er dansk økonomis store trækdyrPå 18 måneder er omsætningen i lægemiddelindustrien vokset med 20 procent.
Novo Nordisk laboratorie i Måløv, hvor der udvikles ny medicin, som sælges til diabetes-patienter i hele verden.
Novo Nordisk har stor succes med sin diabetes-forretning, og stod sidste år for 10 procent af Danmarks eksport.
Af Mathias Sommer og Christian Ingemann Bentsen13.
sep.
2019 kl.
22.
36Bemærk: artiklen er mere end 30 dage gammelLæs opDet er den store kugleramme, der skal frem, når der flyttes rundt med tallene i Novo Nordisks hovedkvarter i Bagsværd.
Danmarks suverænt mest værdifulde selskab bærer i øjeblikket et prisskilt på 620 milliarder kroner.
At medicinalvirksomheden Novo Nordisk er så ufatteligt mange penge værd skyldes først og fremmest, at virksomheden tjener penge.
Mange penge.
Ved årets afslutning sidste år var overskud på kontoen hos Novo Nordisk på 45,1 milliarder kroner før skat.
Et meget stort beløb, som sætter aftryk i dansk økonomi.
Hver gang der sidste år trillede ti selskabsskattekroner i statskassen, var Novo Nordisk afsender af én krone.
- Flere mennesker i verden får diabetes, og vores opgave er at sørge for, at vores lægemidler når ud til de mennesker i verden, og det er også på den baggrund, at man skal forstå den stigning, vi har set i eksporten, siger Camilla Sylvest, kommerciel direktør, Novo Nordisk.
Næsten en halv milliard mennesker lider af diabetes, og på det marked er Novo Nordisk den største aktør i verden.
Og ifølge regnskabet tjener Novo Nordisk 42 kroner, hver gang der sælges medicin for 100 kroner til en diabetes-patient.
Medicinalsektoren fylder godt i DanmarkSuccesen i Novo Nordisk er billedet på en dansk lægemiddelindustri i kraftig vækst.
På halvandet år er den vokset med 20 procent.
Væksten er så kraftig, at den driver hele dansk økonomi til en vækst, der ligger markant højere end for naboøkonomierne.
Mens Sverige, Storbritannien og Tyskland kæmper med minus-vækst, vokser dansk økonomi lystigt.
Industriens produktionIndustriens produktion og omsætning er en månedlig opgørelse af et produktions- og omsætningsindeks.
Statistikken opdeles på fire branchesektorer og 12 hovedbranchegrupper.
Omsætningsindekset opgøres også fordelt på et hjemmemarkedsomsætningsindeks og et eksportomsætningsindeks.
Alle tal offentliggøres korrigeret for sæson og i faktiske tal.
Læs mere her.
Både i Danmark og i EU vokser lægemiddelindustrien.
Men mens medicin i Danmark udgør 20 procent af den danske industriproduktion, så udgør den kun cirka fem procent i EU.
Samtidig vokser den danske lægemiddelindustri næsten dobbelt så hurtigt som den europæiske sektor, forklarer Jørgen Elmeskov, der er rigsstatistiker og øverste chef for Danmarks Statistik:- Hvis man skal sige det meget firkantet, så betyder den farmaceutiske industri meget mere for os end for EU-området, siger Jørgen Elmeskov.
Eksport til USAMens den danske industriproduktion er vokset med 8,6 procent det seneste halvandet år, så er industriproduktionen for alle EU's 28 lande samlet faldet med 1,7 procent.
Den nedadgående tendens for EU er især påvirket af Tyskland, der har mistet hele 5,6 procent af sin industriproduktion over de seneste 18 måneder.
I Danmark har medicinalindustrien bidraget med over fire procentpoint af væksten.
For hele EU er det tal 0,5 procentpoint.
- Man kan godt sige, at medicinalindustrien holder hånden under den danske vækst, siger Jørgen Elmeskov.
Samtidig betyder den omfattende eksport af medicin til USA, at dansk eksport i mindre grad bliver påvirket af, at nabolandene køber færre danske varer, fordi de er ramt af minusvækst:- Danmark er en lille, åben økonomi, som er påvirket af vores omgivelser.
Men når det er sagt, så er der lige nu nogle strukturelle elementer i økonomien, som gør, at man ikke i samme grad bliver påvirket af omgivelserne, og her kommer medicinalindustrien ind i billedet, siger Jørgen Elmeskov.
De ti største medicinalvirksomheder:1NOVO NORDISK A/S.
Omsætning (2017): 111,696 mia.
kr.
2LUNDBECK A/S.
Omsætning 17,234 mia.
kr.
3LEO PHARMA A/S 10,481 mia.
kr.
4ORIFARM GROUP A/S 5,932 mia.
kr.
5ALK-ABELLÓ A/S 2,910 mia.
kr.
6DAKO DENMARK A/S 1,782 mia.
kr.
7XELLIA PHARMACEUTICALS APS 1.
897 mia.
kr.
8TAKEDA PHARMA A/S 1.
728 mia.
kr.
9SANDOZ A/S 1,487 mia.
kr.
10BIOGEN (DENMARK) MANUFACTURING 1,417 mia kr.
Kilde: Finans.
dk og regnskabstal.
FacebookTwitterKopier linkEmner:EU|Medicinalindustri|Novo Nordisk|Medicin|Storbritannien




https://www.dr.dk/nyheder/kultur/film/du-kan-helt-sikkert-ikke-lade-vaere-med-grine-her-er-de-3-sjoveste-shows-lige-nu

BingeSe temaFilm og serierDu kan helt sikkert ikke lade være med at grine!
Her er de 3 sjoveste shows lige nuSerieekspert guider dig i, hvilke shows du ikke skal gå glip af i 2019.
- Netflix har vendt op og ned på det etablerede kredsløb, hvor Comedy Central var dem, der udgav mange billige shows, og HBO udgav nogle få dyrere med de allerbedste komikere, skriver Kasper Lundberg.
(© Jamie McCarthy/Getty Images)Af Kasper Lundberg13.
sep.
2019 kl.
20.
35Bemærk: artiklen er mere end 30 dage gammelLæs opDer foregår en comedy-krig lige nu på streamingtjenesterne.
Netflix har brugt milliarder af kroner de seneste år på at markere sig som stedet, hvor du både kan se de største stjerner og de mest overraskende nye talenter.
Med over 180 nye shows og aftaler så dyre som groteske 20 millioner dollars for et enkelt show, har vi de seneste år fået nogle af de bedste og mest modne shows fra nogle af de største stjerner.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Aziz Ansaris 'Right Now', Patton Oswalts 'Annihilation', Chris Rocks 'Tamborine' og Sarah Silvermans 'A Speck of Dust', bare for at nævne en håndfuld af mine personlige favoritter.
Netflix har vendt op og ned på det etablerede kredsløb, hvor Comedy Central var dem, der udgav mange billige shows, og HBO udgav nogle få dyrere med de allerbedste komikere.
Nu melder Amazon sig også ind i kampen og med kommende streamingtjenester fra Disney, Apple og mange andre er der en god chance for, at det her kun er starten på krigen.
Her er tre af de bedste shows i 2019, der viser, at selvom tech-giganterne Netflix og Amazon presser de gamle dinosaurer med millioner af dollars, så kan tv-kanalerne HBO og Comedy Central stadig konkurrere på velovervejet kvalitet og en gammel, traditionsbundet kontakt til comedy-miljøet.
En hård kamp for streamingtjenesterne, men fedt for de hårdtarbejdende komikere og os comedy-fans.
1Jim Gaffigan elsker heste-vitserUdover at være komiker, så har Jim Gaffigan også en del skuespilpræstationer bag sig.
Han har blandt andet være med i 'The Love Guru' fra 2008, '17 Again' fra 2009 og 'The Last Kennedy' fra 2017.
(© Kevin Mazur)Jim Gaffigan er ikke en ung, provokerende komiker med masser af kant.
Han er en ekstremt hvid, midaldrende far til fem, der aldrig bander i sine shows.
Til gengæld er han en af de mest rutinerede stemmer i comedy, og der er ikke mange, som kan levere mere solide og præcise jokes om klassiske emner som turisme, dyr og mad.
Når først du har hørt Gaffigan udlægge det paradoksale i, at hummere og krabber er særligt fornemme at spise, glemmer du det aldrig igen.
- De er jo bare havets skorpioner og edderkopper!
Han er i topform med 'Quality Time', Amazons første egenproducerede standupshow.
Af jokes, der starter med at være sjove og så bliver trukket så langt ud, at de bliver sjove igen efter at være holdt op, har Gaffigan en exceptionelt selvsikker passage om heste.
Den varer over ti minutter, og flere gange undervejs afbryder han sig selv, hvor han spiller en person i publikum, der ikke kan tro på, at han stadig taler om heste.
Hvorefter han resolut går videre til den næste heste-vits.
- Folk, der går til hestevæddeløb klæder sig på som om, de er med i 'Borte med blæsten'.
Det er som en underlig gallafest for ludomaner.
Jim Gaffigan: 'Quality Time' ligger på Amazon Prime.
2Emily Heller er den bedste til at gå til psykologHer ses Emily Heller på scenen i 2016 til SXSW Comedy i Austin, Texas.
(© JEALEX Photo/Getty Images)Emily Heller er en gennemført forudsigelig Lena Dunham-klon: Trump-hader, feminist og vegetar.
Heldigvis er hun totalt underholdende bevidst om det og hiver tæppet væk under sig selv, allerede inden selve showet starter.
Hendes special blev lagt gratis på YouTube på kvindernes internationale kampdag, og introen er en lille mockumentary, hvor hun bliver interviewet om den drastiske beslutning om kun at have kvinder og queer-personer i publikum.
Under interviewet bliver hun så afbrudt af et opkald, der handler om, at der ikke er solgt nok billetter.
Så er hun nødt til ydmygende at prøve at forklare sig ud af, hvorfor hun pludselig gerne vil have mænd i publikum.
- I virkeligheden er det jo MEGET bedre, at mændene ser mig, en kvinde, i kontrol på scenen.
Så DET er grunden.
.
altså, den øh… helt ægte grund.
Hendes stil er en vidunderligt uforudsigelig blanding af ærlighed og selvironi, så man aner ikke, hvad der er sandt, og hvad der er opfundet, når hun taler om alvorlige emner som hendes ADHD-diagnose og om at gå til psykolog:- Jeg er den bedste til terapi.
Jeg græder altid lige med det samme!
Det er som at starte en sang med en guitarsolo.
'Ice Thickeners' er udgivet af Comedy Central, men ligger gratis på Youtube.
3Ramy Youssef klipper ikke nosserne af sin bedste venRamy Youssefs debuterede med serien 'Ramy' på streamingtjenesten Hulu i 2019, hvor han selv spiller titelrollen.
(© HBO Nordic)Hvis jeg kunne tvinge dig til at se én comedy special i år, så ville det blive Ramy Youssefs 'Feelings'.
For både i Danmark og i USA gælder det, at vi akut mangler billeder af muslimer i vores populærkultur.
I hvert fald som andet end eksotisk pynt eller terrorister i 'Homeland'.
Sana i 'Skam' var en lille stor tv-revolution, fordi vi fik lov at komme helt tæt på en ung muslim, som både tænkte på sin tro og alt det andet, man tænker på som ungt menneske.
Ramy Youssef har haft et vildt år, hvor han både har skabt og spillet hovedrollen i den kritikerroste serie 'Ramy', der handler om hans eget liv som ung, moderne muslim i storbyen.
Og ligesom serien og Sana i 'Skam' er det stilfærdigt revolutionerende ved 'Feelings', at han formår at tale om sin tro sammen med alle de andre ting, der fylder i hans verden.
Han sammenfletter gnidningsfrit refleksioner om sin tro og livet i moskeen med historier om sin families underlige forhold til Donald Trump og jokes om dyr.
Det er vildt forfriskende at blive konfronteret med pinlige indsigter som, at de venstreorienterede, han møder, bliver forskrækkede over, at han går til fredagsbøn, for:- Ingen vil have at jeg skal være SÅ muslimsk, de vil egentlig bare have en fed opskrift på hummus.
Og samtidig få klassisk materiale om dyr som, når han stiller spørgsmålstegn ved, om det nu også kan passe, at hunden er menneskets bedste ven.
- Har du for eksempel nogensinde klippet din bedste vens nosser af, fjernet ham fra hans mor og sagt 'nu hænger vi to ud sammen, for evigt?
'Ramy Youssef: 'Feelings' kan ses på HBO Nordic (tv-serien 'Ramy' har ingen dansk distribution p.
t.
)Læs også:Netflix lukker banebrydende fængselsserie: Derfor vil vi huske den mange år ud i fremtidenFacebookTwitterKopier linkEmner:Donald Trump (politiker)|Lena Dunham (skuespiller)|Netflix|Humor|USA




https://www.dr.dk/nyheder/udland/youtube-familier-tjener-millioner-hos-familien-diamond-har-selv-babyen-sin-egen-kanal

UdlandYoutube-familier tjener millioner: Hos familien Diamond har selv babyen sin egen kanalMarkant flere familier vælger at bruge deres børn på nettet.
Her kan likes og abonnenter give bonus i kroner og øre.
Af Lillian Gjerulf Kretz13.
sep.
2019 kl.
20.
32Bemærk: artiklen er mere end 30 dage gammelLæs opKameraet bliver indstillet.
Stella Ortez smiler til sine tre største børn bag kameraet, lillebror på otte måneder sider på armen hos sin far.
- Er I klar til udfordringen?
, spørger hun og får en high-five og stort ja fra børnene.
I dag skal familien optage del to af deres virale hit “Nu er du 21”.
Børnene får lov til at lege, at de er 21 år i en time og har forældrene tilladelse til at købe, hvad de vil, og lige så meget de vil.
- Vi tænkte, at det kunne være sjovt at lave en video, hvor børnene får lov til at være voksne.
Og første del var meget populær hos vores følgere, fortæller Stella Ortez,Hun står for det meste af det materiale, der bliver produceret på familien Diamonds Youtube-kanaler.
Diamond er et kunstnernavn, som familien har taget på nettet.
Alle fire børn i alderen otte måneder til 10 år har hver deres Youtube-kanal, men i dag er det videoen til familiens fælles kanal, der skal i kassen.
Husk at 'like’Børnene hopper begejstret, da de hver især får udleveret et kreditkort, mens mor filmer.
Men inden de skal på storshopping, spørger moderen, hvad det er det, de skal huske at sige til kameraet.
Og uden at tøve, siger de i munden på hinanden:- Husk at 'like’ den her video, og hvis I ikke allerede er abonnenter hos familien Diamond, så bliv det.
Børnene har styr på de faste vendinger, når videoen skal skydes.
Fremtidens indkøbscenterAntallet af Youtube-familier stiger markant.
Internettjenesten oplyser, at der dagligt bliver set over en milliard timers video på Youtube verden over.
Og i USA ser mange af samme grund Instagram og Youtube som fremtidens indkøbscentre.
Populære videoer, som ofte er en blanding af reality-tv og udfordringer, skal skabe trafik og lede os i retning af produkter, som familierne enten omtaler, viser eller afprøver.
Jo flere klik og abonnenter familierne får, jo flere penge kan de tjene.
Og jo flere følgere, desto større chancer er der for, at store mærkevare-firmaer vil købe reklameplads før eller efter videoerne.
En af de bedst sælgende youtubere - en syv årig dreng - tjente sidste år over 140 millioner kroner ved især at omtale eller afprøve legetøj.
Læs også:7-årig topper liste over de 10 bedst betalte youtube-stjernerKid-fluencersDet er særligt børnene, der er familiernes trækplastre.
De såkaldte kid-fluencers trækker trafik på siderne, og virksomheder følger nøje med hos de mest populære sociale børnestjerner.
Et sæt identiske tvillinger på to år er hurtigt blevet populære med over to millioner følgere på Instagram.
I USA er der klare regler, når et barn arbejder som eksempelvis skuespiller.
Her sikrer en lov - kaldet Coogan-loven, for eksempel børns arbejdstid og låser en del af lønnen, indtil barnet er myndigt.
Loven fik sit navn efter en barneskuespiller, Jackie Coogan, som opdagede, at hans forældre havde brugt alle hans penge, før han fyldte 21 år.
Men hvor der er klare regler i underholdningsindustrien, er reglerne noget mere mudrede, når det gælder de sociale medier.
Forældre til børn under 13 år administrerer børnenes Youtube-kanaler, og det bliver altså forældrene, der skal balancere det at være familie og forretning på en og samme tid.
Sko- og støvlekollektionHos familien Diamond er det deres ti-årige datter, Txunamy, der er det største trækplaster.
På hendes personlige Youtube-kanal har hun godt to millioner følgere, mens hun netop har ramt 2.
1 millioner på Instagram.
Hun laver reklamer og har netop lanceret sin egen sko og støvle-kollektion under eget navn.
Hun fører også slagets gang, da hun leder sin lillebror og lillesøster ind i Apple butikken.
Txunamy har allerede millioner af følgere på sociale medier.
Shopping for 34.
000 kronerUret på forældrenes iPhones er sat igang, og uret tikker ned fra 60 minutter.
Børnene løber frem og tilbage og finder nye telefoner, computere og høretelefoner, mens moderen filmer.
Moderen fortæller, at de finder video-udfordringer til Youtube på trending-sider.
Her ser de, hvad der er populært og forsøger at krydre det med lidt nyt.
Txunamy har valgt, at kreditkortet skal svinges i Apple.
Hun ser det ikke som et problem, at børnene lever en stor del af deres liv på nettet, eller at de reklamerer for produkter.
- Børnene synes, det er sjovt.
Vi vil ikke bede dem om at gøre noget, de ikke vil.
Alt hvad børnene tjener, bliver låst på en konto, til de fylder 18 år.
Vi kan ikke røre de penge.
Da uret rammer nul, organiserer moderen produkterne i butikken og filmer dem, så de tager sig bedst muligt ud.
Indkøbene bliver pakket i store indkøbsposer, og børnene følger moderens instrukser og smiler til kameraet.
Txunami fortæller, at en del af produkterne går til familiens følgere, og man har en chance for at vinde en af tingene, hvis man bliver abonnent på familiens kanal.
Udfordringen er overstået - en times indkøb løb op i godt 34.
000 danske kroner.
FacebookTwitterKopier linkEmner:Youtube|Instagram|USA|Detailhandel|Erhverv




https://www.dr.dk/sporten/fodbold/superliga/ac-horsens-forsvarer-sig-til-kedelig-nulloesning-mod-soenderjyske

SuperligaAC Horsens forsvarer sig til kedelig nulløsning mod sønderjyskEMed stærkt forsvarsspil kæmpede AC Horsens sig til 0-0 på udebane mod Sønderjyske.
Fredagskampen mellem Sønderjyske og AC Horsens var en uskøn affære i Haderslev.
13.
sep.
2019 kl.
21.
01Bemærk: artiklen er mere end 30 dage gammelLæs opDet var ikke den mest underholdende kamp, da Sønderjyske og AC Horsens fredag spillede 0-0 i 3F Superligaens niende spillerunde på Sydbank Park.
Ingen af holdene fik nogensinde offensiven til at fungere, og Horsens forsvarede sig effektivt gennem hele kampen.
Læs også:Bendtner-mania i Hobro: ’Vi har aldrig oplevet et større mediehysteri’De to største chancer tilfaldt Sønderjyskes angriber Mart Lieder, men skarpheden havde han ikke taget med til fredagens kamp.
Pointdelingen betyder, at Sønderjyske kravler op på syvendepladsen i tabellen med 11 point, mens Horsens placerer sig som nummer ni med ti point.
Der var ingen mål, men der var masser af intensitet og fight i fredagens Superligakamp.
Der var ikke meget at berette om første halvleg, der for det meste var præget af dueller og fejlafleveringer fra begge mandskaber.
I kampens første 20 minutter virkede Horsens som det farligste hold, men Sønderjyske kom bedre med inden pausen, og der burde nok have stået 1-0 på måltavlen efter 37 minutter.
Sønderjyskes Mart Lieder modtog en fremragende stikning tæt på mål fra backen Stefan Gartenmann, men den hollandske angriber sparkede bolden lige på Horsens-keeper Michael Lansing.
Hjemmeholdet tog spillet til sig fra anden halvlegs start og var bedre end i første halvleg, men overtaget udmøntede sig kun i få gode muligheder.
Den største tilfaldt atter Mart Lieder.
Med et langt kontraløb fra midten af banen, gav han sig selv en gylden mulighed for at bringe Sønderjyske foran efter 72 minutter, men den ivrige angriber brændte endnu engang en stor chance.
Til sidst forsøgte hjemmeholdet ihærdigt at sikre sig sejren, men tættere på end et drilsk langskud fra Gartenmann kom Sønderjyske ikke.
/ritzau/FacebookTwitterKopier linkEmner:SønderjyskE|AC Horsens|Horsens|3F|Holland




https://www.dr.dk/sporten/golf/dansk-golftalent-imponerer-i-holland-klarer-foerste-cut-paa-european-tour

GolfDansk golftalent imponerer i Holland: Klarer første cut på European TourNicolai Højgaard har klaret sit første cut i en European Tour-turnering.
Han ligger delt sekser i KLM Open.
Nicolai Højgaard er på vej mod karrierens bedste resultat.
13.
sep.
2019 kl.
20.
13Bemærk: artiklen er mere end 30 dage gammelLæs op18-årige Nicolai Højgaard er allerede sikker på at opnå sit bedste resultat i en European Tour-turnering denne weekend, selv om KLM Open kun er halvvejs.
For første gang i karrieren klarede det danske golftalent nemlig cuttet på den største europæiske scene, da han gik anden runde i tre slag under par og samlet har gået de to første runder i otte slag under par.
Læs også:Drømmestart sender 18-årig dansk golfkomet op blandt de bedste i HollandDen imponerende score rækker til en delt sjetteplads sammen med englænderen Sam Horsfield efter de to første runder på banen i Amsterdam.
Duoen er tre slag efter førende Scott Jamieson fra Skotland.
Nicolai Højgaard kunne have været med helt i toppen, hvis det ikke var for en kedelig triplebogey på hul 16 på fredagens runde.
Hans seks birdies trak den modsatte vej.
Kjeldsen og Winther gør Højgaard selskabDer er også tre andre danskere med i turneringen, men en enkelt af dem må allerede nu gå på weekend.
Lasse Jensen missede således cuttet, da han gik anden runde i to slag over par og endte i samme score samlet på en plads som delt nummer 112.
Jeff Winther og Søren Kjeldsen gør derimod Nicolai Højgaard selskab i finalerunderne.
Begge ligger delt nummer 34 efter at være samlet fire slag under par.
De mere rutinerede landsmænd ligger begge væsentligt bedre placeret på verdensranglisten end Nicolai Højgaard, der er nummer 1002.
Kan teenageren bevare sin nuværende placering de næste to runder, kan han dog se frem til et betragteligt spring på verdensranglisten.
Sammen med sin tvillingbror, Rasmus Højgaard, og John Axelsen var Nicolai Højgaard sidste år med til at blive holdverdensmester for amatører.
/ritzau/FacebookTwitterKopier linkEmner:Golf|KLM Royal Dutch Airlines|Holland|Amsterdam|Søren Kjeldsen (golfspiller)




https://www.dr.dk/nyheder/politik/df-vil-have-klimamaerker-paa-alle-varer-det-skal-vaere-let-koebe-klimavenligt

PolitikDF vil have klimamærker på alle varer: Det skal være let at købe klimavenligtForbrugerne efterspørger ordninger som den, DF foreslår, vurderer en professor.
Ifølge DF skal det være lettere at træffe klimavenlige valg, både i supermarkedet og i tøjbutikken.
Af Emil Eller, Anders Byskov Svendsen og Morten Henriksen13.
sep.
2019 kl.
20.
47Bemærk: artiklen er mere end 30 dage gammelLæs opHvad skader egentlig klimaet mest - nyt tøj til klædeskabet eller en sommerferie til Kreta?
og er det bedst at købe en dansk eller en spansk dyrket tomat?
De spørgsmål vil Dansk Folkeparti hjælpe de danske forburgere med at få overblik over.
DF-krav til en klimaaftale med regeringenDansk Folkeparti skriver i sit overblik over klimapolitikken, at partiet er bekymrede for, om regeringen og dens støttepartiers ambition om en reduktion af CO2-udledningen på 70 procent i 2030 er realistisk.
Derfor er følgende principper afgørende, hvis partiet skal indgå en klima- og energiaftale med regeringen:At finansieringen er kendt og socialt afbalanceret, så de bredeste skuldre bærer mest, og alle kan deltage i den grønne omstilling.
At målet er en reel omstilling til grøn produktionen – ikke en reduktion af produktionen, hvor udledningen blot flyttes til andre lande.
At Danmarks uafhængighed fra andre nationer og interesser er bærende.
At erhvervslivet bliver medspiller – og ikke modspiller i udviklingen af fremtidens teknologier.
At omstillingen skaber grundlag for fremtidig økonomisk vækst – ikke er på bekostning heraf.
Kilde: 'Et grønt Danmark med borgeren i centrum'For i dag er det for svært at tage klimavenlige valg i supermarkedet eller tøjforregningen, lyder det fra Dansk Folkepartis klimaordfører, Morten Messerschmidt.
Som en del af partiets nye, samlede klimapolitik foreslår DF derfor at indføre en mærkningsordning til alle former for varer, der skal vise, om et produkt belaster klimaet meget eller lidt.
- Vi bliver ofte spurgt om, hvad man kan gøre som forbruger og borger.
Det kan være utroligt svært at navigere i.
- Derfor er der god grund til, at man gør det lettere for forbrugerne at finde ud af, hvad der egentlig er det klimabevidste valg, siger han.
Læs også:DF klar med samlet klimapolitik: Halvdelen af udviklingsbistanden skal bruges på klimaRød, gul eller grøn?
Han foreslår en mærkningsordning, der eksempelvis kunne være formet som et trafiklys, hvor meget klimabelastende produkter er markeret med rød, og klimavenlige produkter markeres med et grønt mærke.
Partiet ser gerne, at mærkningsordningen kommer til at gælde alle varer, man kan købe.
Det vil altså blive en omfattende ordning, der skal spredes ud over alt fra fødevarer til tøj og elektronik.
Er det ikke et meget bøvlet administrativt system, I lægger op til?
- Det er der nogen, der har sagt.
Men i forhold til, at forbrugerne så vil være i stand til på et oplyst grundlag at træffe et klimabevidst valg, vil der være rigtig meget værdi i det, siger Morten Messerschmidt.
Vi ved fra undersøgelser, at mange forbrugere efterspørger større klarhed i forhold til klimaeffekterne af deres valg.
John Thøgersen, professor i økonomisk psykologiIfølge John Thøgersen, der er professor i økonomisk psykologi ved Aarhus Universitet, kan en sådan mærkningsordning være en god ide - og forbrugerne efterspørger det.
- Vi ved fra undersøgelser, at mange forbrugere efterspørger større klarhed i forhold til klimaeffekterne af deres valg – også deres fødevarevalg.
Lige nu er der ikke så meget vejledning at få i forhold til at vælge mellem forskellige produkter, siger han.
Et godt eksempel er jo det danske økologimærke.
Energimærkningen fra EU har også haft en rigtig stor indflydelse på forbrugernes valg.
John Thøgersen, professor i økonomisk psykologiOg hvis mærket får luft under vingerne og bliver indført på de rigtige betingelser, kan det have en stor effekt på forbrugernes valg, vurderer han.
Det har man nemlig set andre mærkningsordninger have.
- Et godt eksempel er jo det danske økologimærke.
Energimærkningen fra EU har også haft en rigtig stor indflydelse på forbrugernes valg, siger han.
Kompliceret at indføreAlligevel ligger det ikke nødvendigvis lige til højrebenet at indføre et klimamærke.
For omfanget og detaljegraden kan give problemer.
- Det er temmelig kompliceret at lave et klimamærke til eksempelvis fødevarer.
Mange repræsentanter fra detailhandlen siger, at det er en meget kompliceret ting at lave.
Blandt andet fordi klimaeffekten af en bestemt fødevare kan afhænge af sæson, og hvordan vejret var, da det blev dyrket, siger John Thøgersen.
Erhvervslivet er altid imod nye mærkningsordninger.
Morten Messerschmidt (DF)Den tidligere regering med daværende klimaminister Lars Christian Lilleholt (V) i spidsen foreslog sidste år en lignende mærkningsordning, dog kun for fødevarer.
Og her blev forslaget da også mødt med skepsis fra store dele af erhvervslivet.
Det skræmmer dog ikke Dansk Folkeparti.
- Erhvervslivet er altid imod nye mærkningsordninger.
Vi har foreslået flere mærker, eksempelvis med halalslagtet kød, og jeg har aldrig oplevet, at de var for.
For alt, der gør det dyrere for dem, er de imod.
- Men jeg tror egentlig, erhvervslivet vil stå sig godt ved at tage forbrugerne i hånden og være med på en vejledning, så vi kan træffe det rigtige valg, siger Morten Messerschmidt.
Ingen klar melding fra regeringenDet har ikke været muligt at få en kommentar fra klima-, energi- og forsyningsminister Dan Jørgensen (S) til forslaget fra Dansk Folkeparti.
Men fra partikollega Anne Paulin, der er socialdemokratiets klimaordfører, lyder det, at man gerne vil være med til at gøre det lettere for forbrugerne at træffe klimavenlige valg.
- Om det så skal være et mærke, kan vi diskutere videre med DF og de øvrige partier.
Men intentionen om at gøre mere for at skabe overblik for forbrugerne er god.
Men synes I, det er en god idé med en mærkningsordning?
- Der er både fordele og ulemper ved sådan en mærkningsordning.
Det er noget, man har diskuteret mange gange, og der findes allerede mange forskellige mærker derude.
- Det vigtige er, at man finder frem til løsninger, hvor forbrugerne reelt får mere oplysning om, hvad de kan gøre.
Om det så skal være en mærkningsordning, må vi diskutere, siger hun.
Klimaudspil efter vælgerlussingForslaget om en mærkningsordning er en del af Dansk Folkepartis nye, samlede klimapolitik, der præsenteres i dag i forbindelse med partiets årsmøde her i weekenden.
Det samlede udspil kommer blandt andet som reaktion på den vælgerlussing, Dansk Folkeparti fik ved det seneste folketingsvalg.
En af forklaringerne på tilbagegangen er ifølge Messerschmidt, at partiet ikke stod stærkt nok på klimadagsordenen.
Måske var det 'klimatossernes' skyld, at Dansk Folkeparti gik tilbage ved valget.
Se hvad tidligere formand Pia Kjærsgaard sagde på valgaftenen i videoen her:Messerschmidt betragter mærkningsordningen som et af partiets centrale forslag, når der skal forhandles klimapolitik med regeringen.
FacebookTwitterKopier linkEmner:Dan Jørgensen (politiker)|Dansk Folkeparti|Forbrug|Lars Christian Lilleholt (politiker)|Kreta




https://www.dr.dk/nyheder/kultur/efter-mediestorm-komiker-fra-legendarisk-tv-show-undskylder-sine-racistiske

KulturEfter mediestorm: Komiker fra legendarisk tv-show undskylder sine racistiske vittigheder Den amerikanske komiker Shane Gillis er kommet i modvind på grund af nogle vittigheder.
Shane Gillis har fået nyt job, men det har fået flere medier til at dykke ned i hans tidligere vittigheder.
Her ses han under et standup-show i San Francisco i sommer.
Af Marie Ravn Nielsen13.
sep.
2019 kl.
20.
05 | opdateret 17.
sep.
2019 kl.
08.
10Bemærk: artiklen er mere end 30 dage gammelLæs opSiden denne artikel blev publiceret, har Saturday Night Live valgt at fyre komikeren, inden han nåede at debutere som ansat i programmet.
Det er mange amerikanske komikeres helt store drøm at blive ansat på det legendariske tv-sketchshow 'Saturday Night Live', der har udklækket en lang række verdenskendte komikere siden 1975.
Men drømmen er startet uheldigt for Shane Gillis.
Han blev torsdag præsenteret som én ud af tre nyansatte komikere på showet og allerede få timer efter, beskrev flere medier, hvordan Shane Gillis så sent som sidste år har serveret en række racistiske, homofobiske og sexistiske vittigheder.
Dermed er han den seneste i rækken af komikere, der bliver konfronteret med gamle vittigheder eller tidligere ytringer i forbindelse med et nyt job eller en ny opgave.
Kort om 'Saturday Night Live'Programmet med de humoristiske sketch og det faste musikalske indslag fra en kendt musiker havde premiere i 1975.
Kendte navne som Bill Murray, Will Ferrell, Tina Fey, Jason Sudeikis, Adam Sandler, Kristen Wiig, Amy Poehler og Eddie Murphy har alle været ansat på showet.
Også kendte talkshow-værter som Seth Meyers og Jimmy Fallon fik deres gennembrud på 'SNL', som showet ofte kaldes.
For tiden tæller det faste hold på 'SNL' Pete Davidson og Kenan Thompson.
Brancheblandet Variety skriver, at Shane Gillis blandt andet er kommet med racistiske kommentarer i sin podcast 'Matt and Shane's Secret Podcast', som han laver sammen med Matt McCusker.
Bruger skældsord for asiaterI et afsnit kalder Shane Gillis den amerikanske borgerkrigs højtråbende militærmænd for 'så bøssede', mens kvinderne, der klædte sig ud som mænd for at kæmpe under selvsamme krig, var 'fladbrystede fucking bitches'.
Og i et andet afsnit bruger han blandt andet det nedsættende ord chinks om asiater:- Chinatown er helt vanvittig (.
.
.
) lad nu bare de fucking chinks bo der, lyder det blandt andet fra komikeren i en video fra podcasten, der nu er slettet fra Youtube.
Herunder har en journalist delt videoen på Twitter:De mange artikler om hans mange kommentarer har nu fået Shane Gillis til at beklage og forklare de pågældende vittigheder.
- Jeg er en komiker, der skubber til grænserne.
Og nogle gange fejler jeg.
Hvis du gennemgår mine 10 år som komiker – meget af det er dårligt – vil du finde en masse fejl, skriver han på Twitter og tilføjer:- Jeg undskylder gladelig til dem, der er reelt krænket af noget, jeg har sagt.
Min intention har aldrig været at såre nogen, men jeg prøver at være den bedste komiker, jeg kan være, og nogle gange kræver det, at man tager chancer.
Vittigheder ses efter i sømmene'Saturday Night Live' har indtil videre ikke ønsket at kommentere sagen om deres nye komiker, skriver CNN.
Det populære sketchshow har foruden Gillis også hyret den kvindelige komiker Chloe Fineman og Bowen Yang, der netop har asiatisk baggrund.
Shane Gillis er som nævnt ikke den første komiker, hvis vittigheder er blevet set efter i sømmene, hvilket har resulteret i modvind i medierne og på sociale medier som Twitter.
Tidligere i år trak komiker Kevin Hart sig fra opgaven som Oscar-vært, efter at der kom fokus på nogle gamle homofobiske tweets, han havde skrevet for næsten ti år siden.
Også komiker Sarah Silverman har for nyligt fortalt, hvordan hun blev valgt fra til en filmrolle, fordi hun i en sketch fra 2007 optrådte – til sin store fortrydelse – med sortmalet ansigt, altså såkaldt blackface, skriver CNN.
FacebookTwitterKopier linkEmner:Humor|Twitter|CNN|Ligebehandling|Youtube




https://www.dr.dk/nyheder/udland/trafikkaos-i-paris-har-faaet-franck-til-koere-paa-loebehjul-det-er-aerlig-talt

UdlandTrafikkaos i Paris har fået Franck til at køre på løbehjul: 'Det er ærlig talt irriterende' Offentlig transport i Paris er ramt af omfattende arbejdsnedlæggelser på grund af en pensionsreform.
Af Louise Brodthagen Jensen13.
sep.
2019 kl.
19.
56Bemærk: artiklen er mere end 30 dage gammelLæs opDet har været rift om elløbehjul, cykler og Uber-chaufførerne i Paris i dag.
En morgen, hvor det at komme på arbejde til tiden nærmest er blevet omdannet til en regulær mission impossible.
For driften af metrolinjer, busser, tog og sporvogne har været lammet af en stor arbejdsnedlæggelse, som er fulgt i kølvandet på fremlægningen af en omfattende pensionsreform.
Reformen har ført til den største strejke blandt transportansatte i mere end ti år.
Rundt om byen har der været over 200 kilometer lange køer - og nogle må gribe til alternative transportformer, blandt andet elløbehjulet.
- Det er okay her på fortovet, men nu skal jeg ud på vejen, og der ved jeg ikke helt, hvordan det skal gå, siger direktøren, Franck Chevalet.
Du kan se hele interviewet i videoen øverst.
FacebookTwitterKopier linkEmner:Uber|Paris|Kollektiv trafik|Strejker og lockouts|Forbrug




https://www.dr.dk/nyheder/penge/video-derfor-gaar-det-bedre-i-danmark-end-i-resten-af-europa

PengeVIDEO Derfor går det bedre i Danmark end i resten af EuropaNegativ vækst preller foreløbig af på dansk økonomi.
Korrespondent forklarer hvorfor.
Af Mathias Sommer og Robin Patrick Stampe Seierby13.
sep.
2019 kl.
20.
01Bemærk: artiklen er mere end 30 dage gammelLæs opHandelskrig, brexit, faldende efterspørgsel.
Der er dårlig stemning om verdensøkonomien for tiden.
Og flere økonomier har det da også skidt.
Blandt andre Storbritannien, Tyskland og Sverige havde i seneste kvartal minus-vækst i bruttonationalproduktet.
Men et enkelt sted går det glimrende: I Danmark.
- Når det gælder generel fremgang i økonomien, så er Danmark et af de lande i Europa, der har størst vækst lige nu, siger Casper Schrøder, økonomikorrespondent i DR Nyheder, i videoen ovenfor.
- Selv om vi fortæller om, at Danmark er ramt af brexit, handelskrig og problemer i tysk økonomi, så preller det altså indtil videre af på dansk økonomi, siger Casper Schrøder.
Få forklaringen på, hvorfor det går så godt i dansk økonomi i videoen ovenfor.
FacebookTwitterKopier linkEmner:Storbritannien|Samfundsøkonomi|Tyskland|Økonomi|Sverige




https://www.dr.dk/nyheder/politik/karen-ellemann-jeg-er-ikke-misundelig-paa-jakob

PolitikKaren Ellemann: Jeg er ikke misundelig på JakobDer er flere familiemedlemmer i dansk politik, og det kan give jalousi.
Af Emil Winckler13.
sep.
2019 kl.
20.
13Bemærk: artiklen er mere end 30 dage gammelLæs opDe fleste mennesker kender følelsen af at være bare en lille smule misundelig på sine søskende.
Men den følelse er ikke til stede hos Jakob Ellemann-Jensens søster.
Karen Ellemann har været minister, gruppeformand for Venstre og folketingsmedlem siden 2007.
Alligevel er hun ikke jaloux over, at hendes bror, Jakob Ellemann-Jensen, nu går efter den største post i Venstre.
- Jeg mener ikke, at jeg overhovedet har evnerne til at være Venstres formand, sagde Karen Ellemann i Det Politiske Talkshow.
Mindre jalousi, når man selv er nået langtSeerne kunne også møde to andre folketingsmedlemmer, der gennem mange år har haft familiemedlemmer som kollegaer.
Og særligt Ida Auken (R) var imponeret over, at der ikke er den mindste smule jalousi blandt de to Ellemann-søskende.
- Jeg må bare sige, at det synes jeg, er meget flot sagt af Karen.
Jeg ville sgu nok have ret misundelig, hvis det havde været mig, sagde hun.
Justitsminister Nick Hækkerup (S) har også haft flere familiemedlemmer som kollegaer på Christiansborg.
Faktisk lykkedes hans bror, Ole Hækkerup, med at blive valgt til Folketinget, inden han selv gjorde.
- Faktisk havde min bror og jeg et væddemål om, hvem der kom først i den blå bog, og det gjorde han så.
Jeg tror i virkeligheden også, det handler om, hvor langt man er som menneske.
Når man selv har nået meget, så bliver det nemmere at unde andre, at det går rigtig godt, sagde Nick Hækkerup i Det Politiske Talkshow.
Se hele programmet her.
FacebookTwitterKopier linkEmner:Ida Auken (politiker)|Jakob Ellemann-Jensen (politiker)|Karen Ellemann (politiker)|Socialdemokraterne|Venstre




https://www.dr.dk/nyheder/regionale/hovedstadsomraadet/rystende-og-ubegribeligt-rige-hovedstadskommuner-faar-penge-fra

Udligninger mellem kommunerSe temaKøbenhavn'Rystende' og 'ubegribeligt': Rige hovedstadskommuner får penge fra pulje til fattige kommunerFrederiksberg og Gentofte får millioner fra udligningspulje.
Venstre kræver svar fra ministeren.
Lollands borgmester Holger Schou Rasmussen (S) er en af dem, der kritiserer udligningssystemet.
Det skal ændres, og det kan kun gå for langsomt, siger han.
Arkivfoto.
Af Lise Højer Rømeling, Peter Bye Andersen og Nina Soelberg13.
sep.
2019 kl.
20.
01 | opdateret 13.
sep.
2019 kl.
23.
22Bemærk: artiklen er mere end 30 dage gammelLæs opDet går ud over fattige udkantskommuner, når hovedstadskommunerne Gentofte og Frederiksberg til næste år får del i en særlig pulje penge for de kommuner, som folk flytter væk fra.
Puljen var egentlig tiltænkt fattige kommuner med stor fraflytning, men efter at have ryddet op i deres CPR-registre kan Frederiksberg og Gentofte nu også fremvise faldende folketal, og derfor får de to kommuner del i tilskuddet.
Ifølge tal fra Social- og Indenrigsministeriet samt en beregning fra nichemediet NB Økonomi står Gentofte og Frederiksberg til at få henholdsvis 68 og 117 millioner kroner ud af kriteriet, mens en række udkantskommuner tilsvarende mister omkring 270 millioner på det.
Det vækker kritik fra flere kommuner.
Det har også fået Venstres social- og indenrigsordfører, Anni Matthiesen, til at stille uddybende spørgsmål til social- og indenrigsminister Astrid Krag (S) om sagen.
- Det er rystende, at to ret velbjærgede kommuner kan få penge fra en udligningspulje, og jeg vil gerne vide, om ministeren havde mulighed for at underkende, at Gentofte og Frederiksberg skulle have del i de her penge, siger Anni Mathiesen.
'Det overgår min forstand'En af de kommuner, der kommer til at betale for, at Frederiksberg og Gentofte får del i puljen, er Lolland.
Her taber man omkring 41 millioner kroner, fordi blandt andet de to storkøbenhavnske kommuner nu får del i puljen, og det frustrerer borgmester Holger Schou Rasmussen (S).
- Det overgår min forstand.
Vi bliver nødt til at få ændret udligningsloven, og det kan kun gå for langsomt, siger han.
Også Bornholms borgmester, Winni Grosbøll (S), er forarget over, at hendes kommune står til at miste mindst 60 millioner kroner.
- Det er helt ubegribeligt.
Puljen var tiltænkt strukturelt udfordrede kommuner i udkanten af Danmark, og man kan sige meget om Gentofte og Frederiksberg, men det er de i hvert fald ikke, siger hun.
'Udfordringen er den samme for alle'Men den kritik køber Frederiksbergs borgmester, Simon Aggesen (K), ikke.
- Reglerne er de samme for alle kommuner.
Når man oplever et indtægtstab, som på Frederiksberg, hvor vi oplever, at børnefamilierne flytter ud, så betyder det, at det bliver dyrere at drive skolevæsen.
Udfordringen er den samme for alle, siger han.
Heller ikke Gentoftes borgmester, Hans Toft (K), giver meget for kritikken.
- Udligningssystemet bør og skal vurderes i sin helhed.
Det er helt forfejlet at tage et enkelt kriterium ud og alene forholde sig til det.
Vi kan i Gentofte pege på andre kriterier, der er unfair, og hvor pilen peger den anden vej, siger han.
Social- og indenrigsminister Astrid Krag (S) skriver i et svar på et tidligere spørgsmål fra Anni Matthiesen (V), at det ikke er ”hensigtsmæssigt, at et udligningskriterium kan give anledning til så store udsving og får så stor betydning for enkelte kommuner, at det medvirker til mistillid mellem kommuner (…)”, men hun fastslår, at der ikke bliver ændret ved de tilskud, der uddeles for næste år.
Læs også:Forstå Robin Hood-systemet: Mister eller får din kommune penge?
I stedet lover hun, at regeringen laver en udligningsreform, hvor puljen for kommuner, der oplever befolkningstilbagegang, kun er et af de problemer, der skal ryddes op i.
I et skriftlig svar til DR Nyheder skriver social- og indenrigsministeren bl.
a.
:- Det er åbenlyst, at der er noget galt, når et kriterie kan give så voldsomme og skæve udsving i udligningen afhængigt af, hvordan registreringerne finder sted i de enkelte kommuner.
Videre erklærer Astrid Krag sig 'enig med borgmester Holger Schou Rasmussen i, at det kun kan gå for langsomt med at få en udligningsreform'.
Ministeren skal mødes med Lolland og Bornholms borgmestre om emnet senere i denne måned.
FacebookTwitterKopier linkEmner:Anni Matthiesen (politiker)|Det Konservative Folkeparti|Frederiksberg|Gentofte|Lokalpolitik




https://www.dr.dk/nyheder/penge/notat-afsloerer-nets-har-monopollignende-karakter-i-danmark

PengeNotat afslører: Nets har monopollignende karakter i DanmarkKonkurrencesituationen kan give Nets mulighed for at tage en høj pris for sine ydelser, skriver Konkurrence- og Forbrugerstyrelsen.
Over 90 procent af de danske hustande er ifølge Nets i dag tilmeldt Betalingsservice .
Af Signe Mai Vilsbøll13.
sep.
2019 kl.
19.
44Bemærk: artiklen er mere end 30 dage gammelLæs opBetalingsvirksomheden Nets har de seneste måneder været udsat for voldsom kritik for størrelsen af gebyrerne på Betalingsservice-produkt.
Flere organisationer mener, at danskere bliver opkrævet urimeligt høje gebyrer, når de donerer penge til velgørende formål, og nu fremhæver Konkurrence- og Forbrugerstyrelsen også, at Betalingsservice har "monopollignende karakter" i Danmark.
Det sker i et notat, som i dag er blevet drøftet blandt erhvervsordførere på Christiansborg.
Af notatet fremgår det, at danske banker og Nets arbejder sammen om at udbyde ét enkelt produkt, mens lignende produkter i andre lande som Sverige og Tyskland udbydes af de enkelte banker i konkurrence med hinanden.
Ifølge Konkurrence- og Forbrugerstyrelsen kan konkurrencesituationen medføre "større markedsstyrke og dermed bedre mulighed for at tage en høj pris", lyder det i notatet, som erhvervsminister Simon Kollerup (S) reagerer stærkt på.
Erhvervsminister Simon Kollerup vil udfordre Betalingsservice.
- Det er en del af afsættet for, at jeg mener, at vi politisk er nødt til at forholde os til situationen.
Hvis man har en monopollignende status, så følger der også et stort ansvar, siger erhvervsministeren til Berlingske.
Fortsat monopolKonkurrence- og Forbrugerstyrelsen analyserer løbende markedet for betalingsprodukter.
Seneste større analyse fra november 2014 viste ligesom notatet, at Nets' betalingsservice-produkt også for fem år siden havde en stærk markedsposition uden væsentlig konkurrence fra andre produkter eller udbydere.
Ifølge styrelsen, havde Nets på daværende tidspunkt 200 millioner transaktioner med Betalingsservice, mens antallet af transaktioner med automatisk kortbetaling udgjorde 24 millioner.
Ingen konkurrenceOver 90 procent af de danske hustande er ifølge Nets i dag tilmeldt Betalingsservice til trods for, at andre såkaldte debiteringsløsninger siden er blevet introduceret.
Abonnementsbetalinger via Mobilepay blev lanceret i foråret 2017.
Et halvt år inde i 2019 havde Mobilepay Subscriptions (mobilepay til abonnementsbetalinger, red.
) dog kun omkring 180.
000 brugere i Danmark, fremgår det af notatet.
I notatet konkluderer Konkurrence- og Forbrugerstyrelsen, at adgangen til andre løsninger ikke har ændret konkurrencesituationen betydeligt.
Heller ikke selvom Betalingsservice ifølge styrelsen er den umiddelbart dyreste løsning i Danmark.
Vi har en konkurrencelovgivning for at sikre, at forbrugere ikke bliver snydt.
Lisbeth Bech Poulsen, finans- og erhvervsordfører i SFBredt forligHvordan erhvervsminister Simon Kollerup mere konkret har tænkt sig at gribe ind overfor den tiltagende kritik af Nets, løfter han ikke sløret for i Berlingske, og det er ikke lykkedes DR Nyheder at få en kommentar fra ministeren.
Lisbeth Bech Poulsen, finans- og erhvervsordfører i SF, der sad med i dagens møde om Nets placering i markedet, siger dog til DR Nyheder, at hun håber på et bredt forlig.
- Jeg tror, de fleste er enige om, at det er noget skidt at have monopol på et marked og dermed alt for høje priser.
Vi har en konkurrencelovgivning for at sikre, at forbrugere ikke bliver snydt, og at nye virksomheder har mulighed for at komme ind på markedet.
- I SF mener vi, der skal regulering til, når en virksomhed har monopol på markedet.
Nets afviserIfølge Lisbeth Bech Poulsen er der flere løsningsmodeller på bordet.
I næste uge mødes hun og Simon Kollerup igen med erhvervsordførerne for at diskutere løsninger på situationen.
Fra Nets lyder det imidlertid, at virksomheden ikke kan kende billedet, notatet tegner af betalingsindustrien, som ifølge Nets har undergået "massiv udvikling" siden 2014:- Bankerne har solgt Nets, industrien er blevet langt mere international, og der er kommet mange nye betalingsløsninger til.
Andelen af regninger, som betales via Betalingsservice, har været støt faldende og udgør i dag under 25 procent af de regninger, danskerne betaler, udtaler Thomas Jul, landechef for Nets.
I en mail til DR Nyheder opfordrer han desuden til, at der udfærdiges "en grundig og redelig analyse af området", inden politikerne skrider til handling.
FacebookTwitterKopier linkEmner:Konkurrence- og Forbrugerstyrelsen|Lisbeth Bech Poulsen (politiker)|Nets|Erhvervspolitik|Sverige




https://www.dr.dk/nyheder/regionale/oestjylland/algoritme-matcher-studerende-i-studiegrupper-skal-vaere-saa

ØstjyllandAlgoritme matcher studerende i studiegrupper: Skal være så forskellige som overhovedet muligt14,1 procent af nye universitetsstuderende falder fra inden for det første år, men et bedre netværk kan måske hjælpe.
En af de nye studerende i Aarhus er Theis Thesbjerg Jensen (t.
v.
) fra Grønbjerg i Vestjylland, der netop er begyndt på erhvervsøkonomi, og som har fået hjælp til at blive matchet i en læsegruppe.
Af Gitte Hansen og Sarah Friis Elkjær13.
sep.
2019 kl.
18.
35Bemærk: artiklen er mere end 30 dage gammelLæs opDet kan være svært, endda nærmest uoverskueligt, at starte som ny studerende på et nyt studie i en ny by med nye mennesker.
Men en god studiegruppe kan lette overgangen, og det kan være med til at forhindre, at studerende dropper studiet.
Det er filosofien bag fire aarhusianske iværksætteres ide om at bruge en algoritme til at matche universitetsstuderende i studiegrupper, så de passer godt sammen for dermed at forhindre frafald.
Det fortæller Jacob Nielsen, der er direktør og medstifter af UniHelpr.
- Det er en virksomhed, der sørger for, at alle nye studerende har mulighed for at få en studiegruppe fra første dag på studiet, siger han.
Intitiativtager og direktør Jacob Nielsen (t.
v.
) fra UniHelpr fik ideen, da han så, at mange studerende droppede ud, hvis de ikke havde en studiegruppe.
En af de nye studerende i Aarhus er Theis Thesbjerg Jensen fra Grønbjerg i Vestjylland, der netop er begyndt på erhvervsøkonomi og som har fået hjælp til at blive matchet i en læsegruppe.
Han udfyldte bare et spørgeskema.
- Jeg prøvede at tilkendegive mine stærke og svage sider, og hvem jeg var som person, fortæller han.
Oplysningerne røg ind i en computer, der via en algoritme regnede ud, hvilke fire andre studiekammerater Theis Thesbjerg Jensen skulle matches med.
Det er en gruppe på fire iværksættere, som selv er studerende, der har udtænkt systemet.
Overgang fra elev til studerende er sværJacob Nielsen blev inspireret til ideen gennem sine egne oplevelser som studerende.
- Jeg så, at mange af mine egne medstuderende faldt fra, og at de havde en ting til fælles, nemlig at de ikke havde en studiegruppe.
Det var meget tydeligt på mit hold, siger han.
Det nye system begyndte som et pilotprojekt sidste år, og nu er det bredt ud til en større del af Aarhus Universitet.
De fire iværksættere i UniHelpr tror på ideen, da de mener, at det kan danne et godt grundlag, når man starter på et studie.
- Man har en lille gruppe mennesker til at dele indtryk med, når man flytter til en ny by og begynder på et nyt studie.
Mange er især ikke klar over, hvor stor overgangen er fra at være elev til at være studerende, så det hjælper utrolig meget at have nogen at dele det med, siger Jacob Nielsen.
Så forskellige som overhovedet muligtPå den måde er Theis Thesbjerg Jensen også allerede en del af en studiegruppe på erhvervsøkonomi i Aarhus.
- Jeg synes, at det var ret nice.
Det gjorde, at man lærte nogle nye mennesker at kende på rusturen, hvor man ellers måske er tilbøjelig til at gruppere sig ret hurtigt, fordi det hele er nyt.
Meningen er, at algoritmen ikke matcher studerende ud fra ligheder, men ud fra forskelligheder, fortæller Jacob Nielsen fra UniHelpr, der mener, at det er den bedste måde at sammensætte grupperne på.
- Vi sigter efter at lave grupperne så forskellige som overhovedet muligt ud fra deres kompetenceprofiler; så kommer der måske ikke et clash mellem to, der gerne vil tage beslutningerne, og der kommer lidt skæve ideer ind imellem.
Der er både introverte og ekstroverte typer i alle grupper.
Mange falder fraIfølge organisationen Danske Universiteter falder 14,1 procent af de nye studerende på landets universiteter fra inden for det første år.
På Aarhus Universitet er det 15,3 procent.
Den nye gruppe på fem studerende, der alle læser erhvervsøkonomi, er foreløbig glade for matchet, siger Theis Thesbjerg Jensen.
- Vi har valgt at køre det videre totalt uforpligtende, hvor vi har sagt, at hvis man gerne vil finde nogle andre at arbejde sammen med, så er der no hard feelings, men vi er som udgangspunkt klar til at give det et skud, fordi det er ret fedt at arbejde med mennesker, som man måske normalt ikke ville arbejde så tæt sammen med.
Theis Thesbjerg Jensen er glad for sin studiegruppe, som han har fundet igennem en algoritme.
UniHelpr får 100 kroner af Aarhus Universitet per studerende, der er matchet i en studiegruppe.
Foreløbig er det ikke for at tjene penge, men det kan jo komme, fortæller Jacob Nielsen.
- Vi går efter at få så mange uddannelser i folden som overhovedet muligt, for selvfølgelig skal vi tjene penge og have en bæredygtig forretning.
Andre uddannelser vil gerne se, at det virker først, så nu kører det her i Aarhus.
Prodekan for uddannelse på Aarhus BSS under Aarhus Universitet Per Andersen er begejstret.
- Det er en formidabel ide.
Vi har gjort det tidligere, men her er det brugt på en måde, som er ny, og ved at sætte strøm til er det en betydelig mere overkommelig opgave, end vi tidligere har oplevet, siger han.
FacebookTwitterKopier linkEmner:Uddannelse|Aarhus Universitet|Aarhus|Videregående uddannelser|Jylland




https://www.dr.dk/nyheder/kultur/film/meryl-streep-kritiseres-bizar-fejl-i-ny-film-slap-nu-af-siger-filmekspert

Film og serierMeryl Streep kritiseres for bizar fejl i ny film.
'Slap nu af,' siger filmekspertFilmekspert opfordrer til at slå koldt vand i blodet, inden man kritiserer Streep for at spille latinamerikaner i ny film.
70-årige Meryl Streep er kommet under kritik for én af sine to roller i filmen 'The Laundromat'.
Af Kasper Madsbøll Christensen13.
sep.
2019 kl.
18.
07Bemærk: artiklen er mere end 30 dage gammelLæs op- En bizar og irriterende uprovokeret fejl.
Vanity Fair lægger ikke fingrene imellem i deres anmeldelse af den nye Steven Soderbergh-film 'The Laundromat', der har Meryl Streep, Antonio Banderas og Gary Oldman i de bærende roller.
Den bizarre og uprovokerede fejl, bladet omtaler, henviser til en af Meryl Streeps to roller i filmen.
I 'The Laundromat' spiller Oscar-darlingen både en stor, bærende rolle som en hvid, amerikansk enke, der efterforsker sin mands rolle i forbindelse med de såkaldte Panama Papers.
Men hun spiller også en langt mindre birolle som latinamerikansk kontorassistent i et advokatfirma i Panama - iført sort paryk, hoftepolstring og en latinamerikansk accent.
'The Laundromat'Er instrueret af Steven Soderbergh og bliver tilgængelig på Netflix den 18.
oktober.
Har Meryl Streep, Antonio Banderas og Gary Oldman i de bærende roller.
Har fået blandede anmeldelser på filmsiderne Rotten Tomatoes og Metacritic.
The Independent kalder rollen som kontorassistent for 'virkelig mærkelig', mens The Film Bite beskylder hende for 'blackfacing' (når en hvid person prøver at fremstå som en del af en anden kultur end den, man selv er født ind i).
Hvor går grænsen?
Filmekspert Casper Christensen fra Filmnørdens Hjørne opfordrer dog til, at man slår koldt vand i blodet, inden man giver sig til at kritisere Meryl Streep.
(.
.
.
) i det her tilfælde får jeg lyst til at sige: Slap nu af.
Casper Christensen, filmekspert- Hvis du tager de superfølsomme briller på, så går det selvfølgelig ikke, at Meryl Streep spiller en latinamerikansk dame i 2019, hvor vi er super opmærksomme på repræsentation både i forhold til seksualitet, race og kultur.
Det åbner for det evige spørgsmål: Hvor går grænsen?
- Må hun så spille en på 40 år?
Eller er der så en 40-årig, der bliver krænket?
Jeg er opmærksom på og anerkender til fulde, at vi ikke skal være racistiske hverken bevidst eller ubevidst, og det er jo det, denne her diskussion i bund og grund handler om.
Men i det her tilfælde får jeg lyst til at sige: Slap nu af.
Meryl Streep i hovedrollen som Ellen Martin i 'The Laundromat', hvor hun også spiller en latinamerikansk kontorassistent.
Streep har vundet i alt tre Oscars gennem sin karriere.
Casper Christensen medgiver, at det 'måske ser lidt mærkeligt ud', at Meryl Streep spiller en latinamerikansk dame, men pointerer samtidig, at det jo ligger i selve skuespillets dna, at man spiller en anden end sig selv.
Han mener desuden, at Meryl Streep har en fintfølende evne til at 'navigere i de her rørte vande'.
- Jeg kunne forstå kritikken, hvis hun havde spillet hovedrollen som en latinamerikansk kone, og man sad og famlede efter en årsag til, hvorfor den rolle ikke var gået til en latinamerikaner, men det her er jo en lille rolle, og måske er der er en grund til, hun har fået den, siger han og fortsætter:- Jeg synes, vi bør blive bedre til at holde fokus på bolden og spørge interesseret ind til, hvorfor man har gjort, som man har gjort, i stedet for altid bare at fare op i det røde felt med det samme.
Hverken Meryl Streep eller Steven Soderbergh har udtalt sig i forbindelse med kritikken, men Casper Christensen tror ikke på, at de har villet provokere med Streeps rolle som latinamerikansk kontorassistent.
- Det kan sagtens være, det er et fuckup, men det tvivler jeg på, for hverken Soderbergh eller Streep har en agenda om at ville provokere eller pisse nogen af.
Læs også:'Hun er den største nulevende skuespiller, vi har': Sådan har Hollywood-legende holdt sig på toppen i over 40 årMeryl Streep har ikke udtalt sig i forbindelse med kritikken af hendes rolle i 'The Laundromat'.
Her poserer hun med sine medspillere i filmen, Antonio Banderas (til venstre) og Gary Oldman, under Toronto International Film Festival.
FacebookTwitterKopier linkEmner:Antonio Banderas (skuespiller)|Meryl Streep (skuespiller)|Steven Soderbergh (filminstruktør)|Panama|Gary Oldman (skuespiller)




https://www.dr.dk/nyheder/viden/klima/nye-dramatiske-nasa-billeder-saa-meget-af-arktis-er-forsvundet-siden-1984

KlimaNye, dramatiske NASA-billeder: Så meget af Arktis er forsvundet siden 1984To danske forskere forklarer, hvorfor det sker, og hvad det betyder.
Jo hvidere isen er på illustrationen, jo ældre er den.
Billedet her er fra 2019.
Af Peter Boier13.
sep.
2019 kl.
17.
34Bemærk: artiklen er mere end 30 dage gammelLæs op- The ice is melting at the poles, sagde en dansk tidligere udenrigsminister for år tilbage, og når man ser NASA's nye visualiseringer af is-situationen ved Arktis er det tydeligt, at det er sandt.
I sidste uge publicerede det amerikanske rumagentur således en række billeder og en animationsvideo, der viser, hvor meget hav-is der er forsvundet siden 1984 og frem til i dag.
Isen omkring Arktis er nemlig flydende og bliver ifølge NASA maksimalt omkring fire meter tyk, hvis den får lov til at fryse i mindst fire år i træk.
Og som man kan se, var det meget af isen, der i 1984 var fire meter tyk, mens det i dag er forsvindende lidt.
På billederne og videoen er isen helt hvid, hvis den er fire år eller ældre - og jo yngre den er, des mere blå bliver den.
Den nye is er ofte højst to meter tyk til sammenligning.
Rasmus Tonboe fra DMI og René Forsberg fra DTU forsker begge i Arktis og havis, og herunder kan du med deres hjælp blive klogere på, hvordan det er sket, og hvad det betyder.
Jo hvidere isen er på illustrationen, jo ældre er den.
Træk i billedet for at se den store ændring fra 1988 til 2019.
Hvorfor er det sket?
- Det er et meget følsomt område.
Det skal bare blive lidt varmere, før det ændrer sig.
Isen er ret tynd, og når den begynder at smelte, forsvinder den hurtigt, siger René Forsberg fra DTU.
Ifølge Rasmus Tage Tonboe begyndte forandringer omkring Arktis især at tage fart i 2002, hvor isen især i Beaufort-havet oppe ved Alaska begyndte at smelte om sommeren.
- Isen i Beaufort-havet cirkulerer, og den is, der cirkulerer, begyndte at blive spist deromkring.
Derfor blev der mindre og mindre af den gamle is, og når det frøs til om vinteren, blev det i stedet erstattet af tyndere vinteris, forklarer Rasmus Tonboe.
- Den gamle is er god til at holde robustheden i isdækket, så når der kommer en varm sommer, er isen nu ikke så robust som før.
Så ved en varm sommer, som den i 2007 og 2012, så smelter store dele.
Hvad betyder det?
Tidligere var der, ifølge Rasmus Tonboe, tre meter is over hele Arktis - selv under varme somre.
Men i dag er isdækket, som det fremgår af NASA's visualsiering, langt tyndere.
- Hvis der er en varm sommer, sætter det nu gang i nogle mekanismer, som for eksempel albedo-effekten, der betyder, at havet absorberer mere solvarme og dermed selv øger den hastighed, det smelter.
Temperaturstigninger i Arktis bliver mere end fordoblet, når den globale temperatur stiger med én grad, og der er en risiko for, at der kan dannes feedback-loops, så det kan være svært at standse ændringerne.
Men der er dog også mere lavpraktiske betydninger af den aftagende mængde is, forklarer René Forsberg.
- Det Arktiske Ocean er pludselig blevet tilgængeligt om sommeren, og det er derfor, der er så meget politik om Arktis for tiden.
Man kan pludselig fiske, udvinde ressourcer og transportere sig gennem et område, der før var lukket.
Til gengæld havde man før turister med til Nordpolen - det er i dag for farligt på grund af den tynde is, forklarer han.
Bliver det værre eller bedre herfra?
Begge forskere er enige om, at det meste tyder på, at ændringer fortsætter samme vej.
De forholder sig til videnskabelige modeller, der er lavet for afsmeltningen.
- Folk laver væddemål om, hvornår isen er helt væk.
Vi gætter på, at det nok sker omkring 2040 og 2050, siger René Forsberg.
Ifølge Rasmus Tonboe har niveauet, havisen når at smelte om sommeren, nået et nyt niveau efter 2007 og 2012.
- Spørgsmålet er så, om det tager endnu et skridt nedad.
Det sker næppe i år, men måske i den nærmeste fremtid.
Vores modeller peger i hvert fald på mindre og mindre is, siger han.
Ser det helt sort ud - eller er der grund til optimisme?
Selvom det kan se sort ud, er der dog et lille lys i mørket, spørger man Rasmus Tonboe.
- Det, man kan være optimistisk omkring, er, at systemet ser ud til at regenerere sig selv.
Hvis vi får en række kolde somre, ser det ud til, at havisen deroppe kunne vende tilbage.
Der er håb, hvis vi får koldere temperaturer.
Men det er ikke det, vores modeller foreskriver.
FacebookTwitterKopier linkEmner:Arktis|Danmarks Tekniske Universitet|Videnskab|NASA|Vejret




https://www.dr.dk/nyheder/indland/se-kort-her-er-dieselbilerne-paa-vej-ud-af-byerne

IndlandSe kort: Her er dieselbilerne på vej ud af byerneBorgmestre vil forbyde gamle dieselbiler, men andre europæiske lande har set den vej længe.
Det er på tide, at regeringen gør noget for at få gamle, osende dieselbiler ud af byerne.
Sådan lyder det i dag i en fælles udmelding fra borgmestrene fra København, Aarhus, Odense og Aalborg.
Af Mathilde Bugge13.
sep.
2019 kl.
16.
35Bemærk: artiklen er mere end 30 dage gammelLæs opI dag gik borgmestrene i landets fire største byer sammen i et fælles opråb: Ældre dieselbiler skal have forbud mod at køre i de miljøzoner, der i dag dækker store dele af centrum i de fire byer.
Men i andre europæiske byer har de allerede strammet miljøgrebet om de forurenende dieselbiler.
På kortet nedenfor ses eksempler på nogle byer med regler mod dieselbiler.
Målet med at forhindre eller begrænse adgangen for de mest forurenende køretøjer til miljøzonerne er at reducere partikel- og NOx-udledningen.
Mikael Skou Andersen er professor på Institut for Miljøvidenskab ved Aarhus Universitet.
Han forklarer, at skrappere regler for forurenende dieselbiler kan være en god idé i større byer.
Luftforureningen fra diesel er kræftfremkaldende, så sigtet er selvfølgelig at få mindsket de sundhedsskadelige effekter af forurening.
Mikael Skou Andersen, professor- Det er meget lokalt i byerne, hvor der bor rigtigt mange mennesker, at konsekvenserne af luftforurening mærkes, hvis der ikke er nogen regulering, siger han.
Euronormer er et miljøkrav En Euronorm er en lov, som sikrer, at nyproducerede biler lever op til en række miljøkrav.
Euronormer fastlægger grænseværdier for, hvor meget bilerne må udlede af en række forurenende og helbredsskadelige stoffer - såsom partikler og kvælstofoxider (NOx-gasser).
Kravene til nyproducerede biler fornyes med nogle års mellemrum, og Euronorm 6 er den norm, som stiller de strengeste krav for udledninger på nuværende tidspunkt.
Euronorm 6 blev indført for personbiler i 2015, mens Euronorm 5 blev indført i 2011.
Først i 2025 foreslår de fire kommuner, at dieselbilerne skal leve op til Euronorm 6 for at kunne køre i byernes miljøzoner.
Kilder: Miljøstyrelsen, DCE.
Regulering kan nemlig være et effektivt middel mod de farlige konsekvenser af dieselbiler.
- Luftforureningen fra diesel er kræftfremkaldende, så sigtet er selvfølgelig at få mindsket de sundhedsskadelige effekter af forurening.
Udstødningen sker nede i den højde, hvor børn og andre mennesker færdes.
Så det giver rigtig meget mening at gøre noget i forhold til transportsektoren, siger han.
Mikael Skou Andersen kan ikke svare entydigt på, hvilke lande der gør mest for at forhindre forurening fra dieselbiler.
- Det er efterhånden svært at bevare overblikket over, hvilke lande og byer der går forrest i forhold til at skærpe reglerne for dieselbiler, fordi der sker så meget, så mange steder - også i lande, der normalt ikke bliver regnet som forløbere på miljøområdet for eksempel i Spanien, siger han.
Forslag fra kommunerDe fire kommuner København, Aarhus, Aalborg og Odense foreslår en model, hvor der fra 2022 stilles krav om, at personbiler på diesel indregistreret efter 1.
januar 2012 kan udelukkes fra miljøzonerne.
I 2025 tillades kun dieselbiler, som er indregistreret efter 1.
september 2016.
Dette svarer til krav om mindst Euronorm 5 i 2022 og mindst Euronorm 6 i 2025, skriver kommunerne.
Borgmestrene understreger, at de er åbne for andre modeller, blot man får fjernet gamle dieselbiler fra byerne.
Kilder: DST, FDM.
Ifølge Mikael Skou Andersener er det ikke personbilerne, men derimod de tunge køretøjer der udeleder den største del forurening i luften, men han understreger, at lidt også har ret.
- At fjerne de gamle personbiler, der kører på diesel, vil kun fjerne en lille procentdel af forureningen i det samlede billede, men det er klart, at hver eneste procentdel, man kan fjerne, vil betyde færre syge mennesker, siger han.
Samtidig skaber det også en positiv synergi, fordi mindre forurening i byerne giver mindre forurening i områderne tæt på byerne.
- Den lokale belastning for eksempel i Københavns bymidte bliver bagefter til en regional belastning i Københavns omegn.
Det vil sige, at når man laver de her indgreb, så hjælper det mod den lokale forurening, men det hjælper faktisk også mod den regionale, forklarer Mikael Skou Andersen.
FacebookTwitterKopier linkEmner:Forurening|Biler|København|Aarhus Universitet|Spanien




https://www.dr.dk/nyheder/indland/ekspert-frikender-foraeldre-men-retten-afviser-genaabne-sag-om-omskaering

IndlandEkspert frikender forældre, men retten afviser at genåbne sag om omskæringEt dansk-somalisk forældrepar har fået afslag hos den Særlige Klageret, selvom førende ekspert står klar til at vidne.
En somalisk mor er sammen med faren dømt for at omskære derres døtre, men en førende ekspert mener slet ikke, at der er sket omskæring.
(© DR Nyheder)Af Frederik Hugo Ledegaard, Anne Skjerning og P1 Orientering13.
sep.
2019 kl.
18.
03Bemærk: artiklen er mere end 30 dage gammelLæs op- Thi bestemmes: Begæringen om genoptagelse afvises.
Sådan lyder beskeden fra Den Særlige Klageret til et dansk-somalisk forældrepar, der er blevet idømt fængselsstraf for at have omskåret deres to døtre.
Forældrene havde ellers fået en internationalt anerkendt ekspert i omskæring, Birgitta Essén, til at undersøge pigerne.
Fakta: Hvad er omskæring?
Omskæring af piger og kvinder er ifølge WHO alle former for indgreb, der forandrer eller beskadiger de ydre kønsorganer - i princippet gælder det også piercing.
WHO har defineret tre kategorier af omskæring, hvor type 1 er den mildeste, mens type 3 er den groveste form.
Type 1: Klitoris fjernes helt eller delvist, eventuelt fjernes kun lidt af forhudenType 2: Klitoris og de indre kønslæber fjernes helt eller delvis, og eventuelt fjernes også noget af de ydre kønslæberType 3: Sammensyning af vulva, så der kun er en lille åbning for urin og menstruationsblod.
Klitoris er ikke altid fjernet, men oftest vil den være det sammen med de indre kønslæber og den mediale del af af de ydre kønslæberI den konkrete sag er forældrene dømt for at få lavet en omskæring af type 2 på begge piger.
Omskæring af piger er strafbart i Danmark efter straffelovens § 245a om forbrydelser mod liv og legeme, som har en strafferamme op til 6 år.
Grove tilfælde straffes efter § 246.
Det er også strafbart at få omskæringen udført i udlandet.
Kilde: Sundhed.
dkBirgitta Essén er professor ved universitetet i Uppsala og står bag et stort antal undersøgelser af omskæringer i forbindelse med rets-, social- og asylsager i Sverige og USA.
Hun bliver betegnet som “en af verdens førende eksperter” i omskæring af Charlotte Wilken, der er ledende overlæge på Gynækologisk og Obstetrisk afdeling på Hvidovre Hospital.
Og Birgitta Essén afviser blankt, at de to dansk-somaliske piger er blevet omskåret.
Orientering på P1 har fået adgang til at læse hendes undersøgelse.
Her står, at begge piger har helt normale kønsorganer, og at intet underbygger de vurderinger, der ligger til grund for dommen.
Rapporten fik familien og deres forsvarsadvokat, Bjørn Elmquist, til at klage til Den Særlige Klageret, som er den eneste instans i Danmark, der kan genåbne en afsluttet straffesag.
Men Birgitta Esséns klare melding, om at pigerne ikke er omskåret, er altså ikke nok til en genoptagelse.
Retslægerådet fastholder omskæringOptagelser og billeder fra den oprindelige retsmedicinske undersøgelse af pigerne er allerede blevet vurderet af Retslægerådet, som konstaterede, at begge piger er omskåret.
Den vurdering lå til grund for, at begge forældre tidligere er blevet dømt i by- og landsret.
Nu har Birgitta Esséns undersøgelse også været forbi Retslægerådet i forbindelse klagesagen i Den Særlige Klageret.
Rådet ændrer dog ikke deres konklusion, og derfor er sagen nu afsluttet.
Der bliver begået fejl i et retssamfund.
Det er forståeligt, men derfor skal man i systemet kunne få prøvet sin sag igen.
Men den her sag er helt bizar.
Birgitta Essén, professor i gynækologi på Uppsala Universitet.
Men Birgitta Essén mener slet ikke, man kan vurdere, hvorvidt en pige er omskåret eller ej alene ved at se på billeder og video.
For at undersøge omskæring ordentligt, skal man ifølge hende også mærke efter - både for at undersøge klitoris og eventuelt arvæv.
Retslægerådet ønsker ikke at kommentere sagen.
Undersøgt uden gynækologTidslinjeJuni 2015: Den dansk-somaliske familie rejser til Kenya for at besøge deres familie, som stammer fra SomaliaAugust 2015: Børnene skulle tilbage i skole den 17.
august, men den 20.
august ringer deres mor til skolen og siger, at de ikke kan komme hjem, fordi børnene er syge.
September 2015: Børnene kommer tilbage i skole.
December 2015: Klasselæreren til den mindste af pigerne går til myndighederne med en bekymring om, at de to søstre kan være blevet omskåret i Afrika.
Pigerne bliver undersøgt på Odense Universitetshospital, hvor der findes tegn på omskæring.
Forældrene varetægtsfængsles i ca.
to måneder.
Februar 2016: Forældrene tager pigerne til Mølholm Privathospital og får pigerne undersøgt.
De får den vurdering, at der “ikke er tegn på, at pigerne er omskåret.
”April 2017: Byretten i Kolding afsiger dom.
Begge forældre får halvandet års fængsel.
Sagen ankes til Landsretten.
Juli 2017: Forældrene tager pigerne til en undersøgelse hos en gynækolog i Frankfurt.
Gynækologen skriver, at der “ikke er tegn på omskæring” hos de to piger.
Oktober 2017: Vestre Landsret afsiger dom.
Begge forældre får nu forkortet deres fængselsstraf til ni måneder.
Sagen ankes til Højesteret.
December 2017: Procesbevillingsnævnet giver begrænset tilladelse til at føre sagen ved Højesteret, hvor kun spørgsmålet om straffen må genoptages - ikke selve skyldsspørgsmålet.
Maj 2018: Højesteret afsiger dom.
Ligesom i Byretten idømmes forældrene halvandet års fængsel hver.
August 2018: Pigerne undersøges af professor Birgitta Essén på universitet i Uppsala, hvor hun ikke finder nogen tegn på omskæring.
Oktober 2018: Bjørn Elmquist, som er moderens forsvarer, anmoder Den Særlige Klageret om at få sagen genoptaget med Birgitta Essén som nyt vidne.
September 2019: Sagen bliver afvist af Den Særlige Klageret.
Kilde: RetsdokumenterDen oprindelige undersøgelse af pigerne, som ligger til grund for dommen, er foretaget af en børnelæge fra Odense Universitetshospital i samarbejde med to retsmedicinere.
Undersøgelsen blev foretaget uden en gynækolog til stede, hvilket Birgitta Essén heller ikke mener er tilstrækkeligt:- Jeg mener, det er kritisabelt, at undersøgelsen blev lavet uden tilstedeværelsen af en gynækolog med erfaring i omskæring.
De to retsmedicinere og børnelægen konkluderede, at “begge piger var blevet omskåret,” herunder at “klitoris var bortskåret ved begge piger.
”Det kom bag på børnelægen, at den konklusion bliver forkastet af en ekspert i omskæring, sagde hun til P1 Orientering i december.
- Jeg kan af hensyn til tavshedspligt ikke udtale mig om den konkrete sag, men det er jo helt forfærdeligt, hvis der er sket en fejl.
Og det overrasker mig meget, fordi vi var sikre i vores konklusion, skrev børnelægen til P1 Orientering.
Hun understreger dog, at hun mener, at børnelæger med speciale i socialpædiatri, som hende selv, har tilstrækkelig erfaring med omskæring.
De to retslæger, der var med til den oprindelige vurdering af pigerne, ønsker ikke at kommentere sagen.
'Bizar sag'Birgitta Essén mener, at denne sag er bizar, og at det er udtryk for et retssikkerhedsmæssigt problem.
- Jeg opfatter det her, som at somaliske kvinder og mænd ikke har samme rettigheder som andre i Danmark.
- Der bliver begået fejl i et retssamfund.
Det er forståeligt, men derfor skal man i systemet kunne få prøvet sin sag igen.
Men den her sag er helt bizar, siger hun til P1 Orientering.
Vi er ved at undersøge om vi kan indbringe sagen for Den Europæiske Menneskerettighedsdomstol.
Bjørn Elmquist, familiens forsvarsadvokat.
Datter: Jeg er ikke omskåretAmira, der er den ældste af de to piger, har hele tiden sagt at hun ikke er omskåret.
- Jeg har bare behov for, at sandheden kommer ud, og at mine forældre kommer ud af fængslet.
For vi er ikke omskåret, og der er ikke nogen, der skal i fængsel, siger Amira.
Kan du forstå, hvis nogen tror, at du bare forsøger at beskytte din mor og far?
- Ja, det kan jeg da godt forstå.
Men hvis jeg var omskåret, så ville jeg ikke være gået til gynækolog bagefter.
For så ville de jo også havde sagt, at jeg rent faktisk var omskåret.
Men nu hvor jeg ikke er omskåret, så stræber jeg efter at bevise det, siger Amira.
Advokat overvejer menneskerettighedsdomstolEgentlig er denne sag nået til vejs ende i det danske retssystem, men Bjørn Elmquist, der er forsvarer for familien, overvejer at tage sagen op i Den Europæiske Menneskerettighedsdomstol.
- Vi er ved at undersøge, om vi kan indbringe sagen for Den Europæiske Menneskerettighedsdomstol, siger Bjørn Elmquist.
Den Særlige Klageret har ligesom Retslægerådet afvist at udtale sig om denne sag.
Amira er ikke kildens rigtige navn.
Navnet er redaktionen bekendt.
FacebookTwitterKopier linkEmner:Bjørn Elmquist (advokat)|Den Europæiske Menneskerettighedsdomstol|Den Særlige Klageret|Læger|Sverige




https://www.dr.dk/nyheder/penge/tre-gode-grunde-til-dansk-oekonomi-stormer-frem-mens-naboer-slaar-bak

PengeTre gode grunde til, at dansk økonomi stormer frem, mens naboer slår bakTyskland, Sverige og Storbritannien er ramt af minusvækst, mens dansk økonomi sprudler.
© ScanpixAf Mathias Sommer13.
sep.
2019 kl.
19.
00Læs opDe mørke skyer har trukket sig sammen over økonomierne i EU, hvor flere lande kæmper med at holde gang i hjulene.
Robuste økonomier som Sverige, Tyskland og Storbritannien havde i sidste kvartal minusvækst.
For alle EU's 28 medlemslande landede væksten i BNP i sidste kvartal på et rundt nul.
Men et enkelt sted er der medvind på cykelstierne og blå himmel over økonomien: I Danmark.
I nøgletal efter nøgletal cementerer Danmark sin position som en økonomi i hidsig vækst.
- Det er faktisk meget bemærkelsesværdigt.
Danmark er en åben økonomi, og når man tænker på, hvor meget vi handler med de omkringliggende lande, så er den her forskel ret opsigtsvækkende, siger Jørgen Elmeskov.
Han er økonom og Danmarks rigsstatistiker.
Det gør ham til den øverste chef for Danmarks Statistik og den danske stats talmand nummer et.
- Ser vi på Sverige, ser vi på Storbritannien, ser vi på Tyskland, så var der faktisk et fald i andet kvartal, mens tallene for Danmark viser en vækst på 0,8 procent i BNP.
Det er en relativt betragtelig forskel, siger Jørgen Elmeskov.
I figuren nedenfor kan du se, hvordan det danske bruttonationalprodukt (BNP) har udviklet sig det seneste kvartal og det seneste år:Medicin og vindJørgen Elmeskov er dykket ned i tallene for at finde forklaringen på, hvorfor dansk økonomi i øjeblikket overpræsterer i forhold til sine naboer.
Der er i sammensætningen af vores industri nogle punkter, som gør os lidt mere modstandsdygtige over for de afmattende tendenser, som vi ser i øjeblikket.
Jørgen Elmeskov, rigsstatistiker.
Svaret ligger først og fremmest i industriproduktionen, som er det samlede tal for, hvad der bliver fremstillet af varer hos de danske virksomheder.
Over de seneste 18 måneder er industriproduktionen i Danmark vokset med hele 8,6 procent, mens den for EU's 28 lande er faldet med 1,7 procent.
Den markante forskel har to forklaringer, lyder det fra Elmeskov:Medicin og vindmøller.
Industriens produktionIndustriens produktion og omsætning er en månedlig opgørelse af et produktions- og omsætningsindeks.
Statistikken opdeles på fire branchesektorer og 12 hovedbranchegrupper.
Omsætningsindekset opgøres også fordelt på et hjemmemarkedsomsætningsindeks og et eksportomsætningsindeks.
Alle tal offentliggøres korrigeret for sæson og i faktiske tal.
Læs mere her.
- Det er to brancher, som fylder rigtigt meget i Danmark i forhold til, hvor meget de fylder andre steder.
Og det er brancher, som vokser markant i disse år, siger han.
Særligt medicinalsektoren er i vild vækst, og den er især drevet frem af landets ubetinget mest værdifulde selskab, Novo Nordisk.
De seneste 18 måneder er den danske lægemiddelsektor vokset med 20 procent.
Væksten har været så kraftig, at medicinalindustrien bidrager med omkring halvdelen af den samlede vækst i den danske industriproduktion.
Altså godt fire procent.
- Den farmaceutiske industri vokser kraftigt og det har været et ret langlivet fænomen.
Det kan jo give håb om, at det vil fortsætte, siger Jørgen Elmeskov.
Omsætningsrekorder hos Ørsted og VestasOgså det andet vækst-ben, vindmøllerne, har kronede dage.
En af verdens største vindmølleproducenter, Vestas, har bugnende ordrebøger og styrer mod ny omsætningsrekord i år.
Det samme gælder den statsligt medejede energikoncern Ørsted, som har tredoblet sin værdi, siden selskabet blev børsnoteret for tre år siden.
- Grundlæggende kan man om de to industrier sige, at de ikke er så påvirkede af en almindelig investeringscyklus, som måske er undervejs i Europa.
Der er andre ting på spil i forbindelse med medicin og opsætning af vindmøller, siger Jørgen Elmeskov.
I statistikkerne hører vindmøllesektoren under 'maskinindustrien'.
De seneste 18 måneder er maskinindustrien vokset med 14 procent i Danmark, mens den i EU er steget godt 2,5 procent.
Og den forskel kan altså især forklares med den danske vindmøllebranche.
- Det er ikke fordi, vi siger, at Danmark er immun over for en afsvækkelse.
Men der er i sammensætningen af vores industri nogle punkter, som gør os lidt mere modstandsdygtige over for de afmattende tendenser, som vi ser i øjeblikket, siger Jørgen Elmeskov.
Henrik Andersen, administrerende direktør i Vestas, kunne ved fremlæggelsen af seneste kvartalsregnskab glæde sig over ordrerekord.
Bilbranche i bakgearEn af de brancher, som derimod har haft det svært både ude og hjemme, er transportmiddelindustrien eller mere mundret: Bilbranchen.
Den fylder 14 procent af den europæiske industri, mens den kun udgør to procent af industriproduktionen i Danmark.
Og den forskel er også med til at adskille dansk økonomi fra de nærmeste lande, forklarer Elmeskov:- De svage konjunkturer for bilbranchen påvirker hele industrien i Europa.
Men der er Danmark altså begunstiget af, at denne branche fylder relativt lidt, siger Jørgen Elmeskov.
Jørgen Elmeskov, topchef for Danmarks Statistik, har kigget nærmere på, hvorfor væksten i Danmark er markant højere, end den er i EU og i USA.
De dårlige tal for den tyske bilindustri er den primære grund til, at industriproduktionen i Tyskland er særligt hårdt ramt med et fald på 5,6 procent over de seneste 18 måneder.
Nye nøgletalAndet kvartal i år sluttede ved udgangen af juni.
Men også nyere tal underbygger tendensen: At dansk økonomi overpræsterer i forhold til de lande, vi normalt sammenligner os med.
De danske industrivirksomheder fik nemlig en fremragende start på årets tredje kvartal, hvor produktionen voksede med 4,1 procent.
Og i juli steg eksporten af danske varer med 3,8 procent.
Set over de seneste tre måneder er eksporten vokset med 5,8 procent, og sammenligner man årets første syv måneder med den tilsvarende periode sidste år, er eksporten vokset 7,3 procent, viser tal fra Danmarks Statistik.
FacebookTwitterKopier linkEmner:EU|Industri|Storbritannien|Vestas Wind Systems|Tyskland




https://www.dr.dk/sporten/cykling/stak-af-fra-udbruddet-fransk-rytter-sejrer-i-vueltaen-efter-genistreg

CyklingStak af fra udbruddet: Fransk rytter sejrer i Vueltaen efter genistregRemi Cavagna stak af fra et udbrud i modvind, og til sidst kørte han alene over målstregen i Toledo.
Remi Cavagna (Quick-Step) kørte solo 20 kilometer før mål og sejrede i Vueltaen.
13.
sep.
2019 kl.
17.
38Bemærk: artiklen er mere end 30 dage gammelLæs opFranskmanden Remi Cavagna (Quick-Step) kan nu også kalde sig vinder af en etape i et grand tour-løb.
Efter 165 forholdsvis flade kilometer, men med meget sidevind, sejrede den 24-årige cykelrytter på 19.
etape af Vuelta a España.
Det var hans tredje sejr i karrieren.
Samlet stilling efter 19.
etape1.
Primoz Roglic,Team Jumbo-Visma2.
Alejandro Valvarde, Movistar Team 2:473.
Nairo Quintana, Movistar Team 3:314.
Miguel Angel Lopez, Astana Pro Team 4:175.
Tadej Pogacaruae, Team Emirates 4:496.
Rafal Majka, Bora-Hansgrohe 7:467.
Wilco Kaldermant, Team Sunweb 9:468.
Carl Fredrik Hagen, Lotto Soudal 11:509.
James Knox, Deceuninck - Quick-Step 13:2010.
Marc Soler, Movistar Team 21:09Cavagna var længe en del af, hvad der lignede et for feltet ufarligt udbrud, men 20 kilometer før målstregen besluttede han sig for at være sin egen lykkes smed.
Læs også:Jakob Fuglsang vandt en etape i Vuelta a EspañaHer angreb han i modvind, og det viste sig at være et klogt træk.
Med en kraftanstrengelse fik han akkurat kæmpet sig i mål fem sekunder før hovedfeltet.
Et uventet dramaEtapen udviklede sig kortvarigt til et uventet drama, da flere ryttere styrtede med lidt under 70 kilometer til mål.
Førende Primoz Roglic (Jumbo-Visma) og Astana-kaptajn Miguel Ángel López var blandt de ryttere, der var involveret.
Samtidig var der en del sidevind på ruten, og Movistar benyttede omstændighederne til at sætte tempo i håb om at bringe løbets samlede nummer to og tre, Alejandro Valverde og Nairo Quintana, i spil til en samlet sejr.
Afstanden ned til Roglic nåede op på et minut, og sloveneren brugte mange kræfter på at mindske afstanden.
Fredagens etape bød på 165 forholdsvis flade kilometer og meget sidevind.
Det viste sig dog ikke at være nødvendigt, for cirka 15 kilometer efter styrtet sænkede Movistar tempoet, så Roglic, Lopez og resten af et fuldstændig splittet felt kunne samles igen.
Det skete muligvis, fordi Movistar-lejren ville vise fairplay, da holdet fandt ud af, at det var et uheld, der bremsede Roglic og co.
Alt dette skete, mens udbruddet jagtede en etapesejr.
Her var Remi Cavagna mest aggressiv og stak af med 20 kilometer til målstregen.
Franskmanden trampede løs, men med et par kilometer til mål var det stadigvæk lige på vippen, om et frådende felt kunne nå ham.
Feltets tempo var dog akkurat ikke højt nok til at hente Cavagna på brostenene i Toledo.
/ritzau/FacebookTwitterKopier linkEmner:Alejandro Valverde (cykelrytter)|Nairo Quintana (cykelrytter)|Quick-Step Team|Spanien|Cykelsport




https://www.dr.dk/nyheder/udland/mand-forsvandt-22-aar-siden-nu-er-hans-lig-fundet-med-google-earth

UdlandMand forsvandt for 22 år siden: Nu er hans lig fundet med Google EarthEfter årtiers mystik er en savnet amerikaners lig endelig fundet ved en tilfældighed.
En søgning på Google Earth har løst en gammel forsvindingssag i Florida.
Af Sean Coogan13.
sep.
2019 kl.
19.
37Bemærk: artiklen er mere end 30 dage gammelLæs opEgentlig skulle han bare kigge på sit tidligere nabolag på Google Earth.
Men vedkommende endte med at løse en forsvindingssag fra 1997.
Det lyder måske som plottet til et afsnit af en krimiserie, men det er simpelthen virkeligheden i Palm Beach i den amerikanske delstat Florida.
Her har politiet takket være en tilfældighed endelig fundet liget af en mand, der har været forsvundet sporløst i 22 år.
Fundet på GoogleDa den tidligere beboer kiggede på satellitbilledet af Grand Isles-kvarteret i Palm Beach på Google Earth, lagde han mærke til noget, der lignede en bil i en dam, skriver The Guardian.
Herefter tog manden kontakt til en beboer i nabolaget, der fløj en drone over dammen og kunne konstatere, at der lå en bil under vandoverfladen.
Det kan være svært at få øje på bilen i første omgang.
 Men zoomer man ind, kan man ane bilen under overfladen.
(Foto: Skærmdump fra Google Earth.
)1 / 2Det kan være svært at få øje på bilen i første omgang.
1 / 2Men zoomer man ind, kan man ane bilen under overfladen.
(Foto: Skærmdump fra Google Earth.
)2 / 2Han tog kontakt til det lokale politi, som i slutningen af sidste måned i første omgang blot kunne fastslå, at der var tale om en stærkt forkalket bil.
Men da de fik bjærget bilen, kunne de konstatere, at den indeholdt resterne af et menneske.
- Jeg havde aldrig troet, at der ville være et 22 år gammelt lig, lyder det Barry Fay, der fløj dronen over dammen, til lokalavisen Palm Beach Post.
Politiet har nu identificeret manden som William Moldt, der forsvandt sporløst i 1997.
Den 40-årige havde været en tur i nattelivet, men blev ikke set igen, efter han forlod en natklub den aften.
Der er gået for mange år til, at man kan regne ud, præcis hvad der skete, før Moldt og hans bil endte i dammen, lyder det fra det lokale politis talsperson, Theresa Barbera, beretter BBC.
- Det eneste, som vi ved, er, at han forsvandt fra jordens overflade, og nu er han blevet fundet, siger hun.
FacebookTwitterKopier linkEmner:Google|Florida|BBC|The Guardian




https://www.dr.dk/nyheder/indland/landsretten-slaar-fast-frikendte-kan-doemmes-til-betale-erstatning-ved-civilretssag

IndlandLandsretten slår fast: Frikendte kan dømmes til at betale erstatning ved civilretssagEksperter vurderer, at afgørelsen har stor principiel betydning i voldtægtssager.
Fremover risikerer frikendte at skulle betale erstatning for en forbrydelse, de har rettens ord for ikke at have begået.
(Arkivfoto) Af Anne Øllgaard13.
sep.
2019 kl.
18.
56Bemærk: artiklen er mere end 30 dage gammelLæs opEn voldtægtssag slutter ikke nødvendigvis med en dom eller en frifindelse i strafferetten.
Det slår Vestre Landsret nu fast i kølvandet på en afgørelse fra Den Europæiske Menneskerettighedsdomstol.
Her skulle Menneskerettighedsdomstolen tage stilling til, om det var juridisk i orden, at en norsk mand, der var blevet frifundet for voldtægten af sin syv-årige steddatter, til trods for frifindelsen, var blevet dømt til at skulle betale steddatteren en erstatning, skriver Politiken.
Det var det, lød konklusionen, og samme praksis gælder herhjemme, slår Landsretten altså nu fast.
- Vedkommende er altså frikendt for at have begået forbrydelsen med forsæt - altså med vilje - men kan godt idømmes en erstatning, fordi vedkommende begik forbrydelsen uagtsomt - altså ikke med vilje.
Det betyder, at en person, der frifindes for en forbrydelse i en strafferetssag, godt kan blive dømt til at skulle betale erstatning i en efterfølgende civilretssag, fortæller lektor i strafferet ved Aarhus Universitet, Nicolaj Sivan Holst.
- Vi kender det for eksempel fra USA i forbindelse med O.
J.
Simpson-sagen, hvor han bliver frifundet for straffesagen – altså for drabet på sin ekskone – men bliver idømt erstatning for selvsamme drab.
Sagen kortAfgørelsen kommer i forbindelse med en dom fra sidste uge.
Her har en kvinde lagt sag an mod to mænd, som hun mener har udsat hende for grove seksuelle forbrydelser, da hun var en lille pige.
Selvom de to mænd i Landsretten er blevet frikendt, er der en chance for, at kvinden vil kunne få erstatning.
Landsdommerne skriver nemlig i forbindelse med sagen, det ikke vil være udelukket, at landsretten kan lægge et "andet bevisfaktum til grund og eventuelt dømme til at betale tortgodtgørelse, selvom de blev frifundet i strafferetssagen".
Den afgørelse åbner op for at andre i lignende sager også vil kunne blive idømt at betale erstatning, selvom de er frikendt for at have begået den kriminelle handling.
Landrettens afgørelse i sagen er truffet på baggrund af en afgørelse i Den Europæiske Menneskerettighedsdomstol, der har set nærmere på en lignende sag i Norge.
Kilde: PolitikenKravet til beviser er afgørendeForklaringen skal findes i, hvordan de to retssager - en strafferetssag og en civil retssag - adskiller sig fra hinanden.
- I en straffesag tager man stilling til det forhold, at samfundet anklager en for en forbrydelse.
I en civil sag tager man stilling mellem to parter - hvem har ret, forklarer Nicolaj Sivan Holst.
Desuden er bevisbyrden i de to typer sager forskellig.
Beviskravet i straffesager er nemlig langt højere, end det er i erstatningssager, fordi anklagemyndigheden i straffesager skal bevise skylden ud over enhver rimelig tvivl.
- I civilsager skal det bevises overfor dommeren, at handlingen, der ligger til baggrund for ens krav om erstatning, er overvejende sandsynligt bevist.
Der er dog et vigtigt forhold, der skal tages hensyn til, understreger Nicolaj Sivan Holst.
Nemlig at dommen i den civile erstatningssag ikke må så tvivl omkring den frifindelse, der er givet i strafferetssagen.
- Der er et helt grundlæggende strafferetsligt princip, der gælder, nemlig at man ikke må dømme samme sag igen.
Så når en straffesag er slut, er skyldsspørgsmålet afgjort.
Ifølge Nicolaj Sivan Holst vil Landsrettens afgørelse især kunne få betydning i voldtægtssager, hvor en person er frikendt for at have begået forbrydelsen med vilje, men burde have vist bedre.
- Vedkommende er altså frikendt for at have begået forbrydelsen med forsæt - altså med vilje - men kan godt idømmes en erstatning, fordi vedkommende begik forbrydelsen uagtsomt - altså ikke med vilje.
Vil få principiel betydningSelvom Nicolaj Sivan Holst ikke tror, at domsstolene vil blive "lagt ned" af nye erstatningssager, så vurderer han, at afgørelsen vil få betydning fremadrettet.
Det er hans kollega, strafferetsprofessor ved Københavns Universitet, Jørn Vestergaard, enig i.
Han siger til Politiken, at han forventer, at afgørelsen vil få stor principiel betydning, men han vurderer ikke, at det vil føre til et kæmpe boom i antallet af erstatningssager.
- Selvom adgangen til civil søgsmål efter en strafferetlig frifindelse er blevet lidt nemmere med den nye dom, er det en besværlig måde at opnå retfærdighed på, siger han til Politiken med henvisning til, at det er ofret selv, der må punge ud for retssagen.
Penge, vedkommende ikke får igen, med mindre han eller hun vinder sagen.
Oprejsning for voldtægtsofreI krise- og rådgivningscenteret Danner ser man dog anderledes på det.
Her tror direkør, Lisbeth Jessen, at afgørelsen vil få stor betydning for voldtægtsofre i fremtiden.
- Det betyder rigtigt meget.
De kvinder, der udsættes for et overgreb og står tilbage efter en frifindelse, de kan nu få mulighed for at søge erstatning i det civilretslige system, og på den måde opnå en oprejsning efter de overgreb, de mener, de er blevet udsat for.
FacebookTwitterKopier linkEmner:Kriminalitet|Retsvæsen|Den Europæiske Menneskerettighedsdomstol|Københavns Universitet|USA




https://www.dr.dk/nyheder/indland/unge-i-eu-parlamentet-vi-er-enige-om-der-skal-goeres-noget-bare-ikke-om-hvem-der

IndlandUnge i EU-Parlamentet: 'Vi er enige om, at der skal gøres noget!
Bare ikke om, hvem der skal gøre det'Kira Marie Peter-Hansen (SF) og Peter Kofod (DF) går i de her dage for alvor i gang med arbejdet som europaparlamentarikere.
Vi har mødt dem til en snak om, hvad de drømmer om at ændre.
© drAf Sara Pagh Kofoed, Theodora Amalie Høgsted Renard og Lasse Winther13.
sep.
2019 kl.
17.
02Læs opKira og Peter bestiller kaffe i den såkaldte Mickey Mouse Bar, der ligger i Europa-Parlamentet i Bruxelles.
De står ved en særlig skranke: Kun for MEP'ere (medlemmerne af det Europæiske Parlament).
Jeg var EU-skeptiker, før jeg tog herned.
Og jeg er blevet mere skeptisk af at være her.
Peter Kofod (DF)EU er genialt, fordi vi kan gøre noget på klimaområdet.
Kira Marie Peter-Hansen (SF)Der står ikke andre i kø lige nu, men Peter bryder sig ikke om det:- Det er så sindssygt, at der er en særlig kø for medlemmerne af Parlamentet.
Det var jo aldrig sket i Folketinget.
Her står selv statsministeren i kø for at få kaffe, siger han.
Kira og Peter på den såkaldte Mickey Mouse café i EU-parlamentet i Bruxelles.
(© dr)Og den spritnye europaparlamentarikers kritik gælder ikke kun cafeen i Europa-Parlamentet:- Jeg var EU-skeptiker, før jeg tog herned.
Men jeg er blevet mere skeptisk af at være her.
Ofte mener jeg, at de problemer, EU forsøger at løse, er nogen, EU selv har skabt.
Peters kollega på den modsatte politiske fløj, Kira, er heller ikke tosset med kø-systemt på Mickey Mouse Bar.
Men hun er anderledes positiv over for det parlament, hun er kommet ned til, som det yngste medlem nogensinde.
- EU er genialt, fordi vi kan gøre noget på klimaområdet, og vi kan sikre flere mennesker flere rettigheder, siger hun.
Hør Kira og Peter selv fortælle, hvad der driver dem, i podcasten Den Daglige Dosis:Rekordmange nyvalgte i EU-Parlamentet: Peter Kofod og Kira Peter Hansen er to af demUnge MEP'ereKira og Peter er fra hver sin politiske lejr, men begge er under 30 og taget til Bruxelles for at repræsentere Danmark i et Europa-Parlament, som er både yngre og mere uerfarent end tidligere parlamenter.
Alder i EU-ParlamentetDer er 751 medlemmer i Europa-Parlamentet.
Parlamentet sidder for en fem-årig periode.
Yngste medlem i Europa-Parlamentet (MEP) denne gang er Kira Marie Peter-Hansen på 21 årOg faktisk har Danmark haft den yngste indvalgte MEP ved de sidste tre valg:2019: Kira Peter-Hansen, 21 år2014: Anders Vistisen, 26 år2009: Emilie Turunen, 26 årÆldste MEP i det nye EU-Parlament er den tidligere italienske premierminister Silvio Berlusconi på 82 årGennemsnitsalder i dette parlament er 50 årSidste periode (2014 til 2019) var gennemsnitsalderen i EU-Parlamentet 55 år.
Kilde: Europa-Parlamentets egne opgørelser for 2019 og 2014.
Kira er med sine 21 år den yngste MEP'er nogensinde.
– Jeg tænker ikke over min alder i dagligdagen, men jeg ved godt, den påvirker måden, folk ser mig på i parlamentet.
Det er lidt en forventning om, at jeg fejler på forhånd, men det håndterer jeg ved at sige: 'Det skal jeg fanme ikke gøre', griner Kira.
Peter på 29 er også blandt de unge i parlamentet, og han oplever, at der er rigtig mange som ham.
- Jeg sidder i gruppe med virkelig mange unge mennesker.
Det er rart, for så er det de samme ting, der fylder: nogen skal giftes, nogen skal have børn.
Men det er også bare rart at vide, at højrefløjen i Europa er ung.
En opgørelse viser da også, at antallet at MEP'ere i dette parlament, som organisationen EU40 har beregnet er under 40 år, er det højeste siden 1984.
Helt præcist er 18,64 procent af medlemmerne i det nuværende parlament, under 40 år.
Det kan gøre dem lidt mere oprørske.
Så det bliver spændende at se, hvordan det kommer til at udarte sig.
Anne Mette Vestager om, at der er flere nye Europa-parlamentsmedlemmer i årDet er svært at sige, hvorfor flere unge vælges ind, siger Anne Mette Vestergaard, der er chef for Europa-Parlamentets kontor i Danmark.
Men hun mener godt, at det kan have en afsmittende effekt fra gang til gang.
- Man kan se, at Kira Peter Hansen har fået tunge opgaver af sin gruppe, så mon ikke det er en anerkendelse af, at der bliver lyttet til de unge stemmer.
Hvem er Kira og Peter?
Hør dem præsentere hinanden her:Ud over flere unge er der også et rekord højt antal medlemmer, der tager plads i EU-parlamentet for første gang.
Faktisk er hele 61 procent af de valgte i år, nye i parlamentet.
I 2009 var det halvdelen af medlemmerne, der var nye.
Ifølge Anne Mette Vestergaard kan det høje antal nye vise sig at bane vejen for ændringer i EU:- De får måske nok en stejl indlæringskurve, da der ikke er så mange gamle, som kan lære dem hårdværket.
Men det kan også gøre dem lidt mere oprørske.
Så det bliver spændende at se, hvordan det kommer til at udarte sig.
Kira Marie Peter-Hansen (© dr) Peter Kofod (© dr) Kira og Peter (© dr)1 / 3Kira Marie Peter-Hansen (© dr)1 / 3Peter Kofod (© dr)2 / 3Kira og Peter (© dr)3 / 3Naiv eller ambitiøsEU-parlamentets arbejde er gået i gang her i september efter sommerpausen.
Så det er nu, Kira og Peter skal i arbejdstøjet for alvor, siden de blev valgt ind i foråret.
Og det er ikke en opgave, nogen af dem tager let på:- Jeg har det paradoksalt med det.
Det er en stor ære at være udvalgt, men det er også en stor byrde.
Det er jo mig, der har fået til opgave at varetage den ene plads som Dansk Folkeparti har i EU, siger Peter.
- Det er svært at være ansigtet på en bevægelse på et politisk plan.
Men jeg synes, jeg kunne bidrage til den grønne bevægelse - og når man får muligheden, så skal man gribe den, siger Kira om sit valg om at stille op.
Hun har mange drømme for EU: For eksempel at gøre Europa CO2-neutral og fri for fossille brændsler.
- Jeg plejer at koge det ned til, at jeg vil redde verden og udrydde fattigdom, siger hun ganske alvorligt.
Peter ser på hende med et udtryk, hun selv tolker, som om han mener, hun er lidt ung og naiv.
- Nej, jeg vil ikke tale om, hvad jeg synes, fejlen er med det, du vil.
Jeg vil hellere tale om hvad jeg selv vil: Nemlig sige ja til frie lande, som samarbejder om for eksempel handel.
Jeg føler lidt, at jeg lever to virkeligheder.
Kira Marie Peter-HansenMen midt i forskellene, ser Peter også en lighed mellem de to:- Vi er ofte enige om, at der skal gøres noget.
Bare ikke om, hvem der skal gøre det.
Og Kira tager da heller ikke Peters kommentarer ilde op.
Hun vurderer, at det skyldes, at de to ser parlamentets rolle forskelligt.
-Jeg ser, at mit mandat er for de grønne.
Jeg er her lige så meget for unge grønne tyskere som for unge grønne danskere, hvor du i højere grad ser dit mandat som dansk, siger hun.
Det er Peter enig i.
Han forklarer selv sin position sådan her:- Hvis jeg kunne bestemme, skulle EU begrænses, så vi selv kan få mere indflydelse i Danmark.
Min gruppe er for de slemme drenge og piger, som ikke vil vende bedetæppet mod EU-flaget bag mig.
Hvad er Kira og Peter enige om - og hvad er de uenige om?
Se her:Ude eller hjemme?
Ud over at Kira og Peter skal skifte adresse sammen med de andre MEP'ere mellem parlamenterne i Bruxelles og Strasbourg, så rejser de begge to også tit til Danmark.
Og Peter får et stort smil på læben, da samtalen drejer over på Haderslev:- Det er fordi, det er hjem.
Jeg har fundet ud af, at noget af det gode ved at være hernede, det er, at jeg sætter meget mere pris på at være hjemme.
Jeg glæder mig flere dage i forvejen.
Det kan godt være underligt, at være i Parlamentet medgiver Kira.
- Jeg føler lidt, at jeg lever to virkeligheder.
Jeg har ikke tid til at være i Bruxelles særlig lang tid af gangen, fordi der sker alt muligt derhjemme.
Enten skal jeg holde oplæg på gymnasier, eller der er brug for mig hos SF - og så skal jeg også huske mine veninder derhjemme og at holde fri.
Hun føler nærmest, hun to forskellelige liv.
- Her i Bruxelles er der vildt mange processer, som jeg lige skal lære at kende, så det er svært, men det er også rigtig sjovt.
FacebookTwitterKopier linkEmner:EU|Europa-Parlamentet|Bruxelles|Caféer og barer|Peter Kofod Poulsen (politiker)




https://www.dr.dk/nyheder/regionale/fyn/den-gamle-lillebaeltsbro-aabner-igen-efter-omfattende-vejarbejde

FynDen Gamle Lillebæltsbro åbner igen efter omfattende vejarbejdeBroen har været lukket for trafik siden 29.
januar.
Den Gamle Lillebæltsbro er igen åben for trafik efter en renovering af broen siden den 29.
januar.
Af Sofie Lodahl Ørts, Lukas Bjerg Christiansen og Sara Skovhave Rasmussen13.
sep.
2019 kl.
15.
40Bemærk: artiklen er mere end 30 dage gammelLæs opGule veste og betonblandinger bliver i dag erstattet af bilister på Den Gamle Lillebæltsbro, der forbinder Middelfart og Fredericia.
Oprindeligt var det planen, at der skulle hives yderligere 14 sider ud af kalenderen, før bilister igen kunne køre over Lillebælt på den gamle bro.
Men en større renovering af broen gik hurtigere end forventet, og derfor kan trafikken fra i dag passere broen.
Renoveringen har forøget transporttidenEn af dem, som har set frem til igen at kunne passere broen, er Mikkel Egelund.
Han bor i Borring ved Middelfart, men studerer på IBC i Fredericia.
Under renoveringen af Den Gamle Lillebæltsbro har han mærket, hvordan transporttiden er blevet længere.
Pendlere og andre bilister har nemlig været nødt til at køre ud på motorvejen ad Den Ny Lillebæltsbro, når de skulle fra Jylland til Fyn og omvendt.
Det har været med til at forøge mængden af biler på motorvejen.
For Mikkel Egelund har det betydet, at han har måttet ændre nogle ting i planlægningen.
- Hvis jeg har haft sent fri og skulle på arbejde, plejede jeg akkurat at kunne nå det.
Men jeg har været nødt til at lave en aftale med min arbejdsgiver om, at jeg måske kommer lidt senere på grund af kø på motorvejen, fortæller Mikkel Egelund.
I anledningen af broens åbning delte lokale politikere brunsviger ud til de morgenfriske bilister.
Åbning styrker båndene på tværs af LillebæltFor nogen er der blot tale om en trafikvej, der igen kan passeres, men det er også en ganske særlig dag for Middelfart Kommune, der har pendlere.
- Det er en glædens dag.
Vi holder fest i dag og de kommende uger, fortæller borgmester Johannes Lundsfryd (S).
Under renoveringen har kommunerne på begge sider af Lillebælt oplevet problemer med at lokke folk til fra den modsatte side.
Det har Johannes Lundsfryd især kunnet se under begivenheder i området.
- Vi har været længere fra hinanden kulturelt, og derfor har vi haft lidt færre deltagere til vores begivenheder.
Så båndene har været svækkede i noget tid, men nu bliver de styrket igen, tilføjer Johannes Lundsfryd.
'Lyden af biler er lyden af penge'Også de erhvervsdrivende i Middelfart har ventet på åbningen af broen.
Især Galleri Hindhede, der er placeret for enden af broen i Middelfart og typisk får kunder ind, fordi de har passeret broen.
- Det er jo vældig hyggeligt at komme her om morgenen og kunne høre fuglene.
Men man skal ikke tage fejl af, at lyden af biler er lyden af penge.
Så vi er meget glade i dag, fortæller Tage Olsen, der er ejer af galleriet.
Reportage fra Galleri Hindhede ved broenImens broen har været lukket, har galleriet, ifølge Tage Olsen, oplevet en nedgang i omsætningen på 60 procent.
Men han håber på, at genåbningen kan være med til at vende skuden for galleriet.
- Når jeg falder i søvn om aftenen, ligger jeg og drømmer om, at vi kommer til at indhente det tabte igen.
Det tror jeg så ikke på.
Men forhåbentlig kommer det til at nærme sig det normale, tilføjer Tage Olsen.
FacebookTwitterKopier linkEmner:Fyn|Jylland|Biltrafik|Trafik|Middelfart Kommune




https://www.dr.dk/nyheder/politik/df-klar-med-samlet-klimapolitik-halvdelen-af-udviklingsbistanden-skal-bruges-paa

PolitikDF klar med samlet klimapolitik: Halvdelen af udviklingsbistanden skal bruges på klimaFlere ngo'er glæder sig over, at partiet endelig er kommet med på klimadagsordenen.
"Der er jo ikke nogen, der ikke vil sige, at de er klimavenlige.
Det handler jo om, hvordan man gennemfører den grønne omstilling, ikke om man vil den," siger klimaordfører Morten Messerschmidt (DF).
Af Anders Byskov Svendsen, Thomas Klose Jensen, Morten Henriksen og Emil Eller13.
sep.
2019 kl.
17.
31 | opdateret 13.
sep.
2019 kl.
18.
21Bemærk: artiklen er mere end 30 dage gammelLæs opNår et parti får så stor en vælgerlussing, som Dansk Folkeparti fik ved sidste folketingsvalg, så er det ikke uden grund.
En af de grunde har ifølge klimaordfører Morten Messerschmidt været, at folkepartisterne ikke stod helt så skarpt i klimadagsordenen.
Det vil Dansk Folkeparti rette op på under weekendens årsmøde og fremlægger derfor dets samlede klimapolitik med titlen "Et grønt Danmark med borgeren i centrum".
Det var jo et klimavalg, og når en dagsorden bliver så stor, skal Dansk Folkeparti selvfølgelig også være i stand til at matche det.
Morten Messerschmidt (DF)- Det var jo et klimavalg, og når en dagsorden bliver så stor, skal Dansk Folkeparti selvfølgelig også være i stand til at matche det og komme med gode, fornuftige bud på, hvor vi skal hen.
- Derfor har vi brugt en del tid på her efter folketingsvalget at samstille vores synspunkter i et egentligt program, siger han.
Både bagland og vælgere har ifølge ordføreren efterspurgt klare svar i debatten fra partiet, men selvom der nu bliver fremlagt en samlet pakke, er der ikke grund til at forvente de helt store overraskelser.
- Jeg var også klimaordfører for ti år siden, da jeg sidst sad i Folketinget, og der var det sådan set højt på dagsordenen, men vi så det som en del af energipolitikken.
Nu accepterer vi så, at det politiske landskab har rykket sig og kommer her med det, som sådan set igennem lang tid har været vores bud, men på en måde, så alle kan se, at vi også har en klimapolitik, siger Morten Messerschmidt.
DF-krav til en klimaaftale med regeringenDansk Folkeparti skriver i sit overblik over klimapolitikken, at partiet er bekymrede for, om regeringen og dens støttepartiers ambition om en reduktion af CO2-udledningen på 70 procent i 2030 er realistisk.
Derfor er følgende principper afgørende, hvis partiet skal indgå en klima- og energiaftale med regeringen:At finansieringen er kendt og socialt afbalanceret, så de bredeste skuldre bærer mest, og alle kan deltage i den grønne omstilling.
At målet er en reel omstilling til grøn produktionen – ikke en reduktion af produktionen, hvor udledningen blot flyttes til andre lande.
At Danmarks uafhængighed fra andre nationer og interesser er bærende.
At erhvervslivet bliver medspiller – og ikke modspiller i udviklingen af fremtidens teknologier.
At omstillingen skaber grundlag for fremtidig økonomisk vækst – ikke er på bekostning heraf.
Kilde: 'Et grønt Danmark med borgeren i centrum'Udviklingspolitik skal tilpasses truslerI det samlede overblik over Dansk Folkepartis klimapolitik beskriver partiet blandt andet, at der skal være et socialt hensyn, og at det bør have en markedsorienteret tilgang.
Partiet peger desuden på, at klimapolitikken bør indtænkes i udviklingsbistanden.
Faktisk skal mindst halvdelen af den danske udviklingsbistand ifølge Dansk Folkeparti målrettes klimatiltag – herunder tilpasninger i lande, der rammes af klimaændringer.
- Klimapolitikken hænger jo sammen med udviklingspolitikken.
Vi hører meget om, at hvis vi ikke får håndteret de her problemer, så vil der komme klimaflygtninge, og det vil vi rigtig gerne undgå, så derfor er det vigtigt, at vi også tilpasser vores udviklingspolitik til de trusler, der måtte være i fremtiden, siger han.
- Det vil samtidig også have et beskæftigelsessigte og skabe engagement og udvikling i de her lande.
Det er jo ikke sådan, at man kun får klima, hvis man investerer i erhvervsudvikling.
Organisationer glæder sig over interesseBlandt de organisationer, som arbejder med udviklingsarbejde, bliver Dansk Folkepartis klimapolitik modtaget med ros.
- Det er positivt, at Dansk Folkeparti melder sig ind i klimakampen.
Vi arbejder jo i de fattigste lande, og der kan vi se, at der er et rigtig stort behov for at lave klimatilpasning.
Klimaændringer rammer jo de fattigste allerhårdest, og der er det jo et spørgsmål om liv eller død, hvis ikke høsten kommer i hus, siger generalsekretær i Folkekirkens Nødhjælp Birgitte Kvist Sørensen.
Også Tim Whyte, generalsekretær i Mellemfolkeligt Samvirke, er glad for, at Dansk Folkeparti tydeligt markerer, at klimadebatten er vigtigt.
Forslaget om at øremærke mindst halvdelen af udviklingsbistanden til klimatiltag giver han dog ikke meget for.
Hvis vi løser klimaproblematikken, men samtidig tager de penge, som skal hjælpe med at uddanne den kommende generation, eller afskaffe nogle af de sygdomme, som der i øvrigt kommer flere af grundet klimaforandringerne, så er vi jo lige vidt.
Tim Whyte, generalsekretær i Mellemfolkeligt Samvirke- Hvis vi løser klimaproblematikken, men samtidig tager de penge, som skal hjælpe med at uddanne den kommende generation eller afskaffe nogle af de sygdomme, som der i øvrigt kommer flere af grundet klimaforandringerne, så er vi jo lige vidt, siger han.
Desuden har landene bag Paris-aftalen fra 2015 - herunder Danmark - forpligtet sig til at afsætte midler udover udviklingsbistanden til at hjælpe med at finansiere omstillingen til grøn energi i de fattigste lande.
Derfor kan Dansk Folkepartis forslag være problematisk, mener Christian Ibsen, der er direktør i den grønne tænketank Concito.
- Det er klart, at udviklingsbistand og grøn omstilling kan tænkes sammen, men det vil ikke være i tråd med Paris-aftalen, at Danmark pludselig tager halvdelen af midlerne fra til grøn omstilling og klimainvesteringer, siger han.
Også Birgitte Kvist Sørensen så gerne, at der blev afsat flere midler til klimakampen i udviklingslandene.
Hun mener dog ikke, at det giver mening at tale i procenter.
- Man kan ikke tale udviklingsbistand uden at tale klimaændringer.
Det hænger fuldstændig uløseligt sammen, for i dag er klimaændringer så voldsomme for de fattigste i udviklingslandene, at vi bliver nødt til at tænke det sammen, siger hun.
Sparker en åben dør indDR har forsøgt at få regeringen til at forholde sig til forslaget, men det har ikke været muligt at få en kommentar fra de relevante ministre.
Men hos regeringspartiet Socialdemokratiet siger klimaordfører Anne Paulin, at man overordnet ser positivt på idéen.
- Vi synes grundlæggende, at det er en god ide, at en højere grad af vores udviklingsbistand målrettes klimaet.
Så på den måde sparker de jo en åben dør ind.
Men hvad mener i om at sætte et minimum, der hedder 50 procent?
- Det kan være svært at gøre op, hvornår noget er 50 procent klimatiltag.
For i den verden, vi ser ind i, der hænger tingene sammen.
Hvis man for eksempel giver penge til en skole, så den kan forebygge oversvømmelser, så er det også en form for klimatiltag, siger hun.
Hun siger dog også, at 50 procent lyder "lidt højt".
DF er åben for forhandlingerDet er klart, at hvis regeringen kun vil lytte til sit socialistiske bagland, når det handler om, hvordan man så skal nå de der 70 procent, så står vi fuldstændigt af.
Morten Messerschmidt, klimaordfører for Dansk FolkepartiI Dansk Folkeparti går man ind til forhandlingerne om en klimalov med åbent sind, forklarer Morten Messerschmidt.
Han vil heller ikke afvise, at partiet vil kunne blive enige med regeringen og dets støttepartier om en målsætning om 70 procents CO2-reduktion i 2030 sammenlignet med niveauet i 1990.
- Målsætningen behøver ikke i sig selv at være et problem, men det handler om, hvordan man når derhen.
Og det er klart, at hvis regeringen kun vil lytte til sit socialistiske bagland, når det handler om, hvordan man så skal nå de der 70 procent, så står vi fuldstændigt af, siger han.
- Vi vil ikke være med til at afvikle dansk landbrug eller noget i den stil, men vi tror til gengæld på, at hvis man gør det sammen med erhvervet, industrien, landbruget, transportsektoren, boligsektoren og så videre, så kan man nok godt nå det på en ordentlig måde både klimamæssigt, miljømæssigt og økonomisk.
FacebookTwitterKopier linkEmner:Dansk Folkeparti|Miljøpolitik|Morten Messerschmidt (politiker)|Klimaændringer|Folketinget




https://www.dr.dk/sporten/haandbold/championsleague/det-er-cl-trofae-eller-ingenting-mikkel-hansen-og-psg-lev-med

ChampionsleagueDet er CL-trofæ eller ingenting for Mikkel Hansen og PSG: 'Lev med presset, eller find at andet sted at spille' I Paris er ambitionen at vinde rub og stub.
Og det er derfor, at Mikkel Hansen stadigvæk trives i den franske storklub.
Mikkel Hansen og Paris Saint-Germain indleder igen jagten på det Champions League-titel, der mangler på deres fælles trofæhylde.
Af Emil Halkier13.
sep.
2019 kl.
18.
05Bemærk: artiklen er mere end 30 dage gammelLæs opHvis man er allergisk overfor store forventninger, vil man nødigt placere fødderne i Mikkel Hansens håndboldsko.
Den danske verdensstjerne har præsteret så meget med klub- og landshold, at det i en opremsning er langt nemmere at overskue, hvad danskeren ikke har vundet:Champions League.
Det er den ene store titel, der mangler i 31-årige Hansens samling.
Trofæet, han gang på gang på gang bliver forholdt ikke at have løftet.
Paris Saint-Germains resultater i Champions League med Mikkel Hansen2018/2019: Kvartfinalen2017/2018: Final4 - andenplads2016/2017: Final4 - tredjeplads2015/2016: Final4 - andenplads2014/2015: Kvartfinalen2013/2014: KvartfinalenSådan er det bare, når man spiller i Paris Saint-Germain Handball, hvis erklærede mål er at erobre den europæiske håndboldtrone.
En mission, der blev søsat i 2012, da man hentede den danske verdensmester til Frankrig og siden i en lind strøm har suppleret op med spillere fra allerøverste hylde.
Det er en selvfølgelighed hver gang, der trykkes 'play' på en ny sæson, at pariserne skal vinde rub og stub.
- Når man spiller et sted som Paris, er der store forventninger.
Det må man lære at leve med, ellers skal man finde sig et andet sted at spille, siger Mikkel Hansen.
Mikkel Hansen - Titler i fransk håndbold6 x Fransk mester (2013, 2015, 2016, 2017, 2018, 2019)3x Pokalvinder (2014, 2015, 2018)3 x Ligacup (2017, 2018, 2019)4 x Super Cup (2014, 2015, 2016, 2019)Og det er derfor, han er der, venstrebacken.
I Paris.
På de store forventningers holdeplads.
- Det er det, der er det interessante.
For mig ville det ikke være særligt interessant at spille i en klub, hvor det var 'okay' at tabe i ny og næ.
Der er det federe at tonse på banen hver eneste gang med følelsen af, at hvis man taber – jeg vil ikke sige, at det er en katastrofe - men det er ikke langt fra.
Der skal vindes, og det er fedt at være en del af sådan en kultur, siger Mikkel Hansen.
Personlig CL-fejl nager stadigvækI september begynder Paris og Mikkel Hansens næste jagt på Champions League-titlen.
I maj sluttede den seneste, da den franske storklub snublede over dørtrinet i kvartfinalen lige før Final4-stævnet i Køln.
Pariserne var, efter blackout og timåls-nederlag på udebane mod polske Kielce, foran 32-21 i returkampen og godt på vej til at fuldbyrde comebacket i egen hule, da Mikkel Hansen i udskiftningsvirvaret på Paris' bænk ikke nåede at tælle til seks.
I stedet trådte danskeren for tidligt på banen, direkte ind i en skurkerolle, som kostede ham en udvisning på et meget kritisk tidspunkt i kampen.
Se Mikkel Hansen fejludskiftning mod Kielce i Champions League nedenfor.
Dén fejl tog tid at fordøje, siger Mikkel Hansen.
Faktisk sidder den stadig så tæt på overfladen, at skuffelsen hurtigt bobler frem igen, når han snakker om det.
- Jeg lavede personligt en meget stor fejl, som gjorde, at vi røg ud.
Da var jeg ekstremt skuffet, og det tog sgu noget tid, før jeg kom mig fuldstændig over det.
Og jeg kan da mærke, at når jeg taler om det, så nager det mig, siger Paris-spilleren.
Kompromisløs verdenstjerneFra den ene yderlighed til den anden.
For bortset fra Champions League-exittet har 2019 været Mikkel Hansens år indtil videre.
I januar blev han far for første gang.
Dernæst gav han og herrelandsholdet de andre nationer et kursus i 'den perfekte slutrunde', da Danmark blev verdensmester på hjemmebane.
Og nå ja, så blev danskeren for tredje gang i karrieren kåret til verdens bedste håndboldspiller.
Meget på håndboldmenuen, men ikke dermed sagt, at danskeren er mættet.
- Jeg er skam stadig glad for at spille håndbold.
Det er vel sådan, det skal være.
Jeg tror, at det er ligegyldigt, hvilket arbejde man har.
Er man glad for det, man laver, opnår man de bedste resultater, siger Mikkel Hansen.
Mikkel Hansen hyldes af de mange fremmødte på rådhuspladsen i København efter VM-guldet på hjemmebane.
Børn betyder prioriteter og forpligtigelser - også i Mikkel Hansens tilfælde - men det får ikke betydning for venstrebackens fokus på sin profession, ifølge ham.
- Jeg er begyndt at stå væsentligt tidligere op, men ellers hygger jeg mig bare med familien, som alle andre forældre gør, især i starten.
Det har været rigtigt spændende og sjovt, og jeg håber selvfølgelig, at det fortsætter, inden han bliver alt for umulig, siger Mikkel Hansen om familieforøgelsen.
- Jeg tror ikke, det har ændret på min tilgang til håndbold.
Om jeg skal træne mere eller mindre.
Det går jeg aldrig på kompromis med, så længe jeg spiller, lyder det fra Mikkel Hansen.
- Jeg skal være i hallen den tid, det tager for mig at blive den bedst mulige version af mig selv og lave den træning, jeg skal igennem.
For tidligt til fremtidssnakBarcelona og Paris er europæiske metropoler og i harpikssporten også deciderede håndboldkatedraler.
Mikkel Hansen har repræsenteret begge steder.
Venstrebackens nuværende kontrakt med Paris udløber i 2022, og selvom et gensyn med verdens bedste håndboldspiller ville få den danske håndboldliga til at implodere, er det for tidligt at sige, om pilen peger mod Danmark.
- Jeg tror, det begynder at gå ned ad bakke, hvis jeg fokuserer på, hvad jeg skal i 2022.
Det må man tage stilling til, når det kommer tættere på.
Hvis jeg bruger kræfter på at tænke på, hvad jeg skal senere hen, bliver det godt nok et langt år, hvor vi i Paris spiller for at vinde ligaen, de to pokalturneringer og Champions League, siger Mikkel Hansen.
Læg dertil, at 2020 også betyder rød-hvide landsholdsopgaver ved EM og OL.
- Hvis jeg så også begynder at tænke på min fremtid om to-tre år, er der ikke meget tid tilbage til at få ro på og slappe af i den øverste halvdel.
Mikkel Hansens seneste kamp for en dansk klub var tilbage i 2012, da han i AG København-trøjen forlod Danmark med guld om halsen.
 Mikkel Hansen kronede sin sæson i AG København ved at blive kåret til verdens bedste håndboldspiller.
Efter han og københavnerne vandt rub og stub herhjemme, drog Hansen mod Frankrig og Paris.
1 / 2Mikkel Hansens seneste kamp for en dansk klub var tilbage i 2012, da han i AG København-trøjen forlod Danmark med guld om halsen.
1 / 2Mikkel Hansen kronede sin sæson i AG København ved at blive kåret til verdens bedste håndboldspiller.
Efter han og københavnerne vandt rub og stub herhjemme, drog Hansen mod Frankrig og Paris.
2 / 2Det handler om nuet for Hansen.
Tilværelsen som verdensstjerne er til låns, og det ved den 31-årige dansker godt.
- Det handler om at nyde det, mens man kan.
Jeg ved jo godt ligesom alle andre, at jeg ikke kommer til at spille håndbold resten af mit liv.
Dermed ikke sagt, at jeg ikke arbejder hårdt, men glæden bærer en igennem mange ting.
Også mange hårde ting.
Glæden er det, der skal være drivkraften i min verden, siger Mikkel Hansen.
Paris Saint-Germain og Mikkel Hansen fortsætter jagten på deres fælles mål - Champions League-trofæet - lørdag, når pariserne på udebane møder kroatiske Zagreb.
Se en grundig gennemgang af Hansens vej til trofæet og Champions League-strukturen nedenfor:FacebookTwitterKopier linkEmner:Paris Saint-Germain|Paris|Håndbold|Polen|Mikkel Hansen (håndboldspiller)




https://www.dr.dk/nyheder/indland/metro-ramt-af-uheld-tog-koert-af-sporet

IndlandMetro ramt af uheld: Tog kørt af sporetUheldet betyder, at der kun kører ét tog mellem Frederiksberg og Vanløse.
Metrotog afsporet ved Lindevang Station i København.
Ingen personer er kommet til skade, fortæller kommunikationskoordinator i Metroservice Thor Wilkens.
Af Sally Frydenlund Larsen13.
sep.
2019 kl.
14.
45 | opdateret 13.
sep.
2019 kl.
16.
26Bemærk: artiklen er mere end 30 dage gammelLæs opMetroen i København er lige nu ramt af driftsforstyrrelser.
Det oplyser Metroselskabet.
Det drejer sig om et metrotog, som er kørt delvist af skinnerne og derfor blokerer for metrotrafikken.
Ifølge Thor Wilkins der er kommunikationskoordinator i Metroservice, er ingen kommet til skade.
- Afsporing lyder meget dramatisk, og det var det selvfølgelig også for toget, men der er heldigivis ingen mennesker indblandet, siger han.
Uheldet betyder, at der er driftsforstyrrelser på metrokørslen, og at der lige nu kun kører et enkelt metrotog mellem stationerne Vanløse og Frederiksberg.
Kørte for langtDet står ikke klart, hvornår togene begynder at køre planmæssigt mellem stationerne igen, oplyser Metroselskabet på Twitter:- Der er ingen tidshorisont i øjeblikket, skriver Metroselskabet.
Thor Wilkins forklarer, at toget havde holdt i et sidespor, og kørte af skinnerne, da det skulle ind på hovedskinnerne igen.
- Det skulle ud på hovedsporet igen, og så rammer det et sporskifte, det kørte for langt.
Derfor holder det, som det holder nu, og det betyder, at ingen kan køre i det spor, hvor det holder.
Toget blokerer det ene spor, men servicemedarbejdere arbejder for at få toget af skinnerne, siger Thor Wilkins.
- Vi pukler på at få det gjort.
Der er blevet indsat togbusser på strækningen, som kører hvert 10.
minut, skriver selskabet på Twitter.
Opdateret med video.
FacebookTwitterKopier linkEmner:Twitter|København|Metroselskabet|Frederiksberg|Togtrafik




https://www.dr.dk/sporten/fodbold/superliga/minut-minut-soenderjyske-og-ac-horsens-deler-i-sloej-nullert






https://www.dr.dk/nyheder/regionale/hovedstadsomraadet/lise-er-skoleven-flere-skoler-faar-hjaelp-fra-frivillige

KøbenhavnLise er 'skoleven': Flere skoler får hjælp fra frivillige De frivillige er der som en ekstra hånd, men fungerer ikke som undervisere.
Elever i 2.
b Benjamin Asskov Christiansen og Mikkel Fog Hansen med deres skoleven Lise Hogstad.
Af Stine Schmidt Jørgensen13.
sep.
2019 kl.
14.
47Bemærk: artiklen er mere end 30 dage gammelLæs opDet er ikke kun pædagoger og lærere, som hjælper de yngste folkeskoleelever til en god skoledag.
Gennem projektet Skolens Venner hjælper frivillige, såkaldte Skolevenner, nemlig børnene med at trives i skolen.
En af dem er Lise Hogstad.
Hun er pensionist og bruger fire timer om ugen i 2.
b på Tjørnegårdskolen i Roskilde som skoleven.
De sidste fire år, har hun været med i dansktimerne, som Carina Due Zachariassen står i spidsen for.
Hvor er der skolevenner?
Lige nu har foreningen Skolens Venner frivillige skolevenner på skoler iGentofteGribskovHjørringHørsholmRoskildeSilkeborgMens Carina Due Zachariassen underviser 2.
b, sidder Lise Hogstad ofte i et rum bagerst i klassen og øver læsning med eleverne på tomandshånd.
Og over bogstaverne på siderne falder snakken ofte på alt muligt andet.
Ifølge Lise Hogstad er netop det at være nærværende hendes vigtigste rolle i klassen.
- Jeg tror, at børnene får det ud af det, at man bliver set, og man bliver hørt.
Der er nogen, der har tid til dem.
Det er svært for en lærer, der har 20-25 børn i en klasse at høre og se dem alle sammen hver dag, fortæller hun.
Trivsel i skolen er derfor vigtig.
For jo flere problemer eleverne har ved skolestart, jo større risiko er der for, at de hverken er i job eller under uddannelse som 22-årige.
Det viser en undersøgelse fra VIVE, Det Nationale Forsknings- og Analysecenter for Velfærd udgivet i august 2019.
Her kan skolevenner gøre en forskel, fortæller Sigrid Larsen, der er projektkoordinator for Skolens Venner:- De frivillige skolevenner kan give læreren bedre mulighed for at støtte de børn, der har brug for det, mens skolevennen kan være en hånd på skulderen, siger hun.
I dag får cirka 2000 børn glæde af at have en skoleven.
Mener ikke de tager nogens pladsLige nu har foreningen skolevenner på folkeskoler i Gentofte, Gribskov, Hørsholm, Hjørring, Silkeborg og Roskilde.
Og flere kommuner i hovedstadsområdet er lige nu ved at få en skoleven tilkoblet.
I Roskilde Kommune, hvor Lise Hogstad er skoleven, er der lige nu 42 skolevenner i klasseværelser på otte folkeskoler.
Jette Henning, formanden for Børne- og Skoleudvalget i Roskilde, mener ikke at skolevennerne tager et job, som burde udføres af lærere eller pædagoger.
- Det er et supplement.
Et bidrag, hvor vi åbner skolen op mod lokalsamfundet og bringer det ind i skolen.
Det synes jeg kun er positivt, siger hun.
Selvom skolevennerne er et supplement, der ikke har de samme kompetencer som lærerne, er det vigtigt med ekstra hænder i folkeskolen, mener Jeanette Sjøberg, der er formand for Undervisningsudvalget i Danmarks Lærerforening.
- Det er vigtigt, for der er brug for flere ansatte derude.
Der er brug for mange flere lærere.
Vi er desværre i en alvorlig situation for tiden, hvor det er svært at rekruttere lærere, siger hun.
Foreningen har netop modtaget 1,2 millioner kroner fra Egmont Fonden, og den skal gøre det muligt at give endnu flere folkeskoler skolevenner.
FacebookTwitterKopier linkEmner:Folkeskolen (Danmark)|Uddannelse|Roskilde|Folkeskole|Danmarks Lærerforening




https://www.dr.dk/sporten/badminton/kulturminister-efter-fyring-af-badmintontraener-jeg-synes-der-er-blevet-pustet-i

Spiseforstyrrelser i elitesportSe temaBadmintonKulturminister efter fyring af badmintontræner: 'Jeg synes, at der er blevet pustet i fløjten'Kulturminister Joy Mogensen (S) vil indkalde DIF og Team Danmark til et møde på baggrund af sag i Badminton Danmark.
Kultur- og kirkeminister Joy Mogensen vil indkalde Danmarks Idræts Forbund og Team Danmark til et møde på baggrund af en sag i Badminton Danmark.
Af Michael Sten Jensen13.
sep.
2019 kl.
15.
35Bemærk: artiklen er mere end 30 dage gammelLæs opTidligere assistenttræner for det danske badmintonlandshold, Kim Nielsen, blev torsdag fyret af Badminton Danmark efter en intern sag, hvor forbundet tog konsekvensen af flere henvendelser fra spillere omhandlende Kim Nielsens adfærd.
Blandt andet skulle Kim Nielsens tone på træningsbanen være for hård for mange.
Sagen har nu fanget kulturminister Joy Mogensens opmærksomhed.
Kulturministeren understreger, at hun ikke har nogen viden om den konkrete sag, men med baggrund i de historier, hvor anonyme kilder hos flere medier har givet eksempler på upassende opførsel fra Kim Nielsen, vil ministeren nu indkalde Danmarks Idræts Forbund (DIF) samt Team Danmark til et møde.
- Jeg vil tage initiativ til et møde med organisationerne igen, så vi er helt sikre på, hvor udbredt det er, og hvordan vi reagerer, siger kulturminister Joy Mogensen (S).
- Jo mere, der er på spil, jo mere fintfølende skal man være over for hinandens grænser.
Det er ikke nogen undskyldning, at man befinder sig i pressede situationer - det giver ikke lov til at gå længere ind over folks grænser.
Jeg synes faktisk, at det er omvendt.
Kim Nielsen, til venstre, blev torsdag fyret af Badminton Danmark.
Vil undgå drypvise sagerDet er især sagen om Dansk Svømmeunions træningsmetoder fra 2003 til 2012, som får kulturministeren til at drage paralleller til den nuværende sag i Badminton Danmark.
DR-dokumentaren ”Svømmestjerner – Under overfladen” viste, hvordan højt profilerede landstrænere over to årtier nedgjorde nogle af Danmarks allerstørste svømmestjerner med nedladende kommentarer og offentlige vejninger.
En kultur, der fik alvorlige konsekvenser og spredte sig helt ned i ungdomsrækkerne.
På baggrund af afsløringerne om forholdene i svømmeunionen foretager Kammeradvokaten en uvildig undersøgelse, som forventes afsluttet i november.
Læs også:Kammeradvokaten skal stå for uvildig undersøgelse i svømmesagDen undersøgelse blev dog i sin tid også bredt ud til at omfatte den generelle kultur og trivsel i de danske elitetræningsmiljøer.
For kulturministeren handler det om at være på forkant, hvis der skulle komme flere sager op til overfladen.
Derfor oprettede DIF også en whistleblower-ordning i foråret, der skulle hjælpe atleter til at dele deres historier.
- Jeg synes, at der er blevet pustet i fløjten, og jeg føler også mit ansvar for, at der bliver fulgt op på det.
- Vi har sagt, både fra DIF, Team Danmark og Folketingets side, at vi gerne vil være ambitiøse, når det handler om at udvikle talenter, men det skal også være på en ansvarlig måde.
Hvis de her sager skal komme dryppende, så vil det lægge en mærkelig skygge, og jeg vil gerne leve op til mit ansvar i forhold til at få klarlagt kulturen og miljøet i elitemiljøerne.
- Vi skal kunne stå inde for, at det er der styr på, og det får vi fulgt op på, så alle de mange mennesker, der gør et godt arbejde hver eneste dag, ikke skal leve med mistanken, siger kulturminister Joy Mogensen.
FacebookTwitterKopier linkEmner:Joy Mogensen (politiker)|Socialdemokraterne|Team Danmark|Svømmesport|Badminton




https://www.dr.dk/nyheder/regionale/nordjylland/martins-dieselbil-er-en-maaned-gammel-til-de-store-byer-jeg-synes-jo

NordjyllandMartins dieselbil er én måned for gammel til de store byer: 'Jeg synes jo ikke, den er gammel og skrotfærdig'Flere borgmestre vil forbyde ældre dieselbiler i byen.
Af Klaus Videbæk og Katja Schlaikier13.
sep.
2019 kl.
14.
50Bemærk: artiklen er mere end 30 dage gammelLæs opDet er kun et år siden, at Martin Kristensen købte sin dieselbil.
Den bruger han til at komme frem og tilbage mellem lejligheden i Aalborg og jobbet i Støvring, hvor han arbejder som revisor.
Men står det til fire borgmestre, skal Martin Kristensen finde en anden måde at pendle på.
Det foreslår borgmestreneDieselbiler indregistreret før 1.
januar 2012 skal forbydes i byernes miljøzoner fra 2022.
I 2025 skal der kun tillades biler indregistreret efter 1.
september 2016.
Borgmestrene understreger, at de er åbne for andre modeller, blot man får fjernet gamle dieselbiler fra byerne.
Borgmestrene fra København, Aarhus, Odense og Aalborg vil fra år 2022 forbyde kørsel med dieselbiler indregistreret før 1.
januar 2012 i byernes miljøzoner.
Martins bil blev indregistreret i december 2011.
- Det vil jeg da være træt af, siger han.
- Jeg synes jo ikke, det er en gammel skrotfærdig bil, jeg kører rundt i.
Skulle gerne køre længereForbuddet skal dæmme op for udledningen af partikler fra bilerne.
Årligt er luftforurening årsag til omkring 4.
000 tidlige dødsfald, viser en rapport om luftkvalitet og helbredseffekter i 2018 lavet af forskere på Aarhus Universitet.
Ifølge tal fra Danmarks Statistik vil forslaget komme til at omfatte omkring 380.
000 biler.
Den her bil er fra før 2012, men den opfylder samme krav som nogle af bilerne efter og har partikelfilter, understreger han.
Martin Eriksen, pendler fra AalborgMartin Kristensen forstår godt, at man vil gøre noget for at gøre det sundere at bo og færdes i de store danske byer, men han tvivler på, at det vil gøre en stor forskel at hive hans egen bil af vejene.
- Den her bil er fra før 2012, men den opfylder samme krav som nogle af bilerne efter og har partikelfilter, understreger han.
Når han i det hele taget har valgt en dieselbil, er det fordi den passer godt til motorvejskørsel.
Han vil være ked af at skille sig af med den igen med de omkostninger, det indebærer.
- Den skulle i hvert fald gerne køre i tre år, siger han.
Stadig forholdsvis nySeniorforsker Steen Solvang Jensen fra Institut for Miljøvidenskab på Aarhus Universitet mener ikke, at borgmestrenes udspil er specielt ambitiøst.
Hvis man endelig skal gøre noget, så Martin Kristensen da også gerne, at lovgivningen kom til at dække hele EU, og ikke blot nogle få byer i Danmark, og hvor man ellers laver lignende regler.
- Jeg synes, der skal være ens regler alle steder, siger Martin Kristensen.
Hvis forslaget bliver en realitet, må han enten flytte, droppe jobbet eller skifte bilen ud.
Det vil være en skam, mener han.
- Den er jo stadig forholdsvis ny, siger Martin Kristensen.
Borgmestrene understreger i deres udspil, at de er åbne for andre løsninger, blot man får fjernet de gamle dieselbiler fra byerne.
FacebookTwitterKopier linkEmner:Aalborg|Aarhus Universitet|Biler|København|Luftforurening




https://www.dr.dk/nyheder/vejret/soendagskoldfront-koldere-vejr-med-blaest-og-byger-paa-vej

VejretSøndagskoldfront: Koldere vejr med blæst og byger på vejVejret skifter i weekenden fra fugtigt og lunt til blæsende og køligt.
Mere blæst på vej Af Søren Vallentin Jacobsen13.
sep.
2019 kl.
14.
12Bemærk: artiklen er mere end 30 dage gammelLæs opNu er det tid til at åbne skabet og finde trøjerne frem.
Du skal nemlig bruge dem under vindjakken i den kommende uge, for allerede fra søndag eftermiddag falder temperaturen mærkbart.
Det øsregner i Nord- og Midtjylland søndag morgen  DR)Lørdag er det dog nogenlunde milde vinde, der forventes at stryge henover cyklende kinder og fingre.
Det vil blive mellem 15-18 grader med plads til lidt solskin de fleste steder, og kun i Nordjylland forventes der enkelte regnbyger.
Søndag siler regnen ned i hele Nord- og Midtjylland fra morgenstunden, mens det endnu er tørt mod syd med morgensol og blæst.
Sådan er vejret i septemberRekorder:Højeste temp.
: 32,3 °C ( 3.
sept.
1906 i Randers)Laveste temp.
: -5,6 °C (25.
sept.
1886 i Aalborg)Vådeste: 162 mm i 1994Tørreste: 18mm i 1933Solrigeste: 201 timer i 2002 & 2016Solfattigste: 74 timer i 1998Klimatal september (1981-2010)Middeltemperatur: 13,1 °CGennemsnit maks.
: 16,7 °CGennemsnit min.
: 9,6 °COver middag ligger koldfronten over Syd- og Østdanmark, men i svækket form, og derfor kun med forbigående let regn.
Fra vest klarer det op med lidt sol.
Søndag er vinden tiltaget, ved kysterne helt op til kuling, og blæsten er vedholdende hele søndagen.
Den meget mærkbare blæst er medvirkende til, at vejret vil føles køligere.
Koldere i den kommende ugeDet generelle temperaturniveau i Danmark har den seneste tid ligget mellem 16 og 20 grader som højeste dagstemperatur, men nu bliver det koldere.
I den kommende uge falder temperaturen til mellem 10-15 grader i dagtimerne, og enkelte nætter i slutningen af ugen rasler nattemperaturen ned mellem 2 og 5 grader.
FacebookTwitterKopier linkEmner:Vejret|Jylland




https://www.dr.dk/nyheder/indland/nye-metrostationer-udsat-haervaerk

IndlandNye metrostationer udsat for hærværkMetro-hærværk betyder, at der er sat ekstra vagter ind på stationerne.
Trods hærværk åbner Cityringen dog som planlagt den 29.
september.
Af Nynne Hein Møller13.
sep.
2019 kl.
13.
20 | opdateret 13.
sep.
2019 kl.
15.
37Bemærk: artiklen er mere end 30 dage gammelLæs opDe 17 nye metrostationer i København, som åbner om få uger, har været udsat for hærværk.
Hærværket har ramt de såkaldte tekniske hjælpesystemer, hvilket blandt andet har berørt rulletrapper og elevatorer.
Det oplyser Metroselskabet til DR Nyheder.
Hærværket er gået ud over blandt andet kabler og sikringer.
Og kun personer med særlig tilladelse kan komme ind på de nye metrostationer, oplyser Metroselskabet.
Cityringen åbner dog som planlagt den 29.
september, men som konsekvens af hærværket, vil passagerer kunne se en ekstra vagt på hver station.
Vagterne skal sikre, at sikkerheden er i orden, og at de tekniske hjælpesystemer virker, som de skal.
Giver en ekstra udfordringMetroselskabet opdagede i sidste måned hærværket, som blandt andet har krævet fornyede test af de berørte systemer, hvilket forsinkede det øvrige arbejde med at færdiggøre Cityringen.
- Afslutningen af et så stort projekt som Cityringen er altid en stor udfordring.
Med konstateringen af skaderne fik vi en ekstra udfordring, siger direktør i Metroselskabet, Anne-Grethe Foss i en pressemeddelelse.
Hun tilføjer, at man nu er tæt på at have indhentet den tabte tid, så Cityringen kan åbne som planlagt.
Metroselskabet oplyser til DR, at hærværket er meldt til politiet, som bekræfter, at man har modtaget en anmeldelse.
- Vi vurderer foreløbigt, at der ikke umiddelbart er brugbare spor, hverken i form af mistænkte eller andre oplysninger fra anmelderen, der kan identificere mulige gerningsmænd.
Vi vil selvfølgelig gerne have oplysninger fra borgere, der måtte have oplysninger, der kan bidrage til opklaringen af sagen, skriver Københavns Politi i en mail til DR Nyheder.
FacebookTwitterKopier linkEmner:Metroselskabet|København|Jernbaneanlæg|Hærværk|Københavns Politi




https://www.dr.dk/sporten/tennis/bliv-klar-til-davis-cup-unge-kometer-og-en-garvet-rotte-kaemper-danmark

TennisBliv klar til Davis Cup: Unge kometer og en garvet rotte kæmper for Danmark Danmark møder i dag og i morgen Tyrkiet i Davis Cup i Tennis.
DRTV sender alle kampe.
Danmark tager imod Tyrkiet ved Davis Cup i weekenden i Aarhus.
Af Per Colstrup VInkel og Grafik: Jens Albæk Aarup13.
sep.
2019 kl.
13.
00Bemærk: artiklen er mere end 30 dage gammelLæs opDanmark har fordel af hjemmebane i Vejlby/Risskov hallen i Aarhus, når Tyrkiet i dag og i morgen er modstanderen i Davis Cup.
De to lande har mødt hinanden en gang tidligere.
Det var tilbage i år 2000, hvor Danmark med Kristian Pless og Frederik Fetterlein i spidsen vandt 3-2 i Tyrkiet.
(Foto: Topfoto.
co.
uk_TOPFOTO_Ritzau Scanpix )Davis Cup er en af de ældste årlige sportsbegivenheder, hvor lande dyster mod hinanden.
Det hele startede som en årlig dyst mellem Storbritannien og USA i år 1900.
I 2018 deltog 163 lande i Davis Cup.
USA er til dato den nation, der har vundet Davis Cup flest gange.
32 gange har amerikanerne vundet trofæet.
Den seneste vinder af Davis Cup er Kroatien.
Danmark og Tyrkiet er placeret i den tredjebedste række, den Euro/Afrikanske Zone 2.
Grundet strukturændringer er der i 2019 hverken op- eller nedrykning på spil for hverken Danmark og Tyrkiet.
Vinderen af opgøret kan se frem til kampe om oprykning i 2020 - taberen skal kæmpe om at undgå nedrykning i næste års udgave af Davis Cup.
Danmark var senest i 1996 repræsenteret i den bedste kategori, World Group.
Her var holdets nuværende kaptajn, Kenneth Carlsen, med til at rykke ud, da man på udebane blev besejret af Spanien.
Spaniens hold bestod blandt andre af de to tidligere Grand Slam-mestre Albert Colsta og Carlos Moya.
Sidstnævnte er i dag nok mest kendt for at træne landsmanden Rafael Nada.
1 / 51 / 52 / 53 / 54 / 55 / 5Et hold består i Davis Cup af op til fem spillere og en kaptajn.
Det er kaptajn Kenneth Carlsen, der i samarbejde med sportschef Jens Anker Andersen har udtaget det danske hold.
Et hold der består af en god blanding af erfarne kræfter og unge stortalenter.
Danmark må til kampen undvære landets højest rangerende spiller, Mikael Torpegaard.
Han har valgt at prioritere jagten på top-100, derfor spiller han i stedet en ATP-challenger i USA.
Spillerne opnår ikke point til verdensranglisten ved at spille Davis Cup.
Her er ikke andet på spil end æren og at spille for sit land.
Der skal spilles fem kampe i opgøret mellem Danmark og Tyrkiet.
Tre er altså det magiske tal, det antal sejre der skal til for at vinde opgøret samlet.
I dag spilles der to singler, i morgen en double og to singler.
Er det hele afgjort efter de første tre kampe, så aftaler nationerne indbyrdes, om de resterende to kampe skal spilles.
Danmark har fordel af hjemmebane, fordi Tyrkiet sidst havde hjemmebane, da de to hold mødtes.
Hjemmebanen betyder også, at den såkaldte "Partisan Crowd Rule" kan ramme Danmark.
Hjemmeholdet kan, hvis publikum opfører sig usportsligt, blive straffet undervejs i kampen.
Den regel er skabt, da der er mange eksempler på publikum, der lever sig lidt for meget ind i kampene i Davis Cup-historien.
Du kan se alle kampene mellem Danmark og Tyrkiet på DRTV.
I dag fra klokken 16.
00 og igen i morgen fra klokken 12.
00.
FacebookTwitterKopier linkEmner:Frederik Fetterlein (tennisspiller)|Tyrkiet|Tennis|USA|Aarhus




https://www.dr.dk/nyheder/kultur/boeger/klar-sejr-til-en-klassiker-du-garanteret-kender-her-er-danskernes

Med andres ordSe temaBøgerKlar sejr til en klassiker, du garanteret kender: Her er danskernes yndlingscitatAstrid Lindgren-citat fik over halvdelen af stemmerne, da knap 30.
000 stemte om danskernes yndlingscitat.
Astrid Lindgren står bag børnebogen 'Brødrene Løvehjerte'.
Danskernes yndlingscitat stammer fra den bog.
(© Scanpix og DR/Illustration: Oliver Seppo)Af Silas Bay Nielsen13.
sep.
2019 kl.
12.
00Bemærk: artiklen er mere end 30 dage gammelLæs op- Nogle gange må man gøre ting, også selv om det er farligt.
Ellers er man ikke et menneske, men bare en lille lort!
Sådan lyder det bogcitat, som er blevet kåret som danskernes yndlingscitat.
Hvis man ikke husker citatet fra aftenlæsningen under lampen på børneværelset, så stammer det fra svenske Astrid Lindgrens bog 'Brødrene Løvehjerte', der udkom i 1973.
Danskernes yndlingscitatDanmarks Biblioteker og DR har i løbet af det seneste stykke tid bedt danskerne om at indsende deres yndlingscitater.
En jury bestående af forfatter Hella Joof, DR-vært Lotte Friis og Danmarks Biblioteksforenings direktør, Michel Steen-Hansen, har udvalgt de ni bedste.
Derefter har knap 30.
000 stemt på deres yndlingscitat, og 63 procent af stemmerne gik til citatet fra 'Brødrene Løvehjerte'.
Danskernes yndlingsord er en del af DR's bogtema 'Med andres ord'.
Du kan læse flere artikler fra temaet her.
Citatet, der var ét af de ni juryudvalgte citater, fik hele 63 procent af de i alt 28.
623 stemmer.
Det er okay at turdeDen overbevisende sejr kommer ikke bag på Michel Steen-Hansen, der er direktør i Danmarks Biblioteksforening.
Han har sammen med skuespiller og forfatter Hella Joof og DR-vært Lotte Friis udvalgt de ni citater, som var med i afstemningen.
- Selvom citatet er svensk, så rammer det den danske folkesjæl meget godt.
Det beskriver, at man nogle gange må handle og springe ud på dybt vand.
Og så stammer det fra en børnebog, så det måske ikke er helt så farligt at tage springet.
Det er i det hele taget meget nordisk og handler om, at det er okay at turde, siger Michel Steen-Hansen.
(© Oliver Seppo)Desuden fortæller han, at bibliotekerne sidste år bad danskerne om at finde årets yndlingsord, hvor valget faldt på ordet 'pyt'.
Han mener, at 'pyt' og Astrid Lindgren-citatet har det til fælles, at de begge viser, at vi nogle gange må tage chancer, men også er klar over, at chancer er forbundet med en risiko.
Svenske Astrid Lindgren beskrives som en af 1900-tallets store fornyere af børnelitteraturen.
Hun står også bag figurer som Pippi Langstrømpe og Emil fra Lønneberg.
Astrid Lindgren døde i 2002.
(© Scanpix)De andre citater, som danskerne indstillede til deres yndlingscitat, har været meget eksistentialistiske og handlet om det at være menneske.
Men mange af dem stammer også fra børnelitteraturen, siger han.
- Det viser, hvor vigtigt det er, at vi holder fast i børnelitteraturen og fortsætter med at læse den op for børn.
For det er på den måde, vi fortsætter med at huske den.
Du kan se alle ni juryudvalgte citater og deres stemmeandel her:•63 procent: Nogle gange må man gøre ting, også selv om det er farligt.
Ellers er man ikke et menneske, men bare en lille lort!
('Brødrene Løvehjerte', Astrid Lindgren)•9 procent: Der er altid noget, man er god til, man skal bare finde ud af, hvad det er.
('Gummi Tarzan', Ole Lund Kirkegård)•6 procent: Den enkelte har aldrig med et andet menneske at gøre, uden at han holder noget af dets liv i sin hånd.
(Den etiske fordring, K.
E.
Løgstrup)•6 procent: Ukrudt er også blomster, når man først lærer dem at kende.
('Peter Plys', A.
A.
Milne)•5 procent: Nogle gange tænker jeg, at jorden er paradiset.
Vi mennesker har bare ikke opdaget det.
('Rejsebeskrivelser', Troels Kløvedal)•5 procent: Jeg holder af hverdagen.
Mest af alt holder jeg af hverdagen.
('Digt', Dan Turell)•2 procent: Man skal ikke plage andre eller sætte livet til, og for øvrigt kan man gøre, hvad man vil ('Folk og røvere i Kardemomme By', Thorbjørn Egner)•1 procent: Mens han læste, forelskede jeg mig på samme måde, som man falder i søvn – først langsomt og så fuldstændigt.
('En flænge i himlen', John Green)•1 procent: På erindringen skal man kalde med hviskende stemme.
('Løgneren', Martin A.
Hansen)FacebookTwitterKopier linkEmner:Astrid Lindgren (forfatter)|Hella Joof (skuespiller)|Troels Kløvedal (forfatter)|Litteratur|Danmarks Biblioteksforening




https://www.dr.dk/nyheder/kultur/gaming/danskere-i-stort-gaming-eventyr-faar-millioner-fra-hele-verden-til-bekaempe

GamingDanskere i stort gaming-eventyr: Får millioner fra hele verden til at bekæmpe ensomhedDet er for svært at finde tilbud til ensomme, mener spildirektør.
Så nu tager han sagen i egen hånd.
Der er endnu ingen rigtige billeder fra det kommende spil.
Men ved investeringsmøder har Beta Dwarf blandt andet fremvist dette konceptuelle billede.
(© Beta Dwarf)Af Christian Mejdahl13.
sep.
2019 kl.
11.
02Bemærk: artiklen er mere end 30 dage gammelLæs opPsykologi, 44 millioner kroner og en postapokalyptisk fremtid.
Det er ingredienserne i historien om de danske spiludviklere Beta Dwarfs nye gaming-satsning.
Projektet går under arbejdstitlen 'Project Haven' og er et spil, der skal være med til at bekæmpe ensomhed.
Og den idé har altså kastet investeringer på i alt 44 millioner kroner af sig fra udenlandske investorer i Shanghai, Los Angeles, London og New York.
Steffen Kabbelgaard er direktør i Beta Dwarf, der står bag spillet, og han forklarer, at missionen med 'Project Haven' er at gøre folk mindre ensomme ved at skabe langvarige venskaber.
Det kan nemlig være svært at bryde ensomheden, hvis man ikke ved, hvor man skal søge hen, mener han.
- Jeg havde selv en tæt relation til en person, som følte sig ensom, og det gik op for mig, hvor svært det er at finde relevante tilbud, hvis du bor uden for København, siger Steffen Kabbelgaard.
Han håber, 'Project Haven' kan lave om på dét og gøre det nemmere for folk at finde et sted, hvor de trygt kan udvikle relationer til deres medspillere.
- For yngre generationer kan det være en lidt lettere måde at møde nye mennesker på i stedet for at skulle komme alene ned i en badmintonhal, hvor det kan være lidt angstprovokerende, at der står 20 andre.
Selvom billedet her ikke er fra det endelige spil, så bliver universet i 'Project Haven' noget i stil med Beta Dwarfs andet fantasifulde spil 'Minon Masters'.
(© Beta Dwarf)Ventetid bruges til at snakkeSelve spillet kommer til at minde om andre såkaldte MOBA-spil (Multiplayer Online Battle Arena), som for eksempel det populære 'League of Legends'.
Steffen Kabbelgaard forklarer, at det bliver en form for strategispil i realtid, og at det kommer til at foregå i et postapokalyptisk fantasy-univers, hvor der udspiller sig en krig, man som spiller er en del af.
Men hvordan sørger spillet så for, at folk bliver venner?
Ifølge Steffen Kabbelgaard har man taget udgangspunkt i evolutionærpsykologen Robin Dunbars forskning og sørger for at facilitere spirende venskaber gennem en venskabsalgoritme.
- Ud fra en række parametre sørger vi for at skabe teams på to-tre personer, når de skal på en mission.
Og nogle af de missioner vil være en slags korte 'venterum', hvor man skal være på dupperne og holde øje med ulve og fjender, men hvor der ellers ikke er så meget andet at lave end at snakke sammen, siger Steffen Kabbelgaard og fortsætter:- Det er egentlig inspireret af virkeligheden.
Hvis man forestiller sig to soldater, der holder vagt, så kan de ikke rigtigt foretage sig andet end at tale sammen.
Og det har vist sig at være super effektivt i forhold til at skabe de bedste intimsamtaler mellem folk.
Forløberen til 'Project Haven' er Beta Dwarfs nuværende spil-succes 'Minion Masters', som udkom i 2016 og ligeledes er et 'real time'-strategispil.
(© Beta Dwarf)Ekspert: Gaming er ikke asocialtPå IT-Universitetet i København bakker spilforsker og psykolog Rune K.
L.
Nielsen op om, at computerspil kan være med til at afhjælpe ensomhed.
For selvom der ifølge ham er mange, der har en anden opfattelse, så er gaming faktisk en langt mere social aktivitet, end skeptikerne tror, mener han.
- Rigtig mange mennesker er bekymrede for, om deres børn eller pårørende bliver isolerede af at spille meget, siger han og fortsætter:- Men hvis du spørger dem, der rent faktisk spiller, så har de en oplevelse af, at det er en social aktivitet for dem.
Rune K.
L.
Nielsen er spilforsker og psykolog ved IT-Universitetet i København.
(© IT-Universitetet)Rune K.
L.
Nielsen understreger også, at de virtuelle venskaber ikke bliver mindre ægte af at være udformet i et spil i stedet for i en badmintonhal.
- Det er bare en anderledes måde at være social på.
Der er faktisk studier, der tyder på, at onlinevenskaber udvikler sig meget hurtigere, og at man er tilbøjelig til at snakke mere om intime ting, siger han.
Derudover mener Rune K.
L.
Nielsen også, at onlinefællesskaber kan være særligt gavnlige for ensomme, der på den ene eller anden måde stikker uden for normen.
- Der er den åbenlyse fordel, at man ikke skal ud af døren og dermed ikke bekymre sig om sit udseende og dømmes på, hvordan man ser ud.
Det kan også være, at man i den virkelige verden har en talefejl, som gør, at folk plejer at afskrive en.
Spillet bliver gratisMen én ting er gode intentioner om at kunne bekæmpe ensomhed.
Noget andet er økonomien i projektet.
For investorerne skal naturligvis have deres 44 millioner kroner igen.
Steffen Kabbelgaard håber derfor også, at spillet når ud til en bred gruppe, så projektet kan give overskud.
- Spillet er gratis, så vi vil gerne have, at det når ud til mange millioner mennesker.
På den måde vil det være som traditionelle free to play-spil, siger han uden at blive konkret i forhold til, hvordan pengene skal tjenes:- Det er ikke noget, vi er parate til at snakke i detaljer om, men det bliver muligvis fokuseret i retning af, at man kan købe genstande i spillet til sine helte.
Hans succeskriterie er dog først og fremmest, at spillet opnår det, der er hele meningen med projektet:- Vi håber virkelig, at brugerne skriver anmeldelser, hvor de fortæller, at de har fået rigtige venner, så vi kan se, at spillet har opnået det, vi har sat os for.
Beta Dwarfs 'Project Haven' forventes at få sin endelige titel, når det er færdigt om to til fire år.
Læs også:Først da Mats var død, forstod forældrene værdien af hans gamingSteffen Kabbelgaard (til højre) sammen med medstifteren af Beta Dwarf Kenneth Harder.
(© Beta Dwarf)FacebookTwitterKopier linkEmner:IT-Universitetet|Sundhed og velvære|København|Kommunernes Landsforening|Computerspil




https://www.dr.dk/musik/sangerinde-tager-fusen-paa-lytterne-stopper-pludseligt-nyt-nummer-i-penge-protest

MusikSangerinde tager fusen på lytterne: Stopper pludseligt nyt nummer i penge-protestCanadiske Esthero har set sig sur på Spotify, fordi hun mener, streamingtjenesten ikke betaler musikere nok.
40-årige Esthero startede sin karriere i 1997 og har gennem årene arbejdet sammen med prominente kunstnere som Outkast og Kanye West.
Af Christian Ellegaard13.
sep.
2019 kl.
15.
04Bemærk: artiklen er mere end 30 dage gammelLæs opDe musikfans, der for nyligt valgte at klikke sig ind på Spotify og lytte til den seneste single fra den canadiske sangerinde Esthero, har nok fået sig noget af en overraskelse.
Midt i nummeret 'Gimme Some Time' sker der nemlig noget uventet.
Musikken stopper pludseligt efter halvandet minut, og i stedet for at synge starter sangerinden en enetale, hvor hun beklager sig over, at Spotify ikke betaler hende nok, når folk lytter til hendes musik.
Det er virkelig svært at tjene penge som en selvstændig kunstner.
Esthero, sangerinde- Det er virkelig svært at tjene penge som en selvstændig kunstner, og Spotify og andre streamingtjenester betaler kun omkring 0,003 til 0,008 dollar (omkring to til fem danske ører) per afspilning, og det ikke en indtjening, man kan leve af, siger Esthero på nummeret og opfordrer samtidig lytterne til at gå ind på hendes hjemmeside og købe den fulde version af sangen.
Den alternative udgave af 'Gimme Some Time' er blandt andet også at finde på Tidal og Apple Music.
Hør Esthero afbryde 'Gimme Some Time' omkring halvandet minut inde i nummeret her:Esthero - Gimme Some TimeSkuffet efter streaminghitDen canadiske sangerinde, der bærer det borgerlige navn Jenny-Bea Englishman, har længe været træt af de store streamingtjenester.
Det hele startede, da hendes sang 'Black Mermaid' sidste år blev brugt i Netflix filmen 'Nappily Ever After'.
Takket være filmen blev nummeret hurtigt Estheros mest afspillede sang på Spotify, hvor den i skrivende stund er blevet afspillet mere end 1,4 millioner gange.
Så meget – eller lidt - har Esthero tjent på sangenSiden 'Gimme Some Time' udkom den 21.
august er i den skrivende stund blevet afspillet omkring 4.
468 gange på Spotify.
Det svarer, ifølge Estheros beregninger, til en indtægt på omkring 90 til 350 danske kroner.
Havde Spotify-lytterne i stedet købt 'Gimme Some Time' - som dog kun kan købes ved at forudbestille Estheros kommende vinylsingle, der bærer et prismærke på omkring 100 kroner – havde indtægten i stedet landet i omegnen af 440.
000 kroner.
Men ifølge Esthero indtjente sangen mindre end 5.
000 dollar svarende til omkring 30.
000 danske kroner, og da hun regnede på, hvad hun kunne have tjent, hvis lytterne i stedet havde købt og downloadet hendes sang, blev hun vred.
Hun fortæller til BBC, at hun i første omgang overvejede at trække sin musik fra streamingplatformen, men i stedet valgte at redigere sin seneste single, så den fungerede som en 'trailer' for den fulde udgave, der altså ikke er tilgængelig på diverse streamingtjenester.
- Jeg tænkte, at jeg skulle have mig et lille 'V for Vendetta'-øjeblik og fortælle folk, hvad der egentlig foregår, siger sangerinden.
Spotify har over for BBC afvist at kommentere på sagen.
Har fået kritik flere gange førSiden sin debut i 2008 har Spotify, ligesom mange andre musiktjenester, fået kritik for størrelsen af den sum penge, man betaler musikere, hver gang deres sange bliver afspillet af tjenestens brugere.
I 2014 valgte den amerikanske popgigant Taylor Swift i protest at trække hele sit samlede musikkatalog fra musiktjenesten.
- Jeg er ikke villig til at tilbyde mit livsværk til et eksperiment, som, jeg føler, ikke kompenserer sangskriverne, producerne, kunstnerne og skaberne af musikken på en fair måde, lød det dengang fra Swift, hvis musik først igen var at finde i Spotifys musikkartotek to og et halvt år senere.
Taylor Swift er lige nu aktuel med pladen 'Lover', som det ér muligt at høre på Spotify.
Kunstnere som Beck og forsangeren i gruppen Radiohead, Thom Yorke, har blandt andre også rettet kritik mod streamingtjenesten.
Det er svært at finde et eksakt tal på, hvor meget lønsedlen lyder på, når man som musiker får spillet sin musik på Spotify.
Men flere udenlandske medier peger på, at beløbet ligger på omkring 0,0038 til 0,0084 dollar.
Det svarer til cirka fem ører per afspilning og ligger altså på samme niveau som Estheros påstand.
Dansk musiker har 'aldrigt tjent penge på streaming'Herhjemme går musikerne heller ikke grinende mod banken, når lønsedlen fra Spotify og andre musikstjenester dumper ind af døren.
Det fortalte den danske sanger og musiker Rasmus Walter sidste år til dr.
dk.
- Jeg tror faktisk, vi skal helt ned på omkring 15 procent, sagde Rasmus Walter dengang, da dr.
dk ringede for at høre, hvor stor en andel af sangerens indtjening, der stammer fra musikstreaming.
Jeg har altid spillet rigtig mange koncerter, og det er klart dér, min primære indtægtskilde ligger.
Jeg har aldrig tjent mine penge på pladesalg og streaming.
Rasmus Walter, sanger og musikerLæs også:Streamingtjenester stormer fremad: Men så lidt tjener dansk musiker på streamingI stedet må Walter, der tidligere har været forsanger i rockbandet Grand Avenue, hente størstedelen af sin indkomst i koncertsale rundt omkring i landet.
- Jeg har altid spillet rigtig mange koncerter, og det er klart dér, min primære indtægtskilde ligger.
Jeg har aldrig tjent mine penge på pladesalg og streaming.
I foråret offentliggjorde Spotify, at streamingtjenesten nu har 217 millioner månedlige brugere over hele verden, herunder 100 millioner, der lytter gennem et betalt abonnement.
41-årige Rasmus Walter har blandt andet hittet stort med sange som 'Endeløst', 'Verden i stå' og 'Dybt vand'.
FacebookTwitterKopier linkEmner:Rasmus Walter (musiker)|Spotify|Taylor Swift (musiker)|BBC|Økonomi




https://www.dr.dk/nyheder/udland/vestager-goer-dansk-eu-ambassadoer-til-hoejre-haand

UdlandVestager gør dansk EU-ambassadør til højre håndEU-ambassadør Kim Jørgensen bliver Margrethe Vestagers nye kabinetschef.
Margrethe Vestager (R) kommer til at få en del mere at se til i den nye Europa-Kommission.
Nu får hun hjælp fra Kim Jørgensen, der siden 2014 har været Danmarks EU-ambassadør.
Af Per Bang Thomsen - Bruxelles13.
sep.
2019 kl.
12.
23Bemærk: artiklen er mere end 30 dage gammelLæs opDet bliver Danmarks nuværende EU-ambassadør, Kim Jørgensen, som kommer til at stå i spidsen for Margrethe Vestagers nærmeste hold af personlige rådgivere i den kommende Europa-Kommission.
Ifølge Politiken skal den 57-årige diplomat være kabinetschef for den radikale politiker, der fremover bliver både konkurrencekommissær og ledende næstformand med ansvar for den digitale udvikling i EU.
- Det er en kæmpe opgave og udfordring, som jeg glæder mig meget til, siger han til Politiken.
Kim Jørgensen indledte sin diplomatkarriere i Udenrigsministeriet i 1990, og han har blandt andet været ambassadør i Tyrkiet og haft flere topposter i ministeriet.
Hvad er et kabinet?
Et kabinet er en mindre gruppe af personlige rådgivere, der vejleder kommissæren i det daglige arbejde og hjælper til med at udarbejde politikker inden for kommissærens ansvarsområder.
Kabinetssystemet er inspireret af fransk forvaltningstradition, idet kommissæren selv udvælger sit kabinet.
I den danske forvaltningstradition udskiftes embedsstaben som regel ikke, når en ny politisk ledelse tiltræder.
Kilde: EU-oplysningenSiden 2014 har han været Danmarks EU-ambassadør i Bruxelles, og her har han blandt hjulpet og vejledt de danske statsministre under EU-topmøder.
Nu skal han så stå i spidsen for det hold af personlige rådgivere, der skal hjælpe Margrethe Vestager i det daglige arbejde og være med til at udarbejde politikkerne.
Den nye Europa-Kommission træder formelt set til den 1.
november i år.
Hele holdet skal dog først godkendes af både Europa-Parlamentet og EU's stats- og regeringschefer.
Høringerne i Europa-Parlamentet begynder i slutningen af september og varer indtil den 8.
oktober.
Det er uvist, hvem der skal overtage posten på Danmarks faste repræsentation i Bruxelles efter Kim Jørgensen.
FacebookTwitterKopier linkEmner:EU|Europa-Parlamentet|Margrethe Vestager (politiker)|Udenrigspolitik|Bruxelles




https://www.dr.dk/nyheder/vejret/se-billederne-vaerste-uvejr-i-100-aar-har-ramt-spanien

VejretSe billederne: Værste uvejr i 100 år har ramt SpanienEt kraftigt uvejr har ramt Spaniens middelhavskyst, og indtil videre har tre personer mistet livet.
Af Sophie Bavnhøj og Kasper Duncan Gram (video)13.
sep.
2019 kl.
13.
56 | opdateret 13.
sep.
2019 kl.
17.
23Bemærk: artiklen er mere end 30 dage gammelLæs opTorsdag ramte et kraftigt uvejr dele af det østlige Spanien.
Gader og veje blev oversvømmet af store mængder vand, og i går blev der meldt om to dødsfald.
I dag er dødstallet steget til tre.
Det skriver NRK.
Specielt regionerne Alicante, Valencia og Murcia er blevet hårdt ramt, hvor der er flodlignende tilstande.
I Murcia faldt 297 millimeter regn i løbet af 24 timer, og flere medier kalder uvejret for 'det værste i 100 år'.
Uvejret bød også på en tornado, som blandt andet ødelagde en idrætshal i kystbyen Denia i Alicante.
Men ifølge den spanske avis El País er Murcia værst ramt, hvor mange har måtte flytte fra deres huse.
Opdateret med video.
En politimand prøver at rydde en vej i Blanca, der er en kommune i Murcia.
1 / 10Indtil videre meldes om tre dødsfald, som konsekvens af uvejret.
2 / 10Uvejret bød også på en tornado, der ramte og ødelagde en sportshal i byen Denia.
3 / 10Vinden var så kraftig, at den væltede lastbiler.
4 / 10Og regnen kom ind i alle afkroge og oversvømmede flere huse.
Her ses en mand prøve at tømme sit hjem for vand i Murcia.
Det var også den region, det gik værst udover.
5 / 10Og manden i Murcia er ikke alene.
Kvinden her bor i Ontinyent, der ligger i Valencia-regionen.
Byen var et af de første steder, uvejret ramte.
Her faldt der næsten 300 millimeter regn på 24 timer.
6 / 10Som her i Ontinyent er flere veje også blevet dækket af de mudderbrune vandmasser.
Enheder fra det spanske militær er dog blevet sendt af sted for at hjælpe.
7 / 10De store vandmængder har fået flere skoler til at lukke.
8 / 10I Murcia er borgerne blevet advaret om at sætte sig ud i bilen og køre på vejene.
Her er det dog tale om uindregistrerede biler, der er blevet ødelagt.
9 / 10Flere personer har været strandet inden i tunneler.
Her ses er redningshold sejle et par af dem ud i byen Pilar de la Horadada.
10 / 10FacebookTwitterKopier linkEmner:Spanien|Vejret|El Pais|NRK




https://www.dr.dk/nyheder/indland/borgmestre-vil-forbyde-dieselbiler-minister-roser-forslaget

IndlandBorgmestre vil forbyde dieselbiler: Minister roser forslagetMiljøminister Lea Wermelin ved dog endnu ikke, hvilken konkret løsning det ender med.
Det er på tide, at regeringen gør noget for at få gamle, osende dieselbiler ud af byerne.
Sådan lyder det i dag i et fælles opråb fra borgmestrene fra København, Aarhus, Odense og Aalborg.
 Af Mathilde Bugge13.
sep.
2019 kl.
13.
46Bemærk: artiklen er mere end 30 dage gammelLæs opDet skal være slut med dieselbiler i de såkaldte miljøzoner i de største danske byer, hvis det står til de fire socialdemokratiske borgmestre i København, Aarhus, Odense og Aalborg.
Og miljøminister Lea Wermelin (S) er klar på at drøfte forslaget.
- Det konkrete forslag vil jeg gerne tale med borgmestrene om.
Vi har allerede inden valget forslået at skærpe miljøzonerne.
Derfor er tommelfingrene opad til, at vi skal bekæmpe luftforurening, siger miljøministeren.
- Så må vi have en konkret snak om, hvordan vi gør det bedst.
Det er nogle rigtig gode forslag, de er kommet med.
Lea Wermelin er tilfreds med, at borgmestrene tager initiativ til renere luft i byerne.
- Jeg er glad for, at vi har borgmestre, der er optaget af, at vi bekæmper luftforureningen.
Vi ved, at tusindvis af danskere dør for tidligt, fordi der er luftforurening, særligt i de største byer, siger Lea Wermelin.
- Vi sagde allerede inden valget, at vi ville skærpe miljøzonerne.
Dialog med kommuner og FolketingetLea Wermelin regner ikke med, at borgmestrenes forslag forbliver varm luft, men hun er dog samtidig ikke overbevist om, at borgmestrenes forslag bliver præcis, som de har fremlagt det i den fælles udmelding.
Hun understreger, at indskærpelsen af miljøzonerne i byerne kun er én måde at forbedre luftkvaliteten på.
- I forhold til at bekæmpe luftforurening er miljøzoner selvfølgelig ikke det eneste, vi kigger på.
Der er også andre elementer, der skal med, og det er det, som jeg er i gang med at se på nu, siger Lea Wermelin.
Luftforurening skal bekæmpes hurtigst muligtEksperter beskylder borgmestrenes forslag for at være uambitiøst, men Lea Wermelin mener ikke selv, at det er en dom, man vil kunne hæfte på regeringens kommende tiltag.
- Vi er i gang, vi har arbejdstøjet på, og vi vil gerne have, at Danmark skal have den grønne førertrøje på, understreger Lea Wermelin.
Så hvis man har en ældre dieselbil, og man bor omkring de fire største byer, så skal man ikke være bekymret?
- Jeg synes ikke, man skal være bekymret.
Jeg oplever, at vi står på et historisk grønt mandat som regering, så vi skal gøre noget ved den luftforurening, som betyder, at tusinder af danskere dør for tidligt, men vi skal selvfølgelig gøre det på dels en klog måde, som vi ved virker, men også en måde, så vi sikrer, at forslaget ikke rammer socialt skævt, siger hun.
FacebookTwitterKopier linkEmner:Lea Wermelin (politiker)|Socialdemokraterne|Luftforurening|København|Folketinget




https://www.dr.dk/nyheder/indland/tre-maend-varetaegtsfaengslet-knivdrab-under-masseslagsmaal-i-valby

IndlandTre mænd varetægtsfængslet for knivdrab under masseslagsmål i ValbyTre unge mænd i alderen 16 til 19 år er varetægtsfængslet i forbindelse med knivdrabet i Valby tidligere på ugen.
Politiet var massivt til stede og afspærrede et stort område i Valby efter episoden natten til mandag.
Politiet modtog anmeldelsen 00.
40.
(Foto: Presse-fotos.
dk © Scanpix)Af Peter Boier13.
sep.
2019 kl.
09.
37 | opdateret 13.
sep.
2019 kl.
15.
15Bemærk: artiklen er mere end 30 dage gammelLæs opKøbenhavns Politi har anholdt og varetægtsfængslet tre mænd på henholdsvis 16, 16 og 19 år i forbindelse med knivdrabet i Valby kort efter midnat natten til mandag, da en stor gruppe tørnede sammen.
De tre er sigtet for manddrab og blev fredag eftermiddag fremstillet i grundlovsforhør på Frederiksberg, oplyser Københavns Politi.
- Vi er fortrøstningsfulde i forhold til at få klarlagt billedet af, hvad der er hændt derude.
Efterforskningen fortsætter nu, lyder det fra Brian Belling, leder af afdelingen for personfarlig kriminalitet.
Læs også:27-årig dræbt i knivstikkeri i Valby - tre er såretOfferet for knivstikkeriet er en 27-årig mand, og han blev dræbt i forbindelse med et større slagsmål, hvor der ifølge anmeldelsen var i hvert fald 15 personer involveret nær Carl Th.
Dreyers Vej i Valby.
Ifølge politiet er de anholdte ikke banderelaterede.
Masseslagsmålet og det efterfølgende dødsfald betød, at politiet fortsat mandag havde afspærret et større område nær Valby Langgade og Akacieparken, der tidligere figurerede på regeringens ghettoliste.
FacebookTwitterKopier linkEmner:Valby|Kriminalitet|Københavns Politi|København|Vold




https://www.dr.dk/sporten/oevrig/23-aarig-dansk-ol-fanebaerer-stopper-karrieren-det-kraever-meget

Øvrig sport23-årig dansk OL-fanebærer stopper karrieren: 'Det kræver for meget'Speedskateren Elena Rigas skaffede Danmark det bedste World Cup-resultat i speedskating.
Nu stopper hun karrieren.
Gense åbningsceremonien fra vinter-OL, hvor Helena Rigas var dansk fanebærer.
13.
sep.
2019 kl.
11.
42Bemærk: artiklen er mere end 30 dage gammelLæs opMennesker fra hele verden så med, da Elena Rigas i februar sidste år svingede den danske fane under åbningsceremonien ved vinter-OL.
Den størst tænkelige scene for en dansk speedskater.
Turen over gulvet på Pyeongchangs olympiske stadion blev et af de største øjeblikke i Rigas' karriere, der nu er forbi.
Læs også:Elena Rigas var fanebærer til OL: 'Der vil altid være et specielt forhold mellem mig og Dannebrog'Den 23-årige dansker indstiller skøjteløbet og vil i stedet bruge kræfterne på at færdiggøre sin uddannelse.
- Jeg vælger at stoppe, fordi speedskating er en sport, der kræver rigtig meget.
I Danmark er det en helt speciel sport, fordi vi ikke har nogen baner.
Jeg er på et tidspunkt i mit liv, hvor jeg føler, at det er nu, jeg skal stoppe, siger hun.
Livet som speedskater begyndte i 2010, og syv år senere fik hun sit gennembrud på den internationale scene.
Hun kvalificerede sig til vinterlegene i Sydkorea i disciplinen massestart, hvor hun var en hundrededel af et sekund fra at nå finalen.
Gense Rigas' tætte semifinale ved OL i 2018:Skal gøres 100 procentKarrierens største resultat skaffede hun, da hun få måneder før OL fik sølv ved et World Cup-stævne i Calgary i Canada.
Det bedste danske resultat i sporten nogensinde.
På trods af det historiske resultat og det store talent for at køre lynhurtigt på skøjter er hun afklaret med, at karrieren nu rundes af.
Speedskateren Elena Rigas stopper karrieren i en alder af 23 år.
- Hvis jeg skal dyrke en sportsgren, skal jeg gøre det 100 procent.
På nuværende tidspunkt i mit liv er det måske ikke 100 procent, siger hun.
Som dansk speedskater skal man indstille sig på at tilbringe størstedelen af tiden væk fra Danmark.
Efter eget udsagn har hun haft 250 rejsedage om året.
Studiet er primært passet fra distancen, og eksaminerne er klaret via nettet i Japan, Sydkorea og andre steder langt væk.
Læs også:Ungt OL-medaljehåb skiftede asfalten ud med is: Min fortid giver mig en fordelRigas mangler et halvt år af sin bachelor på Roskilde Universitet.
Her studerer hun International Politik, og det fortsætter hun med på sin kandidat.
Hun forventer ikke at vende tilbage til speedskating efter uddannelsen.
Men man skal aldrig sige aldrig.
- Som jeg ser det nu, er det ikke noget, jeg ser for mig i fremtiden.
Men en beslutning er selvfølgelig aldrig endelig, og den kan altid tages om.
Jeg skal ikke kunne sige, om der pludselig vender en vilje og sult tilbage.
Men som det er lige nu, er den der ikke, og det skal den være, siger hun.
/ritzau/FacebookTwitterKopier linkEmner:Elena Rigas (speedskater)|Sydkorea|Riga|De Olympiske Lege|Roskilde Universitet




https://www.dr.dk/nyheder/indland/britta-nielsens-konkursbo-advokater-har-brugt-615-timer-paa-oprydning

Millionsvindel i SocialstyrelsenSe temaIndlandBritta Nielsens konkursbo: Advokater har brugt 615 timer på oprydningBehandlingen af svindeltiltalte Britta Nielsens konkursbo er tæt på afslutning.
Den tidligere betroede medarbejder i Socialstyrelsen 64-årige Anna Britta Troelsgaard Nielsen har været ansat i det offentlige side 1977 (Arkivfoto).
 Af Louise Dalsgaard og Trine Maria Ilsøe13.
sep.
2019 kl.
11.
29Bemærk: artiklen er mere end 30 dage gammelLæs opDet er indtil videre lykkedes at finde værdier for godt fem millioner kroner i konkursboet efter Britta Nielsen, der er tiltalt for at have svindlet sig til 117 millioner kroner fra Socialstyrelsen.
Men det har også kostet mange timers arbejde.
Det fremgår af en skrivelse fra kurator, advokat Boris Frederiksen, til Sø- og Handelsretten i København.
I alt har de advokater, som har arbejdet på at hente pengene hjem til Socialstyrelsen, nemlig indtil videre brugt 615 timer på sagen, fordi sagen blandt andet har krævet tæt koordinering med Bagmandspolitiet (SØIK).
- Vi er meget tæt på at være færdige.
Om vi er 80 eller 90 procent færdige, kan jeg ikke sætte et tal på, men vi er tæt på en afslutning, siger kurator Boris Frederiksen.
Han kan endnu ikke fortælle, hvad de 615 timers arbejde kommer til at koste, men regningen kan nå over en million kroner.
I redegørelsen fremgår det, at kurator har hentet flest penge ved at sælge Britta Nielsens private hus i Hvidovre til 4,6 millioner kroner og en ødegård i Sverige til 801.
709 kroner.
Kurator vil desuden have udbetalt Britta Nielsens pensionsopsparinger til konkursboet.
Værdier fra Sydafrika og datters selskaberSocialstyrelsen har et krav mod Britta Nielsen på 124 millioner kroner for det påståede bedrageri og underslæb, som ifølge anklagerne er begået, mens hun har været ansat.
I det lys batter de fem millioner ikke meget, men der kan være flere millioner på vej.
Kurator har nemlig gjort krav på en række værdier, som Britta Nielsen havde i Sydafrika, og de er endnu ikke en del af regnskabet.
- Vi afventer en afklaring af, hvad resultatet af straffesagen mod hende bliver, og herunder hvilke aktiver man har fået beslaglagt, lyder det fra kurator Boris Frederiksen.
Der venter altså fortsat et stykke arbejde, inden konkurssagen helt kan afsluttes.
- Der kan også være noget under straffesagen, som kommer op til overfladen, og som vi bliver nødt til at forholde os til.
Det ved vi ikke endnu, siger Boris Frederiksen.
Samtidig kan der komme penge ind fra Britta Nielsens ældste datters selskaber.
Britta Nielsen havde nemlig overført betydelige beløb til selskaberne.
Her var Britta Nielsen ansatBritta Nielsen har arbejdet med puljeadministration i det offentlige siden 1977.
Gennem årene har hendes arbejdsplads skiftet placering.
Hun har været ansat under:Socialstyrelsen: 1977-1998 og 2015-2018Den Sociale Sikringsstyrelse: 1998-2002Socialministeriet: 2002-2008 og 2010-2015Sikringsstyrelsen: 2008-2010Kilde: Socialstyrelsen.
Derfor er datteren Samina Hayat også erklæret konkurs, og kurator arbejder fortsat på at få penge ud af selskaberne.
Læs også:Britta Nielsen tiltalt for svindel for 117 millioner fra Socialstyrelsen- På nuværende tidspunkt er det ikke afklaret, om det vil føre til dividende for nærværende konkursbo, lyder det i redegørelsen til Sø- og Handelsretten.
Retssag begynder til oktoberKøbenhavns Byret tager hul på sagen mod Britta Nielsen den 24.
oktober.
Der er afsat i alt ni dage til sagen, hvor en domsmandsret skal afgøre, om Britta Nielsen er skyldig eller ej i den påståede svindel.
Hun risikerer op til 12 års fængsel.
Ifølge anklageskriftet mod den 65-årige kvinde har hun over 300 gange overført offentlige tilskudsmidler til sig selv i en periode på 25 år fra 1993 til 2018.
Blandt andet oprettede hun fiktive projekter med sit eget kontonummer tilknyttet, som hun så overførte penge til.
Pengene skulle egentlig være gået til samfundets udsatte.
Britta Nielsen blev anholdt i Sydafrika den 5.
november sidste år efter at have været på flugt fra Danmark i seks uger.
Også hendes søn sidder varetægtsfængslet i sagen.
Både han og døtrene er sigtet for groft hæleri ved at have modtaget udbytte fra svindlen.
Det er uvist, hvordan Britta Nielsen stiller sig til tiltalen.
Hendes advokat ønsker ikke at kommentere sagen.
Britta Nielsens døtre, Samina Hayat og Jamilla Hayat, stillede i november 2018 op til et langt interview på Kanal 5 under overskriften "Brittas døtre taler ud":FacebookTwitterKopier linkEmner:Sø- og Handelsretten|Socialstyrelsen|Økonomisk kriminalitet|Sydafrika|Britta Troelsgaard Nielsen (embedsmand)




https://www.dr.dk/nyheder/politik/oestergaard-til-frederiksen-det-meste-af-forstaaelsespapiret-kan-gennemfoeres-i

PolitikØstergaard til Frederiksen: Det meste af forståelsespapiret kan gennemføres i dette folketingsårForud for De Radikales landsmøde, fremlægger partiet nu 15 punkter, som det skal måles på ved næste valg.
Mette Frederiksen fra Socialdemokratiet og Morten Østergaard fra Radikale efter de afsluttede regeringsforhandlinger i Landstingssalen på Christiansborg, tirsdag 25.
juni 2019.
Ifølge Morten Østergaard kan det meste af forståelsespapiret gennemføres i dette folketingsår.
Af Thomas Klose Jensen13.
sep.
2019 kl.
09.
52Bemærk: artiklen er mere end 30 dage gammelLæs opDe Radikales politiske leder, Morten Østergaard, mistænker ikke nogen af de nye socialdemokratiske ministre for ikke at have arbejdet i døgndrift siden regeringsskiftet.
Alligevel rejser han i dag - forud for partiets landsmøde - en kritik af Mette Frederiksens regering.
- Jeg synes, det er betænkeligt, at selv ting, som kan virke ret overskuelige; at få børnene ud af Sjælsmark Kaserne, at få lavet de her integrationsvurderinger om, så vi kan få børn som Mint hjem, at give flygtninge, som har arbejdet her i to år mulighed for at blive i Danmark, eller at åbne for udenlandsk arbejdskraft - de ting bliver ligesom skubbet foran, mens regeringen så prioriterer andre opgaver, siger han.
- Og der siger jeg bare, at når jeg kigger ned over forståelsespapiret og de mange punkter, der er, så mener jeg, at langt de fleste af dem burde kunne gennemføres i det her folketingsår.
Det er sådan set det signal, jeg sender til regeringen: Vores ambitioner må være større.
Første finanslov skal fyldes med grøn handlingIfølge Morten Østergaard forsøger den socialdemokratiske regering at ophæve forståelsespapiret til et egentligt regeringsgrundlag.
Med andre ord har regeringen ikke ambition om andet, end at bruge de næste fire år på at indfri forståelsespapiret.
- Det er det signal, vi møder fra ministrene rundt omkring.
At det ikke haster mere, end det jager, siger han og peger eksempelvis på klimaområdet, hvor regeringen først vil lave en klimalov og så bagefter en egentlig handlingsplan for at nå målsætningen i forståelsespapirerne om at mindske CO2-udledningen i 2030 med 70 procent sammenlignet med niveauet i 1990.
- Det kan ikke nytte noget, at vi har haft danmarkshistoriens første klimavalg, hvis den første finanslov derefter så ikke er fyldt med grøn handling, som med det samme gør noget ved den grønne omstilling.
Jeg er lidt bekymret for, om regeringen risikerer at spilde den første fjerdedel af valgperioden uden at arbejde med at nedbringe CO2’en, og den går ikke med os.
De Radikales 15 ambitioner"Grøn, fri og stærk" hedder De Radikales tre overordnede mål under overskriften "Fra håb til handling".
Grøn:Mindre udledning af CO2 fra landbrug og transport.
Mere skov og flere naturområder.
Mere genbrug, mindre afbrænding af affald.
Bedre beskyttelse af vores grundvand.
Renere luft.
Fri:Flere børn trives.
Flere unge er i uddannelse og job.
Færre unge lider af stress, angst og depression.
Færre lever i fattigdom og hjemløshed.
Øget ligestilling på tværs af køn og baggrund.
Stærk:Flere har et job.
Flere starter egen virksomhed, og flere udenlandske talenter vælger Danmark til.
Mere lige muligheder på tværs af landet.
Færre bor i udsatte boligområder, og flere minoriteter føler sig som en del af fællesskabet.
Større dansk engagement i Europa og verden.
Kilde: De RadikaleVil måles på 15 ambitionerFor De Radikale er forståelsespapiret bare udgangspunktet for et minimum.
Det var det, som der skulle til, for at Socialdemokratiet kunne forvente opbakning fra støttepartierne.
Af samme grund vil han i sin tale på partiets landsmøde i Nyborg i weekenden præsentere en liste med 15 ambitioner, for hvilke forandringer der skal være sket i Danmark efter denne valgperiode.
Listen af ambitioner skal være partiets "søkort" i de forhandlinger, der venter forude.
- Det er for selv at lægge hånden på kogepladen og sige, at nu har vi fået magten, som vi ønskede os det – nu skal den også bruges til noget, siger Morten Østergaard.
- Hvis det håb, der er blevet skabt - om at politik kunne være anderledes, at vi kunne sætte de største problemer først i stedet for at gøre meget små ting meget store - svigtes, så tror jeg, at tilliden til politikere daler ligeså hurtigt igen, som den nu er steget.
- Hvis vi skal gøre os fortjent til den tillid efter næste valg også, så skal vi jo kunne vise resultaterne, og vi er altså ikke bange for at lade os måle på, om vi har forandret Danmark, når vi nu har fået den position, som vi har.
S: Fint hvis de radikale er utålmodigeIkke overraskende betragtes situationen noget anderledes i Socialdemokratiet.
Politisk ordfører Jesper Petersen siger, at regeringen ikke bare stiller sig tilfreds med at få gennemført forståelsespapiret i denne valgperiode.
- Vores politik rækker også ud over forståelsespapiret.
For eksempel det at få en ret til tidlig tilbagetrækning, og der kunne vi godt tænke os, at De Radikale også var utålmodige på det punkt, men det er de jo desværre ikke, siger han.
Ifølge Jesper Petersen er der en række ting i forståelsespapirerne, som enten kan igangsættes eller gennemføres allerede nu, men der er også ting, som vil tage lidt mere tid.
Morten Østergaard kan ifølge den politiske ordfører for Socialdemokratiet dog godt se frem til at se grønne tiltag på finansloven.
- Jeg har fuld forståelse for, at han godt vil fortælle sit radikale bagland, at de gør alt, hvad de kan på Christiansborg for at skubbe på på det her område, siger han og peger på, at regeringen allerede har taget hul på forhandlingerne om en klimalov.
- Præcis som der står i papirerne.
Og så er jeg sikker på, at finansloven også vil indeholde grønne elementer, men det er også op til Morten Østergaard selv i forhold til, hvilke krav de kommer med til finansloven.
Så jeg er meget fortrøstningsfuld.
FacebookTwitterKopier linkEmner:Radikale Venstre|Socialdemokraterne|Økonomisk politik|Morten Østergaard (politiker)|Nyborg




https://www.dr.dk/nyheder/udland/vindere-tabere-og-lidt-om-trump-saadan-forloeb-nattens-demokratiske-debat

Det amerikanske præsidentvalg 2020UdlandVindere, tabere og lidt om Trump: Sådan forløb nattens demokratiske debatDe 10 demokratiske topkandidater mødtes i nat i en tre timer lang debat.
De 10 demokratiske topkandidater på rad og række: (fra venstre) Senator Amy Klobuchar, senator Cory Booker, borgmester Pete Buttigieg, senator Bernie Sanders, tidligere vicepræsident Joe Biden, senator Elizabeth Warren, senator Kamala Harris, Andrew Yang, Beto O'Rourke og Julian Castro.
Af Maya Nissen13.
sep.
2019 kl.
10.
32Bemærk: artiklen er mere end 30 dage gammelLæs opFor første gang i den amerikanske præsidentvalgkamp mødtes de 10 demokratiske topkandidater for at debattere deres politik.
De demokratiske kandidaterUdover de 10, der var til stede ved debatten i går, stiller yderligere 10 demokratiske kandidater op til præsidentvalget.
De tæller blandt andre senator for Colorado Michael Bennet, borgmester i New York Bill de Blasio, guvernør i Montana Steve Bullock, og kongresmedlem Tulsi Gabbard.
Det skete under en tre timer lang debat i nat i delstaten Texas, hvor kandidaterne blandt andet drøftede sundhedssystemet, våbenkontrol og selvfølgelig den siddende, republikanske præsident, Donald Trump.
Her kan du danne dig overblikket over nattens debat i Houston.
Læs også:Demokratisk debat fokuserede på økonomi og sundhed: 'USA's regering er korrupt'Hvad var de største emner?
Demokraternes tre førende kandidater fra venstre til højre, 78-årige Bernie Sanders, 76-årige Joe Biden og 70-årige Elizabeth Warren.
Nattens debat var den tredje demokratiske af slagsen indtil videre, og ifølge New York Times viste debatten tydeligt den interne uenighed, der eksisterer i Det Demokratiske Parti, på alt fra våbenkontrol, handel med Kina til krigen i Afghanistan.
Men det største ideologiske skel fandtes ifølge New York Times mellem Joe Biden og de to progressive kandidater, Bernie Sanders og Elizabeth Warren, på spørgsmålet om det amerikanske sundhedssystem.
Et emne, som ifølge meningsmålinger ligger amerikanerne stærkt på sinde.
Jeg ved, at senator Warren støtter Bernie.
Men jeg støtter Obama.
Joe Biden i debatten om sundhedsforsikringSanders og Warren er begge fortalere for Medicare for All, som vil udvide et allerede eksisterende offentligt finansieret program for ældre amerikanere til at gælde for alle amerikanerne.
Biden derimod har rettet skarp kritik mod Medicare for All, som, han mener, vil være for dyrt.
Han vil i stedet fokusere på at videreudvikle det eksisterende Affordable Care Act (ACA).
- Jeg ved, at senator Warren støtter Bernie.
Men jeg støtter Obama.
Jeg tror på, at Obamacare virkede.
Min plan koster mange penge, men den koster ikke 30 billioner dollar, lød det fra Joe Biden under debatten.
30 billioner dollar er den pris, som Bernie Sanders forslag vurderes at koste over en 10-årig periode.
Våbenkontrol og ros uden risikoDen tidligere senator fra Texas Beto O'Rourke fik en stærk start på sin præsidentkampagne i foråret, men er siden faldet bagud i meningsmålingerne.
Kandidaterne kom også omkring emnet våbenkontrol.
Her høstede det tidligere kongresmedlem fra Texas, Beto O’Rourke, en del ros fra de andre kandidater for sit fokus på netop øget våbenkontrol.
Kandidaten har øget indsatsen på netop dette politiske område efter to masseskyderier i hans hjemstat, blandt andet et i O'Rourkes egen hjemby, El Paso, hvor en mand i starten af august skød og dræbte 20 personer i et supermarked.
I kan bande på, at vi kommer til at tage jeres AR-15’ere og jeres AK-47’ere fra jer.
Beto O'Rourke om våbenkontrol- I kan bande på, at vi kommer til at tage jeres AR-15’ere og jeres AK-47’ere fra jer, lød det blandt andet fra Beto O’Rourke under nattens debat.
Udtalelsen høstede en af aftenens største klapsalver fra publikum, og fik både Joe Biden, Kamala Harris og Amy Klobuchar til at rose O’Rourke.
Men rosen kan også tolkes som et udtryk for, hvor langt bagom dansen O’Rourke er faldet, vurderer New York Times:- Det viser, hvor langt bagud han er faldet, siden hans marts-kampagne blev lanceret som en mulig spidskandidat på forsiden af Vanity Fair.
Nu ligger han og sygner hen omkring en eller to procent i de fleste meningsmålinger.
Han bliver ikke længere set som en trussel af de andre, skriver New York Times.
Biden var 'stærk og præsidentiel'Tidligere vicepræsident og nuværende demokratisk frontløber, Joe Biden, under nattens debat.
Der er ingen bred konsensus om, hvem der løb med sejren i nattens debat.
Tværtimod ændrer debatten ifølge nyhedsbureauet AP ikke meget ved stillingen i det demokratiske kapløb om præsidentposten.
Den demokratiske frontløber og tidligere vicepræsident, Joe Biden, går dog igen som en af flere politiske kommentatorers bud på en af dem, der gjorde en god figur.
De første 30 minutter var Bidens bedste øjeblikke i hans kampagne til dato.
Chris Cillizza, politisk redaktør hos CNNDen 76-årige Biden fremstod i hvert fald mere sikker, velformuleret og velforberedt end under tidligere debatter, skriver blandt andet New York Times.
Flere andre medier skriver dog, at han mistede pusten – og skarpheden i sine svar - i løbet af den tre timer lange debat.
- De første 30 minutter, som typisk er der, hvor flest ser med, var Bidens bedste øjeblikke i hans kampagne til dato, skriver CNN blandt andet og fortsætter:- Over en bred kam fremstod Biden stærk og præsidentiel, selvom han ikke var perfekt, særligt ikke i hans vaklende (og Trump-agtige) svar om fremtiden i Afghanistan og Irak.
Men det var generelt en god aften for eks-vicepræsident, skriver CNN’s politiske redaktør, Chris Cillizza.
AP kalder den tidligere vicepræsident for "sikker på fødderne - undtagen til sidst".
Akavet Harris uddelte hug til præsident TrumpDen californiske senator Kamala Harris rettede skyts mod præsident Donald Trump, men afholdt sig fra at angribe sine medkandidater under nattens debat.
Også senatoren fra Californien, Kamala Harris, får ros af de amerikanske analytikere, men først og fremmest for sin indledende tale, som var rettet direkte mod den siddende præsident, Donald Trump.
Finalen på den tale lød som følgende:- Og nu, præsident Trump, kan du vende tilbage til at se Fox News.
Det høstede et kæmpe bifald, men Harris får samtidig på puklen fra kommentatorerne for at levere en akavet og indøvet indsats med alt for mange one-liners, hvoraf mange faldt til jorden.
Når man trækker gardinet til side, står der bare en lillebitte fyr.
Kamala Harris om præsident Donald TrumpHun sagde i øvrigt om præsidenten, at han mindede hende om Troldmanden fra Oz:- Når man trækker gardinet til side, står der bare en lillebitte fyr, lød det fra Harris med henvisning til eventyrfilmen fra 1939.
Det lykkedes samtidig Harris at undgå sammenstød med sine medkandidater under debatten, en ny stil i forhold til de to foregående debatter, lyder vurderingen.
Opbakning til USA's mest populære demokratBarack Obama, som her ses med daværende vicepræsident Joe Biden i januar 2017, var selvsagt ikke en del af debatten.
Det var til gengæld hans politiske arv.
Flere amerikanske medier nævner også den tidligere demokratiske præsident Barack Obama som en af debattens vindere – selvom han ikke engang var blandt deltagerne.
Det skyldes blandt andet, at den tidligere præsident under de to foregående debatter har været boksepude for de nuværende kandidater – men ikke længere.
Under nattens debat høstede han ros fra samtlige af debattørerne, ikke mindst sin egen forhenværende vicepræsident, Joe Biden.
- Det var ikke kun Biden, der til fulde omfavnede Obamas otte år som præsident, han blev faktisk rost af nærmest hver eneste kandidat på scenen.
Det giver god mening rent politisk.
Obama er trods alt den mest populære demokratiske politiker i landet, skriver CNN’s politiske redaktør, Chris Cillizza, i sin analyse.
Hvem var taberne?
Julian Castro, som ligesom Joe Biden var en del af Obama-administrationen, rettede skarp kritik mod særligt Joe Biden.
Af taberne peger flere, heriblandt Washington Post og CNN, på Julian Castro, som blandt andet trådte ved siden af ved at angribe Joe Biden på grund af hans alder.
Hele fire gange spurgte den 44-årige kandidat den tidligere vicepræsident, om han havde glemt, hvad han lige havde sagt.
Men taktikken fejlede, vurderer CNN’s politiske redaktør, Chris Cillizza:- Angrebet fik Biden til at fremstå mere sympatisk, og den tidligere vicepræsidents svar, som var afmålt og kontrolleret, fik Castro til at se lille ud, lyder vurderingen.
Vores problemer startede ikke med Trump, og vi kommer ikke til at løse dem med gamle idéer.
Julian Castro i sin indledningstaleCastro angreb dog ikke Biden alene, men rettede også generel kritik mod samtlige tre demokratiske topkandidater, som alle er hvide og over 70 år.
Castro opfordrede til at lade en yngre og mere mangfoldig generation tage styringen i det demokratiske parti.
- Vores problemer begyndte ikke med Trump, og vi kommer ikke til at løse dem med gamle idéer, lød det fra Julian Castro i sin indledende tale.
Mens nogle analytikere kritiserer Castro for at gå hårdt til Biden, mener andre, at hans bramfrihed måske kan komme til at lønne sig:- Andre så ham som en, der sagde det højt, som Biden-kritikere kun tør tænke, og muligvis kan det åbne op for nye donationer og nye vælgere, skriver NBC News.
Flere andre kandidater får kritik for at forsvinde i mængden under debatten, heriblandt Elizabeth Warren, Cory Booker, Amy Klobuchar og Andrew Yang.
Demokraterne ventes endeligt at vælge deres præsidentkandidat til næste sommer.
Præsidentvalget vil finde sted til november 2020.
FacebookTwitterKopier linkEmner:Barack Obama (politiker)|Bernie Sanders (politiker)|CNN|USA|Valg og folkeafstemninger




https://www.dr.dk/nyheder/politik/der-er-brugt-flere-millioner-paa-opkraeve-tolkegebyr-end-der-er-kommet-i-kassen

PolitikDer er brugt flere millioner på at opkræve tolkegebyr, end der er kommet i kassenDet har kostet cirka syv millioner kroner at opkræve fire millioner kroner.
Regionerne har brugt flere penge på at opkræve tolkegebyr, end de har fået i kassen det første år med ordningen.
Af Rikke Gjøl Mansø og Daniel Myrup Pedersen13.
sep.
2019 kl.
07.
00Bemærk: artiklen er mere end 30 dage gammelLæs opDet omdiskuterede tolkegebyr, der under store protester fra læger og sygeplejersker blev indført sidste sommer, har indtil videre været en underskudsforretning for de fem regioner.
De har nu i et års tid opkrævet tolkegebyr på mellem cirka 200 og 1.
700 kroner, hvis en patient, der har boet i Danmark i mere end tre år, har skullet bruge en tolk hos lægen eller på sygehuset.
- Tolkegebyret er tungt at håndtere, og samtidig er det skidt for patienterne.
Så min opfordring er, at man afskaffer tolkegebyret, siger Stephanie Lose (V), der udover at være regionsrådsformand i Region Syddanmark også repræsenterer alle fem regioner som formand for Danske Regioner.
Formand for Danske Regioner Stephanie Lose (V) opfordrer regeringen til at sløjfe tolkegebyret igen, fordi det går ud over patientsikkerheden og giver sundhedspersonalet mere administrativt bøvl.
De fem regioner har tilsammen udsendt regninger på cirka 10 millioner kroner, hvoraf knap 4 millioner kroner er blevet betalt.
Det efterlader regionerne med ubetalte regninger for cirka 6 millioner kroner.
Samtidig har regionerne i alt brugt knap 7 millioner kroner på at administrere gebyret, viser deres egne opgørelser og estimater.
Udgifterne dækker primært personale, udvikling og drift af it-systemer, lægeerklæringer og selve arbejdet med at udsende regninger og følge op, om de bliver betalt.
Og regningen er i virkeligheden endnu større, påpeger Stephanie Lose:- Det, der ikke tæller med i regnestykket, er den tid, vores sundhedspersonale bruger.
Hvis man medregner, hvor mange ressourcer læger og sygeplejersker bruger, så tror jeg ikke, det er nogen overskudsforretning, siger hun og tilføjer:- De har i forvejen en begrænset tid med patienten, og nu skal de også bruge tid på at snakke om, hvorvidt der er brug for en tolk, og om patienten så selv sørger for en tolk, eller om tolken skal bestilles - og forklare, at der kommer en regning.
Regionsformanden understreger dog, at en del af udgifterne har været engangsudgifter til eksempelvis udvikling af nye it-systemer.
TolkegebyretI juli 2018 blev tolkegebyret indført af den tidligere VLAK-regering, Dansk Folkeparti og Socialdemokratiet.
Det betyder, at personer, der har boet i Danmark i mere end tre år, ikke længere kan få gratis tolkning, når de skal til lægen eller på sygehuset.
Nogle patienter med særlige behov kan dog blive fritaget fra tolkegebyret.
Det kræver dokumentation i form af en lægeerklæring.
Tolkegebyret gælder både i almen praksis, ved speciallæge og i forbindelse med behandling og indlæggelse på sygehuset.
Det er regionerne, der opkræver gebyret fra patienterne.
Gebyret varierer fra 191 til 1.
675 kroner, afhængig af, om det foregår over telefon eller ved fremmøde, og om det er hos lægen eller på sygehuset.
Det danske sundhedsvæsen brugte tidligere årligt 170 millioner kroner på tolke.
Forventningen var, at man kunne spare cirka 2,4 millioner kroner om året med gebyret.
Kilde: sundhed.
dkLæge: Tolkegebyr tager tid fra vores arbejdeArgumentet fra blå blok og Socialdemokratiet, der vedtog loven sidste år, var, at det ville øge incitamentet til at lære dansk.
Men i praksis har det vist sig at give sundhedspersonalet et stort administrativt bøvl og gå ud over patientsikkerheden, lyder kritikken fra Hanne Christensen, der er overlæge på Indvandrermedicinsk Klinik på Hvidovre Hospital.
- Det største problem er, at det tager rigtig lang tid at forklare den enkelte patient, hvad tolkegebyret går ud på.
Og det går jo fra den tid, jeg ellers skulle bruge med patienten på at finde ud af, hvad patienten fejler, og hvordan det skal behandles, siger hun.
Tolkegebyret er en tidskrævende barriere for læger og sygeplejerskers arbejde og forringer patientsikkerheden, mener Hanne Christensen, der er overlæge på Indvandrermedicinsk Klinik på Hvidovre Hospital.
En del patienter fravælger en tolk, når de finder ud af, at de selv skal betale.
- Så må vi klare os med tegnsprog eller en pårørende som tolk.
Og det kan gøre det rigtig svært, for det stiller os meget ringere i forhold til at stille en diagnose og give den rigtige behandling, for så kan vi jo ikke få den fulde sygehistorie, siger Hanne Christensen.
Det betyder i værste fald, at der bliver stillet en forkert diagnose og derfor bliver givet en forkert behandling.
- Det er jo ikke sikkert, vi fanger de detaljer, der skal til for at stille den rigtige diagnose.
Så får patienten en dårligere behandling, og det er jo et problem for patientsikkerheden og patienternes retssikkerhed og vores virke som læger og sygeplejersker.
Tolkegebyr i de 5 regionerDe fem regioner har tilsammen udsendt regninger for cirka 14,5 millioner kroner i tolkegebyr.
Heraf er regninger for 4,5 millioner kroner efterfølgende blevet krediteret, fordi patienterne er blevet fritaget fra at skulle betale tolkegebyr.
Der er blevet betalt regninger for knap 4 millioner kroner.
Det efterlader regionerne med ubetalte regninger for cirka 6 millioner kroner - hvoraf en ukendt del ikke har haft forfaldsdato endnu.
Samtidig vurderer regionerne, at de har brugt knap 7 mio.
kr.
på at implementere og administrere gebyret.
I følgende oversigt er tallene afrundede, og "Udgifter til administration" dækker både over engangsudgifter til opstarten og løbende driftsudgifter.
Det er regionernes egne estimater:Region SjællandOpkrævet: 1,6 mio.
kr.
Fået indbetalt: 0,5 mio.
kr.
Krediteret: 0,5 mio.
kr.
Udgifter til administration: 1,3 mio.
kr.
Region MidtjyllandOpkrævet: 4,1 mio.
kr.
Fået indbetalt: 0,9 mio.
kr.
Krediteret: 1,9 mio.
kr.
Udgifter til administration: 1,7 mio.
kr.
Region HovedstadenOpkrævet: 3,6 mio.
kr.
Fået indbetalt: 1,5 mio.
kr.
Krediteret: 1,4 mio.
kr.
Udgifter til administration: 1,5 mio.
kr.
Region NordjyllandOpkrævet: 1 mio.
kr.
Fået indbetalt: 0,2 mio.
kr.
Krediteret: 0,2 mio.
kr.
Udgifter til administration: 0,7 mio.
kr.
Region SyddanmarkOpkrævet: 4,2 mio.
kr.
Fået indbetalt: 0,9 mio.
kr.
Krediteret: 0,6 mio.
kr.
Udgifter til administration: 1,6 mio.
kr.
En del patienter har fortsat ret til en tolk på det offentliges regning, selvom de har boet i Danmark i over tre år, fordi de er omfattet af en af undtagelserne i loven.
Det gælder blandt andet patienter, der "af fysiske eller psykiske grunde midlertidigt eller permanent har mistet evnen til at kommunikere på dansk".
- Men det tager også lang tid og kræver meget administration at finde ud af, om de er omfattet – og få søgt om fritagelse og så videre, siger Hanne Christensen.
Kritiske S-regionsformænd tier nuTilbage i januar advarede alle fire socialdemokratiske regionsrådsformænd fra Nordjylland, Midtjylland, Sjælland og Hovedstaden om, at tolkegebyret svækkede patientsikkerheden og den lige adgang til sundhed.
Hvis regeringsmagten skiftede hænder, burde Mette Frederiksen (S) som statsminister afskaffe tolkegebyret, lød det.
Men her på den anden side af valget ønsker ingen af S-regionsformændene at stille op til interview.
De har "ikke mere at tilføje", lyder den helt enslydende forklaring.
Sundhedsminister Magnus Heunicke (S) har heller ikke ønsket at stille op til interview, men henviser til sundhedsordfører Rasmus Horn (S).
Han forsikrer, at Socialdemokratiet "helt bestemt" lytter til kritikken og bekymringerne fra regionerne og sundhedspersonalet.
- Jeg er opmærksom på, at der er argumenter for og argumenter imod et tolkegebyr.
Vi er så kommet til den konklusion, at argumenterne for tolkegebyret er vigtigere og tungere end argumenterne imod.
Så derfor er vi stadig store fortalere for et tolkegebyr, siger han.
Det altoverskyggende argument for Socialdemokratiet er integrationen.
- Det her handler ikke om at tjene penge.
Det her handler om at sikre, at alle, der bor her i Danmark, lærer dansk og bliver en aktiv del af det danske samfund.
Til trods for, at I med jeres "velfærdskontrakt" i valgkampen lovede, at I ville "afskaffe al unødigt bureaukrati" for offentligt ansatte?
- Ja.
Til trods for det.
Fordi vi tror på, at det er helt nødvendigt, at folk gør sig umage og lærer dansk, hvis de skal kunne fungere i det danske samfund, siger Rasmus Horn Langhoff.
Regionsformand Stephanie Lose erklærer sig fuldstændig enig i, at man selvfølgelig skal lære dansk, når man bor i Danmark.
- Jeg mener bare, at der er masser af muligheder for at tage hånd om det uden for sygehusene.
Sundhedsvæsenet er ikke en integrationspolitisk legeplads, siger hun.
Tolkegebyret er godt for integrationen, og det vejer tungere end regionernes argumenter mod gebyret, fastslår Socialdemokratiets sundhedsordfører, Rasmus Horn Langhoff.
Socialdemokratiet har før sløjfet et lignende tolkegebyrDet er ikke første gang, patienter er blevet opkrævet et tolkegebyr.
I 2010 indførte den daværende VK-regering et tolkegebyr for patienter, der havde boet mere end syv år i Danmark.
Men da regeringsmagten året efter skiftede hænder, sløjfede den S-ledede regering gebyret.
Det skete med argumentet om, at man ellers risikerede, at lægerne ikke kunne stille den rette diagnose, ligesom socialdemokraterne mente, at et tolkegebyr ville gøre op med den lige adgang til sundhedsvæsenet.
- Det er ikke nogen hemmelighed, at Socialdemokratiet har bevæget sig på det her område.
Vi har erkendt, at vi simpelthen er nødt til møde folk med større forventninger til, hvordan de kan bidrage aktivt til det danske samfund, siger Rasmus Horn Langhoff og tilføjer:- Det er ikke noget, vi gør for at genere nogen.
Det er noget, vi gør, fordi vi tror på, at det vil være godt for den enkelte og godt for samfundet, hvis man bliver en aktiv del af det danske samfund.
FacebookTwitterKopier linkEmner:Magnus Heunicke (politiker)|Mette Frederiksen (politiker)|Patienter|Sundhedsvæsen|Jylland




https://www.dr.dk/sporten/oevrig/den-foerste-danske-europamester-i-brydning-i-93-aar-mangler-statsborgerskabet

Øvrig sportDen første danske europamester i brydning i 93 år mangler statsborgerskabet I morgen deltager Rajbek Bisultanov VM i brydning i Kasakhstan - en slutrunde der kan sende ham til OL i TokyoRajbek Bisultanov vandt EM-guld i april, nu melder han sig klar til VM, hvor der egentlig er OL-billetter på spil.
Af Jade Madsen Wittenkamp13.
sep.
2019 kl.
07.
47Bemærk: artiklen er mere end 30 dage gammelLæs opEventyret kunne ikke være skrevet bedre, da Rajbek Bisultanov i april vandt EM-guld i brydning i vægtklassen 82 kg.
Som 12-årig kom han til Danmark fra Tjetjenien efter at være flygtet fra krig, og 12 år senere stod han som europæisk mester i brydning.
Og inden længe skal Bisultanov kæmpe for, at eventyret får en endnu lykkeligere slutning.
Han skal nemlig bryde om VM-medaljer i Kasakhstan i weekenden.
Ved mesterskabet spår sportschef for Danmarks Brydeforbund, Thor Hyllegaard Pedersen, gode chancer for Bisultanov.
© ScanpixRAJBEK BISULTANOVFødt: 29.
maj 1995Bopæl: NykøbingFlygtede med sin familie til Danmark i 2008 på grund af borgerkrig i Tjetjenien.
Resultater:EM-guld, 2019U23 VM-guld, 2018U23 EM-guld, 2018- Der er god mulighed for at veksle EM-guld til en VM-medalje.
Selvfølgelig skal han ramme dagen og have marginalerne på sin side, men i en meget stærk 82 kg-klasse, hører han til blandt de bedste i verden.
- Hans form og mentale tilstand er bedre end til EM, og det giver forhåbninger om en god præstation ved VM.
Ingen nemme modstandereBryderen selv nævner, at kroppen og psyken er parat, og derfor er målsætningen klar, selvom han ved, hvad der venter på måtten til VM.
- Jeg går kun efter førstepladsen, men der er ingen nemme modstandere, så det bliver hårdt, siger Bisultanov.
Alt peger på gode odds, men modstanderen til første runde findes først ved lodtrækning i eftermiddag.
Derfor kan Bisultanov ligeså godt møde en olympisk mester i første runde som en useedet bryder.
Men det er man klar på i den danske brydelejr, lyder det fra Thor Hyllegaard Pedersen.
- Vi forbereder os altid på det værste, for det er ret ubarmhjertigt med vores lodtrækningssystem.
Selvom man er den bedste, kan man også møde en anden rigtig god bryder i første eller anden runde, siger han.
Statsborgerskab er gylden OL-billetVed VM kan man egentlig også sikre sig en OL-billet, hvis man placerer sig i top-6 i en af de olympiske vægtklasser, som er 60 kg, 67 kg, 77 kg, 87 kg, 97 kg eller 130 kg.
Han er ikke for gammel til OL 2024, der skal vi vinde OL-guldThor Hyllegaard Pedersen, sportschefMen som i de fleste eventyr står en forhindring i vejen for bryderen, og den forhindring er et dansk statsborgerskab.
Fordi Rajbek Bisultanov ikke har fået dansk pas endnu, må han ikke stille op i den olympiske 77 kg-klasse, der ellers er hans foretrukne.
- Vi vil helst have, at han bryder i 77 kg-klassen, da den er olympisk, og chancerne er lidt bedre.
82 kg er lidt tungere, så det er drønærgerligt, at han er tvunget til at bryde i den, fordi IOC ikke tillader ham at stille op i de olympiske klasser i et OL-kvalifikationsår, lyder det fra Thor Hyllegaard Pedersen.
Bisultanov selv har vidst længe, at det danske pas var en gylden billet til at deltage i den olympiske kategori på 77 kg, så forud for VM fylder kun en farve metal i hovedet på bryderen.
- Selvfølgelig vil jeg gerne stille op i 77 kg og kvalificere mig til OL, men det har jeg lagt til siden nu og tænker kun på at gå efter VM-guld i 82 kg.
Så må jeg arbejde på næste skridt efter VM, siger Bisultanov.
- Målet er OL-guld, og det har været målet, siden jeg startede min bryderkarriere.
Og jeg går efter det, selvom det er hårdt, og der er lang vej.
Hvis ikke jeg kommer afsted denne gang, så håber jeg, at det bliver næste OL.
I januar søgte Rajbek Bisultanov om permanent opholdstilladelse, og for ham og sportschefen er det lige nu en kamp mod uret for at nå at kvalificere sig til OL 2020 med det danske pas.
Hvis det ikke lykkes er Thor Hyllegaard Pedersen alligevel fortrøstningsfuld.
- Han er ikke for gammel til OL 2024, der skal vi vinde OL-guld.
FacebookTwitterKopier linkEmner:De Olympiske Lege|Kampsport|Kasakhstan|IOC|Danmarks Brydeforbund




https://www.dr.dk/sporten/ekstremsport/jagten-paa-adrenalinkicket-slutter-aldrig-det-kan-ikke-sammenlignes-med-noget

EkstremsportJagten på adrenalinkicket slutter aldrig: 'Det kan ikke sammenlignes med noget andet'Lørdag er der street-DM i skateboarding.
Her går 25-årige Alexander Risvad efter en podieplads og point til OL-kvalifikationen.
Mange vil nok mene, at man er frygtløs som skater, siger Alexander Risvad, som i weekenden deltager ved street-DM i København.
Af Emil Halkier13.
sep.
2019 kl.
10.
06Bemærk: artiklen er mere end 30 dage gammelLæs opBegge Alexander Risvads storebrødre havde et skateboard.
Og som med så mange andre syv-årige børn betød det naturligvis, at han også ville have et.
I flere uger tiggede og bad han sine forældre, men hver gang var svaret det samme - 'nej!
'.
De havde nemlig allerede købt et skateboard til ham i fødselsdagsgave, og lige siden Risvad flænsede papiret af indpakningen, har den nu 25-årige skateboarders fødder været som sømmet fast til det lille bræt med fire hjul.
For han blev 'hooked', afhængig, med det samme.
DM i skateboard, street-disciplinenLørdag 14.
september i Copenhagen Skatepark på VesterbroDet er første gang ved DM i street, at der er mulighed for at tilkæmpe sig oficielle point til OL-kvalifikationen.
En førsteplads giver 3330 point til OL-ranglisten.
Nummer to og tre får henholdsvis 2000 og 1200 point.
I weekenden kæmper Alexander Risvad og resten af danmarkstoppen om titlen som kongeriets bedste i street-disciplinen ved DM i Copenhagen Skatepark på Vesterbro.
Årets danske mesterskab er unikt på flere måder.
Skateboarding er kommet på OL-programmet, og derfor kan en topplacering for første gang nogensinde kaste vigtige ranglistepoint af sig i bestræbelserne på at nå legene i Toyko næste sommer.
- Det er ingen hemmelighed, at kommer man til OL første gang, det er på programmet, og kvalificerer sig for et lille land som Danmark, vil det være kæmpestort, siger Alexander Risvad, der håber på en podieplacering ved weekendens danmarksmesterskab.
Når du lander et trick, du har arbejdet med i lang tid, får du en helt speciel følelse i kroppen.
Du kan ikke sammenlignet det med noget andet.
Alexander Risvad, skateboarderDer er tre pladser på højkant ved street-VM i Mexico senere på måneden, men ellers kræver det en placering i top-16 på den olympiske streetrangliste, der gøres endeligt op til næste sommer.
Ved den seneste opgørelse lå danskeren nummer 65.
- Derfor bliver jeg heller ikke skuffet, hvis jeg ikke kvalificerer mig til OL.
For omvendt har jeg også fået en masse oplevelser for livet på vejen derhen, siger Alexander Risvad.
Et kick, der aldrig slutterRet tidligt i sin skateboardkarriere fandt Alexander Risvad ud af, at legen med boardet havde en nærmest berusende effekt på ham.
På sin første dag susede den lille dreng ned ad de største ramper.
- Jeg var ellevild med det og var også meget dumdristig, griner Alexander Risvad.
- Der var ikke noget, der skulle komme min vej, før jeg bare kastede mig ud i det.
I gamle dage blev skateboarding set som et stykke legetøj, de utilpassede unge kunne lege med.
Nu er det en OL-disciplin på linje med de andre.
Troels Jørgensen, formand for sportskomitéen for skateboardingI dag kaster 25-årige Risvad sig ikke hovedkulds ud i alt, men det er stadigvæk i krydsfeltet mellem at lande et fedt trick og brændende asfalteksem, at han føler sig allermest i live.
- Adrenalinkicket er så vildt.
Når man forsøger noget, hvor man er bange for udfaldet, men klarer det alligevel.
Når du lander et trick, du har arbejdet med i lang tid, får du en helt speciel følelse i kroppen.
Du kan ikke sammenlignet det med noget andet.
Det er det, alle skatere stræber efter, siger Alexander Risvad.
Bymiljøet er et slaraffenland for skatere, siger Alexander Risvad.
Det er derfor, han gør det, skateren.
Tanken om, at folk i fremtiden vil gå forbi en trappe med 15 trin, pege og sige: 'Det var her, Alexander gjorde det'.
Og mulighederne for igen og igen at udfordre sig selv, skubbe grænserne, er utømmelige, siger Risvad.
- Der er uendelige trickmuligheder.
Du kan aldrig blive den bedste, og der er ikke nogen ende.
Du bliver ved med at få samme følelse hver gang.
Det slutter aldrig.
OL kan ændre folks opfattelseDer er delte meninger om, hvilket årstal der står på skateboardings dåbsattest.
Fælles for dem alle er imidlertid, at det hele startede med et kort, smalt bræt med to små hjul fastmonteret i hver ende.
Siden har legen med brættet udviklet sig til en kultur og milliardforretning på verdensplan.
Og for to år siden blev skateboarding altså indlemmet i programmet til OL i Tokyo næste sommer.
Struktur og bedømmelse ved DMFinaleStruktur:Efter en indledende runde kvalificerer otte kørere sig til finalen.
Her skates efter det olympiske 2/5/4-format.
De otte finalister kører to gennemløb af 45 sekunders varrighed.
Herefter får de fem forsøg hver til at lande deres bedste trick.
Bedømmelse:Dommerne giver karakterer på en skala fra 0-10,0 point og giver bedømmelser ud fra flere forskellige parametre - blandt andet sværhedsgrad, kreativitet, hastighed, stil og flow.
Ud fra de to heats og fem trick-forsøg udvælges de bedste fire scorere, hvorfra en samlet score udregnes.
Et kæmpe nedslag i skateboardhistorien, som i dén grad delte vandene og til stadighed gør, fortæller Troels Jørgensen, formand for sportskomitéen for skateboard, der hører under Rullesport Danmark.
- Det er en stor ændring for skateboarding.
Og der er også mange inden for skateboarding, der ikke bryder sig om det, siger Troels Jørgensen.
Pladsen ved De Olympiske Lege stikker kniven ind et sted, hvor det gør ondt på folk af den gamle skateboardskole.
Det er nemlig en blåstempling af skateboarding som sportsgren.
- Det bliver mere en sport, hvor det tidligere måske mere har været en livsstil.
Det betyder mere faste rammer og flere regler, hvilket man kan mene om, hvad man vil, men samtidig også, at skateboarding måske bliver taget mere seriøst, siger Troels Jørgensen.
- I gamle dage blev skateboarding set som et stykke legetøj, de utilpassede unge kunne lege med.
Nu er det en OL-disciplin på linje med de andre.
Frygten for skateboardingens sjælFlere af miljøets største navne har luftet deres holdninger til skateboarding som olympisk sportsgren heriblandt amerikaneren Ryan Sheckler, som har vundet tre guldmedaljer ved X-Games.
Vejen til OLVed OL i 2020 i Tokyo dyster skateboarderne i to discipliner på herre- og damesiden: street og park.
Der er 20 deltagere i hver disciplin.
Maksimalt tre deltagere fra samme nation kan kvalificere sig til hver konkurrence.
Kvalifikationen til OL sker via verdensmesterskaberne i september samt skaternes placering på den olympiske rangliste pr.
1.
juni 2020.
Tre skatere kvalificerer sig fra VM i park, tre fra VM i street, mens 16 skatere kvalificerer sig qua ranglisteplaceringen.
Derudover tildeles værtsnationen en plads i hver disciplin.
- For at være ærlig, tror jeg, at skateboarding ville klare sig fint, hvis det ikke var en olympisk disciplin, men nu er det der, og jeg tror, at det kan åbne øjnene hos en helt ny generation.
Folk vil se, at det ikke er noget, man skal kigge skævt til, siger Sheckler til The Washington Post.
Frygten hos tvivlerne er, at OL-statussen vil gøre op med nogle af grundtankerne bag skateboarding som en upoleret, rebelsk gadesport.
Den frygt deler Sheckler ikke.
- Jeg tror, at folk er bange for, at det suger identiteten ud af skateboarding.
Det med at tage ud og skate, hvor du ikke må, have det sjovt med vennerne og feste.
Men det kommer ikke til at fjerne noget af det.
Sporten handler om frihed.
Ingen er tvunget til at tage til OL eller skate i konkurrencer, siger Ryan Sheckler.
Alexander Risvad er en del af den landsholdsgruppe, som med større fra Danmarks Idrætsforbund, skal forsøge at kvalificere sig til OL næste sommer.
Heller ikke i den danske skateboarding komitée er man nervøse for en sådan udvikling.
Skateboarding er, hvad man gør det til, siger Troels Jørgensen.
- Hvis man vil fortsætte på den gamle måde, kan man bare gøre det.
Og hvis man omvendt gerne vil have det som en sport, står det en frit for, siger Troels Jørgensen.
Alexander Risvad kan godt forstå, hvorfor skateboardverdenens kommende OL-tilværelse i visse kredse har fået en lunk modtagelse.
Han har da også selv blandede følelser omkring det.
- Men man er dum, hvis man ikke tager imod den mulighed, siger Risvad.
For i Alexander Risvads tilfælde vil skateboarding altid være det samme - status som OL-sport eller ej.
Det handler om at jagte det næste adrenalinkick.
FacebookTwitterKopier linkEmner:De Olympiske Lege|Fritidsaktiviteter|Washington Post|Mexico




https://www.dr.dk/nyheder/politik/stoettepartier-vil-have-udskaeldt-tolkegebyr-sloejfet-i-finansloven

PolitikStøttepartier vil have udskældt tolkegebyr sløjfet i finanslovenGebyret er skadelig symbolpolitik, mener alle tre støttepartier.
Tolkegebyret skader både patientsikkerheden og et i forvejen hårdt presset sundhedspersonale, lyder det fra både Radikale, Enhedslisten og SF.
Af Rikke Gjøl Mansø og Daniel Myrup Pedersen13.
sep.
2019 kl.
08.
39Bemærk: artiklen er mere end 30 dage gammelLæs opTolkegebyret har det første år vist sig at koste flere penge at opkræve, end der er kommet i kassen.
Derudover er det både tåbeligt og skadeligt, og med de argumenter vil Radikale, Enhedslisten og SF skrotte det omdiskuterede gebyr i de snarlige finanslovsforhandlinger.
- Det er en bureaukratisk tåbelighed og ren symbolpolitik, der skaber en masse problemer i sundhedsvæsenet.
Derfor skal det væk, siger De Radikales sundhedsordfører, Stinus Lindgreen.
SF's sundhedsordfører, Kirsten Normann Andersen, er helt enig:- Vi tager det med som et krav i finanslovsforhandlingerne.
Det er vigtigt, at vi prioriterer ressourcerne til patienterne – og ikke til en masse bureaukrati, som ovenikøbet er til skade for både patienter og personale.
TolkegebyretDen 1.
juli 2018 blev tolkegebyret indført af regeringen, Dansk Folkeparti og Socialdemokratiet.
Dermed kan personer, der har boet i Danmark i mere end tre år, ikke længere få gratis tolkning, når de skal til lægen eller på sygehuset.
Man kan dog blive fritaget fra tolkegebyret, hvis man "som følge af nedsat fysisk eller psykisk funktionsevne midlertidigt eller varigt har mistet evnen til at tilegne sig, henholdsvis oppebære og anvende tilegnede danskkundskaber".
Det kræver dokumentation i form af en lægeerklæring.
Tolkegebyret gælder både i almen praksis, ved speciallæge og i forbindelse med behandling og indlæggelse på sygehuset.
Det er regionerne, der opkræver gebyret fra patienterne.
Gebyret varierer fra 191 til 1.
675 kroner alt afhængigt af, om det er tolkning over telefon, eller om tolken skal møde op - og om det er hos lægen eller på sygehuset.
Det danske sundhedsvæsen bruger årligt 170 millioner kroner på tolke.
Regeringen forventer at kunne spare cirka 2,4 millioner kroner om året på tolkegebyret.
Kilde: sundhed.
dkDet var blå blok, der sammen med Socialdemokratiet sidste år vedtog tolkegebyret.
Det betyder, at patienter, der har opholdt sig i Danmark i mere end tre år, bliver opkrævet et gebyr på mellem cirka 200 og 1.
700 kroner, hvis de har brug for en tolk på sygehuset eller hos lægen.
Argumentet er, at man efter tre år må forventes at have lært sproget - og derfor skal det offentlige ikke betale for tolkeregningen.
EL: Tolkegebyr skal hellere afskaffes i dag end i morgenMen efter et år med tolkegebyr viser erfaringerne, at det er en stor administrativ byrde for regionerne og går ud over patientsikkerheden, fordi nogle patienter fravælger en tolk, når de selv skal betale regningen, lyder kritikken fra regioner og sundhedspersonale.
Enhedslistens sundhedsordfører, Peder Hvelplund, er helt enig i kritikken af tolkegebyret:- Det skal selvfølgelig afskaffes – og hellere i dag end i morgen.
Det virker jo fuldstændig absurd, at i en situation, hvor sundhedsvæsenet er presset, der skal man så bruge administrative ressourcer på at opretholde en regel, som grundlæggende er dybt uretfærdig, siger han og tilføjer:- Der er eksempelvis stor forskel på, om en smerte er jagende, prikkende eller stikkende.
Og det skal man vide, hvis man skal diagnosticere præcist og give den rigtige behandling.
Så det går ud over patientsikkerheden og kan i sidste ende medføre ekstraudgifter for sundhedsvæsenet.
De fem regioner har tilsammen udsendt regninger for cirka 10 millioner kroner, hvoraf knap 4 millioner kroner er blevet betalt.
Det efterlader dem med ubetalte regninger for cirka 6 millioner kroner.
Samtidig har regionerne i alt brugt knap 7 millioner kroner på at administrere gebyret, viser deres egne opgørelser og estimater.
- Det er bare så dumt.
Vi kan se, det ikke virker.
Det skaber et kæmpe-bureaukrati i regionerne, der kæmper med at inddrive regningerne.
Det skaber en underklasse i vores sundhedssystem, og det er imod alt, hvad vi kæmper for.
Så jeg kan ikke forstå, at Socialdemokratiet holder fast i det, siger Stinus Lindgreen.
Tolkegebyr i de 5 regionerDe fem regioner har tilsammen udsendt regninger for cirka 14,5 millioner kroner i tolkegebyr.
Heraf er regninger for 4,5 millioner kroner efterfølgende blevet krediteret, fordi patienterne er blevet fritaget fra at skulle betale tolkegebyr.
Der er blevet betalt regninger for knap 4 millioner kroner.
Det efterlader regionerne med ubetalte regninger for cirka 6 millioner kroner - hvoraf en ukendt del ikke har haft forfaldsdato endnu.
Samtidig vurderer regionerne, at de har brugt knap 7 mio.
kr.
på at implementere og administrere gebyret.
I følgende oversigt er tallene afrundede, og "Udgifter til administration" dækker både over engangsudgifter til opstarten og løbende driftsudgifter.
Det er regionernes egne estimater:Region SjællandOpkrævet: 1,6 mio.
kr.
Fået indbetalt: 0,5 mio.
kr.
Krediteret: 0,5 mio.
kr.
Udgifter til administration: 1,3 mio.
kr.
Region MidtjyllandOpkrævet: 4,1 mio.
kr.
Fået indbetalt: 0,9 mio.
kr.
Krediteret: 1,9 mio.
kr.
Udgifter til administration: 1,7 mio.
kr.
Region HovedstadenOpkrævet: 3,6 mio.
kr.
Fået indbetalt: 1,5 mio.
kr.
Krediteret: 1,4 mio.
kr.
Udgifter til administration: 1,5 mio.
kr.
Region NordjyllandOpkrævet: 1 mio.
kr.
Fået indbetalt: 0,2 mio.
kr.
Krediteret: 0,2 mio.
kr.
Udgifter til administration: 0,7 mio.
kr.
Region SyddanmarkOpkrævet: 4,2 mio.
kr.
Fået indbetalt: 0,9 mio.
kr.
Krediteret: 0,6 mio.
kr.
Udgifter til administration: 1,6 mio.
kr.
Socialdemokratiet er stadig 'store fortalere for tolkegebyret'Sundhedsminister Magnus Heunicke (S) har ikke ønsket at stille op til interview med DR, men henviser til sundhedsordfører Rasmus Horn (S).
Han forsikrer, at Socialdemokratiet "helt bestemt" lytter til kritikken og bekymringerne.
- Jeg er opmærksom på, at der er argumenter for og argumenter imod et tolkegebyr.
Vi er så kommet til den konklusion, at argumenterne for tolkegebyret er vigtigere og tungere end argumenterne imod.
Så derfor er vi stadig store fortalere for et tolkegebyr, siger han.
Det altoverskyggende argument for Socialdemokratiet er integrationen.
- Det her handler ikke om at tjene penge.
Det her handler om at sikre, at alle, der bor her i Danmark, lærer dansk og bliver en aktiv del af det danske samfund.
Til trods for, at I med jeres "velfærdskontrakt" i valgkampen lovede, at I ville "afskaffe al unødigt bureaukrati" for offentligt ansatte?
- Ja.
Til trods for det.
Fordi vi tror på, at det er helt nødvendigt, at folk gør sig umage og lærer dansk, hvis de skal kunne fungere i det danske samfund, siger Rasmus Horn Langhoff.
SF: Det kan frigøre ressourcer til sundhedspersonaletAlle tre støttepartier er helt enige i, at man hurtigst muligt skal lære dansk, når man bor i Danmark.
- Men det skal jo ikke være en betingelse for at kunne blive kureret i sundhedsvæsenet, siger Peder Hvelplund.
Trods den umiddelbare afvisning fra Socialdemokratiet, tror Kirsten Normann Andersen på, at støttepartierne kan få deres vilje i finanslovsforhandlingerne, der indledes i starten af oktober:- Det kan frigøre ressourcer til sundhedspersonalet, så lad os nu se, om ikke også socialdemokraterne kan overbevises om at afskaffe tolkegebyret igen, siger hun med henvisning til, at SRSF-regeringen i 2011 afskaffede et lignende tolkegebyr, som VK-regeringen året forinden havde indført.
FacebookTwitterKopier linkEmner:Kirsten Normann Andersen (politiker)|Magnus Heunicke (politiker)|Socialdemokraterne|Enhedslisten|Sundhedspolitik




https://www.dr.dk/nyheder/udland/trump-iran-vil-gerne-modes-med-usa

UdlandTrump: Iran vil gerne mødes med USASiden USA trak sig fra atomaftalen, har forholdet mellem Iran og USA været tæt på frysepunktet.
Trump har flere gange givet udtryk for, at han gerne vil mødes med Irans præsident, Hassan Rouhani.
(Arkivfoto) 13.
sep.
2019 kl.
06.
01Bemærk: artiklen er mere end 30 dage gammelLæs opUSA's præsident, Donald Trump, siger, at Irans regering ønsker et møde.
Dermed er han med til at øge spekulationer om, at de to lande, som blandt andet har haft en række uoverensstemmelser om Irans atomprogram, måske mødes ved FN's kommende generalforsamling i september.
- Jeg kan fortælle jer, at Iran gerne vil mødes, siger han torsdag til de fremmødte journalister foran Det Hvide Hus.
Trump har gentagne gange givet udtryk for, at han gerne vil mødes med Irans præsident, Hassan Rouhani, der forventes at deltage ved FN's generalforsamling i New York.
Men indtil videre har Iran ikke givet noget positivt svar.
Forhold på frysepunktetOnsdag var Rouhani ude i en kras kritik af Trumps ledelse, da han sagde, at "amerikanere må forstå, at fjendtlighed og sabelraslen ikke arbejder til deres fordel.
Begge dele må stoppes".
Forholdet mellem de to lande har været tæt på frysepunktet siden maj sidste år, hvor Trump trak USA fra atomaftalen fra 2015.
Atomaftalen blev indgået mellem Iran og de fem permanente medlemmer af FN's Sikkerhedsråd - USA, Rusland, Kina, Storbritannien og Frankrig - samt Tyskland.
Den indebærer blandt andet, at Iran skal afvikle centrale dele af sit atomprogram.
Til gengæld ville omverdenen udfase en række omfattende økonomiske sanktioner mod Iran.
Har udvidet sanktionerne mod IranMen siden Trump trak USA ud af aftalen, har han udvidet sanktionerne mod Iran.
Iran har til gengæld gentagne gange brudt aftalen.
Tidligere i september kom det blandt andet frem, at Iran har taget en række avancerede centrifuger i brug til berigelse af uran.
Visse analytikere ser nu et håb om opblødning af forholdet de to lande imellem, efter at Trumps tidligere sikkerhedsrådgiver John Bolton, som var kendt for en særdeles hård linje over for Iran, er gået af.
/ritzau/AFPFacebookTwitterKopier linkEmner:Donald Trump (politiker)|Forenede Nationer|Iran|USA|Sikkerhedspolitik




https://www.dr.dk/sporten/golf/droemmen-blev-til-virkelighed-dansk-debutant-godt-fra-start-paa-pga-touren

GolfDrømmen blev til virkelighed: Dansk debutant godt fra start på PGA TourenSebastian Cappelen fik torsdag aften debut på PGA Touren ved turneringen A Military Tribute at The Greenbrie.
Sebastian Cappelen er på en 73.
plads efter første runde.
13.
sep.
2019 kl.
07.
49Bemærk: artiklen er mere end 30 dage gammelLæs opDen danske golfspiller Sebastian Cappelen gik i et slag under par i sin debut på den amerikanske PGA Tour.
På første runde ved den første turnering i den nye sæson på PGA Touren, A Military Tribute at The Greenbrie i West Virginia i USA, gik den 29-årige debutant rundt i 69 slag.
Det rækker til en delt 73.
-plads ud af turneringens 153 deltagere.
Sebastian Cappelen spiller for første gang i sin karriere på PGA Touren, efter at han kvalificerede sig ved at slutte blandt de 25 bedste spillere på Korn Ferry Tour, som er niveauet under PGA Touren.
Det tog Cappelen fem år at nå sit mål.
Læs også:I dag kulminerer drømmen for dansk golfspiller efter fem års kamp: ’Ret surrealistisk’- Det er ret surrealistisk.
Det er stadig ikke helt gået op for både mig og min kone, at der vil være ret mange ændringer i vores hverdag, sagde Cappelen til DR inden turneringen.
- Det har også været et mål for mig at kunne gå en anden vej, end andre har gjort før.
Det har været en stor del af min motivation.
Det betyder utrolig meget, sagde han.
Amerikanske Robby Shelton ligger på førstepladsen efter en runde i otte slag under par.
Vinderen kan stikke 1,35 millioner dollar i lommen svarende til 9,1 millioner kroner.
Fredag aften dansk tid slår Sebastian Cappelen ud på anden runde ved turneringen.
Typisk går de 70 bedste spillere efter de første to runder ved en turnering på PGA Touren videre til finalerunderne i weekenden.
/ritzau/FacebookTwitterKopier linkEmner:Golf|Cykelsport|USA|Korn Ferry




https://www.dr.dk/nyheder/udland/ni-klimaaktivister-anholdt-ville-flyve-droner-over-heathrow-i-protest

UdlandNi klimaaktivister anholdt: Ville flyve droner over Heathrow i protestEn vellykket aktion kunne have udløst et liv bag tremmer, lyder det fra politiet.
Klimaaktivisten Valerie Milner-Brown holder en drone i strækt arm, i dag ville hun give slip, og lade den flyve ind over Heathrow.
Af Catharina Maria Skov Lassen og Maya Nissen13.
sep.
2019 kl.
11.
50Bemærk: artiklen er mere end 30 dage gammelLæs op- Jeg er en lovlydig borger.
Jeg er både mor og bedstemor.
Jeg vil ikke bryde loven.
Jeg vil ikke i fængsel.
Men lige nu er vores art truet.
Livet på jorden dør ud.
Sådan skriver Valerie Milner-Brown i en pressemeddelse på klimaaktivistgruppen 'The Heathrow Pause Groups' hjemmeside om den drone-protest, der var planlagt til at finde sted i Heathrow Lufthavn uden for London i dag.
Planerne er dog blevet forpurret af de britiske myndigheder, som har arresteret ni personer, senest to her til morgen, og blokeret dronerne fra at lette.
Det skriver Sky News.
Heathrow LufthavnHeathrow Lufthavn er en af seks internationale lufthavne nær den britiske hovedstad, London.
Ifølge lufthavnen selv lettede der i 2018 1.
303 fly om dagen fra Heathrows to landingsbaner.
80 millioner passagerer passerer årligt igennem lufthavnen.
Kilde: Heathrow LufthavnKlimakonsekvenserne ved en lufthavnsudvidelseAktionen var ellers planlagt til at finde sted klokken tre i morges lokal tid, men blev standset af en såkaldt jamming, som er en blokering radiokommunikationen mellem dronen og dronepiloten via radiobølger.
Klimaaktivisterne fortæller på deres hjemmeside, at aktionen var tiltænkt som en ikke-voldelig aktion, og at dronerne skulle flyve i hovedhøjde lidt over en kilometer fra flyvepladsen.
Dronerne skulle forstyrre lufttrafikken i den travle lufthavn og lægge pres på regeringen til at tage yderligere skridt for at sænke C02-udledningen fra flytrafikken.
Gruppen ønskede samtidig at kaste lys på, hvilke store klimakonsekvenser lufthavnens planer om udvidelse vil have, lyder det.
Men politiet var talstærkt til stede i lufthavnen i morges, hvor to personer blev anholdt, mens de forsøgte at sende dronerne i luften.
Risikerede et liv bag tremmerSyv personer, heriblandt organisationens stifter, Roger Hallam, blev anholdt allerede torsdag.
Politiet advarede her til morgen om, at aktivisterne kunne stå til et liv bag tremmer, hvis deres aktion havde udgjort en fare for flypassagerernes liv.
Ifølge Heathrow Lufthavn kører flytrafikken her til formiddag normalt.
Samtidig tilføjer man, at lufthavnen er "dedikeret til at adressere klimaforandringer":- Vi er enige i, at der er behov for handling på klimaområdet, men en ulovlig protest-aktion, der har til formål er forstyrre tusindvis af menneskers liv, er ikke vejen frem, siger en talsmand ifølge Sky News.
FacebookTwitterKopier linkEmner:Heathrow Airport|Lufthavne|Sky News|Flytrafik|Storbritannien




https://www.dr.dk/nyheder/udland/black-friday-i-paris-omfattende-strejke-lammer-den-kollektive-trafik

Udland'Black Friday' i Paris: Omfattende strejke lammer den kollektive trafikReform af pensionssystemet har fået franske fagforeninger til at opfordre til de største arbejdsnedlæggelser i ti år.
Pendlere har måttet se længe efter togene i Paris, der er ramt af omfattende strejker.
Af Louise Brodthagen Jensen13.
sep.
2019 kl.
12.
48Bemærk: artiklen er mere end 30 dage gammelLæs op'På grund af arbejdsnedlæggelser er denne linje lukket.
'Sådan står der på de skilte, som mange parisere her til morgen er blevet mødt med ved aflåste metrostationer.
Og det er ikke kun metroen, der er blevet ramt af det, som RATP ( den statsejede operatør af den offentlige transport, red.
) beskriver som "voldsomme forstyrrelser" i driften.
For førere af både metro, sporvogne, bus og tog har alle nedlagt arbejdet som protest mod den pensionsreformplan, som den franske premierminister, Edouard Philippe, fremlagde i går.
Ti af byens 16 metrolinjer er lukket helt her til morgen.
Og det har ført til den mest omfattende strejke, som har ramt RATP siden 2007, skriver France24 og Le Monde, der noterer sig, at symbolikken er til at få øje på i dag, fredag den 13.
, som allerede er døbt "Black Friday".
Udenfor byen er der meldinger om over 200 kilometer lange køer, ti af byens 16 metrolinjer er helt lukket ned, flere fungerer med minimal kraft, og pendlere har måttet ty til elløbehjul, cykler og andet for at komme frem.
På Twitter råder RATP til, at man minimerer sin transport så meget som muligt.
Men selvom premierminister Edouard Philippe i går gav løfte om at lytte til eventuelle bekymringer og input til reformen, står han fast på det helt centrale: At franskmændenes 42 forskellige pensionssystemer alle skal samles i et fælles pointbaseret system.
- Vi vil skabe et universelt, fælles system, hvor alle de penge, der bliver indbetalt, vil garantere de samme rettigheder for alle, uanset om du er arbejder, butiksarbejder, forsker, landmand, læge, entrepenør eller statsansat, lød det fra den franske premieminister.
Ifølge det nuværende forslag vil det nye, fælles pensionssystem gælde for alle født efter 1963 og gradvist træde i kraft fra 2025.
Som det er i dag, er den tilladte pensionsalder for de fleste franskmænd 62 år, og den franske præsident, Emmanuel Macron, lovede under sin valgkampagne ikke at ændre ved den.
Men som konsekvens af den nye pensionsreform risikerer man at modtage mindre end fuld pension, hvis man forlader arbejdsmarkedet, før man er fyldt 64 år.
Det er forventningen i den franske regering, at den nye pensionsreform kan komme til afstemning i parlamentet i foråret, men allerede nu er der de kommende uger varslet flere strejker, hvor blandt andre advokater, piloter og stewardesser samt læger på mandag vil nedlægge arbejdet.
FacebookTwitterKopier linkEmner:Emmanuel Macron (politiker)|Frankrig|Twitter|Strejker og lockouts|Pension




https://www.dr.dk/nyheder/viden/klima/forskere-om-byernes-diesel-forbud-det-er-ikke-specielt-ambitioest

KlimaForskere om byernes diesel-forbud: Det er ikke specielt ambitiøst Danmarks fire største byer vil forbyde de ældste dieselbiler i centrum.
Men først i 2022 og 2025.
Hvert år dør omkring 4.
000 danskere for tidligt som følge af luftforurening, som blandt andet kommer fra gamle dieselbiler, der udleder skadelige gasser og partikler.
Af Maria Lise Behrendt13.
sep.
2019 kl.
09.
26Bemærk: artiklen er mere end 30 dage gammelLæs opBorgmestrene i Aalborg, Odense, Aarhus og København er gået sammen om at stille et krav til regeringen, som skal forbedre luftkvaliteten i Danmarks fire største byer:De vil have de ældste dieselbiler ud af byernes miljøzoner.
Læs også:Borgmestre vil forbyde gamle dieselbiler i byen: Næsten 400.
000 biler i farezonenI dag er luftforurening i Danmark årsag til omkring 4.
000 for tidlige dødsfald årligt, og den beskidte luft kan kobles til øget risiko for en lang række sygdomme såsom hjerte-kar-sygdom og kræft.
© ScanpixMiljøzoner En miljøzone er et afgrænset geografisk område - typisk i et tætbefolket område - hvor der er sat grænser for trafikkens udledninger.
Miljøzonerne findes i Aalborg, København, Frederiksberg, Odense og Aarhus.
En mulig model er, ifølge byerne, at personbiler på diesel, som er indregistreret før 1.
januar 2012, fra år 2022 bliver udelukket fra byernes miljøzoner.
Fra 2025 skal det gælde alle dieselbiler, som er indregistreret før 1.
september 2016.
Det betyder, ifølge kommunerne, at bilerne skal leve op til mindst Euronorm 5 2022 og Euronorm 6 i 2025.
Euronormer er et miljøkrav En Euronorm er en lov, som sikrer, at nyproducerede biler lever op til en række miljøkrav.
Euronormer fastlægger grænseværdier for, hvor meget bilerne må udlede af en række forurenende og helbredsskadelige stoffer - såsom partikler og kvælstofoxider (NOx-gasser).
Kravene til nyproducerede biler fornyes med nogle års mellemrum, og Euronorm 6 er den norm, som stiller de strengeste krav for udledninger på nuværende tidspunkt.
Euronorm 6 blev indført for personbiler i 2015, mens Euronorm 5 blev indført i 2011.
Først i 2025 foreslår de fire kommuner, at dieselbilerne skal leve op til Euronorm 6 for at kunne køre i byernes miljøzoner.
Kilder: Miljøstyrelsen, DCE.
Forslaget svarer til de regler for varebiler, som den tidligere regeringen vedtog i forbindelse med en skærpelse af miljøkravene til lastbiler, busser og varebiler i maj i år.
Men kommunernes udspil imponerer hverken seniorforsker Steen Solvang Jensen, der er sektionsleder ved Institut for Miljøvidenskab på Aarhus Universitet, eller institutleder på Institut for Folkesundhedsvidenskab på Københavns Universitet, Steffen Loft, som begge forsker i luftforurening.
- Det er klart, at det giver en effekt i forhold til luftforurening.
Men det er ikke specielt ambitiøst.
Hvis det skulle være det, skulle man stille skrappere krav i form af de strengeste emissionsnormer tidligere end 2025, siger Steen Solvang Jensen.
Steffen Loft udtrykker sig i lignende vendinger:- Det er et godt - og realistisk - initiativ, men ud fra et folkesundhedsperspektiv, ville det være at foretrække, hvis kravene var skrappere, siger han.
Skrappe krav i andre europæiske byerOverborgmester i København, Frank Jensen (S), medgiver i et interview til DR, at byerne godt kunne være mere ambitiøse.
- Men det hjælper ikke noget bare at være ambitiøs.
Man skal også kunne levere, siger han med henvisning til, at hans erfaring som overborgmester har lært ham, at det er vanskeligt at få et flertal i Folketinget til at stemme for reguleringer af trafikken.
Derfor lægger kommunerne i første omgang vægt på overhovedet at få indført krav til private dieselbiler.
Det er der nemlig ikke planer om i dag.
Kun for lastbiler, varebiler og busser venter skærpede miljøkrav fra næste år.
- I runde tal vil kommunernes forslag fordoble effekten for udledninger i forhold til de regler, som blev vedtaget af den tidligere regering, siger Steen Solvang Jensen og fortsætter:- Men det er vigtigt at sige, at hvis man venter til 2025 med at indføre krav om, at dieselbilerne skal leve op til Euronorm 6, så får man en mindre effekt, end hvis man skærpede kravene hurtigere.
Der er jo også en løbende udskiftning af bilparken, som i sig selv fremmer andelen af biler med Euronorm 6.
I London har man allerede i april 2019 indført forbud mod dieselbiler, der ikke lever op til Euronorm 6, i den centrale del af byen.
I tyske byer som Stuttgart og Düsseldorf er dieselbiler under Euronorm 6 ikke længere tilladt fra 2022, og i Sverige har regeringen tilladt sine byer at stille samme skrappe krav.
Luftforurening koster leveår og forårsager sygdomDer er flere grunde til, at det er vigtigt at få nedbragt udledningen af NOx-gasser og partikler fra trafikken.
Først og fremmest drejer det sig om danskernes helbred.
Hvert år er luftforurening skyld i omkring 4.
000 for tidlige dødsfald.
3.
600 af dem kan tilskrives fine partikler, de såkaldte PM2,5 partikler, mens 350 kan tilskrives kvælstofdioxid (NO2), som er en NOx-gas.
© ScanpixForurening skyldes langt fra kun bilerne Der er meget stor forskel på, hvor luftforureningen i Danmark stammer fra.
Kigger man på landet samlet skyldes cirka 75 procent af de for tidlige dødsfald, ifølge Steen Solvang Jensen, luftforurening fra udlandet, mens 25 procent skyldes danske kilder.
Vind fra syd betyder, at luftforureningen i den sydlige del af Danmark ofte bliver højere end i den nordlige del.
I byerne udgør trafikken dog en stor kilde til luftforurening.
Særligt, hvad angår NOx-gasser.
Man risikerer altså i byerne at være dobbelt ramt af forurening både 'ude- og indefra', og alene i hovedstadsområdet dør op til 1.
700 personer hvert år for tidligt som følge af luftforurening.
Kilder: dr.
dk, Zorana Jovanovic Andersen, Steen Solvang Jensen, Institut for Miljøvidenskab på Aarhus Universitet.
NOx-gasser består både af kvælstofmonoxid (NO) og kvælstofdioxid (NO2).
NO2 er den helbredsskadelige del.
Et for tidligt dødsfald svarer ifølge DCE- Nationalt Center for Miljø og Energi til 10,6 tabte leveår.
Derudover øger luftforurening risikoen for at udvikle en lang række sygdomme såsom lungesygdom, hjerte-kar-sygdom, diabetes, hjernesygdomme, astma og kræft, fortæller Steffen Loft.
- Vi har her på instituttet lavet en analyse, hvor vi prøvede at forestille os, hvad der ville ske, hvis der slet ikke var NOx eller partikelforurening i København.
Det ville give alle et ekstra leveår, siger han.
Problemet løses først på el og brintNår man kigger på luftforurening, er partikler den største årsag til for tidlige dødsfald, mens NO2 udgør en mindre del, forklarer Steen Solvang Jensen.
- Men NOx har også en indirekte effekt, fordi det omdannes til PM2,5 partikler i atmosfæren, siger han.
Der bør altså være mere fokus på NOx også.
- Euronorm 6, som er den kommunerne foreslår at indføre fra 2025, reducerer partikeludledning ret kraftigt.
Men kravene til NOx-udledning er ikke specielt store i Euronorm 6, siger Steffen Loft og fortsætter:- Der er altså også plads til forbedringer efter 2025.
Selv hvis man lavede en katalysator, der kan fjerne al NOx fra diesel, er der stadig andre miljø - og klimahensyn at tage.
Så problemet er først løst, når vi alle kører på el eller brint.
FacebookTwitterKopier linkEmner:Luftforurening|København|Sundhed og velvære|Tyskland|Miljø og natur




https://www.dr.dk/nyheder/indland/borgmestre-vil-forbyde-gamle-dieselbiler-i-byen

Indland Borgmestre vil forbyde gamle dieselbiler i byenDet skal være muligt at smide mest forurenende dieselbiler ud af bymidterne, mener borgmestrene for landets fire største byer.
H.
C Andersens Boulevard i København, som ses her, er en af de mest trafikerende og forurenede gader i landet.
Det er blandt andet herfra, borgmestrene vil have fjernet gamle dieselbiler.
Af Nis Kielgast13.
sep.
2019 kl.
06.
00Bemærk: artiklen er mere end 30 dage gammelLæs opDet er på tide, at regeringen gør noget for at få gamle, osende dieselbiler ud af byerne.
Sådan lyder i dag i en fælles udmelding fra borgmestrene fra København, Aarhus, Odense og Aalborg.
Det foreslår borgmestreneDieselbiler indregistreret før 1.
januar 2012 skal forbydes i byernes miljøzoner fra 2022.
I 2025 skal der kun tillades biler indregistreret efter 1.
september 2016.
Borgmestrene understreger, at de er åbne for andre modeller, blot man får fjernet gamle dieselbiler fra byerne.
Borgmestrene foreslår helt konkret, at ældre dieselbiler om tre år skal have forbud mod at køre i de miljøzoner, der i dag dækker store dele af centrum i de fire byer.
- Vi ved, at der kommer rigtig meget partikeludledning fra dieselbiler, og at det er sundhedsskadeligt.
Hvert år er der 4.
200 dødsfald relateret til partikeludledning, og det vil vi gerne gøre noget ved.
Derfor vil vi gerne stille nogle krav til dieselbiler og have dem, der udleder mest, ud af bymidten, siger Odenses borgmester, Peter Rahbæk Juel (S).
Alle fire borgmestre er socialdemokrater, og meldingen kommer op til Socialdemokratiets partikongres i weekenden.
Det er ingen tilfældighed.
- Vi vil gerne i dialog med den nye regering, som jo er ambitiøs med den grønne dagsorden, sådan at de miljøzoner, vi har i de store byer, også bliver udvidet til at omfatte personbiler.
Vi vil indfase, at i hvert fald de ældste dieselbiler ikke længere kan køre i vores byer, for det er ikke nogen ret at ødelægge luften for de mange mennesker, som bor i byen, siger Københavns overborgmester, Frank Jensen (S).
Næsten 400.
000 i farezonenDe fire borgmestre har i udspillet opstillet en model for, hvordan man kunne gennemføre et forbud.
De foreslår, at forbuddet i første omgang skal gælde alle dieselbiler, der er indregistreret før 2012.
Hvis man kigger på den nuværende danske bilpark, er der lidt over 800.
000 personbiler, som kører på diesel.
Af dem er cirka 380.
000 registreret før 2012, viser tal, som Danmarks Statistik har opgjort for DR.
Men så mange ender næppe med at blive berørt, hvis borgmestrenes forslag bliver indført.
Forbuddet skal nemlig først træde i kraft fra 2022, og til den tid vil en del af den nuværende bilpark givetvis være blevet skrottet.
Når det lige er 2012, der er valgt som skæringsår, skyldes det, at der blev indført nye, strengere krav fra EU til dieselbilernes udledninger i 2011.
Kravene kaldes Euronorm 5.
For nogle familier vil det faktisk være et stort problem, at man måske pludselig ikke kan bruge sin bil.
Derfor har vi da et ønske og en forventning om, at man politisk forsøger at hjælpe disse familier videre.
Torben Lund Kudsk, afdelingschef i FDMIdeen er så, at kravene med årene skal skrues op, så man i 2025 kun må køre inde i byerne, hvis ens dieselbil er indregistreret efter 1.
september 2016.
Det passer med, at bilerne skal leve op til Euronorm 6, som er de nyeste og skrappeste krav til partikeludledning.
Har ikke råd til at udskifte bilenMange andre europæiske byer har allerede lavet regler for at holde gamle dieselbiler ude.
I London skal man for eksempel betale omkring 100 kroner i gebyr om dagen, hvis ens bil ikke lever op til Euronorm 6.
I Stuttgart har det siden 2018 været forbudt at køre ind i centrum med en dieselbil, der ikke lever op til Euronorm 5.
Flere steder taler man nu om at lave zoner, hvor det kun er tilladt at køre i elbiler.
Så i en europæisk kontekst, er det ikke specielt skrappe krav, borgmestrene foreslår.
Men det er bevidst, at man ikke prøver at få en europæisk førertrøje på.
- Et forbud rammer måske nogle, som ikke har råd til lige at skifte deres bil.
Det er derfor, vi gerne vil indfase dette her på en måde, hvor vi sikrer, at dem der i god tro har købt en dieselbil for at spare brændstof, ikke bliver ramt fra den ene dag til den anden, siger Københavns overborgmester, Frank Jensen (S).
Det betyder dog ikke at nyere dieselbiler bliver fredet i al fremtid.
- Når vi kommer længere frem, skal vi altså have udfaset diesel fuldstændigt som drivmiddel i byerne, tilføjer han.
Se her, hvor miljøzonerne dækker de største byer i dag:    1 / 41 / 42 / 43 / 44 / 4FDM: Giv folk en skrotningspræmieHos bilejernes forening FDM kører man ikke skrigende bort ved tanken om borgmestrenes forslag.
Måske kan det endda betegnes som en smule uambitiøst, lyder det fra Torben Lund Kudsk, der er afdelingschef i FDM.
- Der er ingen tvivl om, at gamle dieselbiler belaster miljøet.
Når det er sagt, er det lidt sent at lave de her miljøzoner, fordi bilparken fornyer sig selv.
Inden dette her træder i kraft, vil det være ganske få biler, man får fat i, siger han.
Men de personer, som ikke har fået skiftet bilen ud med en mere miljørigtig model, bør til gengæld have mulighed for at få økonomisk kompensation.
For selvom de selv har ansvar for at have købt en bil, der ikke er specielt miljøvenlig, har de også betalt høje bilafgifter i forventning om at kunne køre bilen i hele dens levetid.
- For nogle familier vil det faktisk være et stort problem, at man måske pludselig ikke kan bruge sin bil.
Derfor har vi da et ønske og en forventning om, at man politisk forsøger at hjælpe disse familier videre.
Det kunne være en skrotningsordning, siger Torben Lund Kudsk.
’Grønne’ biler kan blive ramt af forbudDer kan dog være et problem ved at bruge 2012 som skæringsdato for de biler, der rammes af forbuddet.
Ved at vælge det år, sikrer man sig, at alle bilerne lever op til Euronorm 5, men man risikerer også at forbyde ældre biler, der er lige så grønne og rene.
Det skyldes, at nogle bilproducenter begyndte at lave biler, der lever op til Euronorm 5, længe før kravet trådte i kraft.
FDM har trukket data fra Motorregisteret til DR, og her har 643.
000 biler fået registreret, hvilke miljøkrav, de lever op til.
Af dem er det blot 94.
000, der ikke lever op til mindst Euronorm 5.
Opgørelsen er mangelfuld, da der ikke er miljødata for 20 procent af bilerne, men stikprøver viser, at aldersfordelingen for bilerne uden data ligner den øvrige bilpark.
Der er altså ikke noget der tyder på, at de allesammen er osende, gamle modeller.
Den tekniske diskussion om, hvordan forbuddet skal udformes, vil borgmestrene dog ikke melde sig ind i.
De understreger, at det er op til Folketingets partier med støtte fra embedsmænd at blive enige om den endelige model.
FacebookTwitterKopier linkEmner:Biler|Frank Jensen (politiker)|Peter Rahbæk Juel (politiker)|Socialdemokraterne|København




