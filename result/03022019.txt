https://www.dr.dk/nyheder/udland/forsvundet-fodboldspillers-flyvrag-fundet-i-den-engelske-kanal

UdlandForsvundet fodboldspillers flyvrag fundet i Den Engelske KanalEn eftersøgningsbåd har lokaliseret det fly, der forsvandt den 21.
januar med Emiliano Sala ombord.
Den forsvundne fodboldspiller Emiliano Sala blev den 25.
januar mindet af fans i hans tidligere klub Nantes.
Af Flemming Brandt03.
feb.
2019 kl.
22.
28 | opdateret 03.
feb.
2019 kl.
23.
07Bemærk: artiklen er mere end 30 dage gammelLæs opVraget af flyet, som skulle have bragt den argentinske fodboldspiller Emiliano Sala til Storbritannien, er nu fundet i Den Engelske Kanal.
Det bekræfter eftersøgningsleder David Mearns, der har gennemført en privat eftersøgning.
- Emiliano Sala og David Ibbotsons familier er blevet underrettet af politiet.
The AAIB (den britiske flyvhavarikommission, red.
) vil komme med en udtalelse i morgen.
I aften går vores tanker til Emilano og Davids familier og venner, siger han.
Piper Malibu-flyet forsvandt fra radaren nær Kanaløerne den 21.
januar.
På Sala-familiens vegne indledte David Mearns en privat efterforskning i dag.
Få timer efter fandt han flyvraget.
Politiet indstillede eftersøgningen efter flyet den 24.
januar, da man konstaterede, at chancen for finde Sala og piloten David Ibbotson i live var ekstremt lille.
Blå bog: Emiliano SalaNavn: Emiliano Raúl Sala Taffarel.
Født: 31.
oktober 1990 (28 år).
Fødested: Cululu las Colonias.
Nationalitet: Argentiner.
Højde: 187 centimeter.
Position: Angriber.
Karriere:2019: Cardiff City.
2015-2019: Nantes.
2010-2015: Bordeaux.
2015: Lejeophold i Caen.
2013-2014: Lejeophold i FC Niort.
2012-2013: Lejeophold i Orléans.
Kilder: Sky News og transfermarkt.
com.
Var på vej til CardiffDen 28-årige argentiner var mandag den 21.
januar på vej til Wales, da han netop havde underskrevet en kontrakt på tre et halvt år med Premier League-klubben Cardiff.
Under flyvningen kontaktede Sala sine venner, som han fortalte om problemer med flyet.
- Jeg er ombord på et fly, der virker til at være ved at falde fra hinanden.
- Hvis I ikke har hørt fra mig om halvanden time, så ved jeg ikke, om der bliver sendt nogen ud for at lede efter mig.
Jeg ved ikke, om det overhovedet er muligt, sagde Emiliano Sala i en besked ifølge Reuters.
- Åh Gud, jeg er virkelig bange, sluttede beskeden.
Talebeskeden er blevet verificeret af fodboldspillerens far, Horacio Sala.
FacebookTwitterKopier linkEmner:Storbritannien|Cardiff|Fodbold|Sky News|Twitter




https://www.dr.dk/nyheder/indland/mette-frederiksen-med-tre-milliarder-faar-vi-startet-paa-et-retfaerdigt

Længere til pensionSe temaIndlandMette Frederiksen: Med tre milliarder får vi startet på et retfærdigt pensionssystemDe hidtil nævnte tre milliarder kroner er kun begyndelsen på Socialdemokratiets pensionreform, siger formanden.
Mette Frederiksen (S) vil afsætte flere penge end de først nævnte tre milliarder kroner til at indføre differentieret pension.
(© (c) DR)Af Flemming Brandt03.
feb.
2019 kl.
22.
16Bemærk: artiklen er mere end 30 dage gammelLæs opDa Socialdemokratiet præsenterede deres forslag til en reform af pensionssystemet, som skal give nedslidte ældre ret til folkepension på et tidligere tidspunkt, lød udspillet, at der skal afsættes tre milliarder kroner.
Hverken mere eller mindre.
Men det er kun et foreløbigt tal, som hurtigt kan ændre sig, hvis behovet viser sig at være der.
Det fastslår Socialdemokratiets formand, Mette Frederiksen, over for DR Nyheder.
Den differentierede pension er et system, der skal udvikles - ligesom resten af velfærdssamfundet.
- Jeg mener, at med tre milliarder får vi startet på at lave et mere retfærdigt pensionssystem.
- Socialdemokratiet er en af hovedarkitekterne bag velfærdssamfundet.
Vi har ikke gjort det på et år eller et årti.
Socialdemokratiet arbejder altid på den måde, at vi starter, og så bygger vi ovenpå.
Socialdemokratiets udspil 'Værdig tilbagetrækning'Socialdemokratiet skriver i udspillet, at det vil koste omkring tre milliarder kroner årligt at give nogle faggrupper ret til at gå på tidligere pension.
Pengene skal findes ved dels at fjerne virksomheders mulighed for at trække "meget store lønninger" fra og rulle skattelettelser på "meget høje aktieindkomster" tilbage, og dels finansieres af den finansielle sektor ved eksempelvis at indføre en særlig skat på "meget store overskud som følge af overdreven spekulation".
Hvordan ordningen mere konkret skal skrues sammen, og hvem der præcis skal kunne komme i betragtning til en tidlig pension, vil Mette Frederiksen forhandle sig frem til med arbejdsmarkedets parter efter et folketingsvalg - såfremt hun altså selv vinder statsministerposten.
I hendes optik er det er politisk spørgsmål, om hvorvidt man er villig til at prioritere og bruge de fornødne midler til at gennemføre en reformering af pensionssystemet.
- Det her er grundlæggende en økonomisk prioritering.
Du har en borgerlig regering, der rigtig gerne vil give skattelettelser.
Og så har du en socialdemokratisk statsminister, der siger: ’Vi vil hellere bruge penge på dem, der er nedslidte’.
Det er et politisk valg, understreger hun.
Afviser eskperternes kritikOg Mette Frederiksen afviser kritikken fra flere eksperter.
De peger på, at ordningen kan blive meget dyr, og at den differentierede pensionsalder kan ende med at komme mennesker til gode, som ganske vist har været mange år på arbejdsmarkedet, men som ikke er nedslidte.
I det foreløbige forslag fra Socialdemokratiet har adgangskortet til tidlig pension nemlig været antal år på arbejdsmarkedet.
Således vil det også kunne bruges af en kontorassistent, der er begyndt som en elev i en meget ung alder, men som måske ikke er fysisk nedslidt.
Læs også:Banker og 'spekulativ finanssektor' skal betale for Mette Frederiksens pensionsplan- Jeg bliver nødt til at sige til eksperterne, at hvis man kan flyve til månen med mennesker, så kan man altså også lave et mere retfærdigt pensionssystem.
- Jeg påstår ikke, at det er let, eller at det er noget, som vi gør på en uge, men hvor der er vilje, er der vej.
Og selvfølgelig kan vi lave en model, der løser det her.
Maskinen er der ikke nu, så må vi udvikle den.
Fakta: Pension og efterlønFolkepensionen er en offentlig ydelse, som sikrer, at alle har en indkomst, når de når pensionsalderen.
Folkepensionen består af et grundbeløb og et eller flere tillæg.
Der var i 2018 godt 1,1 million folkepensionister i Danmark.
Efterlønnen er en ordning, den enkelte selv betaler til.
For at gå på efterløn skal du blandt andet påbegynde betalingerne, før du fylder 30 år, og derefter betale i mindst 30 år.
Folkepension og efterløn er aldersbestemt: Jo yngre du er, jo ældre skal du være for at kunne gå på efterløn eller folkepension.
Kilde: Danmarks Statistik, Jobindsats.
dkKan komme mange til godeHun mener, at den foreslåede reform kan komme mange mennesker til gode, som har et reelt behov for at trække sig tidligere tilbage.
Ifølge partiets beregninger vil det være hver ottende, der stadig er aktiv på arbejdsmarkedet på det tidspunkt, som får ret til folkepension, hvis det skal være tre år tidligere end den nuværende pensionsalder.
Og hvis perioden man får forkortet sit arbejdsliv kun er to år, vil det ifølge beregningerne være hver femte.
FacebookTwitterKopier linkEmner:Mette Frederiksen (politiker)|Socialdemokraterne|Pension|Privatøkonomi|Pensionsselskaber




https://www.dr.dk/nyheder/udland/usa-sender-flere-tusinde-soldater-til-graensen-mod-mexico

Migrantkaravane Se temaUdlandUSA sender flere tusinde soldater til grænsen mod MexicoEkstra soldater skal hjælpe grænsevagterne i det sydvestlige USA i de kommende tre måneder.
Migranter fra Mellemamerika tilbageholdes af en amerikansk grænsevagt efter at have krydset grænsen fra Mexico til USA.
03.
feb.
2019 kl.
22.
39Bemærk: artiklen er mere end 30 dage gammelLæs opUSA indsætter yderligere 3.
750 soldater ved den sydvestlige del af grænsen mod Mexico.
Det oplyser det amerikanske forsvarsministerium, Pentagon.
Soldaterne skal være ved grænsen i de kommende tre måneder, hvor de skal støtte toldere og grænsevagter, oplyser ministeriet.
Det er en markant forøgelse af antallet af soldater ved den del af grænsen.
I forvejen er der omkring 600 soldater her.
Der er ikke umiddelbart nogen forklaring på, hvorfor der sker en så stor forøgelse af indsatsen nu.
Læs også:Trump sender soldater til grænsen: Militæret skal kunne skyde migranterPentagon havde afvist at afsløre, hvor mange soldater der skulle sendes til grænsen, da der var en høring om sagen i forsvarsudvalget i Repræsentanternes Hus i tirsdags.
Det medfører kritik fra udvalgsformanden, demokraten Adam Smith.
- Medlemmerne af udvalget ville have været yderst interesserede i at diskutere, hvad de 3500 soldater, der skal til grænsen som svar på ministeriet for indenlandsk sikkerheds seneste anmodning, skal foretage sig der, skriver Smith ifølge tv-stationen CNN i et brev til USA's fungerende forsvarsminister, Pat Shanahan.
Torsdag skrev præsidenten på Twitter:- Flere soldater sendes til den sydlige grænse for at stoppe de illegales forsøg på invasion via store karavaner ind i vores land.
Vi har stoppet de tidligere karavaner, og vi vil også stoppe disse.
/ritzau/ReutersFacebookTwitterKopier linkEmner:USA|Soldater|Mexico|Repræsentanternes Hus|CNN




https://www.dr.dk/nyheder/indland/menneskehandel-74-ofre-men-ingen-doemte-bagmaend

IndlandMenneskehandel: 74 ofre - men ingen dømte bagmændMyndighederne har identificeret 74 personer, der er blevet menneskehandlet til tvangsarbejde i Danmark.
Programmet Afsløret på DR1 dykker mandag aften ned i menneskehandel til danske byggevirksomheder.
Foto fra programmet.
Af Jakob Skaaning, Morten Frandsen og Line Gertsen03.
feb.
2019 kl.
20.
44Bemærk: artiklen er mere end 30 dage gammelLæs opDer findes en lille, men voksende gruppe af udenlandske arbejdere i Danmark, der ifølge myndighederne udnyttes til hårdt fysisk arbejde og bor under kummerlige forhold.
I årene 2009 til 2018 har Center mod Menneskehandel identificeret 74 personer, der er blevet handlet til at udføre arbejde i Danmark indenfor blandt andet transport, rengøring og byggeri.
Alene sidste år fandt centret 35 personer – flere end nogensinde før.
Det er som regel mennesker, der kommer fra en desperat situation, fortæller Thomas Laigaard, der som social konsulent i Center mod Menneskehandel møder de handlede.
- Det er typisk folk, der er vældig, vældig sårbare, der er rekrutteret til at lave det her arbejde.
Og de har ikke nødvendigvis nogen faglig baggrund for at bedrive de her jobs.
Ingen dømte for menneskehandelSelvom myndighederne finder mennesker, der vurderes at være handlede i Danmark, så er der endnu ingen bagmænd, der er blevet dømt for at stå bag handlen.
- Hvis vi ser på de sager, der har været i retten i Danmark, så har vi ikke haft en eneste domfældelse for tvangsarbejde i Danmark, siger Thomas Laigaard.
Men det betyder ifølge Trine Baumbach, der er professor i jura ved Københavns Universitet, ikke nødvendigvis, at forbrydelsen aldrig finder sted i Danmark.
Afsløret: Slaverne i byggebranchen'Afsløret' har igennem et år undersøgt skyggesiden af den danske byggebranche og afdækker et netværk af firmaer, der udnytter udenlandske bygningsarbejdere så groft, at det karakteriseres som menneskehandel.
Du kan se programmet her på DR TV nu eller på DR1 kl.
20.
45.
- Men det er umuligt for anklagemyndigheden at løfte bevisbyrden, og derfor er der ikke nogen, der bliver dømt for det.
Men det er altså ikke det samme, som at der ikke nogen, der har begået forbrydelsen, siger Trine Baumbach.
Ved to sager har myndighederne i Danmark forsøgt at få bagmænd dømt for menneskehandel.
I den såkaldte garagesag fra Helsingør, der blev afgjort i 2012, var en gruppe rumænske rengøringsmedarbejdere indlogeret i en kælder og arbejde op til 20 timer i døgnet for en løn på mellem 2.
500 og 5.
000 kroner om måneden.
Her blev de anklagede ikke fundet skyldige i menneskehandel.
- Det kan være svært at løfte bevisbyrden for, at folk for eksempel er blevet narret eller truet til at komme hertil, fordi det ikke nødvendigvis har efterladt sig fysiske spor og beviser.
Så beror det på vidneforklaringer og indicier, og de kan være så utilstrækkelige, at det ikke kan løfte bevisbyrden, siger Trine Baumbach.
Gråzone mellem frivillighed og tvangNår Center Mod Menneskehandel møder mennesker, som de vurderer til at være handlet, så er den tvang, som ofrene er underlagt for at udføre arbejdet, ofte meget kompleks.
- Det kan selvfølgelig være direkte trusler om vold og drab.
Vi ser også dødstrusler mod den konkrete medarbejder.
Men det kan også være trusler omkring familien.
Tit sørger de (bagmændene, red.
) for og have styr på, hvor personen kommer fra i hjemlandet, siger Thomas Laigaard.
I mange tilfælde har arbejdsgiveren kontrol med de handlede, ikke bare når de er på arbejde, men også når de egentlig har fri.
Hvis vi taler tvangsarbejde, så er de dybt afhængige af deres arbejdsgiver, fordi det tit er arbejdsgiveren, der sørger for at indkvartere dem.
Nogle gange er det også arbejdsgiveren, der sørger for, at de får noget at spise.
Thomas Laigaard, Center mod Menneskehandel- Hvis vi taler tvangsarbejde, så er de dybt afhængige af deres arbejdsgiver, fordi det tit er arbejdsgiveren, der sørger for og indkvartere dem.
Nogle gange er det også arbejdsgiveren, der sørger for, at de får noget at spise, siger Thomas Laigaard.
Belgien har strammet lovgivningenI Belgien blev lovgivningen i 2005 strammet.
Formålet var at gøre det lettere at få bagmænd dømt for menneskehandel og udnyttelse af arbejdskraft.
Peter Van Hauwermeiren er leder for den belgiske tilsynsmyndighed, der holder opsyn med menneskehandel.
Han indgår i et tæt samarbejde med belgisk politi om at bekæmpe menneskehandel til tvangsarbejde.
- Det er ikke alene en forbrydelse, det gør folk fortræd.
Det handler om kriminelle, der udnytter folk og tjener store summer på det, siger han.
Den belgiske lovgivning er ændret sådan, at anklagemyndigheden ikke længere skal skaffe bevis for, at de anklagede bagmænd har tvunget de handlede til at arbejde under umenneskelige forhold.
- Med det formål at gøre det lettere at bevise menneskehandel.
Så vi behøver ikke bevise tvang, siger Peter van Hauwemeiren.
I Belgien har den ændrede lovgivning og et øget fokus fra både politiet og tilsynsmyndigheden betydet, at et større antal bagmænd bliver dømt.
Tal fra den belgiske organisation Myria viser, 25 personer blev dømt for menneskehandel i 2017.
Professor: Grund til at overveje en lovændringNår der i Danmark ikke er blevet dømt nogen for menneskehandel til tvangsarbejde, så giver det ifølge professor Trine Baumbach anledning til at overveje, om loven bør strammes.
- Når man har en forbrydelse, som alle er enige om er en utrolig strafværdig forbrydelse at begå, og man så rent faktisk ikke får dømt ret mange, så er det jo helt oplagt at overveje: kunne vi ændre bestemmelsen, kunne vi formulere den på en anden måde, så vi får ramt de tilfælde, som vi gerne vil ramme, siger Trine Baumbach.
Hvorfor stikker de ikke bare af?
Det kan være svært at forstå, hvorfor udenlandske arbejdere finder sig i uværdige arbejdsvilkår, hvor man for eksempel lever under kummerlige forhold og ikke får den løn, man er blevet lovet.
Men forklaringen på, at der ikke er flere, der siger fra, er ifølge Thomas Laigaard fra Center mod Menneskehandel, at det kan bringe dem i en endnu dårligere situation, end den, de er i.
- Hvis de bliver fyret, vil de stå i en situation, der er markant ringere end den,der gjorde, at de overhovedet rejste hertil i første omgang.
Så er det svært at gøre oprør, siger Thomas Laigaard.
FacebookTwitterKopier linkEmner:Kriminalitet|Center mod Menneskehandel|Menneskehandel|DR1|Belgien




https://www.dr.dk/nyheder/kultur/30-aar-med-jakob-stegelmann-troldspejlet-er-blevet-mainstream

Kultur30 år med Jakob Stegelmann: Troldspejlet er blevet mainstreamTidligere var stoffet i Troldspejlet for nørderne.
Nu har genren fat i et bredt publikum.
Af Flemming Brandt og Robin Patrick Stampe Seierby (Video)03.
feb.
2019 kl.
20.
03Bemærk: artiklen er mere end 30 dage gammelLæs opFor 30 år siden rullede Troldspejlet for første gang over skærmen på DR.
Og det gør det stadig.
Jakob Stegelmann er - ligesom dengang - værten, der byder både store og små nysgerrige indenfor i fantasiens verden.
Den 61-årige vært er stadig lige fascineret af stoffet, som han har oplevet, at der er kommet stadig større interesse for med årene.
- Da vi startede, var det jo sådan noget meget specielt og nørdet og underligt, og noget som folk ikke var så stolte af, at de interesserede sig for og som mest var noget for børn.
I dag er det jo blevet noget, som alle har et forhold til med Game of Thrones og alle de fantastiske ting, der er.
Og også noget for voksne.
Så man kan sige, at det holder meget længe.
- Troldspejlet er på mange måder et nyhedsprogram.
Det kunne være en tv-avis, som bare handler om nogle ting, som ikke foregår i virkelighedens verden, men i fiktionen.
Og for mig er fiktionen lige så vigtig som virkeligheden.
De to ting kan ikke skilles ad.
FacebookTwitterKopier link




https://www.dr.dk/nyheder/udland/snekaos-i-sverige-fly-og-togforsinkelser-ulykker-og-stroemnedbrud

UdlandSnekaos i Sverige: Fly- og togforsinkelser, ulykker og strømnedbrudKraftigt snevejr har ramt Stockholmsområdet, og det har ført til flere ulykker.
Natten til søndag blev Stockholmsområdet ramt af kraftigt snevejr.
Af Lars Lindevall03.
feb.
2019 kl.
19.
32Bemærk: artiklen er mere end 30 dage gammelLæs opStore dele af den svenske østkyst og skærgård er ramt af massivt snevejr.
Det har især skabt problemer i Stockholmsområdet, hvor snemasserne har forårsaget flere ulykker i trafikken samt forsinkelser i fly- og togtrafik.
I Stockholms internationale lufthavn Arlanda er flere flyafgange blevet aflyst, og der har også været problemer med at få ryddet landingsbanerne, skriver Svt.
se.
- Vi har en usædvanlig vejrsituation.
Det sner ikke længere, men vi må af-ise landingsbanerne for at opretholde landingskvalitet, siger Lovisa Ernstam, der er pressemedarbejder i Swedavia til Svt.
se.
Norwegian har aflyst størstedelen af dagens resterende flyvninger både til og fra Stockholm, herunder alle flyvninger mellem København og Stockholm.
Omkring 4.
000 husstande har været uden strøm på grund af snemasserne.
Advarsel fra myndighederSveriges meteorologiske institut, SMHI, har udstedt en klasse 1 advarsel i store dele af det østlige Sverige.
I svenske medier har der desuden været meldinger om flere trafikulykker som følge af det kraftige snevejr.
I Stockholmsområdet har det kraftige snefald forårsaget strømafbrydelse flere steder.
I Ekerö kommune har omkring 1.
700 husstande været uden strøm.
I alt har omkring 4.
000 husstande haft strømnedbrud.
Sveriges Transportstyrelse har desuden advaret om usikre forhold på vejene.
FacebookTwitterKopier linkEmner:Sverige|Vejret|Stockholm|Elsektoren|Lufthavne




https://www.dr.dk/nyheder/kultur/den-skyldige-blev-den-store-robert-vinder

Kultur'Den Skyldige' blev den store Robert-vinderOgså 'Ternet Ninja' og 'Lykke-Per' fik flere priser ved Robert-uddelingen i Tivoli Kongrescenter.
Jakob Cedergren modtager en Robert i kategorien årets mandlige hovedrolle ved Robert Pris uddeling.
03.
feb.
2019 kl.
22.
02Bemærk: artiklen er mere end 30 dage gammelLæs opÅrets danske spillefilm blev 'Den Skyldige'.
Det blev afsløret ved uddelingen af Robert Prisen 2019 i Tivoli Kongrescenter.
Filmen var nomineret til ni priser og blev aftenens store vinder med hele syv priser.
'Den skyldige' er instrueret af svenske Gustav Möller, der er uddannet fra Den Danske Filmskole i 2015.
Han kunne også glæde sig over prisen for årets instruktør for filmen, der er hans spillefilmsdebut.
Derudover fik filmen prisen for årets originale manuskript, årets sounddesigner og årets klipper, og samtidig kunne skuespillerinden Jessica Dinnage lade sig belønne med prisen for årets kvindelige birolle.
Jakob Cedergren fik prisen for bedste mandlige hovedrolle i filmen.
Holdet bag 'Den skyldige' havde god grund til at juble søndag aften.
Hermed et udpluk af aftenens vindere:•Årets danske spillefilm: 'Den skyldige'•Årets børne- og ungdomsfilm: 'Ternet Ninja'•Årets instruktør: Gustav Möller for 'Den skyldige'•Årets originale manuskript: Gustav Möller og Emil Nygaard Albertsen for 'Den skyldige'•Årets adapterede manuskript: Anders Matthesen for 'Ternet Ninja'•Årets mandlige hovedrolle: Jakob Cedergren i 'Den skyldige'•Årets kvindelige hovedrolle: Katrine Greis-Rosenthal i 'Lykke-Per'•Årets dokumentarfilm: 'Olegs krig', instrueret af Simon Lereng Wilmont•Årets tv-serie: 'Herrens veje II'•Kilde: Danmarks Film AkademiDu kan se alle vindere her/ritzau/FacebookTwitterKopier linkEmner:Anders Matthesen (komiker)|Jakob Cedergren (skuespiller)|Den Danske Filmskole|Tivoli|København




https://www.dr.dk/nyheder/udland/hvem-er-fodsoldaterne-der-kaemper-venezuelas-praesidenter

UdlandHvem er fodsoldaterne, der kæmper for Venezuelas to præsidenter?
De fattige er begyndt at vende Maduro ryggen.
Vi giver et overblik over, hvem der støtter hvem i Venezuela.
De unge venezuelanere støtter fortrinsvis Juan Guaidó og oppositionen.
Af Thomas Jorsal03.
feb.
2019 kl.
19.
03Bemærk: artiklen er mere end 30 dage gammelLæs opNicolás Maduro har skilt vandene i Venezuela, siden han overtog posten som præsident i 2013, efter hans forgænger Hugo Chavez døde.
Men hvilke venezuelanere støtter egentlig hvem i magtspillet om præsidentposten i Venezuela, hvor både Nicolás Maduro og udfordreren Juan Guaidó hævder, at de har ret til posten?
Hvem støtter Maduro?
Venezuela's President Nicolas Maduro gestures speaks during a rally in support of the government and to commemorate the 20th anniversary of the arrival to the presidency of the late President Hugo Chavez in Caracas, Venezuela February 2, 2019.
REUTERS/Manaure Quintero NO RESALES.
NO ARCHIVES.
.
 Historisk har Nicolás Maduro og hans socialistparti haft nærmest 100 procent opbakning blandt landets fattige, men der er ved at ske et skred i opbakningen til Maduro i denne gruppe.
Det vurderer DR’s Sydamerikakorrespondent, Kristian Almblad.
- Efter min bedste overbevisning er støtten skredet så meget, at selv i Caracas' fattigste kvarterer kan du nu møde modstand mod Maduro.
Det kunne man ikke for bare to-tre år siden.
Det er den kaotiske økonomiske situation, der får opbakningen til Maduro til at svinde blandt landets fattige.
Nogenlunde samme vurdering har lektor på Aalborg Universitet Luis Emilio Bruni, der er født og opvokset i Venezuela.
- Studenter- og middelklassen har længe været imod Nicolás Maduro, men mange fattige er nu også imod ham.
Dem, der støtter Maduro, er ofte økonomisk afhængige af styret.
Luis Emilio Bruni påpeger, at Maduro stadig nyder opbakning i militæret, som mange vurderer, er en altafgørende faktor i magtspillet om præsidentposten.
Derudover er der venezuelanere, der ønsker, at særligt USA skal blande sig udenom venezuelansk indenrigspolitik, og derfor støtter de Nicolás Maduro.
- Vi vil ikke have indblanding fra USA eller EU.
Vi vil have fred og frihed, og vi vil ikke have Venezuela til at være en koloni for en fremmed magt, lød det fra en støttedemonstration for Nicolás Maduro i landets hovedstad Caracas i går.
Den 55-årige Nicolás Maduro er tidligere buschauffør og har haft en lang karriere inden for landets fagforeninger.
Hvem støtter Guaidó?
TOPSHOT - Opposition leader Juan Guaido gives his thumb up to thousands of supporters, in Caracas on February 2, 2019.
- Tens of thousands of protesters were set to pour onto the streets of Caracas to back self-proclaimed acting president Guaido's calls for early elections as international pressure increased on President Nicolas Maduro to step down.
Major European countries have set a Sunday deadline for Maduro to call snap presidential elections.
(Photo by Juan BARRETO / AFP) Hvor det tidligere har været de unge, der er gået forrest i demonstrationerne mod styret, da bølgerne gik højst i 2014 og 2017, er det i dag en bredere flok, der ønsker Maduro væk fra præsidentposten, vurderer Sydamerika-korrespondent Kristian Almblad.
- Oppositionen er en blandet skare, men har haft deres støtte især i middelklassens øverste lag og hos landets elite.
De seneste år har mange af landets fattigste vendt Maduro ryggen.
Oppositionen i Venezuela har længe været splittet, men Juan Guaidó har været god til at samle den, vurderer lektor Luis Emilio Bruni.
- Guaidó har været dygtig til at tegne et billede af, at Maduro ikke beskytter nogen som helst i befolkningen længere.
Han understreger, at det er svært at lave undersøgelser af, hvor stor opbakning, der helt præcist er til de forskellige kandidater, men siger, at det er helt op mod 90 procent, der gerne vil af med Maduro.
Juan Guaidó er formand i partiet Voluntad Popular, som han var med til at grundlægge i 2009.
Partiet blev grundlagt som protestparti mod Hugo Chavez og hans parti Venezuelas Socialistiske Enhedsparti.
Voluntad Popluar beskrives som et centrumparti, der går ind for fri markedsøkonomi.
Frist udløberTOPSHOT - Opposition activists display a Venezuelan flag as they pour to the streets to back Venezuelan opposition leader Juan Guaido's calls for early elections, in Caracas on February 2, 2019.
- Tens of thousands of protesters were set to pour onto the streets of Caracas to back self-proclaimed acting president Guaido's calls for early elections as international pressure increased on President Nicolas Maduro to step down.
Major European countries have set a Sunday deadline for Maduro to call snap presidential elections.
(Photo by Federico PARRA / AFP) I dag udløber den frist, som EU har givet Nicolás Maduro til at udskrive nyt valg.
I går sagde han, at han var klar til at udskrive parlamentsvalg, men oppositionen kræver, at han udskriver præsidentvalg.
Oppositionen med Juan Guaidó i spidsen har nemlig allerede flertal i parlamentet, men det er begrænset, hvor meget magt de har.
I 2017 skabte Nicolás Maduro nemlig en alternativ nationalforsamling, der har beføjelser til at ændre i landets forfatning og ligefrem til at opløse parlamentet.
Kritikere mener, at det var en manøvre, Maduro udførte for at stramme sit greb om magten, fordi nationalforsamlingen er tro over for Maduro.
FacebookTwitterKopier linkEmner:Venezuela|EU|Caracas|Valg og folkeafstemninger|Hugo Chávez (politiker)




https://www.dr.dk/nyheder/indland/over-700-kvinder-fik-mangelfuld-kraeft-undersoegelse-det-er-no-go-og-maa-aldrig-ske

IndlandOver 700 kvinder fik mangelfuld kræft-undersøgelse: 'Det er no-go og må aldrig ske igen'Formand for sygehusudvalg lover, at det er slut med 'graverende' mangelfulde brystundersøgelser.
Formand for sygehusudvalg kalder mangelfulde brystkræft-undersøgelser for graverende fejl.
Af Lars Lindevall og Maja Lærke Maach03.
feb.
2019 kl.
18.
49 | opdateret 04.
feb.
2019 kl.
15.
08Bemærk: artiklen er mere end 30 dage gammelLæs opNår en kvinde skal til undersøgelse for brystkræft, fastslår de nationale kliniske retningslinjer, at hun skal have foretaget en røntgenundersøgelsen af brystet, en ultralydsundersøgelse samt en undersøgelse af brysterne med hænderne, såfremt der er mistanke om brystkræft.
Men i en periode på fire år fra marts 2013 til 2017 havde Radiologisk Afdeling på Ringsted Sygehus ændret den praksis, så mange kvinder kun fik tilbudt selve røntgenundersøgelsen, der kaldes en mammografi.
Annemarie Knigge (S), der er formand for sygehusudvalget i Region Sjælland, kalder det for en "graverende sag, der aldrig må gentages".
- Sådan noget skal ikke ske.
Vi skal på ingen måde væk fra de kliniske nationale retningslinjer.
Det er no-go, og det må aldrig ske igen.
Heldigvis er der rettet op på det nu, siger Annemarie Knigge til DR Nyheder.
Sagen har blandt andet mødt hård kritik fra Styrelsen for Patientsikkerhed.
Formanden for sygehusudvalget siger, at regionens og sygehusets ledelse reagerede med det samme, da de fik kendskab til den fejlagtige praksis.
- Vi har sørget for, at alle i vores system nu ved, at det var uacceptabelt, og vi har fra politisk side sagt, at vi vil have garantier for, at sådan noget ikke sker igen, siger Annemarie Knigge.
En gennemgang af 2.
600 journaler viste allerede i december måned sidste år, at 735 af kvinderne havde fået mangelfuld behandling på sygehuset.
Og ni af kvinderne har sidenhen fået konstateret brystkræft.
Nu viser nye dokumenter, som Jyllands Posten har fået aktindsigt i, at de mangelfulde undersøgelser ifølge en overlæge på Ringsted Sygehus skete for at "spare lægetimer og undersøgelsestid".
Sagen kortRingsted Sygehus havde fra 2013 til 2017 en mangelfuld procedure ved brystkræftundersøgelser, hvor patienter var blevet henvist fra egen læge.
Først da en afdelingslæge slog alarm, begyndte man at overholde de nationale retningslinjer.
Region Sjælland har undersøgt 9.
400 journaler og fundet over 300 tilfælde, hvor kvinder, der siden har fået konstateret brystkræft, har fået den mangelfulde undersøgelse.
Som direkte konsekvens af sagen, er centrale personer på Ringsted Sygehus blevet meldt til politiet, og sygehusets direktør er blevet fyret.
Vildledende brevEfter det stod klart, at de 735 kvinder kun havde fået tilbudt en mammografi-undersøgelse, blev de indkaldt til en ny og fuldstændig undersøgelse.
Men her fremgik det ikke, at den nye undersøgelse skulle ske, fordi den første havde været mangelfuld.
Det møder hård kritik fra Styrelsen for Patientsikkerhed:- Brevet er direkte vildledende, fordi de pågældende kvinder ikke får oplyst, hvad der er årsagen til, at man genindkalder dem.
De har ikke mulighed for at træffe deres beslutning på et fuldt informeret grundlag, og derudover har regionen også en pligt til at oplyse kvinderne om den fulde sandhed, siger Anette Lykke Petri, der er tilsynschef i Styrelsen for Patientsikkerhed.
Annemarie Knigge er enig i, at brevet var endnu en fejl fra sygehusets side.
- Det er fejl på fejl, og det gør det kun dobbelt så slemt.
I sådan et brev skulle der have stået: 'Kære kvinder, vi har lavet en fejl, kom til en ny undersøgelse, så vi kan få rettet op på det', siger hun.
Jyllands-Posten har fået aktindsigt i en skrivelse, der blev sendt til Styrelsen for Patientsikkerhed i forbindelse med en klagesag vedrørende en kvinde, som var en af de 735 kvinder med mistanke om brystkræft, der blev undersøgt forkert.
I skrivelsen udtaler ledende overlæge Erik Ingvar Mars:- Formålet med alene at undersøge med mammografi er at spare lægetid og undersøgelsestid og dermed at kunne undersøge flere patienter per dag, men altså på bekostning af, at ikke alle får en fuldstændig udredning.
Læs også:Skarp kritik af sygehus: 'Bevidst og systematisk at man ikke har undersøgt brystkræft'Beklager forløbetPå Ringsted Sygehus beklager den øverste ledelse forløbet.
Sygehusdirektør Vagn Bach siger, at man er 'meget, meget ked af', at nogle af kvindernes kræft ikke er blevet opdaget.
Han er helt enig i kritikken af sygehuset, men siger, at beslutningen om at droppe undersøgelser blev truffet lokalt og dermed skete uden den øverste ledelses viden.
TIP OS Er du en af kvinderne?
Er du en af de 735 kvinder, som har fået fået brev om at blive undersøgt igen på Ringsted Sygehus?
Kontakt DR Nyheder på mail på 1212@dr.
dkPå forhånd tak.
- Det er dybt beklageligt, at vi ikke vidste noget om det, så havde ledelsen reageret på det.
Vi ville aldrig acceptere, at man går på tværs af de nationale kriterier, siger direktøren til DR Nyheder.
Hvad sagen får af konsekvenser for Ringsted Sygehus, vides endnu ikke, da Styrelsen for Patientsikkerhed fortsat er ved at undersøge den til bunds.
Desuden er det ikke alle 735 kvinder, som endnu er blevet undersøgt på ny.
Det arbejde ventes afsluttet i slutningen af denne måned.
Tilsynschef Anette Lykke Petri anbefaler, at kvinder kontakter sygehusets hotline, hvis man er er usikker på, om ens brystkræftundersøgelse er blevet foretaget efter retningslinjerne.
OPDATERET DEN 4.
FEBRUAR 2019 KLOKKEN 15.
08: Region Sjælland bekræfter over for DR, at der nu er tale om ni kvinder, der sidenhen har fået konstateret brystkræft.
Derudover mangler 21 ud af de 735 kvinder stadig at blive undersøgt på ny, men de bliver undersøgt inden månedens udgang, bekræfter regionen.
FacebookTwitterKopier linkEmner:Styrelsen for Patientsikkerhed|Ringsted Sygehus|Hospitaler|Kræft|Ringsted




https://www.dr.dk/sporten/cykling/par-nummer-syv-koerer-sig-paa-foerstepladsen-i-ballerup

CyklingPar nummer syv kører sig på førstepladsen i BallerupMichael Mørkøv og Oliver Wulff Frederiksen indtager førerpositionen med to dage tilbage af seksdagesløbet.
Der er to dage tilbage af seksdagesløbet i Ballerup.
03.
feb.
2019 kl.
18.
58 | opdateret 03.
feb.
2019 kl.
20.
09Bemærk: artiklen er mere end 30 dage gammelLæs opPar nummer syv med Michael Mørkøv og Oliver Wulff Frederiksen kørte sig i dag op på førstepladsen i det københavnske seksdagesløb i Ballerup Super Arena.
Duoen åbnede søndagen på fjerdepladsen, men da dagens konkurrencer var omme, indtog de førerpositionen.
Rutinerede Mørkøv og hans 18-årige makker kørte stabilt og vandt dysten i "omgang på tid", hvilket gav ti point.
Læs også:Hollænder vinder VM i cyklecross i BogenseDa parret samtidig rundede 200 point - og i alt har 213 point efter de fire første dage - blev de belønnet med en ekstra omgang i forhold til konkurrenterne.
Reglen er sådan, at hver gang parrene runder 100 point, belønnes de med en omgang på velodromen i Ballerup.
Kan tangere rekordBelgierne Kenny De Ketele og Moreno De Pauw blev derfor skubbet ned på andenpladsen.
Duoen er nu på omgangshøjde med Mørkøv og Wulff Frederiksen.
Belgierne har 151 point og dermed tættere på at blive belønnet med en ekstra omgang end det danske par nummer syv, der har 213 point.
Læs også:Par nummer 7 holder sig på fjerdepladsen ved seksdagesløbetI alt er fem par på omgangshøjde i seksdagesløbet, hvilket betyder, at kampen om sejren endnu er helt åben før de to sidste konkurrencedage.
Michael Mørkøv har vundet seksdagesløbet syv gange og kan med en endnu en triumf i 2019 tangere legenden Danny Clarks rekord på otte sejre.
Sidste år vandt Mørkøv løbet sammen med Kenny De Ketele.
/ritzau/FacebookTwitterKopier linkEmner:Michael Mørkøv (cykelrytter)|Cykelsport|Ballerup|Ballerup Super Arena




https://www.dr.dk/nyheder/politik/samuelsen-jeg-har-talt-med-oppositionsleder-i-venezuela

PolitikSamuelsen: Jeg har talt med oppositionsleder i VenezuelaUdenrigsministeren har talt med Juan Guaidó og meddelt, at Danmark står bag ham i kampen for demokrati.
Den politiske situation er højspændt i Venezuela, Igen i går var mange demonstranter på gaden.
03.
feb.
2019 kl.
19.
03Bemærk: artiklen er mere end 30 dage gammelLæs opUdenrigsminister Anders Samuelsen (LA) har i dag talt med Juan Guaidó.
Han er formand for parlamentet i Venezuela og har udråbt sig selv til præsident.
Her slog Samuelsen fast, at Danmark støtter Guaidó, som Samuelsen kalder en 'utroligt modig mand'.
Dermed er Danmark på linje med lande som Frankrig, Tyskland og Spanien, der har givet siddende præsident Nicolás Maduro en frist til i aften til at udskrive præsidentvalg.
Sker det ikke, vil de tre landes regeringer anerkende Guaidó som midlertidig præsident.
Læs også:Efter kupforsøg: Danmark bakker op om Venezuelas oppositionsleder- Der er ikke reelt en præsident i landet.
Det er der ikke, fordi den siddende, som påstår, at han er præsident, er kommet til ved et illegitimt og korrupt valg, siger Anders Samuelsen.
- Så Guaidó har én opgave ifølge forfatningen, og det er som formand for parlamentet at sikre, at der kommer et nyt valg, så man kan få valgt en legitim præsident.
Den politiske uro i Venezuela er spidset til, efter at Guaidó har udråbt sig selv som præsident.
Også EU er på banen.
EU's udenrigspolitiske chef, Federica Mogherini, har oplyst, at ministre fra EU torsdag vil mødes i Uruguays hovedstad, Montevideo, med latinamerikanske kolleger.
/ritzau/FacebookTwitterKopier linkEmner:Anders Samuelsen (politiker)|Federica Mogherini (politiker)|EU|Venezuela|EU-forhold




https://www.dr.dk/nyheder/vejret/ugen-begynder-med-blaest-og-slud

VejretUgen begynder med blæst og sludMandagen byder på sjap og blæst , men derfra mildere vejr på vej.
Ugen begynder med regn, slud eller våd sne hånd i hånd med en hård vind.
Af Louise Gade Sig03.
feb.
2019 kl.
17.
58Bemærk: artiklen er mere end 30 dage gammelLæs opVi skyder den nye uge igang med sjap og sus.
Et frontsystem skal nemlig passere landet i morgen, og det trækker blandingsnedbør med sig - altså nedbør, der falder som enten regn, slud eller sne alt afhængig af temperaturen på det helt nøjagtige tidspunkt nedbøren falder.
Den første front med nedbør rykker ind i Jylland og på Fyn i løbet af formiddagen og krabber sig sidenhen længere mod øst.
Den seneste prognose siger dog, at Sydhavsøerne og Bornholm kan slippe helt for nedbør i morgen.
De fleste steder kravler termometeret op på et par plusgrader - mens Bornholm og den jyske vestkyst kommer op på tre-fire plusgrader på grund af placeringen tæt på havet.
Samtidig kommer den meteorologiske blæsebælg på arbejde: Der bliver en hård vind ind over land og kuling endda stedvis hård kuling - ude ved den jyske vestkyst.
Efter en mandag med blæst og vinterligt nedbør går vi ind i en mildere periode med regn.
Når vejret har spillet lidt med musklerne i morgen, ser det ud til at falde en smule til ro.
Derfra løjer vinden en smule af, og det bliver lidt lunere med maksimale dagtemperaturer op til syv grader torsdag.
Så den nedbør, der falder resten af ugen, vil ende som regn hos os.
Men i første omgang en klar og kold nat og som sagt en sjappe-sjap dag med blæst og blandingsnedbør i morgen.
FacebookTwitterKopier linkEmner:Vejret|Jylland|Bornholm|Fyn




https://www.dr.dk/sporten/cykling/belgisk-par-foelger-dansk-cross-rytter-rundt-i-verden-det-betyder-alt

CyklingBelgisk par følger dansk cross-rytter rundt i verden: ’Det betyder alt’Kenneth Hansen har to faste støtter med sig, når han sætter sig i sadlen.
Patricia Cristens og Mario Uskout har fulgt Kenneth Hansen siden 2010.
Af Helena Melin og interview: Kasper Thrane03.
feb.
2019 kl.
18.
56Bemærk: artiklen er mere end 30 dage gammelLæs opSelvom Belgien har lidt flere stolte traditioner inden for cyklecross, end Danmark har, er det det danske landshold, som belgiske Patricia Cristens’ og Mario Yskouts hjerter banker for– og specielt for Kenneth Hansen.
Parret har fulgt den danske cross-rytter siden 2010, og i dag rejser de med ham og de øvrige danske ryttere rundt i det meste af verden, når der står cyklecross på programmet.
Derfor var de selvfølgelig også til stede, da VM løb af stablen i Bogense i weekenden.
- Det begyndte professionelt, men nu er det et venskab.
Det handler ikke bare om cykling, siger Mario.
Betyder alt, at de er i BogenseKontakten mellem Kenneth Hansen og det belgiske par begyndte efter et landevejsløb i Belgien.
Her havde Patricia Cristens fotograferet flere af rytterne og sendte efterfølgende billederne til Kenneth Hansen.
Læs også:Cykelsportens ædelsten skal findes i mudderet i BogenseFå uger efter var der VM, hvor Kenneth kom hen og præsenterede sig for parret, som spurgte ham, om der var noget, de kunne hjælpe ham med.
Han takkede ja, og siden da har Patricia og Mario været trofaste støtter, når Kenneth har sat sig i sadlen.
- De har betydet utroligt meget for mig og gør det stadig.
De støtter mig lige så meget som min familie, og det betyder virkelig alt for mig, at de også er her i Bogense i dag, siger Kenneth Hansen.
Det handler om at være en venNår Patricia og Mario er med det danske landshold, sørger de for at hjælpe Kenneth med forskellige ting.
Patricia er til stede i start- og målområdet og sørger blandt andet for tørt tøj og noget at drikke, når Kenneth ruller i mål, og Mario står i pitten sammen med Kenneths far og hjælper med cykelskift og reparationer under løbene.
Trods deres professionelle funktioner er det ganske frivilligt, at Patricia og Mario vælger at følge Kenneth rundt i verden til cykelløb.
- Det handler ikke om at være fan eller hjælper.
Det handler om at være en ven, og venner hjælper hinanden, siger Mario.
- Han er bare sådan en god fyr, siger Patricia.
Og meget tyder på, at Kenneth Hansen sætter mindst lige så meget pris på sine belgiske støtter, som de gør på ham.
- Det er få stemmer, jeg kan genkende på ruten, når jeg kører derude.
Det er Patricia og Mario, og det er, fordi de altid har været der.
Når jeg hører dem, føler jeg mig hjemme, siger han.
Kenneth Hansen blev bedste dansker ved søndagens VM i cyklecross.
Han blev nummer 40.
FacebookTwitterKopier linkEmner:Bogense|Cykelsport|Belgien




https://www.dr.dk/sporten/haandbold/ehfcup/nykoebing-falster-misser-stor-mulighed-avancement-i-europa

EhfcupNykøbing Falster misser stor mulighed for avancement i EuropaHåndboldholdet fra Nykøbing Falster kunne have sikret sig en plads videre i EHF Cup.
Nykøbing Falster møder nu gruppens førerhold i sidste spillerunde.
03.
feb.
2019 kl.
20.
18Bemærk: artiklen er mere end 30 dage gammelLæs opHåndboldkvinderne fra Nykøbing Falster var i dag godt på vej til at sikre sig en plads i kvartfinalerne i EHF Cuppen.
Med en hjemmesejr over rumænske SCM Craiova ville det danske hold være garanteret en plads videre i turneringen allerede før sidste spillerunde i næste weekend.
Læs også:Team Esbjerg stryger i kvartfinalen efter storsejr i RumænienNykøbing Falster måtte dog nøjes med 20-20 mod de rumænske gæster trods en føring på 20-17 med fem minutter tilbage.
SCM Craiova gik til pause foran 9-8, men en stærk dansk indledning på anden halvleg gav en føring på fire mål til Nykøbing.
Kan stadig gå videreI slutfasen blev den store føring dog ødslet væk, og det betyder, at Nykøbing-spillerne må vente en uge med at få klarhed over den videre skæbne i turneringen.
Her skal holdet op mod gruppens kroatiske førerhold, Podravka, på udebane.
Uafgjort mod Podravka, der allerede er videre fra gruppen, er nok til at få Nykøbing videre, fordi holdet internt er bedre end spanske Bera Bera.
I gruppens anden kamp står Bera Bera over for CSM Craiova.
Podravka topper gruppe D med otte point foran Nykøbing med fem.
Bera Bera har fire, mens CSM Craiova er sidst med tre point.
De to bedste hold avancerer til kvartfinalerne.
/ritzau/FacebookTwitterKopier linkEmner:Nykøbing Falster|Rumænien|European Handball Federation|Håndbold




https://www.dr.dk/nyheder/kultur/film/ja-din-mor-ved-godt-du-onanerer-ny-netflix-serie-haandterer-seksuelle-tabuer

BingeSe temaFilm og serier'Ja, din mor ved godt, du onanerer': Ny Netflix-serie håndterer seksuelle tabuer perfekt'Sex Education' er oplysende, men samtidig tiltrængt befriende, mener DR's serieekspert.
- Det, der er så unikt ved 'Sex Education' er, at der aldrig bliver peget fingre eller grinet af seriens figurer, mener begejstret serieekspert og tilføjer til seriens styrker, at den er velmenende uden nogensinde at blive belærende.
(© Jon Hall/Netflix)Af Frederik Dirks Gottlieb03.
feb.
2019 kl.
18.
31Bemærk: artiklen er mere end 30 dage gammelLæs opJeg har altid syntes, at sex på film og tv-serier er en ekstremt penibel sag.
Jeg kan slet ikke slappe af i det og på ingen måde nyde det.
Måske hænger det sammen med alle de småerotiske thrillere i 80'erne og 90'erne, jeg som ung teenager har været indlagt til at se sammen med mine forældre fredag aften i fjernsynet, mens jeg mest af alt prøvede at koncentrere mig om min beskedne mængde fredagsslik og ignorere de akavede sexscener, som mine forældre lod til at finde meget interessante.
Den dag i dag kan jeg stadig blive lidt forfjamsket, når en sexscene varer mere end ti sekunder, og netop derfor skulle jeg overvinde mig selv for at sætte Netflix' nye, hypede komedieserie 'Sex Education' på.
Det er jeg dog rigtig glad for, at jeg gjorde.
Serien handler om den 16-årige Otis, der bor sammen med sin mor Jean, spillet af en yderst veloplagt Gillian Anderson, der arbejder som sexolog og ofte ikke evner at adskille sin rolle som mor og terapeut.
Otis er endnu ikke seksuelt aktiv, men da det går op for skolens seje pige Maeve, at han ligesom sin mor er enormt god til at give gode råd, slår de to pjalterne sammen i en mission om at guide alle deres uerfarne skolekammerater i sex og alle de problemer, der følger med.
Modsat de fleste andre film og serier, hvor sexscener blot bliver brugt som sexet blikfang, så spiller sex i denne serie en afgørende rolle, og der bliver brudt med tabuer og talt om højt alt det, der gør det så kompliceret.
Det er dejligt befriende og i den grad oplysende – ikke mindst for denne generations teenagere, som formentlig vil kunne spejle sig i en eller flere af figurerne i 'Sex Education', der i øvrigt også evner at hæve sig væsentlig over den gennemsnitlige komedieserie, når det kommer til et stilsikkert design og en Spotifyliste-værdig lydside.
Her kommer et overblik over tre af de vigtigste tabuer, som 'Sex Education' bryder med, og forhåbentlig vil det være nok inspiration til at sætte serien på.
Selv hvis du, ligesom mig, synes, at sex på film er super pinligt.
1Ikke alle mænd har nemt ved at kommeNcuti Gatwa (tv.
) og Asa Butterfield spiller henholdvis Eric Effoing og Otis Milburn i 'Sex Education'.
(© Sam Taylor/Netflix)Alle unge mænd kommer på et splitsekund, ikke sandt?
Nej, det er naturligvis ikke tilfældet, og faktisk har mange mænd problemer med ikke at kunne komme, når de har sex.
I 'Sex Education' møder vi Adam, skolens machobøf som oven i købet er rektorens søn, der dækker over sine egne usikkerheder ved at reagere med vold og en dårlig attitude over for alt og alle.
Det har desværre også forårsaget, at han ikke kan overgive sig 100 procent til sex med sin kæreste, og det overvældende tankemylder og tvivl på egne evner gør det svært for ham afslutte samlejet.
Det, der er så unikt ved 'Sex Education', er, at der aldrig bliver peget fingre eller grinet af seriens figurer.
Den stereotype mobber er i dette tilfælde også en nøgen, usikker knægt, som ikke føler sig tilstrækkelig.
Serien er generelt ikke interesseret i de samme gamle klicheer, og det er hele tiden interessant at opleve den sårbare teenageperiode gennem troværdige øjne.
2Din mor ved godt, at du onanererOtis' mor (Gillian Anderson) er sexolog og holder sig ikke tilbage med velmenende spørgsmål og gode råd.
(© Sam Taylor/Netflix)Ja, det er desværre den skinbarlige sandhed, og i 'Sex Education' holder Otis' mor, Jean, sig ikke tilbage med at give ham gode råd til sex og onani - emner hun, i sit virke som sexolog, finder ganske naturlige at vende med hvem som helst.
Selv da hun finder Otis' lagen gemt væk under sengen, efter han har haft ufrivillig sædafgang, mens han drømte, vælger hun at konfrontere ham med det i håb om en oplysende snak om onani.
Man føler for Otis, der reagerer på moderens konfrontation med decideret fysisk ubehag.
Gillian Anderson er perfekt castet i rollen som den erfarne, velmenende og sexede mor som Otis' kammerater er overordentlig interesserede i.
Det skyldes ikke mindst, at vi var mange, der havde et crush på hende, da vi var teenagere, og hun tonede frem på skærmen som den smukke og stærke FBI-agent Dana Scully i 'X-Files'.
Det er til stor irritation for Otis, at hans mor ikke kan blande sig udenom hans sexliv (eller mangel derpå), men deres spøjse forhold er så velskrevet, at man hele tiden mærker en fin balance mellem kærlighed og frustration de to imellem.
3En abort er mere end bare en fortrydelsespilleVi følger Maeves (tv.
) hemmeligholdte graviditet og hendes kamp for ikke at ende som 'den gravide pige' på skolen.
Hun spilles af Emma Mackey.
(© Sam Taylor/Netflix)I modsætning til Otis, som endnu ikke føler sig kønsmoden, er Maeve skolens seje pige, der bliver set på som en selvsikker sexbombe med flotte bryster.
Der følger mange tilbud med sådan en status, og måske også et pres for at leve op til rollen som den egenrådige kvinde, der har ry for at tage, hvad hun vil have.
Vi finder ud af, at Maeve holder en graviditet hemmelig og ikke ved hvem, hun skal dele sin bekymring med.
Det er en banal pointe, at sex har konsekvenser, og i stedet for at belære os om vigtigheden af kondomer, forsøger 'Sex Education' at tackle Maeves indre liv og vej ud af tabuiseringen som den 'gravide pige' på skolen.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Serien tager også de overvejelser om en abort op, som normalt ikke bliver berørt i ungdomsserier, hvor en magisk fortrydelsespille normalt er vejen ud.
Det er også en svær beslutning, når man er 16 år, selvom de fleste på ingen måde er klar til at blive forældre, og den realisation vil formentlig komme bag på de fleste teenagedrenge (og piger), som aldrig har skullet bekymre sig om en uønsket graviditet.
'Sex Education' er velmenende og oplysende uden nogensinde at blive kedelig og belærende.
En lille perle af en dramatisk komedieserie, hvor figurerne hurtigt føles som de venner, der ikke er mange af, når man er teenager.
Alle otte afsnit af 'Sex Education' kan ses på Netflix nu.
Serien er i øvrigt allerede blevet forlænget med en anden sæson.
Læs også:Ufattelig sjov serie tager pis på vores akavede teenage-fortidFacebookTwitterKopier linkEmner:Seksualitet|Netflix|Graviditet og fødsel|Prævention




https://www.dr.dk/sporten/cykling/hollaender-vinder-vm-i-cyklecross-i-bogense

CyklingHollænder vinder VM i cyklecross i BogenseMathieu van der Poel er ny verdensmester i cyklecross.
03.
feb.
2019 kl.
16.
49 | opdateret 03.
feb.
2019 kl.
20.
11Bemærk: artiklen er mere end 30 dage gammelLæs opHollandske Mathieu van der Poel vandt i dag mændenes eliteløb ved VM i cyklecross i Bogense i ganske overlegen stil.
Van der Poel vandt også VM i 2015 og snuppede årets titel med 16 sekunder ned til den tredobbelt forsvarende verdensmester, Wout van Aert fra Belgien.
De to ryttere dominerede løbet fra start, men van Aert måtte have hjælp af et styrt til allersidst for at vinde sølvet foran landsmanden Toon Aerts.
VM-løbene i Bogense blev afgjort på en cirka 2,8 kilometer lang rundstrækning med start og mål på Vestre Havnevej.
Læs også:Cykelsportens ædelsten skal findes i mudderet i BogenseHerrernes løb skulle køres over 60 minutter, og det blev udmålt til at svare til 12 omgange.
Danmark stillede med tre ryttere, og de lå sidst gennem første sving, som favoritterne sprintede ned mod.
Parløb fra begyndelsenVerdensmesteren fra 2015, hollandske Mathieu van der Poel, tog teten og trak feltet langt ud med blandt andre belgiske Wout van Aert i hælene.
Derfra var der dømt indledende parløb mellem belgiernes og hollændernes hold.
Sidstnævnte mandskab fik en overhånd, da van der Poel slog hul på tredje omgang.
Van Aert stak alene efter ham, og fra fjerde omgang var der dømt rent forfølgelsesløb.
Det blev til et "parløb" mellem de to 24-årige på femte omgang, hvor den regerende verdensmester kom op.
Men kun for en kortere bemærkning.
På syvende omgang var hollænderen 19 sekunder foran.
På ottende omgang lød forspringet 26 sekunder.
Styrt kort før målFør 12.
og dermed sidste omgang lå hollænderen 33 sekunder foran, og Toon Aerts var nået op til sin landsmand van Aert - og derfra trak Toon Aerts fra.
Men han væltede på en nedkørsel kort før mål, og van Aert fik sølv.
Danmark var senest vært for VM i cyklecross i 1998, hvor Middelfart lagde underlag til, og den danske stjerne Henrik Djernis vandt bronze.
I 1991 havde han vundet sølv, mens det i 1993 blev til guld.
DM-titlen i januar snuppede Sebastian Fini, men han satser på mountainbike og prioriterer ikke cyklecross særlig højt.
Derfor var den 23-årige danmarksmester ikke med ved VM.
/ritzau/FacebookTwitterKopier linkEmner:Mathieu van der Poel (cykelrytter)|Wout van Aert (cykelrytter)|Cykelsport|Bogense|Holland




https://www.dr.dk/nyheder/kultur/film/ung-succes-instruktoer-der-er-en-grund-til-det-naar-mine-karakterer-ryger

Film og serierUng succes-instruktør: Der er en grund til det, når mine karakterer rygerKvinden bag successerien 'Doggystyle' forklarer, hvorfor personerne ryger så meget i serien.
Der bliver røget mange cigaretter i serien 'Doggystyle' - men ikke uden grund, forklarer instruktør og manuskriptforfatter Anna Emma Haudal.
Af Flemming Brandt03.
feb.
2019 kl.
15.
29Bemærk: artiklen er mere end 30 dage gammelLæs opDen sidder i munden på hende hele tiden, som var den klæbet fast.
Jose trækker stort set kun vejret gennem en cigaret.
I den populære DR-serie 'Doggystyle', der handler om Asta, der vil være skuespiller, men som har været nødt til at flytte hjem til Sjællands Odde fra København, er veninden Jose en af de vigtigste bipersoner.
Og hun er ikke på skærmen i mange sekunder uden, at hun enten har cigaretten mellem fingrene eller mellem læberne.
I det hele taget bliver der røget en del i 'Doggystyle'.
Akkurat ligesom der bliver i mange af de populære serier på streamingtjenesterne Netflix og HBO.
En rapport fra antirygergruppen Truth Initiative viser, at der i otte afsnit af Netflix-serien 'Stranger Things' blev røget eller vist billeder af cigaretter i 182 scener.
Antallet af unge rygere på vej opLise Ulrich, der er skribent hos Soundvenue, filmkritiker og fotograf, mener, at cigaretternes comeback i film og serier blandt andet skyldes streamingtjenesternes fremtog.
- Ét af de store problemer på skærmen er, at det især er unge mennesker, som tilsyneladende har styr på deres liv, og mennesker i magtpositioner, der ryger.
Og desværre er antallet af unge rygere i Danmark også på vej op, sagde Lise Ulrich fredag til P1 Morgen.
Læs også:Ekspert advarer: Rygning er tilbage for fuld kraft i tv-serierne - og det påvirker digHun blev bakket op af Henrik Høgh Olesen, professor i social- og personlighedspsykologi.
- Hvis de rollemodeller, som vi vokser op med, er karakterer som ryger og er succesfulde, så kan det godt have en særlig afsmittende betydning for ungdommen.
Anna Emma Haudal fortæller, at hun har droppet en del af rygescenerne for i stedet at lade karaktererne, her Asta og Jose, spise pommes frites i stedet.
Men hvad tænker instruktør og manuskriptforfatter Anna Emma Haudal selv om rollerne, der ofte har en cigaret mellem læberne i hendes serie?
- Det er noget, jeg tænker meget over.
Det er jo en del af måden, hvor jeg fortæller karakterernes historie.
Måden de ryger på siger noget om dem.
- For Joses vedkommende (hovedpersonens Asta bedste veninde, red.
) er det et karaktertræk, at hun hele tiden har brug for at have en cigaret mellem fingrene eller i munden - også selvom hendes mor er død af lungekræft.
Og på samme måde fortæller det noget om, hvem Asta er, at hun er så dårlig til at ryge, fastslår Anna Emma Haudal.
Tænker ikke på konsekvenserneHun afviser til gengæld, at hun skal tage ansvar for, hvis hun med cigaretternes konstante tilstedeværelse i serien kan være med til at skabe nye rygere.
- Jeg tænker ikke så meget over konsekvenserne for publikum.
Men det er ikke noget, som jeg bruger tilfældigt.
Der skal være en grund til det.
Og selvom hun bruger cigaretterne meget bevidst i sit manuskript, kan hun også blive træt af det, når det bliver brugt for meget.
- Det er lidt en kliché.
Jeg synes, at det var vildt irriterende med den rolle, som Fanny Bernth spillede i 'Herrens Veje' (Emilie, red.
) Hun ryger i fucking alle scener.
Vi ved jo godt, at hun er på skideren, der er ingen grund til at putte det ovenpå.
Det var lige før, at jeg holdt op med at se serien, fordi jeg blev så irriteret.
- Men det er også kliche, som kan bruges på en anden måde.
Netflix-serien Maniac foregår i virkeligt spacey univers, og her ryger en af karaktererne hele tiden så meget, så man nærmest får kvalme af at se det.
Et troværdigt miljøAnna Emma Haudal, som selv kommer fra det samme provinsmiljø i Odsherred på Sjælland, som 'Doggystyle' foregår i, har ladet sine karakterer ryge så meget, som de gør, for at de skulle være så realistiske som muligt.
- Jeg ville helst have, at de ikke røg.
Men hvis man gerne vil lave nogle helstøbte karakterer og et miljø, der er troværdigt, så er det at ryge også en del af det.
Jeg har faktisk fjernet mange rygescener og ladet dem spise pommes frites i stedet.
- Men jeg kan ikke bare tage det ud, fordi rygning er farligt.
Der er så meget andet, der er vigtigt for verden.
Anna Emma Haudal er i øvrigt selv holdt op med at ryge.
- Jeg har aldrig været fast ryger.
Jeg har været en klassisk festryger, men jeg har ikke gjort det i nogle år.
Jeg får stadig lyst til det, når jeg har fået noget at drikke, men hvis jeg alligevel ryger, gør det ondt i min krop.
FacebookTwitterKopier linkEmner:Netflix|Rygning|Sjælland|København|HBO




https://www.dr.dk/nyheder/udland/brexit-skraemmer-nissan-til-droppe-planlagt-produktion-i-storbritannien

BrexitSe temaUdlandBrexit skræmmer Nissan til at droppe planlagt produktion i StorbritannienNissan vælger at producere deres X Trail SUV i Japan i stedet for i Sunderland.
Nissan vil droppe at producere deres populære bil X Trail SUV i den nordøstengelske by Sunderland, som det ellers var planlagt.
Af Thomas Jorsal03.
feb.
2019 kl.
17.
48Bemærk: artiklen er mere end 30 dage gammelLæs opBrexit fortsætter med at skræmme internationale selskaber til at droppe eller flytte dele af deres produktion fra Storbritannien.
Den japanske bilproducent Nissan bekræftede således i dag, at de dropper at producere deres populære bil X Trail SUV i den nordøstengelske by Sunderland, som det ellers var planlagt.
I 2016 annoncerede de ellers, at de ville producere bilen i Storbritannien, fordi de havde fået forsikringer fra den britiske regering om, at Brexit ikke ville blive et problem.
Det skriver The Guardian.
Men i dag har firmaet altså meldt ud, at den vil blive produceret i Japan.
- Den fortsatte uvished omkring Storbritanniens fremtid og deres forhold til EU hjælper ikke firmaer som vores, når vi skal planlægge for fremtiden, lyder det i en meddelelse fra firmaet.
Den britiske erhvervsminister, Greg Clark, begræder Nissans udmelding, og siger, at det er et hårdt slag for industrien i det nordøstlige England, hvor Nissan skulle have indledt produktionen af deres X Trail SUV.
Mange har vendt briterne ryggenDermed melder Nissan sig ind i en lang række af firmaer og organisationer, der flytter dele af deres virksomhed væk fra Storbritannien som følge af usikkerheden omkring Storbritanniens fremtidige forhold til EU, og hvordan de forlader unionen.
Således har flere banker valgt at flytte deres hovedkontor eller en del af deres medarbejdere væk fra Storbritannien og især London.
Bank of America flytter deres EU-hovedkontor fra London til Dublin.
HSBC rykker 1.
000 medarbejdere fra London til Paris, hvor de vil åbne nyt EU-hovedkontor.
JPMorgan rykker flere hundrede stillinger til blandt andet den tyske finansby Frankfurt og Luxemborg.
Derudover rykker Det Europæiske Medicinagentur med sine 890 ansatte fra London til Amsterdam.
Nissan-ansatte går hjem fra arbejde på den japanske bilproducents fabrikker i den nordøstengelske by Sunderland.
Her er cirka 6.
700 personer ansat.
 Nissan producerer dagligt cirka 2.
000 biler på deres fabrikker i Sunderland, men nu dropper de at producere X Trail SUV-bilen der.
 Den engelske erhvervsminister, Greg Clark, begræder Nissans beslutning om at producere X Trail SUV'en i Japan i stedet for i Storbritannien.
1 / 3Nissan-ansatte går hjem fra arbejde på den japanske bilproducents fabrikker i den nordøstengelske by Sunderland.
Her er cirka 6.
700 personer ansat.
1 / 3Nissan producerer dagligt cirka 2.
000 biler på deres fabrikker i Sunderland, men nu dropper de at producere X Trail SUV-bilen der.
2 / 3Den engelske erhvervsminister, Greg Clark, begræder Nissans beslutning om at producere X Trail SUV'en i Japan i stedet for i Storbritannien.
3 / 3Bekymring hos fagforeningNissan producerer i forvejen 2.
000 biler dagligt på deres fabrikker i Sunderland, hvor de har 6.
700 personer ansat.
Foreløbig frygter man ikke, at beslutningen om at droppe produktionen af X Trail SUV-bilen i Sunderland vil føre til fyringer.
Men fagforeningen Unite, der repræsenterer ansatte i bilbranchen i Storbritannien, frygter, at det går ud over udsigten til flere arbejdspladser i branchen.
- Vi er meget bekymrede over udsigten til, at praktikpladser og yderligere arbejdspladser forsvinder, for dem har lokalsamfundet virkelig brug for, lyder det fra vicegeneralsekretær i Unite, Steve Turner.
Storbritannien træder endeligt ud af EU den 29.
marts.
FacebookTwitterKopier linkEmner:Nissan|Storbritannien|London|Biler|Erhverv




https://www.dr.dk/nyheder/udland/utilgiveligt-trump-langer-ud-efter-guvernoer-der-er-presset-af-racistisk-billede

Udland’Utilgiveligt’: Trump langer ud efter guvernør, der er presset af racistisk billedeUSA's præsident går ind i sagen om guvernør, der beskyldes for at optræde på racistisk billede.
Af Mark Lindved Norup03.
feb.
2019 kl.
14.
57Bemærk: artiklen er mere end 30 dage gammelLæs opUSA’s præsident, Donald Trump, har meldt sig i det voksende kor af kritiske røster, der langer ud efter Ralph Northam.
Den demokratiske guvernør i delstaten Virginia er kommet under hårdt pres for at forlade sin post, efter der fredag dukkede et racistisk billede op fra hans årsbog på medicinstudiet i 1984.
På billedet står to personer, hvor den ene er malet sort i ansigtet - på amerikansk kaldet blackface og anses for at være racistisk - og den anden er klædt ud som et medlem af Ku Klux Klan.
Først undskyldte guvernøren, men efter at have sovet på det, indkaldte han til pressemøde, hvor han benægtede at være en af de udklædte personer på billedet, som han kaldte ”afskyeligt og racistisk”, skriver abcnews.
com.
Northam benægtede i går beskyldninger om, at han optræder på det meget omtalte foto.
"Utilgiveligt"Den kovending har fået Donald Trump til tasterne på Twitter, hvor han kalder Ralph Northams nye forklaring for ”utilgivelig”.
Han kritiserede i samme ombæring guvernørens holdning til abortlovgivningen i delstaten, som han har talt for at lempe.
Præsidenten rettede også skytset mod Ed Gillespie fra sit eget republikanske parti, der på trods af opbakning fra Trump tabte kampen om guvernørposten i Virginia til Ralph Northam i 2017.
Han skød med skarpt efter Ed Gillespies kampagnestabs evne til at grave negative historier frem under valget.
”Havde de fundet det billede før valget, havde han vundet med 20 point”, skrev Donald Trump blandt andet.
Hård kritik fra partifællerMens kritik fra præsidenten og republikansk side ikke er overraskende, er Ralph Northam også under hård beskydning fra demokrater, der ikke mener, at han kan blive på guvernørposten.
Opfordringerne til at trække sig er blandt andet kommet fra tidligere vicepræsident Joe Biden og tidligere præsidentkandidat Bernie Sanders.
Læs også:35 år gammelt foto kaster demokratisk guvernør ud i racisme-skandaleIndtil videre holder Ralph Northam dog fast i, at han ikke var på det kontroversielle billede, som han på pressemødet i går også insisterede på, at han ikke havde set, før det blev præsenteret for ham i fredags.
Til gengæld erkendte han, at han ved en anden lejlighed i 1984 havde smurt skopudsecreme på kinderne, fordi han ville optræde som Michael Jackson i en dansekonkurrence, rapporterer abcnews.
com.
FacebookTwitterKopier linkEmner:Bernie Sanders (politiker)|Donald Trump (politiker)|USA|Twitter|Ligebehandling




https://www.dr.dk/sporten/golf/dansk-golfspiller-slutter-daarligt-af-i-saudi-arabien

GolfDansk golfspiller slutter dårligt af i Saudi-ArabienJoachim B.
Hansen kunne ikke leve op til lørdagens flotte præstation.
Joachim B.
Hansen blev bedste dansker i turneringen.
03.
feb.
2019 kl.
15.
06Bemærk: artiklen er mere end 30 dage gammelLæs opDen danske golfspiller Joachim B.
Hansen sluttede på en delt 24.
-plads i European Tour-turneringen i Saudi-Arabien.
Turneringen blev vundet af amerikaneren Dustin Johnson, der samlet gik de fire runder i 19 slag under par.
Efter en flot runde lørdag, hvor Joachim B.
Hansen gik banen i fem slag under par, fandt danskeren slet ikke de samme takter frem søndag.
Han kom igennem finalerunden i 72 slag - to slag over banens par.
Samlet gik danskeren de fire runder seks slag under par.
Tre bogeysFor tredje gang i løbet af turneringens fire runder gav sjette hul problemer for Joachim B.
Hansen, der måtte indkassere en bogey på det.
Det blev til yderligere to bogeys og en enkelt birdie på runden.
Dermed måtte danskere tage det lange spring fra den delte sjetteplads, han lå på, da dagen begyndte, ned til en delt 24.
-plads.
Joachim B.
Hansen blev den bedste dansker i turneringen, hvor også Thorbjørn Olesen, Jeff Winther, Søren Kjeldsen og Thomas Bjørn var med.
Ingen af disse fire øvrige danskere klarede dog cuttet fredag.
/ritzau/FacebookTwitterKopier linkEmner:Golf|Saudi-Arabien|Søren Kjeldsen (golfspiller)|Thomas Bjørn (golfspiller)|Thorbjørn Olesen (golfspiller)




https://www.dr.dk/nyheder/kultur/film/jesper-er-paa-dagpenge-og-soeger-jobs-om-ugen-i-aften-kan-han-vinde-en-af

Film og serierJesper er på dagpenge og søger to jobs om ugen.
I aften kan han vinde en af Danmarks vigtigste filmpriserDen 30-årige skuespiller fra Ærø er godt vej mod et folkeligt gennembrud.
© DrAf Morten Bjerregaard og (FOTO) Martin Fält03.
feb.
2019 kl.
12.
59Læs op- Jeg ryddede op i mine ting for fire år siden og fandt gamle papirer fra ottende klasse, hvor jeg var til studievejleder.
Der står, at jeg gerne ville være radiovært eller arbejde med mongoler.
Den kombination udviklede sig henad vejen til skuespiller.
Ordene kommer fra Jesper Groth, som ikke rigtig er til at komme udenom i øjeblikket.
Selvom hans navn måske ikke umiddelbart siger dig noget, så er der en stor mulighed for, at du har set hans ansigt på skærmen for nyligt.
Robert-prisenSøndag aften uddeles årets Robert-priser.
Robert-prisen er det danske svar på den amerikanske filmpris Oscar, da det er filmbranchen selv, der uddeler prisen.
Der uddeles også flere priser i en række tv-kategorier.
Jesper Groth er nomineret som bedste mandlige birolle i en tv-serie.
Den 30-årige skuespiller fra Ærø havde et travlt 2018, hvor han spillede med i 'Sygeplejeskolen' på TV2 Charlie og 'Yes No Maybe' og 'Klaphat' på DR3.
Han spillede også rollen som 'irriterende betjent' i biografbaskeren 'Journal 64'.
2018 peakede, da han blev nomineret til en Robert-statuette for sin birolle som den speedsnakkende, filterløse og bicurious William Skov i 'Klaphat'.
- At jeg er endt i et opløb med Lars Ranthe, Elliot Crosset Hove, Anton Hjejle og Simon Sears fra 'Herrens Veje', er jeg virkelig stolt af.
Selvom 'Klaphat' har haft langt færre seere, end de andre nominerede serier, så har medlemmerne af Filmakademiet med deres stemme sagt: Vi ser dig, og vi anerkender det, du laver.
- Jeg er dog ret sikker på, at Lars Ranthe vinder for sin rolle i 'Kriger', hvor han har lavet en 'Raging Bull' (film af Martin Scorsese fra 1980) og smidt 14 kilo til rollen.
Om Jesper Groth kan tage hjem med en Robert under armen, finder han ud af i aften, hvor statuetterne uddeles.
Selvom han efterhånden har fået godt gang i karrieren, så sidder han stadig fast i dagpengesystemet, og usikkerheden på egne evner og angsten er aldrig langt væk.
Humor beroliger mig, når jeg har angstAnerkendelsen i for første gang at være nomineret til en skuespilpris betyder noget for Jesper Groth.
For usikkerheden ligger og bobler lige under overfladen.
- Jeg tvivler tit på, om jeg er god nok, og jeg har sindssygt mange kolleger fra teaterskolen, som hele tiden er bange for at blive 'opdaget' - altså, at nogen finder ud af, at man slet ikke dur som skuespiller.
Usikkerheden ligger konstant på lur, fortæller Jesper Groth.
- Når angsten banker på, lytter jeg til podcasts og ser tv-programmer med Jakob Stegelmann fra Troldspejlet.
Han er virkelig angstdæmpende.
Han lægger heller ikke skjul på, at han fra tid til anden oplever angst.
Han tror ikke, han er mere plaget af angst end så mange andre, men en terapeut har på et tidspunkt sagt, at han er meget melankolsk.
InspirationskilderSkuespillere, Jesper Groth ser op til:Henning Jensen: - Når Henning Jensen leverer replikker, så koster det altid noget.
Han spiller svigerfar i så fjollet en serie som 'Langt fra Las Vegas', og spiller så blodet sprænger fra neglene.
Det er enormt betagende.
Torben Jensen: - Han er måske ukendt for de fleste, men Torben Jensen var virkelig en skuespiller, der var i kontakt med sine indre dæmoner.
Han har spillet mange psykologiske skurkerolle og er for mig den danske Jack Nicholson.
Christian Bale: - Han ligger alt i sit skuespil.
Det betyder noget for ham, at være god til det han laver - selv i mindre roller.
Allerede som 13-årig, hvor han var med 'Solens Rige', var han sindssygt hamrende dygtig og modig.
For mig er hans svendestykke Patrick Bateman i 'American Psycho'.
Den kan jeg blive ved med at se.
Med andre ord har han ifølge terapeuten en personlighedsmæssig tilbøjelighed til at være sørgmodig, tungsindig og følsom.
- Jeg er ikke pessimist, men min grundholdning til livet er, at det er svært og fyldt med udfordringer.
Når angsten banker på, bekymrer jeg mig om alle mulige ligegyldige ting, og så bliver jeg meget fjern og en dårlig kæreste.
- Men når jeg ler og griner, så står tiden stille og bliver fyldt op med noget godt.
Humor er for mig det bedste redskab til at holde angsten nede, og det er den, der har gjort mig til en humorist.
Jesper Groth er nået til den erkendelse, at angsten dukker op en gang i mellem.
Og når det sker, så træder han på cykelpedalerne med kurs mod svømmehallen.
- Man skal finde ud af, hvad der er godt for én.
Jeg har fundet ud af, at det er godt for mig at tage ind til DGI-byen og svømme to kilometer, fordi det får mig i kontakt med mit åndedræt.
Det er der, jeg mærker mig selv.
Det, at kunne mærke sig selv, er noget af det første, der ryger, når man bliver presset.
- Jeg boede sammen med en, der hedder William, som købte en tatoveringsmaskine, og når der er en tatoveringsmaskine til stede til en fest, så bliver voksne mennesker børn igen.
Det eneste jeg vidste, jeg ikke ville fortryde dagen efter, var en tatovering af Ærø.
Det er en icebreaker, når man møder nye mennesker.
 - Jeg betragter bare mig selv som en ret dansk skuespiller, og jeg føler ikke, at jeg skal til udlandet, før jeg er færdig med Danmark.
 - Jeg ved ikke hvorfor, jeg er så vild med Amager Centret, men jeg er tryg her.
Og som menneskebeskuer er det det helt rigtige sted at gå sig en tur.
Der er alle slags mennesker her, på nær dem der er for fine, og dem kan jeg godt leve uden.
1 / 3- Jeg boede sammen med en, der hedder William, som købte en tatoveringsmaskine, og når der er en tatoveringsmaskine til stede til en fest, så bliver voksne mennesker børn igen.
Det eneste jeg vidste, jeg ikke ville fortryde dagen efter, var en tatovering af Ærø.
Det er en icebreaker, når man møder nye mennesker.
1 / 3- Jeg betragter bare mig selv som en ret dansk skuespiller, og jeg føler ikke, at jeg skal til udlandet, før jeg er færdig med Danmark.
2 / 3- Jeg ved ikke hvorfor, jeg er så vild med Amager Centret, men jeg er tryg her.
Og som menneskebeskuer er det det helt rigtige sted at gå sig en tur.
Der er alle slags mennesker her, på nær dem der er for fine, og dem kan jeg godt leve uden.
3 / 3Ham der, den sjove fra provinsenNår snakken falder på humor og komedie, lyser Jesper Groths mørkeblå øjne op og smilerynkerne kommer til syne.
Jeg tror på, at den rigtige vittighed på det rigtige tidspunkt kan stoppe en krig mellem to statsledere.
Det er jeg helt overbevist om.
Jesper Groth- Jeg tænker på humor lige så ofte som en kok tænker på mad, og en sexolog tænker på sex.
Jeg tror på, at den rigtige vittighed på det rigtige tidspunkt kan stoppe en krig mellem to statsledere.
Det er jeg helt overbevist om.
Han er ikke vokset op med Rolling Stones og havde ikke forældre, der hørte Kim Larsen og fortalte ham om, hvad der var så banebrydende ved Pink Floyd-albummet 'The Dark Side of the Moon'.
I stedet voksede op med Matador, Jesper Lundgaard og Stig Rossen.
Han husker, at hans forældres første CD var med det svenske schlager-band Vikingarna.
- Jeg er gået ud af en sti nu, hvor jeg kan mærke, at jeg har et space for mig selv med den provinsielle humor.
Mine referencer er tit noget, som folk savner : Melodi Grand Prix, som det var engang.
- Dansktop-musik er så 'out of fashion', og vi er blevet så meget københavnere, at vi tænker, det er blevet mega fashion.
Derfor har jeg sammen med min kammerat Laurits startet Dansktop-bandet 'Fyr og Flamme'.
Vi tager det seriøst som genre, og vi prøver at samle handsken op, hvor Kirsten Siggaard slap den.
Vi regner med at udkomme med nogle numre til sommer.
- Jeg er ved at udvikle et manuskript til en spillefilm, som jeg ikke kan afsløre så meget om.
Men den er provinsiel og har en romantisk komedie-lethed over sig.
Det skal foregå til et bryllup, hvor jeg er toastmasteren.
1 / 2- Dansktop-musik er så 'out of fashion', og vi er blevet så meget københavnere, at vi tænker, det er blevet mega fashion.
Derfor har jeg sammen med min kammerat Laurits startet Dansktop-bandet 'Fyr og Flamme'.
Vi tager det seriøst som genre, og vi prøver at samle handsken op, hvor Kirsten Siggaard slap den.
Vi regner med at udkomme med nogle numre til sommer.
1 / 2- Jeg er ved at udvikle et manuskript til en spillefilm, som jeg ikke kan afsløre så meget om.
Men den er provinsiel og har en romantisk komedie-lethed over sig.
Det skal foregå til et bryllup, hvor jeg er toastmasteren.
2 / 2Hans form for provinsiel humor er ikke til at komme udenom i 'Klaphat', hvor 90 procent af replikkerne er improviseret.
Som når hans karakter William Skov kun kender Nicklas Bendtner, fordi han på et tidspunkt var kæreste med tv-baronessen Caroline Fleming, der "gjorde rent i helt almindelige menneskers hjem".
Eller når han bedst husker Parken for "det fantastiske arrangement Top Charlie, hvor Brødrene Olsen sang 'Smuk som et stjerneskud' og Birthe Kjær kiggede forbi i rød kjole og sang 'Vi maler byen rød'".
- Alle de berømte mennesker, jeg nævner i 'Klaphat', er alle nogle, jeg har en eller anden form for kærlighed til, eller ikke forstår.
Men de fascinerer mig.
Jesper i dagpengelandSelvom han har været med i mange forskellige projekter det seneste stykke tid, og fået ros for sine præstationer, så mener han ikke selv, at han har fået et decideret gennembrud.
- Jeg har måske fået et gennembrud som birolleskuespiller, men de tunge roller har jeg ikke haft endnu.
Jeg er stadig en helt almindelig skuespiller, som tager til castings og ikke får roller.
Blå BogNavn: Jesper GrothAlder: 30 årFødested: ÆrøUddannelse: Uddannet på Statens Teaterskole, som nu hedder Den Danske Scenekunstskole, fra 2011-2015Kendte roller: William Skov i 'Klaphat', Thomas i 'Yes No Maybe' og Bjørn Toft i 'Sygeplejeskolen'At det er svært at bryde ind til kernen af den danske filmindustri, er Jesper Groth et godt eksempel på.
Han er nemlig stadig på dagpenge til trods for Robert-nomineringen og flere større roller sidste år.
- Ligesom mange andre skuespillere søger jeg to job om ugen.
Jeg har både søgt job som overlæge og skraldemand.
Det er sgu lidt skørt, smågriner Jesper Groth.
- Vi kreative mennesker skøjter rundt i systemet, og folk bliver så sure, fordi de tror, at vi tjener mere i løn end dem.
Men du ved aldrig rigtig, hvornår dit næste job kommer, og du igen får penge ind på kontoen.
Det er tit på en hængende hår for mig rent økonomisk.
2019 ser til at blive mindst lige så hæsblæsende, som 2018 var, for Jesper Groth.
Lige nu er han ved at udvikle et manuskript til sin egen spillefilm sammen med Mads Grage og Anna Juul, som "har en rom-com-lethed over sig", og som foregår til et bryllup, hvor Jesper Groth spiller toastmasteren.
FacebookTwitterKopier linkEmner:Caroline Flemming (fotomodel)|Elliot Crosset-Hove (skuespiller)|Humor|Ærø|TV 2 Charlie




https://www.dr.dk/nyheder/viden/klima/eksperter-om-elbiler-vi-skal-ikke-goere-som-norge






https://www.dr.dk/sporten/haandbold/ehfcup/team-esbjerg-stryger-i-kvartfinalen-efter-storsejr-i-rumaenien

EhfcupTeam Esbjerg stryger i kvartfinalen efter storsejr i RumænienTeam Esbjerg er klar til kvartfinalen i EHF Cuppen efter en sejr på 32-19 over Magura Cisnadie fra Rumænien.
Estavana Polman og Team Esbjerg er klar til kvartfinalen i EHF Cup.
03.
feb.
2019 kl.
12.
46Bemærk: artiklen er mere end 30 dage gammelLæs opTeam Esbjerg ligger nummer tre i den danske liga, og søndag sikrede håndboldklubben sig en plads i kvartfinalen i EHF Cuppen.
Det skete med en sikker sejr over Magura Cisnadie fra Rumænien på 32-19.
Med sejren topper Esbjerg gruppe A i den europæiske turnering med ni point, og det er nok til at være sikker på en billet til kvartfinalen, selv om der stadig mangler en kamp i gruppespillet.
Også Viborg i gruppe C er allerede sikker på en kvartfinale i turneringen, mens de to resterende danske hold, Herning-Ikast Håndbold og Nykøbing Falster Håndboldklub, endnu ikke er sikret en plads videre.
De to hold spiller senere søndag.
Norsk profil stråledeTeam Esbjergs cheftræner Jesper Jensen havde på forhånd udset rumænernes fysik som et ømt punkt for hjemmeholdet, og Esbjerg fik da også en perfekt start mod gruppens bundhold.
Der gik fem et halvt minut, før hjemmeholdet scorede sit første mål, og det blev til 6-1 til Esbjerg, før Cisnadie igen kom på måltavlen efter 12 minutter.
Med ti minutter tilbage af halvlegen kom rumænerne dog tæt på ved 8-10, inden Esbjerg igen trak fra og kunne gå til pause foran med 15-10.
Anden halvleg blev en ren Esbjerg-opvisning, og rumænerne kunne ikke stille noget op mod det stærke danske mandskab.
Specielt norske brillerede og scorede syv mål på otte forsøg i kampen.
Cheftræner for Team Esbjerg, Jesper Jensen.
For Cisnadie var det 35-årige Ada Emilia Moldovan, der var bedst og scorede knap halvdelen af rumænernes mål, men lige lidt hjalp det, og Esbjerg kunne rejse hjem med en storsejr på 32-19 over bundholdet.
De to andre hold i gruppe A, Storhamar fra Norge og tyske Bietigheim, spiller senere søndag.
De to ligger henholdsvis nummer to og tre med fem og fire point i gruppen.
De to bedste hold går videre til kvartfinalen.
/ritzau/FacebookTwitterKopier linkEmner:Team Esbjerg|Esbjerg|European Handball Federation|Rumænien|Håndbold




https://www.dr.dk/sporten/oevrig/mandlige-cheerleaders-og-politiske-diskussioner-fem-ting-du-boer-vide-om-aarets-super

Øvrig sportMandlige cheerleaders og politiske diskussioner: Fem ting du bør vide om årets Super BowlNatten til mandag spilles amerikansk fodbolds største kamp, når New England Patriots og Los Angeles Rams støder sammen i Super Bowl.
Af Anders Melchior Frigaard03.
feb.
2019 kl.
14.
29Bemærk: artiklen er mere end 30 dage gammelLæs opFinalen i amerikansk fodbold, Super Bowl, er et af højdepunkterne i den amerikanske sportskalender.
Dette års udgave er ingen undtagelse.
Fra mandlige cheerleaders, til en politisk debat og en legendarisk quarterback - her er fem ting, der er værd at vide, før Super Bowl LIII sparkes i gang klokken 00.
30 natten til mandag.
1TrænerduellenSean McVay (til venstre) er head coach i Los Angeles Rams, mens Bill Belichick (til højre) står i spidsen for New England Patriots.
Uanset, hvem der trækker sig sejrrigt ud af opgøret mellem Los Angeles Rams og New England Patriots, så vil der blive sat en rekord på trænerbænken.
Hvis Los Angeles Rams løber med sejren, så vil deres head coach, Sean McVay, være den yngste nogensinde til at vinde Super Bowl.
Den nuværende rekord for yngste cheftræner til at vinde Super Bowl er Mike Tomlin, da han i 2009 nappede en sejr med Pittsburgh Steelers i Super Bowl XLII.
Fakta om Super Bowl-trænereYngste vindende head coach nogensinde:Mike Tomlin: 36 år og 341 dageÆldste vindende head coach nogensinde:Tom Coughlin: 65 år og 158 dageAlder på de to head coaches:Sean McVay (Los Angeles Rams): 33 år og 10 dageBill Belichick (New England Patriots): 66 år og 293 dageMike Tomlin var 36 år gammel, da han i 2009 førte Steelers til sejr, men McVay vil kun lige akkurat være fyldt 33 år, når Super Bowl LIII løber af stablen.
Bliver det modsat New England Patriots, der tager sejren, så vil Patriots head coach, Bill Belichick, blive den ældste træner til at vinde Super Bowl.
Den nuværende rekordindehaver, Tom Coughlin, var 65 år tilbage i 2012, da han stod i spidsen for New York Giants, der vandt Super Bowl XLVI.
Bill Belichick er 66 år gammel, når denne sæsons udgave af Super Bowl bliver spillet.
2Mandlige cheerleadersCheerleaderne Napoleon Jinnies og Quinton Peron sammen med to af deres cheerleader-kollegaer.
Quinton Peron og Napoleon Jinnies blev allerede i august 2018 de første mandlige cheerleadere til at optræde i NFL, men da deres hold Los Angeles Rams er gået hele vejen til Super Bowl, bliver de altså også de første mænd til at optræde som cheerleaders i sæsonfinalen.
Læs også:Mandlige cheerleadere skal underholde ved Super Bowl3Legendarisk quarterbackTom Brady kan blive den mest vindende spiller i Super Bowl New England Patriots quarterback, Tom Brady, er allerede en levende legende, men han kan tage endnu en stor rekord i Super Bowl LIII.
Hvis Patriots tager sejren, så vil det være quarterbackens sjette sejr i ni Super Bowl-optrædener.
Lige nu deler Brady rekorden for flest sejre med Charles Haley, da de begge har været på det vindende hold fem gange.
4Politisk debatColin Kaepernick Tilbage i 2016 nægtede San Francisco 49’ers quarterbacken, Colin Kaepernick, at stå op under den amerikanske nationalsang inden en kamp, som der ellers er tradition for.
Kaepernick nægtede at stå op som en protest mod politivold mod sorte amerikanere.
Læs også:Nike støtter udstødt NFL-quarterback: Bliver ansigtet på ny kampagneEfterfølgende skabte situationen stor debat i USA, og splittede nationen i dem, der mente at Kaepernick var respektløs, og dem der støttede quarterbackens kamp.
Blandt den første gruppe er blandt andet den amerikanske præsident, Donald Trump, der luftede sin holdning på Twitter.
- Ville I ikke elske at se en af de NFL-ejere, når nogen ikke respekterer vores flag, sige: Få det dumme svin væk fra banen lige nu.
Han er fyret, sagde Donald Trump tilbage i september 2017.
Det endte med, at Kaepernick blev frosset ud af ligaen, og han har været uden en klub siden marts 2017.
Læs også:Rihanna takkede nej.
Nu skal Maroon 5 og Travis Scott optræde til USA's største tv-eventIfølge flere amerikanske medier har flere musikere takket nej til at levere årets pauseunderholdning, fordi de sympatiserer med Kaepernicks kamp.
Valget er nu faldet på Maroon 5 til at levere pauseunderholdningen sammen med Travis Scott og Big Boi.
Senest har Maroon 5 valgt at aflyse det traditionelle pressemøde forud for deres pauseoptræden, hvilket de er blevet kritiseret heftigt for.
5Tom Brady vs.
RamsTom Brady i 2002 forud for sin første Super Bowl.
Tom Bradys karriere har varet ualmindelig lang tid.
Sidst Rams spillede i amerikansk fodbolds fornemste kamp var tilbage i 2002, dengang holdet var baseret i St.
Louis.
Sidenhen er de flyttet til Los Angeles, men én ting har ikke ændret sig siden dengang.
Læs også:Tom Brady og New England Patriots er igen i Super BowlI 2002 var det også New England Patriots, der var modstanderen i Super Bowl, og dengang var det med Tom Brady i spidsen.
Det var Bradys første Super Bowl.
Dengang var hans quarterback-modstander i dette års Super Bowl, Jared Goff, syv år gammel.
Tom Brady er den eneste spiller, der var med i det opgør, som Patriots vandt, som også går på banen igen natten til mandag.
FacebookTwitterKopier linkEmner:Amerikansk fodbold|Colin Kaepernick (fodboldspiller)|Donald Trump (politiker)|New England Patriots|Los Angeles




https://www.dr.dk/sporten/oevrig/kvartfinalen-blev-endestationen-groth-i-schweiz

Øvrig sportKvartfinalen blev endestationen for Groth i SchweizBordtennisspilleren Jonathan Groth blev sendt ud af Dimitrij Ovtcharov i Europe top 16-turnering.
Jonathan Groth måtte se sig slået af den tidligere tyske europamester Dimitrij Ovtcharov.
03.
feb.
2019 kl.
11.
27 | opdateret 03.
feb.
2019 kl.
20.
12Bemærk: artiklen er mere end 30 dage gammelLæs opDen danske bordtennisspiller Jonathan Groth er færdig i Europe top 16-turneringen i Montreux i Schweiz.
I kvartfinalen måtte den 26-årige dansker se sig besejret af den tidligere tyske europamester Dimitrij Ovtcharov.
Den fire år ældre tysker vandt med 11-9, 4-11, 11-9, 11-8 og 11-3 og skal nu op mod landsmanden Timo Boll i en kamp, der gælder en plads i finalen.
Sidste år tabte Groth også til Ovtcharov, da de to spillere stod over for hinanden i semifinalen.
Dimitrij Ovtcharov blev Jonathan Groths overmand.
Jonathan Groth indledte lørdagen med en sejr over schweizeren Lionel Weber, der blev slået i fire sæt med cifrene 11-6, 11-5, 11-8, 11-7.
Europe top 16 er turneringer mellem de 16 bedste spillere i Europa.
Foruden en pengepræmie spilles der også om kvalifikation til World Cuppen, der spilles senere i år i Chengdu i Kina.
Sidste år blev Jonathan Groth nummer tre i turneringen.
/ritzau/FacebookTwitterKopier linkEmner:Schweiz|Kina|Chengdu




https://www.dr.dk/nyheder/indland/skarp-kritik-af-sygehus-bevidst-og-systematisk-man-ikke-har-undersoegt-brystkraeft

IndlandSkarp kritik af sygehus: 'Bevidst og systematisk at man ikke har undersøgt brystkræft'Sygehusledelsen vidste ikke, at afdeling droppede brystkræftundersøgelser, siger direktør.
735 kvinder med mistanke om kræft fik kun foretaget en mammografi på Ringsted Sygehus.
Det er ikke efter retningslinjerne, da undersøgelsen ikke altid kan afsløre alle brystkræfttilfælde.
(modelfoto) Af Maja Lærke Maach03.
feb.
2019 kl.
14.
05 | opdateret 04.
feb.
2019 kl.
15.
06Bemærk: artiklen er mere end 30 dage gammelLæs op- Det her virker som et systematisk og bevidst valg, at man ikke har undersøgt kvinderne korrekt.
Sådan siger Anette Lykke Petri, tilsynschef i Styrelsen for Patientsikkerhed, om de kvinder på Ringsted Sygehus, som ikke blev undersøgt grundigt nok for brystkræft, fordi sygehuset ville spare tid og penge.
Hvis der er mistanke om brystkræft, skal en kvinde foruden en mammografi også tilbydes en ultralydsundersøgelse, og lægen skal undersøge brysterne med hænderne.
Men på Ringsted Sygehus blev en række kvinder gennem fire år kun tilbudt mammografi, og det strider imod de nationale retningslinjer.
Anette Lykke Petri kritiserer i skarpe vendinger, at Radiologisk Afdeling på det sydsjællandske sygehus fra marts 2013 til maj 2017 droppede den grundigere undersøgelse, som kvinder med potentiel brystkræft ellers har krav på.
- Ledelsens håndtering har slet ikke været acceptabel i betragtning af, at der er tale om kræft hos en lang række kvinder, og at det har stået på i en lang årrække, siger hun til DR Nyheder.
Ni har fået kræftEn gennemgang af 2.
600 journaler viste allerede i december måned 2018, at 735 af kvinderne med mistanke om brystkræft kun fik foretaget en mammografi, da de blev tjekket for kræft i perioden fra 1.
januar 2016 til 24.
maj 2017.
Og ni af kvinderne har sidenhen fået konstateret brystkræft.
Men først nu er forklaringerne til de mangelfulde undersøgelser kommet frem, nemlig at afdelingen kunne spare både penge og lægetid ved kun at lave mammografierne.
Det viser en aktindsigt, Jyllands-Posten har fået.
Sagen kortRingsted Sygehus havde fra 2013 til 2017 en mangelfuld procedure ved brystkræftundersøgelser, hvor patienter var blevet henvist fra egen læge.
Først da en afdelingslæge slog alarm, begyndte man at overholde de nationale retningslinjer.
Region Sjælland har undersøgt 9.
400 journaler og fundet over 300 tilfælde, hvor kvinder, der siden har fået konstateret brystkræft, har fået den mangelfulde undersøgelse.
Som direkte konsekvens af sagen, er centrale personer på Ringsted Sygehus blevet meldt til politiet, og sygehusets direktør er blevet fyret.
Kvinder fik direkte vildledende brevTilsynschef Anette Lykke Petri fra Styrelsen for Patientsikkerhed påpeger, hvor kritisabelt det er, at sygehuset med sin praksis har tilsidesat alle nationale retningslinjer for brystkræftundersøgelser.
- Der er tale om grundlæggende patientrettigheder, og de skal overholdes, siger hun.
Det er dybt beklageligt, at vi ikke vidste noget om det, så havde ledelsen reageret på det.
Vi ville aldrig acceptere, at man går på tværs af de nationale kriterierSygehusdirektør Vagn Bach.
Desuden kritiserer hun, at kvinderne er blevet tilbudt en ny undersøgelse på et ufuldstændigt grundlag, hvorfor nogle af dem måske ikke har taget henvendelse nummer to fra sygehuset seriøst.
Det skyldes, at sygehuset i et brev til kvinderne ikke oplyser, at årsagen til tilbuddet om en ny undersøgelse sker, fordi deres første undersøgelse ikke har været efter bogen.
- Brevet er direkte vildledende, fordi de pågældende kvinder ikke får oplyst, hvad der er årsagen til, at man genindkalder dem.
De har ikke mulighed for at træffe deres beslutning på et fuldt informeret grundlag, og derudover har regionen også en pligt til at oplyse kvinderne om den fulde sandhed, siger Anette Lykke Petri.
Direktør beklagerPå Ringsted Sygehus beklager den øverste ledelse forløbet.
Sygehusdirektør Vagn Bach siger, at man er 'meget, meget ked af', at nogle af kvindernes kræft ikke er blevet opdaget.
Han er helt enig i kritikken af sygehuset, men siger, at beslutningen om at droppe undersøgelser blev truffet lokalt og dermed skete uden den øverste ledelses viden.
Læs også:Sygehusdirektør undskylder: Kvinder har fået konstateret brystkræft efter mangelfuld undersøgelse- Det er dybt beklageligt, at vi ikke vidste noget om det, så havde ledelsen reageret på det.
Vi ville aldrig acceptere, at man går på tværs af de nationale kriterier, siger direktøren til DR Nyheder.
Hvad sagen får af konsekvenser for Ringsted Sygehus, vides endnu ikke, da Styrelsen for Patientsikkerhed fortsat er ved at undersøge den til bunds.
21 af de 735 kvinder mangler stadig at blive undersøgt.
Det arbejde ventes afsluttet i slutningen af denne måned, bekræfter Region Sjælland over for DR.
Tilsynschef Anette Lykke Petri anbefaler, at kvinder kontakter sygehusets hotline, hvis man er er usikker på, om ens brystkræftundersøgelse er blevet foretaget efter retningslinjerne.
OPDATERET DEN 4.
FEBRUAR 2019 KLOKKEN 14.
52: Region Sjælland bekræfter over for DR, at der nu er tale om ni kvinder, der sidenhen har fået konstateret brystkræft.
Derudover mangler 21 ud af de 735 kvinder stadig at blive undersøgt på ny, men de bliver undersøgt inden månedens udgang, bekræfter regionen.
FacebookTwitterKopier linkEmner:Hospitaler|Kræft|Ringsted Sygehus|Styrelsen for Patientsikkerhed|Sjælland




https://www.dr.dk/nyheder/udland/jagt-paa-illegale-immigranter-amerikanske-myndigheder-oprettede-falsk-universitet

UdlandJagt på illegale immigranter: Amerikanske myndigheder oprettede falsk universitet   129 indere er anholdt, og det har fået Indien til at indgive en diplomatisk protest.
Billederne på Farmington Universitys hjemmeside viste ikke studerende der fra, men var modelbilleder fra fotobureauer.
Af Mark Lindved Norup03.
feb.
2019 kl.
12.
12Bemærk: artiklen er mere end 30 dage gammelLæs opUniversity of Farmington med adresse i den amerikanske delstat Michigan var ikke, hvad det gav sig ud for at være.
Det blev oprettet i 2015, og på hjemmesiden kunne man læse om de mange muligheder, der var som studerende, hvis man indskrev sig.
Billeder gav indtryk af et klassisk studieliv, og en kalender gav overblik over, hvad der var planlagt af begivenheder på universitetet.
Læs også:Jagt på illegale indvandrere: Amerikanske myndigheder oprettede falsk universitetProblemet var bare, at universitetet aldrig har fandtes, og at hjemmesiden var skabt af hemmelige agenter med det ene formål at lokke illegale immigranter i en fælde, skriver BBC.
Og det lykkedes.
I hvert fald ifølge det amerikanske immigrationspoliti, ICE, der mener, at alle 130 personer, der nu er anholdt, udmærket var klar over, at der var tale om et falsk universitet.
Ifølge politiet lod de sig udelukkende indskrive for at få et studievisum og på den måde få tilladelse til at blive i USA.
Når man besøger universitetets hjemmeside i dag, gør myndighederne opmærksom på, at det er blevet lukket.
Indien: Slip dem friAf de anholdte er 129 indere, og den folkerige nation mener, at der er tale om uberettigede indgreb mod landets borgere.
Fra officiel side har man derfor indgivet en klage til den amerikanske ambassade i New Delhi.
- Vores bekymring for de tilbageholdtes værdighed og velbefindende samt deres behov for øjeblikkelig konsulær bistand blev understreget, lød det fra de indiske myndigheder.
Fra indisk side mener man, at der er tale om godtroende immigranter med reelle hensigter, der er blevet lokket i en fælde.
- Vi har opfordret USA til at dele alle detaljer i sagen, holde os opdateret om de anholdte, snarest at sætte dem på fri fod og at afholde sig fra at deportere nogen imod deres vilje, lyder det fra de indiske myndigheder.
Ikke første gangYderligere otte personer anholdt for at have fungeret som mellemmænd, der har tjent penge på at finde og få indskrevet immigranter, der stod med et behov for at snyde med opholdstilladelsen.
Den amerikanske ambassade har ikke udtalt sig i sagen, der ikke er den første af sin art.
I 2016 blev 21 udlændinge anholdt, efter de havde tilmeldt sig et falsk universitet i New Jersey.
Besøger man Farmington Universitys hjemmeside i dag, fremgår det, at de amerikanske myndigheder har lukket det, og studerende, der er berørt af det, skal henvende sig til immigrationsmyndighederne.
FacebookTwitterKopier linkEmner:USA|Indien|Befolkning|BBC|Kriminalitet




https://www.dr.dk/nyheder/politik/dansk-erhverv-om-cybercenters-adgang-som-installere-en-sort-boks-i-maven-pa

PolitikDansk Erhverv om cybercenters adgang: 'Som at installere en sort boks i maven på virksomheden'Beføjelserne hos Center for Cybersikkerhed bliver for vidtgående, lyder det fra Dansk Erhverv.
Dansk Erhverv siger, at regeringens forslag svarer til, at man skal åbne sine døre og lade CFCS installere en sort boks i maven på virksomheden.
03.
feb.
2019 kl.
12.
50Bemærk: artiklen er mere end 30 dage gammelLæs opEt lovforslag fra regeringen om beføjelser til Center for Cybersikkerhed (CFCS) bliver mødt med hård kritik fra Dansk Erhverv.
Indholdet af lovforslaget giver unødvendige og næsten grænseløse beføjelser til, at CFCS kan dykke ned i stort set alle oplysninger i en virksomhed, der er tilsluttet CFCS's såkaldte netsikkerhedstjeneste.
I hvert fald ifølge fagchef for it og digitalisering i Dansk Erhverv Janus Sandsgaard.
Læs også:Efterretningstjenesten skal kunne sætte it-fælder op for virksomheders ansatteI dag er det frivilligt, om virksomheder vil være med i ordningen.
Men ifølge lovforslaget skal CFCS kunne tvinge virksomheder med.
- Så skal man så at sige åbne sine døre og lade CFCS installere en sort boks inden i maven på virksomheden.
Den boks kan så følge med i stort set al data, der strømmer rundt inde i virksomheden, og det er CFCS, der kontrollerer teknologien.
- Det er det, der er så vidtgående, forklarer Janus Sandsgaard.
Ingen grænserDer vil sandsynligvis i første omgang blive tale om virksomheder med kritisk infrastruktur såsom banker, elforsyninger og lignende pålægges at deltage i det fælles alarmsystem.
Men ifølge Janus Sandsgaard fastlægger lovforslaget ingen grænser for, hvilke virksomheder CFCS kan vælge at pålægge ordningen.
I lovforslaget står der, at CFCS skal have beføjelser til "uden retskendelse at behandle trafikdata, pakkedata og stationære data".
Med lovforslagets definition af "stationære data" mener Janus Sandsgaard, at der er tale næsten alle tænkelige oplysninger.
Den avancerede overvågning, som CFCS har tænkt sig, giver ifølge Janus Sandsgaard god mening.
Og derfor har flere virksomheder investeret i lignende teknologier, siger han.
Langt fra uproblematiskMen at slutte det hele til et stort system, som CFCS kontrollerer, er problematisk, forklarer han:- En ting er den enkelte medarbejder.
Noget andet er virksomhedernes retssikkerhed og forretningshemmeligheder.
Noget tredje er relationerne i almindelighed - hvad skal virksomhederne dog fortælle deres kunder, ansatte og samarbejdspartner?
- Vi har lige brugt et år og otte milliarder kroner på persondataoprydning og lært alle at være kritiske om brugen af deres persondata, når de køber en ostehøvl.
- Så kommer Center for Cybersikkerhed og siger: Vi vil gerne have en dims, der kan læse hvad som helst, når som helst, og vi vil gerne have beføjelser til at bruge det uden nærmere spilleregler.
Som alternativ vil Janus Sandsgaard hellere have et samarbejde mellem myndigheder og virksomheder.
Eller som minimum nogle "hegnspæle" om, hvad CFCS's beføjelser.
- Vi kan ikke støtte lovforslaget i sin nuværende form, siger han.
/ritzau/FacebookTwitterKopier linkEmner:Janus Sandsgaard (erhvervsleder)|Dansk Erhverv|Erhverv|Center for Cybersikkerhed




https://www.dr.dk/nyheder/indland/aeldre-sagen-om-ubrugt-seniorfoertidspension-pengene-er-der-saa-se-faa-den-aendret

Længere til pensionSe temaIndlandÆldre Sagen om ubrugt seniorførtidspension: 'Pengene er der, så se at få den ændret'Personer med evne til at arbejde på halv tid skal kunne få seniorførtidspension, lyder forslag.
Langt færre personer, end politikerne regnede med, tildeles i dag seniorførtidspension.
Ældre Sagen og Magisterforeningen kræver ændringer.
Af Theis Lange Olsen03.
feb.
2019 kl.
10.
44Bemærk: artiklen er mere end 30 dage gammelLæs opMidt i den højspændte debat om tilbagetrækning fra arbejdsmarkedet smider Ældre Sagen og Dansk Magisterforening nu et forslag til en ny model for seniorførtidspension på bordet.
Med de nuværende regler skal ansøgere reelt være så nedslidte, at de ikke vil kunne tage et fleksjob, før de kan få tildelt seniorførtidspension.
Læs også:Regeringen lovede løsning for nedslidte ældre: Kun en femtedel har fået hjælpMen fremover skal personer, der vurderes at kunne arbejde helt op til 18,5 timer om ugen, omfattes af ordningen.
Og der må gerne være 10 år, til de kan gå på pension - imod fem år i den nuværende ordning.
Samtidig skal det ikke længere være kommunen og en socialfaglig vurdering, der afgør, om en person skal tildeles seniorførtidspension.
I stedet skal det udelukkende bero på en lægefaglig vurdering, lyder det.
- Med den stigende pensionsalder rammer flere muren og kan ikke klare sig på arbejdsmarkedet.
Nedslidning kommer på kryds og tværs af brancher og uddannelser, og derfor er der behov for en forbedret model til seniorførtidspension, siger direktør i Ældre Sagen Bjarne Hastrup.
Virker ikke efter planenSeniorførtidspensions-ordningen blev vedtaget i forbindelse med efterlønsreformen i 2011, og dengang regnede Løkke-regeringen med, at 1.
780 danskere hvert år ville få den tildelt.
Men kun 300 har modtaget den hvert år siden 2014, hvor den blev indført.
Det har fået en af arkitekterne bag seniorførtidspension - økonomiprofessor Torben M.
Andersen fra Aarhus Universitet - til at opfordre politikerne til at lave ordningen om og lempe kravene.
Og ifølge Bjarne Hastrup er det bare med at komme i gang - økonomien er jo allerede på plads, lyder det.
- Det er meget enkelt, fordi politikerne har afsat penge af til, at godt 8.
000 personer kunne få tildelt seniorførtidspension, men kun lidt over 1.
000 har fået det.
Så der er plads til at komme op på 8.
000 personer i de budgetter, der er lavet, siger direktøren.
Men risikerer vi ikke, at mennesker, der faktisk godt kunne arbejde nogle timer om ugen, kommer over og får en seniorførtidspension?
- Nej, fordi folk vil jo gerne arbejde.
Der er en stærkt stigende tendens til at blive længere tid på arbejdsmarkedet, uanset hvad man har gjort med pension og efterløn, siger Bjarne Hastrup.
Overflødiggør jeres forslag Socialdemokratiet og Dansk Folkepartis krav om en differentieret pensionsalder?
- Det må vi lade de kloge politikere om at vurdere.
Vi kommer med et bud, der kan gennemføres hurtigt, siger han.
DF: Næsten som vores forslagIfølge Dansk Folkepartis beskæftigelsesordfører, Bent Bøgsted, flugter Ældre Sagens forslag rigtig godt med partiets eget ståsted.
- Seniorførtidspension skal være en ordning for sig selv, og når man kan godtgøre med speciallægeerklæringer, at man er nedslidt, så skal man på den ordning, siger han.
Dansk Folkeparti har dog ikke lagt sig fast på, hvor mange år der skal være til pensionsalderen, når personer kan søge om at få seniorførtidspension.
Venstres beskæftigelsesordfører, Hans Andersen, er enig i, at ordningen med seniorførtidspension skal justeres og lytter gerne til nye forslag.
Men han vil ikke være konkret om, hvordan ordningen skal skrues sammen i fremtiden.
- Jeg synes, at vi skal drøfte de helt konkrete forslag i forligskredsen.
Om det skal være en læge eller den enkelte kommune, der i sidste ende skal afgøre, hvem der skal tilkendes seniorførtidspension, vil indgå i drøftelserne.
- Men der er ingen tvivl om, at flere skal tilkendes en seniorførtidspension, og der er alle forslag velkomne, siger Hans Andersen.
Ny model for seniorførtidspension•Personer med 5-10 år eller mindre til folkepensionsalderen, og hvor arbejdsevnen varigt er nedsat til halvdelen eller derunder, skal have ret til seniorførtidspension og seniorfleksjob.
(Ved ”halvdelen eller derunder” menes en arbejdsevne på 18,5 time eller derunder om ugen).
•Forskel fra nuværende model for seniorførtidspension: I dag skal arbejdsevnen være nedsat til det ubetydelige, hvilket er en langt lavere arbejdsevne på meget få timer om ugen.
•Vurderingen af om en person har ret til seniorførtidspension, skal baseres på lægefaglige vurderinger fra arbejdsmedicinske klinikker – og arbejdsprøvning skal kun indgå i vurderingen, hvis det lægefagligt vurderes nødvendigt for vurderingen af arbejds- og funktionsevne.
Der foreslås en maksimal sagsbehandlingstid på 3 måneder.
•Forskel fra nuværende model for seniorførtidspension: I den nuværende seniorførtidspension er det kommunen, der foretager vurderingen på baggrund af en socialfaglig vurdering, hvor andre elementer indgår (for eksempel flere arbejdsprøvninger).
•Retten til seniorførtidspension skal være uafhængig af personens aktuelle og tidligere tilknytning til arbejdsmarkedet.
•Forskel fra nuværende model for seniorførtidspension: I den nuværende seniorførtidspension skal man have en langvarig og aktuel tilknytning til arbejdsmarkedet 20-25 år.
•Seniorførtidspensionsydelsen skal være på niveau med den almindelige førtidspensionsydelse.
•Kilde: Ældre Sagen og MagisterforeningenFacebookTwitterKopier linkEmner:Bent Bøgsted (politiker)|Førtidspension|Pension|Ældre Sagen|Dansk Folkeparti




https://www.dr.dk/nyheder/kultur/film/trine-dyrholm-vinder-internationale-priser-forfore-stedson-i-ny-rolle

Film og serierTrine Dyrholm vinder internationale priser for at forføre stedsøn i ny rolleFilmen 'Dronningen' vinder publikumspris ved Sundance.
Mads Brügger får instruktørpris for sin Hammarskjöld-film.
Den danske skuespillerinde Trine Dyrholm modtog i aftes en pris for sin hovedrolle i filmen "Dronningen".
(Arkiv).
 © REUTERS/Scanpix + Wikimedia (Creative Commons))03.
feb.
2019 kl.
10.
14Bemærk: artiklen er mere end 30 dage gammelLæs opDet har været en hektisk og god uge for holdet bag den danske film 'Dronningen', hvor skuespiller Trine Dyrholm har hovedrollen som hustruen, der forfører sin egen stedsøn.
Filmen er rendt med fire priser ved internationale filmfestivaler og har fået premiere på den prestigefyldte amerikanske filmfestival Sundance.
'Dronningen' fik efter sin premiere store roser fra anmelderne i store filmmagasiner i verden.
Og så løb filmen med 'Audience Award: World Cinema Dramatic', der er publikumsprisen på Sundance.
På Sundancefestivalen fik den danske journalist Mads Brügger også hæder i form af instruktørprisen i kategorien 'World Cinema Documentary' for filmen 'Cold Case Hammarskjöld'.
Brüggers film handler om FN's generalsekretær Dag Hammarskjöld, der i 1961 omkom under mystiske omstændigheder ved et flystyrt i det daværende afrikanske land Nordrhodesia, i dag kendt som Zambia.
'Dronningen'I "Dronningen" følger vi Anne, spillet af Trine Dyrholm, der er en succesfuld advokat og lykkelig gift med lægen Peter.
Men Anne sætter alt over styr, da hun forfører sin 17-årige stedsøn.
Magnus Krepper og Gustav Lindh spiller også med i filmen, der er skrevet af Maren Louise Käehne og May el-Toukhy.
Fik også svensk hæderTrine Dyrholm var ikke selv til stede ved Sundancefestivalen, men var i aftes i Gøteborg for at modtage den nystiftede 'Dragon Award Bedste Skuespillerpræstation' ved Göteborg Film Festival.
Den uddeles på tværs af køn, og det er første gang, den uddeles.
Læs også:To danske film får premiere på amerikansk festival: Det kan betyde alt!
Filmen fik også hovedprisen ved festivalen, 'Dragon Award Bedste Nordiske Film'.
Her var instruktøren May el-Toukhy på scenen for at modtage prisen og pengepræmien på en million svenske kroner.
'Dronningen' løb også med 'Publikumsprisen' ved Göteborg Film Festival.
- Vinderen er en film med mange lag, som udfordrer vores forestillinger om de moralske og seksuelle kræfter, som findes i en tilsyneladende velfungerende familie, lød det i motiveringen til prisen.
- Den tager os med ned i kaninhullet, hvor vores skjulte længsler bor og afslører karaktererne i al deres mørke kompleksitet.
'Dronningen' har dansk premiere 28.
marts, mens 'Cold Case Hammarskjöld' kan ses fra 7.
februar.
/DR Nyheder/FacebookTwitterKopier linkEmner:Trine Dyrholm (skuespiller)|Gøteborg|Forenede Nationer|Teater|Zambia




https://www.dr.dk/sporten/oevrig/det-startede-17-aar-siden-nu-kan-sloejfen-bindes-paa-en-unik-sportshistorie

Øvrig sportDet startede for 17 år siden: Nu kan sløjfen bindes på en unik sportshistorieTom Brady og New England Patriots kan i nat færdiggøre et kapitel, der er et af de største i amerikansk sportshistorie.
Af Frederik Palle og Grafik: Jens Albæk Aarup03.
feb.
2019 kl.
07.
30Læs opPræcis 17 år efter Tom Brady og New England Patriots skrev sig ind i historien i NFL med deres første Super Bowl-titel, kan de natten til mandag binde en sløjfe på det, der af mange bliver betragtet som noget af det mest utrolige i amerikansk sportshistorie og måske endda i hele sportshistorien.
Det kan de gøre ved at slå det selvsamme hold, som de slog for 17 år siden, Los Angeles Rams (i 2002 hed de St.
Louis Rams, red).
Forskellen er bare, at dengang var Patriots massivt undertippet, og Brady var ung og uprøvet.
Her næsten 20 år senere har han fem Super Bowl-titler og spiller finalen for niende gang i karrieren.
Læs også:Tom Brady og New England Patriots er igen i Super BowlTom Brady er måske kun kendt i periferien i Danmark, men i USA er navnet et af de største.
Nogensinde.
Claus Elming har fulgt den amerikanske superstjerne tæt.
Fra Brady kastede den første bold i 2000 til i dag - først som kommentator og siden som ejer af Danmarks førende NFL-medie Gul Klud.
- Han bliver kaldt ’The greatest of all time’.
Det bliver forkortet GOAT, og det er nu blevet helt standard at bruge om den person, som man synes er den bedste nogensinde.
Og når man på de sociale medier tilføjer en emoji, så er det blevet populært at lave en ged, hvis man mener, at personen, man taler om, er den bedste nogensinde, forklarer Claus Elming.
- Den betegnelse startede altså om Tom Brady, så det giver et billede af, hvad man mener om ham, siger han.
Det startede med en kæmpe overraskelseNew England Patriots gik ind til det nye årtusinde som et hold i den dårlige halvdel.
De havde stadig deres første Super Bowl-sejr til gode.
Men først blev Bill Belichick hyret som træner, og så tog man Tom Brady fra college.
De to bedste beslutninger nogensinde i NFL, siger eksperter.
Tom Brady var endda ikke udset til at være en profil.
Han blev valgt meget sent blandt alle de spillere, som kom ud fra college i 2000, men en skade til den startende quarterback Drew Bledsoe i begyndelsen af 2001-sæsonen blev startskuddet til den uovervindelige duo Belichick og Brady.
- Mange mener, at Tom Brady kun er en brik i Bill Belichicks spil.
Men du kan også vælge at se dem som en duo.
De to har været sammen gennem hele vejen, siger Claus Elming.
Tom Brady sammen med Patriots' headcoach Bill Belichick.
I Bradys første sæson som starter, nåede Patriots Super Bowl.
De stod over for St.
Louis Rams, der på daværende tidspunkt havde et af de mest skræmmende angreb i NFL's historie.
Holdets kælenavn 'The Greatest Show on Turf' (turf er underlaget, som holdet spillede på, red) vidnede om en styrke, som ville være umulig for Patriots at stoppe.
Derfor var Rams også så store favoritter, at bookmakerne havde dem til at vinde med to touchdowns.
I dag er resultatet af den kamp den næststørste overraskelse nogensinde i Super Bowl-historien, og det var ført an af en uerfaren og flyvende Tom Brady, der også blev kåret til kampens spiller.
Sejren på 20-17 var starten på en periode på 17 år, hvor Patriots var holdet, som alle ønskede at slå, men det kunne man næsten aldrig.
Jævnbyrdighed frem for altModsat almindelig fodbold, hvor storklubberne bliver større og rigere år efter år, går NFL meget op i at forsøge at gøre alle 32 hold så lige som muligt.
Eksempelvis har alle hold det samme maksimale beløb, som de må betale kontrakter med, så det er teknisk set umuligt at have alle store stjerner på samme hold.
Derudover vælger ligaens dårligste hold i den forgangne sæson først i draften, hvor man tager de bedste spillere fra college, mens Super Bowl-vinderne vælger sidst.
- Når man tænker på, at NFL gør så meget for at gøre ligaen så jævnbyrdig som overhovedet muligt, så alle hold har en chance for at vinde på en given søndag eller en given sæson, så er det uden at skulle overdrive fuldstændig vanvittigt, at Patriots har formået at spille sig i ni Super Bowls på 18 år, siger Claus Elming.
Patriots’ modstander i søndagens Super Bowl, Los Angeles Rams, er et rigtig godt eksempel på, hvor svært det kan være at bibeholde et godt hold i NFL.
I slutningen af 1990’erne og starten af det nye årtusinde var de et af de mest talentfulde hold i hele ligaen, og de vandt Super Bowl i 1999.
Men i perioden fra 2004 til sidste sæson formåede holdet ikke at komme videre til slutspillet én eneste gang.
Og de var endda blandt de dårligste hold i ligaen i store dele af perioden.
I samme periode har Patriots misset slutspillet en enkelt gang.
Det var i 2008, hvor Tom Brady rev korsbåndet over i den første kamp og missede resten af sæsonen.
- Det er en helt igennem unik præstation af Patriots og Tom Brady.
Det er det ikke kun i NFL, men det er det også i amerikansk sportshistorie.
Måske endda sportshistorie på verdensplan, forklarer Claus Elming.
Perfekt mulighed for at binde sløjfen, eller er det?
Tom Brady er blevet 41 år gammel, og han kan blive den eneste spiller nogensinde, som har præsteret at vinde seks Super Bowls.
En ung Tom Brady varmer her op til karrierens første Super Bowl, hvor Patriots endte med at slå Rams 20-17, og Brady blev kåret til MVP.
Så man kunne fristes til at tænke, at det bliver en oplagt mulighed for at trække stikket, hvis Patriots vinder.
Men Brady fortalte til de amerikanske medier i forbindelse med mediedagen op til Super Bowl, at der er nul procent chance for, at han stopper efter denne sæson.
Så selvom det virker som den oplagte måde at slutte med en sejr over det hold, som man startede med at slå i Super Bowl, så kan NFL-fans godt forberede sig på meget mere Brady.
Og det bliver ikke modtaget positivt.
- Folk vil bare gerne have noget nyt.
Nu er det tredje år i træk, at de står i Super Bowl.
Det er der kun to andre hold, som har præsteret nogensinde, siger Claus Elming.
- Men når man om 100 år eller måske bare 10-20 år ser tilbage, så vil man sige, at hvor var det egentlig vanvittigt, at det kunne lade sig gøre, forklarer den danske NFL-ekspert.
Læs også:Rihanna takkede nej.
Nu skal Maroon 5 og Travis Scott optræde til USA's største tv-eventTom Brady har tidligere sagt, at han drømmer om at spille, indtil han er 45 år.
Spørgsmålet er om, han kan holde det høje niveau i takt med at kroppen bliver ældre.
Allerede i denne sæson har hans præstationer ikke været lige så markante.
Så selvom man har sagt det før, så er det måske sidste mulighed i nat for at se Tom Brady i en Super Bowl.
Måske træder han ud med sin sjette sejr?
Claus Elming ser et andet scenarie.
- Hele dynastiet Patriots startede med en sejr over Rams i Super Bowl 36.
Kunne det ikke være historisk og ikonisk, hvis hele eventyret og dynastiet slutter med et nederlag til Rams i Super Bowl 53?
FacebookTwitterKopier linkEmner:Claus Elming (studievært)|National Football League|Tom Brady (fodboldspiller)|Amerikansk fodbold|USA




https://www.dr.dk/nyheder/indland/efterretningstjenesten-skal-kunne-saette-it-faelder-op-virksomheders-ansatte

IndlandEfterretningstjenesten skal kunne sætte it-fælder op for virksomheders ansatteFagforeninger advarer om, at lønmodtagere kan miste jobbet, hvis de sætter it-sikkerheden over styr.
Forsvarsminister Claus Hjort Frederiksen (V) tror, at medarbejdere langt hellere vil foretrække, at Forsvarets Efterretningstjeneste opdager, hvis man ikke har styr på it-sikkerheden, end at hackere udefra gør det.
03.
feb.
2019 kl.
08.
46Bemærk: artiklen er mere end 30 dage gammelLæs opDanmark er langt mere sårbar end tidligere, når det kommer til at blive udsat for angreb fra hackere og fremmede lande.
Som led i et forsøg på at styrke it-sikkerheden vil regeringen derfor give Center for Cybersikkerhed adgang til at kunne lægge fælder ud for almindelige lønmodtagere, således at it-sårbarheder på virksomheder kan identificeres, før hackere gør det.
Det skal foregå ved at centeret, efter aftale med ledelsen, for eksempel udgiver sig for at være en kollega for at se, om en ansat kommer til at bryde nogle sikkerhedsmæssige retningslinjer.
Fænomenet kaldes 'spear-phishing'.
Det skriver Politiken.
Center for Cybersikkerhed hører under Forsvarets Efterretningstjeneste og har derfor andre beføjelser.
Forsvarsminister Claus Hjort Frederiksen (V) mener, at det er langt bedre at forebygge sikkerhedsbrister end at skulle rydde op efter et hackerangreb.
- Det er virksomhedernes og myndighedernes ansvar at klæde deres medarbejdere på.
Men sikkerhed kræver altså, at medarbejderne lever op til forventningerne.
Det er jo ikke for at bringe en medarbejder i uføre, siger forsvarsministeren (V) til Politiken.
Må ikke blive et stikkersystemForslaget, der er en del af et lovforslag fra forsvarsministeren, begejstrer ikke fagforeningsfolk, der frygter for de personalemæssige konsekvenser, hvis en medarbejder bliver taget i at have sat it-sikkerheden på sin arbejdsplads over styr.
Læs også:Dine sundhedsdata skal beskyttes bedre mod hackerangreb- Tanken om, at du bliver kontaktet af en, du tror er en medarbejder, og man så uforvarende kommer til at bryde nogle retningslinjer, og at det kan få ansættelsesretlige konsekvenser: Det kan gå hen – meget groft sagt – at udvikle sig til et stikkersystem, hvor alle overvåger alle, siger formand for Finansforbundet, Kent Petersen, til avisen.
Han medgiver dog, at man er nødt til at lave stikprøver for at kunne teste it-sikkerheden.
Men det bør ikke foregå i det skjulte.
Ifølge Politiken er Enhedslisten og Alternativet imod lovforslaget, mens Socialdemokratiet mener, at det handler om en balance, hvor it-sikkerheden styrkes, men uden at det rammer borgernes grundlovssikrede rettigheder.
/DR Nyheder/FacebookTwitterKopier linkEmner:IT-kriminalitet|Venstre|Center for Cybersikkerhed|IT-branchen|Claus Hjort Frederiksen (politiker)




https://www.dr.dk/nyheder/indland/sygehus-sparede-undersogelse-brystkraeft-vaek

IndlandSygehus sparede undersøgelse for brystkræft vækSkarp kritik af sygehus i en sag, hvor op mod 735 kvinder blev mangelfuldt undersøgt for brystkræft.
Ringsted Sygehus får skarp kritik for at spare på undersøgelser for brystkræft (Arkivfoto).
03.
feb.
2019 kl.
08.
01Bemærk: artiklen er mere end 30 dage gammelLæs opDet var for at "spare lægetimer og undersøgelsestid", at Ringsted Sygehus gennem fire år undlod at give hundredvis af kvinder med mistanke om brystkræft den grundige undersøgelse, de havde krav på.
Screening for brystkræftHvert år får 4.
600 danske kvinder diagnosen brystkræft.
Siden 2009 er alle danske kvinder i alderen 50-69 blevet tilbudt undersøgelse for brystkræft.
Undersøgelsen foregår ved hjælp af en røntgenundersøgelse af brystet (mammografi), der kan opdage sygdommen tidligt og derved bedre muligheden for behandling og helbredelse.
Viser undersøgelsen tegn på brystkræft, får kvinden efterfølgende tilbudt en klinisk undersøgelse.
Det er en mere tilbundsgående undersøgelse, hvor en læge kontrollerer brystregionen, en supplerende røntgenundersøgelse samt eventuelt en ultralydsskanning med eller uden vævsprøve.
Kilde: SundhedsstyrelsenDet skriver Jyllands-Posten søndag på baggrund af dokumenter, som avisen har fået delvist aktindsigt i.
Det omhandler blandt andet en skrivelse fra en ledende overlæge til Styrelsen for Patientsikkerhed.
Den blev sendt i forbindelse med en klagesag vedrørende en kvinde, som var en af 735 kvinder med mistanke om brystkræft, der på sygehuset blev undersøgt mangelfuldt og i strid med de nationale retningslinjer på området.
TIP OS Er du en af kvinderne?
Er du en af de 735 kvinder, som har fået fået brev om at blive undersøgt igen på Ringsted Sygehus?
Kontakt DR Nyheder på mail på 1212@dr.
dkPå forhånd tak.
Blev gjort for at spareI skrivelsen udtaler ledende overlæge Erik Ingvar Mars:- Formålet med alene at undersøge med mammografi er at spare lægetid og undersøgelsestid og dermed at kunne undersøge flere patienter per dag, men altså på bekostning af, at ikke alle får en fuldstændig udredning.
- De fleste af mammografilægerne bryder sig ikke om ordningen, skriver han endvidere.
Før jul oplyste sygehuset, at der i perioden 2013-2017 havde været udført mangelfulde undersøgelser af op til cirka 735 kvinder.
Sygehuset indkaldte i fjor 735 af kvinderne til en ny og fuldstændig undersøgelse - otte har siden fået konstateret kræft.
- Det er en dybt beklagelig situation, vi har bragt de implicerede kvinder i, og det kan jeg ikke undskylde nok, lød det fra sygehusdirektør Vagn Bach ifølge Jyllands-Posten.
/ritzau/FacebookTwitterKopier linkEmner:Hospitaler|Kræft|Ringsted Sygehus|Styrelsen for Patientsikkerhed|Ringsted




https://www.dr.dk/mitliv/kaerestepar-koeber-kun-brugt-toej-vi-goer-det-miljoeet-og-fordi-vi-gerne-vil-have-en-unik

Nye vaner for klodens skyldSe temaMit LivKærestepar køber kun brugt tøj: Vi gør det for miljøet, og fordi vi gerne vil have en unik stilMagnus og Aishanatasha har ikke købt nyt tøj i tre år.
Undtagen sokker og undertøj.
Af Trine Birk, Mikkel Berg Pedersen (foto) og Signe Heiredal (grafik)03.
feb.
2019 kl.
09.
11Læs opKæresteparret Magnus og Aishanatasha elsker dine brugte jeans, bomberjakker og buffalosko.
Faktisk har de ikke købt nyt tøj i over tre år.
Bortset fra sokker, underbukser og to farverige jakkesæt, som Aishanatasha har fået syet hos en lokal skrædder i Jakarta.
Mode - og tekstilbranchen er én af de mest forurenende industrier i verden og er blandt andet kendt for at belaste miljøet med kemikalier, sprøjtemidler og et stort forbrug af vand og energi, inden det når ud til forbrugeren.
Magnus og Aishanatasha har derfor udpeget deres klædeskab som ét af de steder, de forsøger at gøre en positiv forskel for miljøet og klimaet i deres hverdag.
Her åbner parret op for deres klædeskab og fortæller, hvordan deres genbrugsglæde med tiden har udviklet sig til et aktivt valg om en mere bæredygtig livsstil.
Aishanatashas interesse for genbrug startede allerede, da hun var teenager og boede i Indonesien.
- Først var det fordi, jeg godt kunne lide vintage-stilen, og fordi det var billigt.
Og så kan jeg godt lide overraskelses-elementet – at man aldrig ved, hvad man finder, når man går ind i en genbrugsbutik.
Også Magnus har interesseret sig for genbrug siden sine tidlige teenageår.
- Jeg har aldrig brudt mig om 'discount-modebutikkerne'.
Det føltes falsk.
Som om nogen allerede havde taget valget for mig.
Hvad der var in.
Hvilke farver, jeg skulle kunne lide.
Interessen blev kun større, da han for seks år siden flyttede til Berlin og blev en del af en vennegruppe, der elskede at gå i genbrugsbutikker og på loppemarkeder for at finde unikt tøj.
- I genbrug finder du ikke bare 50 styk af den samme t-shirt.
Du finder noget, der er anderledes og personligt.
Det kan jeg virkelig godt lide.
Allerede inden parret mødte hinanden i Berlin for halvandet år siden, havde de begge taget et bevidst valg om, at genbrug skulle fylde en større del af deres liv.
Det skulle ikke bare være en tøjstil, men også en livsstil.
- Jeg begyndte at læse om den negative påvirkning, tøjproduktion har på miljøet og bæredygtighed i det hele taget.
Og da jeg først var blevet bevidst om det, kunne jeg ikke bare ryste det af mig, fortæller Aishanatasha.
Det store vendepunkt kom dog, da hun i 2014 arbejdede i en af de store mainstream modebutikker i Paris.
- De sagde, de gjorde noget godt for miljøet – blandt andet kunne man aflevere sit brugte tøj til genbrug i forretningen.
Men samtidig kom der en ny kollektion hver anden uge, og når man afleverede sit gamle tøj, fik man ti procent rabat på sit næste køb.
- Det er jo kun en måde at få forbrugeren til at købe endnu mere nyt tøj.
Jeg syntes, det var dobbeltmoralsk, og det gjorde mig virkelig vred!
Da hun stoppede med at arbejde i butikken, stoppede hun derfor også med at købe nyt tøj.
Det er tre år siden nu.
Magnus har ikke købt nyt tøj i fire år.
Undtagen sokker og undertøj.
Til gengæld går han op i, at mærket er økologisk og vegansk.
Parret understreger, at de ikke har noget imod alle former for tøjproduktion.
Men de ønsker ikke at støtte op om 'fast fashion' – billigt, masseproduceret modetøj, der har til formål at få catwalkens tendenser hurtigt ud til forbrugeren, og som de beskylder for at bidrage til 'brug-og-smid-væk'-kulturen.
Til gengæld kunne de godt i fremtiden se sig selv købe noget af deres tøj hos mindre brands eller støtte op om lokale skræddere ved at få syet tøj af stof, de selv har fundet.
Som Aisha gjorde med sine jakkesæt i Indonesien.
Tror I, hånden på hjertet, at jeres indsats kan gøre en forskel?
- Når jeg går i genbrug, er det først og fremmest noget, jeg gør for min egen samvittigheds skyld, siger Aishanatasha.
Hun understreger, at hun ikke ønsker at fortælle andre forbrugere, hvad de skal gøre, men at hun alligevel håber at kunne inspirere andre med sin livsstil.
- I det store billede gør det nok ikke den store forskel.
Det er nok kun virksomhedsejerne og dem, der sidder på magten, der for alvor kan ændre noget.
Men jeg prøver at fokusere på de ting, jeg trods alt kan kontrollere.
Og så håber jeg, det alligevel tæller for noget.
- Jeg tror ikke, det er helt så håbløst, mener Magnus.
- Jeg tror godt, vi kan gøre en forskel, hvis vi står sammen som forbrugere og stopper med at købe de her billige, masseproducerede produkter.
Det ville også presse virksomhederne til at tænke mere bæredygtigt i deres produktion.
Kun at købe brugt tøj ville for nogle sikkert være en stor mundfuld – men det har det ikke været svært for Magnus og Aishanatasha.
- Jo, måske lige i begyndelsen, fortæller Aishanatasha.
- Der kunne jeg godt føle mig fristet, når jeg så nogle 'cute', billige sko på Instagram, der lignede noget fra catwalken.
- Tidligere har jeg været meget knyttet til materielle ting, men min købelyst er faldet kraftigt, siden jeg stoppede med at købe nyt tøj, fortæller hun.
Det betyder dog ikke, at hun ikke stadig kan blive begejstret, når hun finder noget genbrugstøj, hun rigtig godt kan lide.
Men nu spørger hun altid sig selv: Har jeg virkelig brug for det her stykke tøj, eller synes jeg virkelig, det er så cool, at jeg bare må købe det?
- Jeg forsøger ikke at købe bare for at købe.
Heller ikke selvom det er genbrug.
Det sidste gælder ikke helt for Magnus, indrømmer han.
- Jeg har faktisk fået en større købelyst de seneste år.
Før købte jeg kun tøj, når noget gik i stykker.
Men jeg føler, jeg kan købe med god samvittighed, netop fordi det er genbrug.
For den nye genbrugs-bruger kræver det nok lidt tålmodighed og øvelse at finde 'nyt' tøj til garderoben.
- Det handler om at være open minded, når du ser på ting.
I stedet for at have et specifikt stykke tøj i hovedet, prøver jeg for eksempel at blive inspireret af forskellige stilarter, æraer, bands eller gamle fotos, fortæller Magnus.
- Andre gange vælger jeg en 'dagens farve' og tænker: I dag går jeg kun efter beigefarvede ting.
Men det kræver træning, og jeg forstår godt, hvis nogle synes, det er lidt stressende.
For Magnus er det dog modsat en meget afslappet måde at købe tøj på.
- Jeg elsker at gå i genbrug og går i genbrugsbutikker næsten hver dag.
Hvis jeg har en lidt rastløs formiddag, går jeg min 'runde' og kan nemt bruge 2-3 timer i butikkerne i nærheden af, hvor vi bor.
Jeg elsker også at møde de frivillige – jeg kan rigtig godt lide at tale med gamle mennesker.
Parrets miljøvenlige klædeskab har ikke kun en positiv effekt på den verden vi lever i, men også på deres stil, mener de.
- Folk har selvfølgelig forskellig smag.
Men jeg synes selv, jeg har fået bedre stil af at gå i genbrugstøj, mener Aishanatasha.
- Nu går jeg bevidst efter ting, der er mere farverige, eller noget som man ikke ville finde i en normal tøjbutik.
Jeg er også mere villig til at tage større chancer med min stil, fordi genbrug er billigt.
Magnus føler også, at genbrug kun har gjort noget godt for hans garderobe.
- Den er blevet meget mere personlig, og jeg kan købe mere eksperimenterende tøj til færre penge.
Og det er netop kombinationen af mode- og miljøbevidsthed, der gør parret til det perfekte match, mener de selv.
- Jeg tror ikke, vi ville være blevet tiltrukket af hinanden på det tidspunkt i vores liv, hvis ikke vi begge gik op i miljøet og bæredygtighed i det hele taget.
Det handler jo om kerneværdier og om at se verden på samme måde, siger Aishanatasha og fortsætter:- Vi forsøger også at leve bæredygtigt i forhold til vores kost – vi spiser for eksempel ikke kød eller mælkeprodukter - og alle vores møbler er gaver, arvestykker eller genbrug.
- For mig er det også vigtigt det her med, at vi begge går op i at have god stil, siger Magnus.
- At den her livsstil ikke er noget, vi er frustrerede omkring, men at vi synes, det er en rar og sjov måde at leve på.
- Ja, jeg ville selvfølgelig ikke have været sammen med dig, hvis ikke du også var stilet, griner Aishanatasha.
Om mode- og tekstilbranchen•Hvor meget forurener tøjbranchen?
Mode- og tekstilbranchen er én af de mest forurenende industrier i verden.
Det skyldes blandt andet, at branchen har et stort forbrug af energi, vand, kemikalier og sprøjtemidler.
Intensiv produktion og et stigende forbrug er med til at øge belastningen.
•Én af belastningerne er… 'Fast fashion'.
Udtrykket refererer til billigt tøj, der følger den hurtigt skiftende mode.
Lave priser kan indikere lavere kvalitet og holdbarhed og har indflyselse på, hvor længe tøj bliver brugt, hvor attraktivt det er at reparere det, og hvor villig man er til at købe genbrugstøj.
•Hvor meget belaster jeg selv miljøet?
En rapport fra 2017 viser, at den gennemsnitlige dansker køber 13,2 kilo nye tekstiler (10,9 kilo tøj) om året til privatbrug.
Husholdninger udgør 88 procent af det samlede tekstilforbrug i Danmark.
Det svarer til, at der i 2016 blev købt cirka 75.
330 tons nye tekstiler.
•Er det slemt?
Ifølge rapporten 'Brug tøjet – Brug hovedet – Skån miljøet' som Nordisk Ministerråd udgav i 2014, kræver det cirka 1.
400 liter vand at producere bare én enkelt t-shirt, og CO2-udledningen fra produktionen af én persons gennemsnitlige årlige tekstilforbrug i Danmark svarede til den samme mængde CO2, man ville udlede, hvis man kørte 2.
143 kilometer i bil.
•Hvordan kan jeg belaste miljøet mindre?
Fx ved at købe mindre tøj og begrænse slid på dit tøj i forhold til blandt andet vask, tørring og strygning.
Derudover er en fuld udnyttelse af dine tekstilprodukter gennem genbrug og genanvendelse vigtig i forhold til at reducere belastningen af miljøet.
•Kilder: 'Norden – velklædt i et rent miljø.
Handlingsplan for bæredygtig mode og tekstil' - Nordisk Ministerråd 2015, 'Undgå affald, stop spild' nr.
03, 2014 - Miljøstyrelsen, 'Kortlægning af tekstilflows i Danmark' - Miljøstyrelsen 2017, 'Brug tøjet – Brug hovedet – Skån miljøet' - Nordisk Ministerråd, 2014.
FacebookTwitterKopier linkEmner:Tøj|Miljø og natur|Nordisk Ministerråd|Miljøstyrelsen|Indonesien




https://www.dr.dk/nyheder/indland/dansk-politi-frygter-eksplosion-af-netvoldtaegter

IndlandDansk politi frygter eksplosion af netvoldtægterDen groveste sag om netvoldtægter gav fængsel i otte år.
Ofrene har hidtil primært været fra Filippinerne.
Østre Landsret idømte i marts en 71-årig mand fra Brøndby otte års fængsel.
Han havde medvirket til over 300 overgreb på filippinske børn.
03.
feb.
2019 kl.
07.
02Bemærk: artiklen er mere end 30 dage gammelLæs opDe senere år har flere gerningsmænd siddet hjemme i danske stuer og bestilt, instrueret og streamet seksuelle overgreb på børn på den anden side af jorden.
Hidtil har de såkaldte netvoldtægter, der hos politiet også kaldes voldtægt per stedfortræder, været forbundet med, at ofrene opholdt sig i blikskure i Filippinerne.
Men problemet vokser.
Der er frygt for, at forbryderne kigger mod andre verdensdele.
Det fortæller politikommissær ved Rigspolitiets Nationale Cyber Crime Center Flemming Kjærside- Det er en blomstrende industri, som hele verden deltager i.
Vi går og frygter, at Afrika og Sydamerika også skal boome, siger Flemming Kjærside.
Han fortæller, at dansk politi hidtil har set et enkelt tilfælde fra Afrika.
Her kom ofrene fra Øst- og Vestafrika.
Politiet nåede dog aldrig at færdiggøre efterforskningen, da den mistænkte døde og sagen ligeså.
Kan ske i DanmarkKjærside fortæller, at dansk politis internationale samarbejdspartnere begynder at se flere og flere sager med afrikanske og sydamerikanske ofre.
Og det giver et praj om, hvad der vil ske i Danmark.
- Vi ved, at når det sker i udlandet, er det bare et spørgsmål om tid, før vi ser det i Danmark, forklarer han.
Politikommissæren kan ikke give et bud på, hvor stort omfanget er, eller hvornår det vil bryde ud.
Men han fortæller, at markedet er stort.
Fænomenet er forholdsvist nyt.
Kjærside så den første danske sag omkring 2014.
Siden har han haft mellem 15 og 20 sager på sit bord.
Bare det seneste års tid er der faldet flere domme, hvor danske gerningsmænd over nettet har medvirket til misbrug af børn.
Dansker bestilte over 300 overgrebRetten i Lyngby idømte en 62-årig mekaniker fire års fængsel - den dom er dog anket til landsretten.
I januar 2019 idømte Vestre Landsret en 67-årig nordjysk mand to års fængsel.
Men den groveste sag handlede om, de overgreb en 71-årige pensioneret mand fra Brøndby bestilte.
Han blev dømt for flere end 300 gange at have medvirket til seksuelle overgreb på børn eller at have medvirket til, at børn deltog i pornografiske optagelser.
Læs også:Historisk grov sag: 70-årig mand tiltales for at bestille og betale hundredvis af overgreb mod børn på internettetRetten i Glostrup idømte den 71-årige 12 års fængsel.
Han ankede dommen til Østre Landsret, der nedsatte straffen til 8 års fængsel.
Fælles for alle sagerne er, at mændene har siddet hjemme og chattet med folk i Filippinerne.
Chatsamtalerne er endt med, at en videoforbindelse er etableret, og gerningsmændene har mod en ganske lille betaling kunnet bestemme, hvad der skulle ske på en madrads i et blikskur i Filippinerne.
/ritzau/FacebookTwitterKopier linkEmner:Filippinerne|Afrika|Politi|Kriminalitet|Rigspolitiet




https://www.dr.dk/nyheder/viden/klima/skal-du-ud-og-shoppe-saadan-goer-du-din-garderobe-miljoevenlig

KlimaSkal du ud og shoppe?
Sådan gør du din garderobe miljøvenligDit tøj er en stor klimasynder, men der er heldigvis enkle tiltag, der kan hjælpe dig med at mindske dit CO2-aftryk.
Køb god kvalitet, undgå kemikalier i produktionen og køb genbrug.
Det er blot tre af de råd, som eksperten kommer med til at undgå overforbrug af tøj.
Af Pernille Kjeldgaard Kristensen03.
feb.
2019 kl.
07.
02Bemærk: artiklen er mere end 30 dage gammelLæs opCopenhagen Fashion Week er netop overstået, og selvom du måske ikke selv var til shows og kigge på kommende sæsoners nye trends, så kan du hurtigt komme til at følge dem.
Europæerne elsker nemlig at handle nyt tøj, så der bliver købt millioner af tons ny-produceret tøj om året.
Mere præcist blev der i 2015 købt 6,4 millioner tons tøj i Europa.
Det viser en undersøgelse fra European Clothing Action Plan (ECAP), som er et europæisk projekt, der arbejder for at reducere vores tøjspild - og dermed vores CO2-aftryk fra produktionen af tøj.
Ekspertens råd: Få et klimavenligt tøjforbrugDet kan være en jungle at regne ud, hvad der er bedst for miljø og klima, når du shopper.
Her er nogle tommelfingerregler, som du kan have i baghovedet, næste gang du svinger dankortet.
Undgå kemikalier i tøjet: Både for din huds skyld, så du slipper for allergi, men også fordi det udleder meget CO2 og belaster miljøet, når kemikalierne skal produceres.
Kig eksempelvis efter svanemærket eller blomstermærket.
Køb god kvalitet: Køb tøj, som er af høj kvalitet, så det er mere holdbart.
Du kan også overveje at købe, hvad du mener er "klassikere", så du vil bruge det i flere sæsoner, i stedet for at skifte det ud, når moden skifter.
Undgå blandingsmisbrug: Når der blandes forskellige fibre i et stykke almindeligt tøj, så kan blandingerne gøre, at det ikke kan genanvendes efterfølgende.
Det kan være svært at huske på procentdelene, så en god huskeregel er at købe “den rene vare", hvor eksempelvis viskose og bomuld ikke er blandet.
Køb genbrug: Ved at købe og give til genbrug forlænger du levetiden af tøjet og nedsætter miljøbelastningen.
Især hvis du køber til babyer og børn, som vokser meget i nogle perioder, og derfor skal have nyt tøj.
Støt din lokale skrædder: Reparer dit tøj - gør det selv eller få en skrædder til det i stedet for at købe noget nyt, blot fordi der kommer et hul, eller en syning er gået.
Vask mindre: Vi vasker tøjet for meget og ved for høj temperatur.
Gå med tøjet i længere tid og vask på 30 grader.
Husk at vende vrangen ud, så tøjet holder sin farve og glans, og derfor ikke skal erstattes af nyt tøj.
Undertøj, håndklæder og lignende kan få en tur på 60 grader en gang imellem.
Kilde: Arne RemmenDet vurderes nemlig, at de 6,4 millioner tons tøj udledte 195 millioner tons CO2.
Det svarer til cirka 17 gange så meget CO2, som alle biler i Danmark udleder på et år.
- Der er mange led i produktionen af tøj, og der er stort energiforbrug forbundet med flere led.
Og det udleder CO2, siger Arne Remmen, der er professor på Center for Design, Innovation og Bæredygtig Omstilling på Aalborg Universitet.
Tøjet er dyrere for miljøet end din pengepungDet er muligvis ikke noget, du selv tænker over, men når du handler nyt tøj, kræver det mange ressourcer, før det er landet mellem dine hænder.
En ny trøje kræver blandt andet energi til at pumpe vand op, som skal bruges til afgrøder, energi til at producere fibrene til tøjet og energi til at transportere tøjet til butikkerne.
Læs også:Gittemarie har ikke købt en ny gave i tre år: 'Gavekulturen er stukket af'Det snupper eksempelvis 1.
400 liter vand at producere en enkelt t-shirt, så det trækker på verdens ressourcer, hver gang vi shopper.
- Hvis der for eksempel bruges kemikalier og kunstgødning på markerne, som i ikke-økologisk produktion, så kræver det også et stort energiforbrug at lave kemikalierne og kunstgødningen, siger Arne Remmen.
Så hvis du er slem til at købe tøj, der kun bruges få gange og derefter hænger i skabet, så er det altså en dyr omgang for både klima og miljø.
Vi har alle ansvaretHvis vores tøj skal være bedre for klimaet og miljøet, er det både forbrugere og producenter, der skal tage affære.
- Som jeg ser det, er det et fælles ansvar.
Producenterne kan gøre en del i forhold til at tage ansvar for produktionens forskellige faser og reducere belastningen af miljø og klima, siger Arne Remmen, og fortsætter:- Forbrugerne kan efterspørge de varer, der er mere miljøbevidste, så producenterne kan se, at der er et marked for det.
Læs også:Ungt kærestepar køber kun brugt tøj: Vi gør det for miljøet, og fordi vi gerne vil have en unik stilHan forklarer dog også, at tøjproduktionen ikke ændres hen over en nat, og det er en proces, vi er i gang med for at ændre vores holdning til tøjproduktion og forbrug.
- Vi så det også med fødevarer, da de økologiske alternativer begyndte at komme frem.
Det har taget tid at nå til, hvor vi er nu med økologien.
Derfor er det også et langt sejt træk, når vi skal ændre tøjproduktionen, og ikke mindst kultur og vaner omkring tøjforbruget, siger Arne Remmen.
FacebookTwitterKopier linkEmner:Tøj|Forbrug|Aalborg Universitet|Copenhagen Fashion Week|Økologi




https://www.dr.dk/nyheder/kultur/saa-er-der-gaasehud-soes-fenger-synger-roerende-udgave-af-sit-kaempehit

KulturSå er der gåsehud!
Søs Fenger synger rørende udgave af sit kæmpehitSe alle højdepunkterne fra Danmarks Indsamlingen 2019.
Søs Fenger var én af de artister, der stod på scenen ved da Danmarks Indsamlingen 2019 lørdag aften løb over skærmen.
Af Christian Ellegaard03.
feb.
2019 kl.
08.
00Bemærk: artiklen er mere end 30 dage gammelLæs opDet er over 20 år siden, at Søs Fenger udgav nummeret 'Inderst inde'.
Men selvom sangen efterhånden har en del år på bagen, formår den melankolske ballade fra 1997 stadig at ramme folk lige i hjertekulen.
Læs også:Danmark samler 71.
708.
044 kroner ind til verdens udsatte pigerDet beviste Søs Fenger, da hun lørdag aften på smukkeste vis fremførte nummeret live ved Danmarks Indsamlingen 2019.
Se hendes optræden og fire andre højdepunkter fra Danmarks Indsamlingen 2019:1Søs FengerSelvom det herhjemme er Søs Fenger, vi forbinder det smukke nummer med, så er den originale udgave faktisk på svensk.
Den blev udgivet i 1994 under titlen 'Under Ytan' af den svenske sanger Uno Svenningsen.
2Mads LangerMads Langer gik på scenen i Musikkens Hus i Aalborg – blot bevæbnet med en guitar – og fremførte en akustisk og rørende udgave af sin seneste single 'Mellem linjerne'.
3Nicklas SahlÅrets indsamling har fokus på alle verdens udsatte piger, og netop dem sang det unge poptalent en sang til.
Med fløjlsblød røst leverede han et cover af John Mayer-nummeret 'Daugthers'.
4Burhan G'Pas på pigerne' sang Burhan G, da han gik på scenen ved Danmarks Indsamlingen 2019.
Her fremførte den 36-årige sanger sit nummer af samme navn for at støtte op om den gode sag.
Se hans optræden i videoen herover.
5Oh Land- En stærk kvinde, der ikke er bange for at sige sin mening.
Sådan blev sangerinden Oh Land introduceret, da hun gik på scenen med nummeret 'Human Error' ved årets udgave af Danmarks Indsamling.
Se den X Factor-aktuelle sangerinde fremføre den smukke ballade i videoen herover.
6Mika og TobiasDuoen Mika og Tobias, der sidste år stormede til tops med deres virale Youtube-hit 'Ikke Mere Mælk', havde til anledningen af årets indsamlingsshow komponeret en ny ørehænger.
Se den skøre musikvideo herover.
I alt blev der samlet 71.
708.
044 millioner kroner ved Danmarks Indsamlingen 2019.
Se øjeblikket, hvor det endelige resultat blev gjort op herunder:Læs også:Rystet kronprinsesse Mary i Kenya: 'Er det retfærdigt, at en pige ikke bestemmer over sin egen krop?
'FacebookTwitterKopier linkEmner:Burhan G (musiker)|Mads Langer (musiker)|X Factor|Aalborg|Pop og rock




https://www.dr.dk/musik/efter-nedturen-nu-vinder-dansk-hitsangerinde-igen-stor-musikpris

MusikEfter nedturen: Nu vinder dansk hitsangerinde - igen - stor musikprisSe alle vinderne ved musikprisen 'Steppeulven' her.
25-årige Jada udgav sin debutsingle i starten af 2018.
Nu har hun vundet en pris for sangen.
Af Christian Ellegaard03.
feb.
2019 kl.
07.
00Bemærk: artiklen er mere end 30 dage gammelLæs opDer bliver trængsel på kaminhylden hjemme hos 25-årige Jada.
Sidste uge blev hun hyldet med prisen 'P3 Talentet' ved P3 Guld, og lørdag aften befandt den unge sangerinde sig så igen i en regulær prisregn.
Jada vandt nemlig både prisen for 'årets sang' og titlen som 'årets håb' ved musikprisen 'Steppeulven', som lørdag aften blev uddelt på Bremen Teater i København.
Læs også:For 3 måneder siden var hun syg med stress - nu har 25-årig sangerinde vundet vigtig musikprisSangerinden debuterede med singlen 'Keep Cool' i starten af 2018, og det er da også netop med det nummer, Jada, der lyder det borgerlige navn Emilie Molsted Nørgaard, vandt prisen for 'årets sang' med.
JadaKeep CoolI efteråret gik sangerinden ned med stress og måtte trække stikket på sin spirende musikkarriere for en stund.
I starten af januar vendte hun så tilbage til rampelyset, da hun udgav sin seneste single 'Lonely'.
Læs også:Dansk sangerinde afbrød alt, da hun gik ned med stress: Jeg er klar til at gøre tingene på en ny mådeSangeren Peter Sommer kunne tage hjem fra prisfesten med hele tre statuetter i favnen: Én for 'årets album', en for 'årets komponist' og en for 'årets tekstforfatter'.
'Steppeulven' er de danske musikkritikeres pris og er blevet uddelt siden 2003.
Prisen uddeles af Foreningen af Danske Musikkritikere, som består af musikkritikere fra danske dagblade og musikmedier.
Se alle vinderne ved Steppeulven 2019 her:•Årets album: Peter Sommer - 'Elskede at drømme, drømmer om at elske'•Årets sang: Jada - 'Keep Cool'•Årets livenavn: The Minds of 99•Årets håb: Jada•Årets vokalist: Niels Brandt (The Minds of 99)•Årets musiker: Anja Jacobsen (Frk.
Jacobsen, Selvhenter m.
fl.
)•Årets tekstforfatter: Peter Sommer•Årets komponist: Peter Sommer•Årets producer: Nis Bysted (Iceage 'Beyondless', Speaker Bite Me 'Future Plans' m.
m.
)•Initiativprisen: Najaaraq Nicoline Vestbirk•Pionerprisen: Laid BackFacebookTwitterKopier linkEmner:Peter Sommer (musiker)|København|Bremen Teater|The Minds of 99|Pop og rock




https://www.dr.dk/sporten/cykling/par-nummer-7-holder-sig-paa-fjerdepladsen-ved-seksdagesloebet

CyklingPar nummer 7 holder sig på fjerdepladsen ved seksdagesløbetMichael Mørkøv og Oliver Wulff formåede ikke i går at nærme sig de forreste i det københavnske seksdagesløb.
Michael Mørkøv og Oliver Wulff er stadig en enkelt omgang efter de tre forreste par.
03.
feb.
2019 kl.
09.
43Bemærk: artiklen er mere end 30 dage gammelLæs opDet lykkedes ikke par nummer 7 at bringe sig på omgangshøjde med de førende på tredjedagen ved det københavnske seksdagesløb i Ballerup.
Michael Mørkøv og makkeren Oliver Wulff er således stadig en enkelt omgang efter de tre forreste par og ligger på en samlet fjerdeplads - præcis som tilfældet var efter andendagen.
Det er således igen det belgiske par nummer 16 med Kenny De Ketele og Morena De Pauw, der indtager førstepladsen efter en begivenhedsrig dag i Ballerup Super Arena.
Bliv klogere på seksdagesløbet her.
Det tysk-danske par nummer 9 med Theo Reinhardt og Marc Hester lagde sig i spidsen af løbet efter aftenens første jagt.
Aftenens sidste jagt på 40 minutter blev indledt med angreb fra alle sider.
Hester og Reinhardt forsøgte efter bedste evne at forsvare forspringet, mens par nummer 7 skulle forsøge at indhente to omgange på det førende par.
Mørkøv og Wulff formåede at hente en omgang på resten af feltet med omkring et kvarter tilbage af jagten.
Oliver Wulff Frederiksen og Michael Mørkøv.
Flere af de øvrige par forsøgte derefter forgæves at gå i kontra på 7'erens angreb.
Jagten skulle til sidst afgøres mellem par nummer 7, par nummer 8 og det belgiske par nummer 16.
Her viste danske Matias Malmberg fra par nummer 8 sig overraskende som den stærkeste, da han slog Michael Mørkøv og Kenny De Ketele i spurten.
I den samlede stilling betyder lørdagens resultater, at par nummer 16 fører foran Theo Reinhardt og Marc Hester.
Det hollandske par nummer 1 indtager tredjepladsen foran Mørkøv og Wulff, der er en omgang efter de tre førende par.
/ritzau/FacebookTwitterKopier linkEmner:Michael Mørkøv (cykelrytter)|Cykelsport|Ballerup|Ballerup Super Arena|7'eren




https://www.dr.dk/nyheder/kultur/15-aar-skuespiller-og-feminist-safina-gaar-i-beroemt-fars-fodspor

Kultur15 år, skuespiller og feminist: Safina går i berømt fars fodsporSafina Coster-Waldau drømmer om en skuespillerkarriere.
Af Rasmus Meldgaard Harboe03.
feb.
2019 kl.
10.
30Læs opHun blev landskendt som den forældreløse Simone i DR-julekalenderen ’Theo & den magiske talisman’.
Men i virkelighedens verden besøger Safina Coster-Waldau ikke magiske verdener.
Og heldigvis er hun heller ikke forældreløs.
Julekalenderrollen blev hendes første store tv-rolle – og det var en stor oplevelse for hende, fortæller hun.
Læs også:Danmark samler 71.
708.
044 kroner ind til verdens udsatte piger- Juleaften var det store tudedag.
Hver gang folk spurgte, om jeg var okay, begyndte jeg at græde.
Jeg havde set den komme, men det startede helt fra morgenstunden.
Egentlig har Safina Coster-Waldau hele tiden været overbevist om, at hun ville være professionel skuespiller, når hun en dag er færdig med at gå i skole.
Men nu, i kølvandet på julekalenderen, er der ingen tvivl tilbage i den 15-årige pige.
- Vi var i Polen en måned for at optage julekalenderen.
Der var ikke én dag, hvor jeg ikke gad gå på arbejde.
Når jeg bare går i skole, tager det mig en halv time at komme ud af sengen.
Men det var ikke svært for mig, mens vi optog, jeg var meget mere motiveret, siger Safina med julelys i øjnene.
- Jeg var så fascineret af det hele.
Hver gang de sagde 'værsgo!
', fik jeg sommerfugle i maven.
Også selvom det var noget, vi havde taget fem gange.
)Vil gerne prøve det heleFaktisk er Safina og hendes far ikke de eneste i familien, som er skuespillere.
Moderen Nukâka Coster-Waldau er professionel skuespiller, og storesøster Filippa drømmer også om at gå den vej.
Og selvom der lige kommer til at gå nogle år, før Safina kan søge ind på teaterskolen, drømmer hun om at få lov til at spille en masse forskellige roller- Min far får tit skurkerollen, og jeg kan se, at mange skuespillere tit bliver typecastet.
Jeg vil ikke så gerne spille én slags, jeg vil gerne prøve det hele.
Det har jeg heldigvis også tid til, får jeg at vide hele tiden, siger hun.
- Der er så mange børneskuespillere at sammenligne sig med.
Og jeg hører ret tit om, at børneskuespillere bliver ødelagte.
Men det gør jeg ikke.
)Men det er ikke kun skuespillet, der fylder i hendes unge hoved.
For selvom Safina Coster-Waldau kun er 15 år og tilmed er opvokset i et priviligeret land som Danmark, så har hun haft rig lejlighed til at opleve uligheden i verden.
Det har hun gennem sin far, Nikolaj Coster-Waldau.
Udover at være skuespiller, er han nemlig goodwill-ambassadør i FN.
Det betyder, at han forsøger at samle opbakning til FN's verdensmål, der blandt andet inkluderer ligestilling mellem kønnene.
- Så vi har flere gange været med til noget, der hedder 'Global Goals World Cup' i New York.
Et af verdensmålene er kønsligestilling, og min søster og jeg lærte alt muligt.
Vi har blandt andre mødt Malala.
Er det ikke sejt?
siger Safina og henviser til Malala Yousafzai, som kæmper for pigers ret til uddannelse.
)'Jeg er blevet så inspireret'Det hele kan selvfølgelig ikke være julekalendere og FN-konferencer.
Og når hun ikke lige har en tv-rolle eller rejser rundt med sin familie, så lever Safina Coster-Waldau et relativt almindeligt teenageliv.
Berøringen med ligestillingsaktivismen betyder, at hun lægger mærke til meget, som andre 15-årige måske ikke lige gør.
Hun tænker for eksempel en del på, hvor forskelligt vi også herhjemme i Danmark ser på piger og drenge.
Selvom det på ingen måde kan sammenlignes med situationen i mange af verdens udsatte lande, understreger hun.
- Jeg tror, folk i min alder synes, det er lidt kikset at være feminist.
Måske er de bare ikke så opmærksomme på, hvad det betyder.
Nogle tror, at hvis man er feminist, så er man imod mænd.
Men man behøver ikke være anti mænd for at være pro kvinder.
At være feminist betyder jo bare at stå inde for lighed, siger hun.
)Når Safina er sammen med sine venner i skolen, lægger hun blandt andet mærke til, hvilke ord skolekammeraterne bruger, som kan virke nedværdigende over for det kvindelige køn.
- Man bruger 'tøsepige' og 'tøsedreng'.
Det bliver noget dårligt at være 'tøs'.
Det var også noget, jeg selv sagde, da jeg var yngre, siger Safina Coster-Waldau.
- Men efter vi har snakket med så mange mennesker (til 'Global Goals World Cup', red.
), er jeg blevet så inspireret!
Vi mødte så mange, der kæmper for ligestilling.
Det vil jeg også gerne.
Se indslaget fra Danmarks Indsamling med Safina Coster-Waldau, Gerda Lie Kaas og deres to fædre her:FacebookTwitterKopier linkEmner:Malala Yousafzai (aktivist)|Nikolaj Coster-Waldau (skuespiller)|Forenede Nationer|Jul|New York




https://www.dr.dk/nyheder/indland/skuldrene-gav-op-saa-fik-davids-arbejdsgiver-penge-til-et-sporskifte

Længere til pensionSe temaIndlandSkuldrene gav op: Så fik Davids arbejdsgiver penge til et sporskifteDavid Svensson er en af de få, der omskoler sig, mens han er på arbejde.
Af Lisbeth Quass03.
feb.
2019 kl.
07.
00Bemærk: artiklen er mere end 30 dage gammelLæs opI syv år løftede David Svensson rundt på kufferter i Københavns Lufthavn.
Men skuldrene begyndte at værke.
Han blev behandlet med binyrebarkhormon, og en morgen kunne han slet ikke løfte den ene arm.
- Jeg måtte desværre indse, at jeg ikke kunne fortsætte med at slæbe kufferter.
Så lige pludselig stod jeg der og vidste ikke, hvad jeg så skulle lave.
David Svensson er 36 år, og arbejdslivet virkede med ét uoverskueligt langt.
Efter en operation foreslog David Svenssons fagforening ham at skifte spor.
Siden sidste sommer har virksomheder kunnet søge penge fra en såkaldt sporskiftepulje til at omskole nedslidte og nedslidningstruede medarbejdere, så de ikke forlader arbejdsmarkedet i utide.
110 medarbejdere omskoletFrem til i dag har i alt 21 virksomheder fået midler til at omskole 110 medarbejdere.
Med penge fra puljen er David Svensson gået i gang med et vognmandskursus, som hans arbejdsgiver i lufthavnen søgte penge til.
På sigt håber David Svensson på at vende tilbage til lufthavnen og køre transportbusser.
- Det ville være fantastisk.
Det er mit mål med det hele, siger han.
Om sporskiftepuljen•Puljen kan søges af virksomheder i brancher med fysisk eller psykisk belastende arbejde.
Det kan være slagterier, politiet, murerfirmaer, rengøringsvirksomheder, dag- og døgninstitutioner og frisørsaloner.
•Et sporskifteforløb kan for eksempel bestå af beskæftigelsesvejledning, efteruddannelse og praktik i en anden virksomhed.
•Virksomheder kan få op til 120.
000 kroner i støtte til, at en medarbejder kan skifte job eller branche.
•Pengene går til at dække kursusudgifter og løn til medarbejderen under uddannelsen.
•Kilde: Styrelsen for Arbejdsmarked og RekrutteringProfessor: Skal udbredes mereDer var fra start afsat 100 millioner kroner til den fireårige sporskifteordning, og samlet set er der ifølge nye tal fra Styrelsen for Arbejdsmarked og Rekruttering blevet brugt 7,7 millioner kroner på sporskifteforløb.
Ingen ansøgere har endnu fået afslag.
Ifølge professor og ekspert i arbejdsmiljø Peter Hasle fra Aalborg Universitet er der god grund til at få ordningen bredt mere ud.
- Det er en af de ting, der kan give folk i de hårdest belastede fag mulighed for at fortsætte hele arbejdslivet uden at blive udstødt i en tidlig alder, siger han.
Peter Hasle vurderer, at der er behov for en opsøgende indsats i de brancher, hvor problemet med nedslidning er størst.
- Mange af dem, som har behovet, ser ikke behovet tidligt nok.
Og mange af dem, som er ved at blive nedslidte og allerede har mistet ressourcer, har ikke styrken til selv at finde frem til sporskifteordningen, siger Peter Hasle.
Professor: Skal tænkes ind i uddannelsespolitikProfessor ved Aarhus Universitet og tidligere overvismand i Det Økonomiske Råd Torben M.
Andersen ser "meget store perspektiver" i at skifte spor, både for det enkelte menneske og rent samfundsmæssigt.
Dog mener han, at det vil få større effekt, hvis sporskifte bliver tænkt mere generelt ind i både arbejsmarkeds- og uddannelsespolitikken frem for at være en puljeordning.
- Det er nemmere at skifte spor, hvis uddannelsessystemet sikrer, at man har en bred base, end hvis ens uddannelse er meget snævert fokuseret på nogle få ting.
Så rent uddannelsespolitisk kan det være en god idé at give nogle flere en bredere base, siger han.
Minister vil sætte skub i ordningenBeskæftigelsesminister Troels Lund Poulsen (V) vil i første omgang forsøge at få spredt budskabet om puljen.
Det skal ske med en ny kampagne med oplysningsvideoer og radioreklamer.
- Vi har brug for at give folk bedre muligheder for at skifte spor undervejs i deres arbejdsliv, for vi skal sikre, at færre ender i den situation, at de slet ikke har mulighed for at være på arbejdsmarkedet og skal have en førtidspension, siger ministeren.
De har fået penge til sporskifte:•40 personer, der arbejder med fremstilling af kiks og konserverede kager.
•19 personer, der yder service i forbindelse med luftfart.
•10 personer, der fremstiller tilbehør til motorkøretøjer.
•10 personer, der reparerer elektronisk og optisk udstyr.
•10 personer, der arbejder med for eksempel socialpædagogiske indsatser.
•21 personer fra andre fag.
•Kilde: Styrelsen for Arbejdsmarked og RekrutteringFacebookTwitterKopier linkEmner:Troels Lund Poulsen (politiker)|Venstre|Arbejdsmarked|Styrelsen for Arbejdsmarked og Rekruttering|Uddannelse




https://www.dr.dk/nyheder/udland/arkaeologer-finder-50-mumier-i-egyptiske-gravkamre

UdlandArkæologer finder 50 mumier i egyptiske gravkamreMumier af 12 børn, 6 dyr og 32 voksne mænd og kvinder er blevet udgravet i Egypten.
03.
feb.
2019 kl.
04.
49 | opdateret 03.
feb.
2019 kl.
04.
52Bemærk: artiklen er mere end 30 dage gammelLæs opEgyptiske arkæologer har fundet en grav med 50 mumier i den centrale provins Minya syd for Kairo.
Det oplyser landets ministerium for udforskning og bevaring af Egyptens historie lørdag.
Det skriver nyhedsbureauet Reuters.
Mumierne vurderes ifølge nyhedsbureauet AFP at være mere end 2.
000 år gamle, men de er alle i god stand.
Vigtige fund- Alle er velbevarede, og nogle er viklet ind i linned eller dekoreret med demotisk skrift (en gammel egyptisk folkeskrift, red.
), lyder det i en meddelelse fra ministeriet.
Identiteten på mumierne er ukendt, men de mumificerede personer har været i vigtige eller prestigefyldte positioner.
Det fremgår tydeligt af mumificeringsmetoden, siger Mostafa Waziri, der er generalsekretær for Egyptens øverste råd for antik historie.
- Vi har ikke fundet navne skrevet i hieroglyffer, siger han ifølge Reuters.
Kæledyr skulle med i det hinsidesBlandt mumierne er 12 børn og seks dyr, mens de resterende mumier er voksne mænd eller kvinder, skriver AFP.
Tilstedeværelsen af de mumificerede dyr - hovedsageligt hunde - viser, hvor vigtige dyrene var for de afdøde.
- Disse dyr var så kære for deres ejere, at de begravede dem i deres egen grav, siger Mohamed Ragab, som er en af arkæologerne bag fundet.
Læs også:Se billederne: Mumier og skatte fundet i flere tusind år gammel egyptisk gravPapyrus og potteskårI gravene er der også blevet fundet potteskår og små stykker papyrus, som er en af verdens ældste skrivematerialer, der minder om et tykt stykke papir.
Disse fund har hjulpet arkæologerne med at anslå mumiernes alder.
Mumierne er blevet fundet i fire gravkamre på hver ni meters dybde.
Læs også:Turistbus ramt af eksplosion nær pyramider i EgyptenEgypten har de seneste måneder gjort en række arkæologiske fund, som ifølge nyhedsbureauet dpa bliver brugt i et forsøg på at styrke landets medtagede turistindustri, som er en vigtig indtægtskilde i Egypten.
Læs også:Rejseselskaber aflyser udflugter til Kairo efter angrebTuristindustrien er blevet hårdt ramt som følge af urolighederne og det oprør, der brød ud i 2011 mod Egyptens daværende præsident, Hosni Mubarak.
/ritzau/FacebookTwitterKopier linkEmner:Egypten|Hosni Mubarak (politiker)|Historie|Turisme|Kairo




https://www.dr.dk/nyheder/regionale/syd/facebook-lukker-ned-ulovlige-indsamlinger-det-er-det-vilde-vesten

Syd- og SønderjyllandFacebook lukker ned for ulovlige indsamlinger: 'Det er det vilde vesten'Mange risikerede at få en bøde, men nu er det slut med at samle ind gennem Facebook.
(© DR Nyheder)Af Catia Schmidt og Mine Suurballe03.
feb.
2019 kl.
07.
00Bemærk: artiklen er mere end 30 dage gammelLæs op"Nu er det snart din fødselsdag!
Lav en indsamling til en sag du går op i.
"Sådan har det hidtil set ud i dine notifikationer på Facebook inden din fødselsdag.
Men nu er det slut med indsamlinger gennem det sociale medie.
Du har også kunne lave indsamlinger til private formål, og dem har Facebook nu også lukket ned for.
Og med god grund.
Indsamlingerne er nemlig ulovlige, hvis de ikke bliver godkendt af indsamlingsnævnet.
Opretter du en indsamling på Facebook er indsamlingen offentlig og skal derfor godkendes af Indsamlingsnævnet.
Men det har meget få gjort, og derfor har langt de fleste indsamlinger formentlig været ulovlige.
Det kan give noget ro i maven til dem, der donerer pengene, mener indsamlingskonsulent Stig Fog, der gennem sin konsulentvirksomhed rådgiver humanitære hjælpeorganisationer om deres indsamlingsarbejde.
- Det er godt, der bliver ryddet op i det her.
Det er det vilde vesten, når man ikke har sikkerhed som bidragsyder for, at de indsamlinger man støtter, er anmeldt efter reglerne, siger han.
Marias indsamling til fars begravelse var ulovligDa Maria Paulsen mistede sin far i september, startede hun en indsamling på Facebook for at få råd til bisættelsen.
Maria er selv på SU og hendes mand på dagpenge, så de 13.
000 kroner, bisættelsen ville koste, var en stort indhug i økonomien.
Hun forstår ikke, hvorfor man vælger at lukke for indsamlingerne til private formål.
- Jeg synes, det er underligt, at det er den måde, de har valgt at klare det på.
Det ødelægger muligheden for at andre som mig, der har brug for hjælp til personlige ting, kan bede om det, siger hun.
Maria Paulsen bisatte sin far i september for penge, hun havde samlet ind gennem Facebook.
Maria Paulsen fik besked på, at hendes indsamling var ulovlig, og derfor stod hun til en bøde på 3.
000 kroner.
Hun fik dog kompensation, da det stod klart, at lovgivningen var for svær at forstå.
Hun slap for bøden, men skulle betale de 1.
100 kroner det koster for alle, der vil oprette en indsamling.
- De vælger at lukke noget ned, som har hjulpet mig rigtig meget i en situation, hvor jeg havde brug for hjælp.
Det var en situation, som alle kan sætte sig ind i, siger Maria Paulsen.
Åbner op for indsamlinger senere på åretÆndringer i indsamlingsloven gør, at platformen der står for indsamlingen - i det her tilfælde Facebook - skal hjælpe dig med at få godkendt indsamlingen af Indsamlingsnævnet.
Det vil Facebook ikke, og derfor fik mange danske indsamlingsorganisationer denne besked kort før jul:"Som resultat af den kommende ændring i dansk lovgivning, der vil have mærkbar indflydelse på vores velgørende formål i Danmark, lukker Facebook desværre ned for donations- og indsamlingsværktøjer i Danmark per 25.
januar 2019.
"Mange danske hjælpeorganisationer fik denne besked fra Facebook kort før jul.
Mange hjælpeorganisationer er kede af, at muligheden bliver fjernet, og det forstår Stig Fog godt.
- Facebookindsamlingerne udgør en meget lille del af det samlede indsamlingsbeløb i Danmark.
Men det er en god måde at komme ud til nye bidragsydere på, forklarer han.
Facebooks Manager for Corporate Communications Peter Münster oplyser i et skriftligt svar til DR:- Vi står - desværre - i en situation hvor vores indsamlingsværktøjer vil komme i konflikt med lovgivningen, og derfor har vi været nødt til at slukke for dem midlertidigt.
Det er selvfølgelig ikke det, vi gerne vil.
Vores indsamlingsværktøjer er effektive og hjælpeorganisationerne har stor succes med dem.
- Vi er dog i tæt dialog med ISOBRO (indsamlingsorganisationernes brancheorganisation, red.
) om en løsning, så velgørende organisationer fortsat vil kunne samle penge ind fra deres støtter via Facebook.
Vi håber, at den løsning kan være på plads inden sommer.
Om indsamlinger:•Hvis du laver en indsamling, skal den godkendes af Indsamlingnævnet.
•Det koster 1.
100 kroner at oprette en indsamling.
•Den nye lovgivning træder i kraft 1.
februar, så har du oprettet en indsamling inden da, kan den godt færdiggøres uden konsekvenser.
•Indsamlingsnævnet hjælper gerne med din ansøgning om indsamling og tager højde for, om det haster.
FacebookTwitterKopier linkEmner:Facebook




https://www.dr.dk/nyheder/kultur/danmark-samler-71708044-kroner-ind-til-verdens-udsatte-piger

KulturDanmark samler 71.
708.
044 kroner ind til verdens udsatte pigerIndsamlingen kulminerede lørdag aften i Aalborg.
Foto: Nicolas Cho MeierAf Rasmus Meldgaard Harboe03.
feb.
2019 kl.
00.
04 | opdateret 03.
feb.
2019 kl.
00.
23Bemærk: artiklen er mere end 30 dage gammelLæs op71.
708.
044 kroner.
Så meget lykkedes det Danmark at skrabe sammen ved dette års udgave af Danmarks Indsamling.
Pengene går til en række nødhjælpsorganisationer, som skaber muligheder for piger i nogle af verdens mest udsatte områder.
Indsamlingen er foregået ude i landet og på DR's kanaler hele ugen.
Lytterne på radiokanalen P3 har for eksempel bidraget med 6.
789.
365 kroner til indsamlingen.
Lørdag kulminerede årets indsamling i et tv-program på DR1, direkte fra Musikkens Hus i Aalborg.
SE også:Rystet kronprinsesse Mary i Kenya: 'Er det retfærdigt, at en pige ikke bestemmer over sin egen krop?
''Imponerende engagement'Talsperson for Danmarks Indsamling, Anna Rørbæk, er meget tilfreds med resultatet.
Det fortæller hun til DR få minutter efter, at resultatet er offentliggjort.
- Vi er meget taknemmelige over danskernes opbakning.
Vores mål var at samle flest penge ind til verdens udsatte piger.
At skabe et engagement i den danske befolkning og opmærksomhed omkring et vigtigt tema, siger hun.
I 2018 samlede danskerne 79 millioner kroner ind ved Danmarks Indsamling.
Årets resultat ligger således omkring 8 millioner kroner under resultatet fra sidste år.
Hvad tænker du om, at beløbet er lidt mindre end sidste år?
- Det er rigtigt, at det er lidt mindre, men vi har mærket et imponerende og hidtil uset engagement i måneden op til.
Også på aftenen, hvor flere end 300.
000 danskere har doneret til udsatte piger i løbet af showet, siger Anna Rørbæk.
FacebookTwitterKopier linkEmner:DR1|Aalborg|Musikkens Hus




https://www.dr.dk/nyheder/udland/korrespondent-praesidentens-forslag-om-valg-er-tom-hilsen-til-demonstranterne

UdlandKorrespondent: Præsidentens forslag om valg er tom hilsen til demonstranterneVenezuelas præsident åbner for parlamentsvalg før tid.
Men det er en skinmanøvre, siger korrespondent.
Af Lars Lindevall02.
feb.
2019 kl.
23.
11Bemærk: artiklen er mere end 30 dage gammelLæs opVenezuelas præsident, Nicolás Maduro, foreslår nu at udskrive parlamentsvalg før tid.
I en tale til sine tilhængere i Venezuelas hovedstad, Caracas, sagde præsidenten i dag, at Forfatningsrådet, der består af regeringsstøtter, vil drøfte, om der skal udskrives valg til Nationalforsamlingen allerede i år.
Her sidder oppositionen i forvejen på flertallet af pladserne, men det folkevalgte organ fik frataget langt de fleste af sine beføjelser i 2017.
Det har oprindeligt været planen, at der skal afholdes valg til Nationalforsamlingen i 2020.
En tom hilsenKristian Almblad, der er DR Nyheders korrespondent i Sydamerika, kalder præsidentens opfordring til et valg i parlamentet for lidt af en 'skinmanøvre' og en 'tom hilsen til demonstranterne'.
For oppositionen har ikke krævet et valg til Nationalforsamlingen, hvor de allerede sidder på flertallet - de kræver et præsidentvalg.
- Han vil fremskynde et valg til Nationalforsamlingen, men det er ikke det, som folk på gaden har råbt efter.
De vil have et valg til præsidentposten.
De vil have Nicolás Maduro fjernet.
Så det er en tom hilsen til demonstranterne.
Læs også:General erklærer støtte til Guaidó: Tusindvis af demonstranter på gaderneDR’s korrespondent understreger desuden, at Nicolás Maduro selv har frataget Nationalforsamlingen en stor del af magten i landet.
- Dette parlament har Maduro selv kørt ud på et sidespor for to år siden, da han oprettede et forfatningsråd, der fungerer som et slags ekstra parlament.
Så rigtig meget af den magt, der lå i parlamentet, er blevet fjernet fra dem.
Derfor er det lidt af en skinmanøvre, siger Kristian Almblad.
I dag har der været store demonstrationer i flere byer i det sydamerikanske land, hvor oppositionen under ledelse af den selvudnævnte præsident, Juan Guaidó, har vist modstand mod den siddende præsident.
Oppositionslederen udråbte i sidste uge sig selv til midlertidig præsident og har fået opbakning fra en lang række lande, herunder USA og flere af Venezuelas nabolande.
Oppositionslederen, Juan Guaidó,  udråbte i sidste uge sig selv til præsident og har fået opbakning fra en lang række lande, herunder USA og flere af Venezuelas nabolande.
Presset fra flere siderUdover at Nicolás Maduro møder modstand fra store dele af landets befolkning, er han også presset udefra.
USA, EU samt flere latinamerikanske lande har anerkendt Juan Guaidó som den legitime præsident i Venezuela.
Maduro har betegnet de store EU-lande som 'uforskammede'.
Desuden har en general i Venezuelas luftvåben Francisco Yanez slået fast i en video på Twitter, at han ikke længere støtter landets venstreorienterede præsident.
Her opfordrede generalen også andre medlemmer af Venezuelas militær til at gøre det samme som ham.
I videoen, som er blevet publiceret på Twitter, siger Francisco Yanez, at han tager afstand fra præsident Maduros 'irriterende og diktatoriske udøvelse af myndighed'.
FacebookTwitterKopier linkEmner:Venezuela|EU|Twitter|Valg og folkeafstemninger|USA




https://www.dr.dk/nyheder/udland/colombias-militaer-draeber-tidligere-hojtstaende-farc-leder

UdlandColombias militær dræber tidligere højtstående Farc-lederEn tidligere Farc-leder, som ikke accepterede fredsaftale i 2016, er blevet dræbt af det colombianske militær.
Colombias præsident, Ivan Duque, oplyser, at i alt 10 Farc-dissidenter er blevet dræbt af det colombianske militær.
)03.
feb.
2019 kl.
04.
42 | opdateret 03.
feb.
2019 kl.
04.
45Bemærk: artiklen er mere end 30 dage gammelLæs opEn tidligere højtstående leder af guerilla-bevægelsen Farc er blevet dræbt af militæret i Colombia.
Det oplyser Colombias præsident, Ivan Duque, ifølge nyhedsbureauet Reuters.
- Under en gnidningsfri operation i dag er den kriminelle mand, der er kendt som Rodrigo Cadete og en af de mest frygtede terrorister i vores land, blevet neutraliseret, siger Duque.
Læs også:Er historisk fredsaftale i fare?
Colombia vælger ny præsidentNægtede at lægge våbneneI 2016 indgik den daværende colombianske regering en fredsaftale med landets største guerillabevægelse, den venstreorienterede Farc, som i årtier havde bekæmpet skiftende regeringer.
Rodrigo Cadete var dengang leder af en fraktion af Farc, som nægtede at demobilisere under den fredsaftalen.
Han har siden hen samlet andre Farc-dissidenter for at forme en ny oprørsgruppe.
Læs også:Tidligere guerilla-leder i Colombia vil være præsidentDen colombianske forsvarsminister Guillermo Botero oplyser, at militæret ikke blot har dræbt Cadete, men også ni andre oprørere.
Derudover er flere andre blevet anholdt.
Et politisk parti uden stor folkelig opbakningDer anslås at være i alt 1800 Farc-dissidenter i omkring 30 mindre grupper.
I forbindelse med fredsaftalen i 2016 accepterede omkring 13.
000 Farc-medlemmer, herunder 6000 guerillasoldater, at lægge våbnene.
Farc er i stedet blevet et politisk parti, som frem til 2026 er garanteret ti sæder i kongressen i Colombia.
Farc stod sin første prøve som parti ved valget i marts 2018.
Her viste vælgerne dog ingen nåde over for den tidligere oprørsgruppe, som kun fik en halv procent af stemmerne.
Læs også:Colombia: Oprørsgruppen Farc har få støtterOmvendt sugede partierne på højrefløjen, som er stærkt kritiske over for fredsaftalen, stemmer til sig.
Ved præsidentvalget i juni 2018 var det således også Ivan Duque, som ligeledes er en stærk kritiker af fredsaftalen, der løb med sejren.
Den colombianske regering kæmpede mod Farc i fem årtier.
Konflikten i Colombia har kostet flere end 260.
000 personer livet.
/ritzau/FacebookTwitterKopier linkEmner:Ivan Duque (politiker)|Colombia|Krige og væbnede konflikter|Militær|Valg og folkeafstemninger




https://www.dr.dk/nyheder/udland/australien-fjerner-de-sidste-born-fra-omstridt-flygtningelejr

UdlandAustralien fjerner de sidste børn fra omstridt flygtningelejrDe tilbageværende børn i flygtningelejren i Nauru vil snarest blive overflyttet til USA med deres familier.
Siden 2013 har Australien sendt asylansøgere til en lejr på øen Nauru, hvor forholdene er blevet kritiseret skarpt af FN og sundhedspersonale på øen.
(Foto: Timothy A.
Clary/Torsten Blackwood © Ritzau Scanpix)03.
feb.
2019 kl.
02.
35 | opdateret 03.
feb.
2019 kl.
02.
38Bemærk: artiklen er mere end 30 dage gammelLæs opDe sidste asylbørn vil snart forlade Australiens omstridte flygtningelejr i den lille østat Nauru.
Det oplyser den australske regering søndag, skriver nyhedsbureauet Reuters.
Australiens premierminister, Scott Morrison, har været under intenst politisk pres for at fjerne børnene fra Nauru.
Det skyldes, at læger og andet sundhedspersonale har advaret om stigende psykiske problemer blandt lejrens beboere.
Læs også:En tredjedel har forsøgt selvmord på australsk flygtningeøI august 2018 var der omkring 109 børn på øen.
I november 2018 lød meldingen, at alle børn ville blive flyttet inden årets udgang.
Bliver flyttet til USASøndag oplyser Scott Morrison, at de sidste fire børn snart vil blive overflyttet til USA sammen med deres familier.
- Alle asylbørn er nu blevet fjernet fra Nauru eller har fået deres sag færdigbehandlet, så de kan forlade øen, siger Morrison i en pressemeddelelse.
Læs også:Læger uden Grænser udvises fra flygtningeøen NauruAustralien har siden 2013 sendt asylansøgere til lejren i Nauru, hvor forholdene flere gange er blevet kritiseret af blandt andet FN.
USA accepterede i 2016 at modtage op mod 1250 asylansøgere fra Nauru.
Men mere end 1000 personer befinder sig fortsat i lejren med en usikker udsigt for fremtiden.
Har brug for mange års krisehjælpRichard di Natale, formand for Australiens grønne oppositionsparti, mener, at nyheden om overflytningen af de sidste børn kommer alt for sent.
- De er blevet vansmægtet på Nauru i årevis.
Disse børn vil have mange års krisehjælp foran sig, siger han.
Advokatfirmaet Maurice Blackburn, som har kæmpet for at få alle asylansøgere fjernet fra Nauru, oplyser ifølge nyhedsbureauet AP, at kampen ikke er slut.
- Det har taget alt for lang tid at nå her til, og kampen har været meget hård, siger advokat Jennifer Kanis i en pressemeddelelse.
- Alene det sidste år har vi måtte gå rettens vej flere gange for at sikre en medicinsk evakuering af 26 personer i kritisk tilstand på Nauru, herunder mange børn - nogle helt ned til seks måneder gamle.
/ritzau/FacebookTwitterKopier linkEmner:Nauru|Scott Morrison (politiker)|Australien|Flygtninge og asylansøgere|Forenede Nationer




https://www.dr.dk/nyheder/kultur/x-factor-dommer-gaar-til-kamp-verdens-udsatte-piger-vi-glemmer-hvor-heldige-vi-er-i

KulturX Factor-dommer går til kamp for verdens udsatte piger: 'Vi glemmer, hvor heldige vi er i Danmark'Oh Land havde et stærkt budskab med, da hun lørdag optrådte i Danmarks Indsamling.
Af Rasmus Meldgaard Harboe02.
feb.
2019 kl.
22.
34Bemærk: artiklen er mere end 30 dage gammelLæs op- En stærk kvinde, der ikke er bange for at sige sin mening.
Sådan blev sangerinden Oh Land introduceret, da hun gik på scenen med nummeret 'Human Error' ved årets udgave af Danmarks Indsamling.
Læs også:Danmark samler 71.
708.
044 kroner ind til verdens udsatte pigerOg for Oh Land, som i virkeligheden hedder Nanna Fabricius Øland, er det vigtigt at være til stede og støtte op om Danmarks Indsamling, fortæller hun til dr.
dk:- Jeg tror nogle gange, vi tager lidt for givet, hvordan alting fungerer i vores del af verden.
Så er det nemt at se sig utilfreds med de små procenter, som ikke er helt, som man vil have det, siger hun.
- Men i sammenligning med, hvordan ting foregår i mange dele af verden, så er vi jo virkelig bare et utopia.
Vi glemmer, hvor heldige vi er i Danmark.
Retten til at være barnDer er en rigtig god grund til, at Oh Land har sagt ja til at optræde i årets udgave af Danmarks Indamling på DR1, hvor der i år samles ind under overskriften 'Styrk verdens piger'.
- Der er det super fantastisk, at man kan indsamle til sådan en sag og støtte nogle af de piger rundt omkring i verden, der slet ikke har de muligheder, som jeg for eksempel er vokset op med i Danmark, siger hun.
Når Oh Land ikke lige optræder i Danmarks Indsamling på DR1, er hun blandt andet dommer på denne sæson af X Factor på TV 2.
Selvom Oh Land er nødt til at slå hjernen fra, når hun går på scenen, så sender hun tanker til de piger, som det hele handler om i aften - og hylder børns ret til at være børn.
- Jeg tror, at drømmene er der over hele verden.
Bare fordi, du bor et sted, hvor du ikke har adgang til de samme muligheder, tror jeg stadig, at de piger drømmer lige så stort, som pigerne herhjemme i Danmark, siger hun og fortsætter:- De skal have lov til at bruge deres ressourcer på lige fod med drenge.
Studere og få lov til at blive pilot, hvis det er det, de vil være.
Oplev Oh Lands optræden i videoen øverst i artiklen.
sE også:Så er der gåsehud!
Søs Fenger synger rørende udgave af sit kæmpehitFacebookTwitterKopier linkEmner:Oh Land (musiker)|DR1|X Factor




https://www.dr.dk/sporten/fodbold/akrobatiske-dolberg-bidrager-i-ajax-maalfest

FodboldAkrobatiske Dolberg bidrager i Ajax-målfestKasper Dolberg viste akrobatiske evner, da han scorede til 2-0 i 6-0-sejr over Venlo i den hollandske liga.
02.
feb.
2019 kl.
22.
31 | opdateret 03.
feb.
2019 kl.
20.
14Bemærk: artiklen er mere end 30 dage gammelLæs opDen danske landsholdsangriber Kasper Dolberg scorede lørdag for ottende gang i den bedste hollandske fodboldrække, da Ajax Amsterdam slog Venlo med 6-0.
På hjemmebane foldede rækkens nummer to sig for alvor ud efter pausen med fem mål.
Hakim Ziyech bragte værterne i front efter 35 minutter, og så begyndte målene ellers at hagle ind hos Venlo.
Dolberg øgede til 2-0 i begyndelsen af anden halvleg, da han i fri position modtog en aflevering tæt foran Venlo-målet.
Efter at den 21-årige dansker havde tæmmet bolden mod foden, drejede han den hurtigt i mål med en akrobatisk bevægelse.
Dolberg er med afstand den mest scorende dansker i Æresdivisionen med en 14.
-plads på topscorerlisten.
Holdkammeraten Lasse Schöne og FC Emmens Nicklas Pedersen har hver scoret fire gange, mens Feyenoords Nicolai Jørgensen er noteret for to træffere.
Med små ti minutter tilbage af opgøret måtte Dolberg vige pladsen for den 14 år ældre Klaas-Jan Huntelaar, der kom på banen og scorede til 5-0.
I overtiden scorede Donny van de Beek kampens sidste mål.
Ajax er placeret på ligaens andenplads med 50 point.
Topholdet PSV Eindhoven har 52 point for en kamp færre.
/ritzau/FacebookTwitterKopier linkEmner:Hakim Ziyech (fodboldspiller)|Kasper Dolberg (fodboldspiller)|Holland|Fodbold|Ajax Amsterdam




https://www.dr.dk/nyheder/kultur/rystet-kronprinsesse-mary-i-kenya-er-det-retfaerdigt-en-pige-ikke-bestemmer-over-sin

KulturRystet kronprinsesse Mary i Kenya: 'Er det retfærdigt, at en pige ikke bestemmer over sin egen krop?
'Kronprinsessen støttede op om Danmarks Indsamlingen 2019, der i år hjælper piger i hele verden.
Af Christian Ellegaard02.
feb.
2019 kl.
22.
00Bemærk: artiklen er mere end 30 dage gammelLæs opDanmarks Indsamlingen 2019 har i år fokus på at hjælpe verdens udsatte piger, og den sag støtter kronprinsesse Mary også op om.
Læs også:Danmark samler 71.
708.
044 kroner ind til verdens udsatte pigerI efteråret rejste kronprinsessen til Kenya, hvor hun med egne øjne oplevede den uretfærdighed, piger over hele verden hver dag oplever og kæmper med.
- I bund og grund handler det om retfærdighed.
Hvorfor skal en pige se sin bror gå i skole, mens hun knokler derhjemme og hendes muligheder bliver til nul?
, sagde kronprinsesse Mary blandt andet i det indslag, der blev vist i lørdagens store indsamlingsshow.
Besøg i slummen gjorde stort indtrykKronprinsessen besøgte Kenya i selskab med blandt andre udviklingsminister Ulla Tørnæs (V), hvor hun blandt andet åbnede en konference i Nairobi, der sætter fokus på ligestilling og kvinders rettigheder.
Under sit besøg gæstede kronprinsessen også Kibera, et af Afrikas største slumområder, og et kenyansk center for udsatte teenagemødre, der er blevet gravide i en meget ung alder.
Oplevelser, der gjorde stort indtryk på kronprinsessen.
- Er det retfærdigt, at en pige ikke bestemmer over sin egen krop?
Hvornår hun vil giftes og med hvem?
Om hun vil have børn, og hvornår hun vil have dem?
Det er uretfærdigt, slår kronprinsessen fast.
Se hele indslaget fra kronprinsesse Marys besøg i Kenya i videoen øverst.
FacebookTwitterKopier linkEmner:Ulla Tørnæs (politiker)|Venstre|Kenya|Royalt|Afrika




