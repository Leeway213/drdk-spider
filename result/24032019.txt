https://www.dr.dk/nyheder/indland/skolebrand-i-greve-politiet-har-tilbageholdt-unge-der-kastede-sten-mod-ruderne

IndlandSkolebrand i Greve: Politiet har tilbageholdt unge, der kastede sten mod ruderneDe unges rolle i branden undersøges lige nu nærmere.
Af Signe Mai Vilsbøll og Cecilie Rosenkvist Dam24.
mar.
2019 kl.
20.
15Bemærk: artiklen er mere end 30 dage gammelLæs opMidt- og Vestsjællands Politi var allerede rykket ud til Tjørnelyskolen på Lillevangsvej i Greve, da en voldsom brand brød ud.
Inden branden spredte sig, havde politiet nemlig fået en anmeldelse om, at flere unge mennesker knuste ruder på skolen.
Syv unge er derfor tilbageholdt, mens hændelsen undersøges nærmere.
Det oplyser politiet i en pressemeddelelse.
- Politiet undersøger stadig de tilbageholdte teenageres rolle i anledning af, at politiet traf dem i området kort efter anmeldelsen om rudeknusning, skriver Midt- og Vestsjællands Politi.
Årsag til brand er ukendtVagtchef i Midt- og Vestsjællands Politi, Thomas Jørgensen, siger til DR Nyheder, at årsagen til brandens opståen fortsat er ukendt.
Ifølge ham er der indtil videre ingen indikationer på, at de unge, der har knust ruder, også har startet branden.
- Vi er i gang med at afhøre dem, og det handler primært om rudeknusningen.
Men det brænder stadig lystigt, og vi ved ikke, hvad der har startet branden, siger han.
Både politi og beredskab forventer, at slukningen kommer til at vare hele natten.
- Vi har massive styrker inde fra flere regionale beredskaber, så vi kan begrænse ilden til skolen.
Vi har en brandbil til at køre rundt med slukningsgrej, så eventuelle gløder kan tages, inden de spreder ild til bygninger omkring skolen, siger beredskabsdirektør i Østsjællands beredskab, Lars Robetje.
En af de større brandeBeredskabsdirektøren fortæller, at beboere i rækkehuse ved Tjørnevigparken er evakueret, så de ikke er i fare, hvis branden skulle sprede sig.
Branden er voldsom, og den spreder sig stadig, siger Lars Robetje:- Det er en af de større brande, og den udvikler sig hurtigt.
Bygningen kommer nok til at brande helt ned.
Heldigvis er der ikke skolebørn, der skal møde på skolen i morgen.
Tjørnelyskolen står til nedrivning.
Tidligere er den nedlagte skolebygning blevet udsat for hærværk, hvor gerningsmænd blandt andet også har smadret ruder, og det er ifølge politiet et kendt ”hyggested” for unge.
Ifølge sn.
dk er selve grunden, skolen ligger på, tidligere vurderet til at være omkring 20 millioner kroner værd.
FacebookTwitterKopier linkEmner:Midt- og Vestsjællands Politi|Brande|Politi|Sjælland|Greve




https://www.dr.dk/nyheder/udland/134-skydes-og-hakkes-ihjel-med-macheter-under-massakre-i-mali

Udland134 skydes og hakkes ihjel med macheter under massakre i MaliFN's generalsekretær kræver hurtig efterforskning af forbrydelse.
Jægere fra dogon-folket mistænkes.
Angrebet fandt sted lørdag nær grænsen til Burkina Faso.
24.
mar.
2019 kl.
19.
39Bemærk: artiklen er mere end 30 dage gammelLæs opDødstallet efter gårsdagens angreb i en landsby i det centrale Mali er nu opjusteret til 134.
Det oplyser FN.
Jægere fra dogon-folket i det vestafrikanske land Mali beskyldes af de overlevende for at stå bag drabene.
Ofrene, der er muslimer, er blevet skudt og hakket ihjel med macheter.
- Generalsekretæren er chokeret og rasende over rapporter om det dødelige angreb i Ogossagou, siger en talsmand for FN-chefen António Guterres.
FN kræver, at en efterforskning straks sættes i gang, og at de skyldige bliver stillet til regnskab for deres forbrydelse.
Angrebet fandt sted lørdag nær grænsen til Burkina Faso.
Området har været skueplads for hyppige sammenstød mellem klaner.
- Det er en massakre på civile fra fulani-folket begået af traditionelle dogon-jægere, fortæller Cheick Harouna Sankare, der er borgmester i nabolandsbyen.
Malis premierminister meddelte søndag, at han som konsekvens har fyret flere højtstående officerer i hæren.
Han har samtidig opløst en forsvarsmilits, der består af dogon-jægere, skriver AFP.
Maliske tropper med lokal støtte ankom til stedet lørdag eftermiddag.
To vidner, som nyhedsbureauet AFP har talt med, fortæller, at jægere brændte næsten alle hytter i landsbyen ned.
Massakren fandt sted, mens en delegation fra FN's Sikkerhedsråd var på besøg i Sahel-regionen vest for Bankass.
I løbet af de seneste fire år har jihadister desuden vundet frem i det centrale Mali.
En gruppe ledet af den radikale, islamistiske prædikant Amadou Koufa har således rekrutteret nye medlemmer fra det muslimske fulani-samfund.
I mellemtiden har der løbende været sammenstød mellem de nomadiske fulani-hyrder og den etniske dogon-gruppe.
/ritzau/APFacebookTwitterKopier link




https://www.dr.dk/nyheder/regionale/nordjylland/trofaejaegere-stjaeler-askebaegere-porttelefoner-og-teskeer-i-nordjysk

NordjyllandTrofæjægere stjæler askebægere, porttelefoner og teskeer i nordjysk atombunkerUfine metoder bliver taget i brug, når samlere og entusiaster leder efter effekter fra den kolde krig.
Skilte, skeer og skruer.
Effekter fra den kolde krig er i høj kurs blandt samlere, og indimellem bliver der stjålet fra museer og udstillinger.
(© Christian Mailand)Af Kim Rathcke Jensen og Grafik: Solvej Nygaard Gregersen24.
mar.
2019 kl.
20.
15Bemærk: artiklen er mere end 30 dage gammelLæs opTing fra den kolde krig er begyndt at blive samlerobjekter.
Private samlere og trofæjægere har fået en ny interesse og går i stigende grad efter genstande, der fortæller historien om Danmark under den kolde krig.
Det er en tendens, man kan mærke på flere af landets koldkrigsmuseer.
For eksempel på atombunkeren Regan Vest, der ligger gemt mellem bakkerne og de høje træer i nordjyske Rold Skov.
Det er gement tyveri fra staten.
Det er gement tyveri af vores fælles kulturarv.
Peer Henrik Hansen, museumsdirektør, LangelandsfortetSelvom museet først åbner for besøgende i 2021 kravler ubudne gæster allerede nu gennem hegnet for at komme ind til indgangen, og de har afmonteret og taget ting fra området omkring den gamle regeringsbunker.
- Vi får konstant klippet hul i vores hegn, fortæller Ulla Varnke Egeskov, der er museumsinspektør på Nordjyllands Historiske Museum, som Regan Vest hører under.
I en bygning udenfor står en generator.
Her har nogen også pillet et lille, trekantet advarselsskilt med”Stærkstrøm” ned.
Et skilt, man kan finde utallige andre steder ved for eksempel virksomheder og på byggepladser.
- Det er lidt sære ting, folk tager.
Men vi går ud fra, at det alene er fordi, at det har noget med Regan Vest at gøre, siger Ulla Varnke Egeskov.
Der er ubudne gæster i atombunkeren.
Nogen har pillet skilte ned.
De har taget porttelefonen.
Og de kravler ind over hegnet for at komme helt op til indgangen til atombunkeren Regan Vest, der åbner som koldkrigsmuseum i 2021, men allerede nu har besøg af samlere og trofæjægere.
(© Christian Mailand)Nysgerrige lister rundt ved bunkerenSammen med de andre ansatte, der har deres daglige gang i atombunkeren, må hun også næsten dagligt afvise nysgerrige besøgende, der finder vej til atombunkeren.
Anlægget blev bygget i al hemmelighed i 1960'erne, og det var her, regering og kongehus skulle evakueres til, hvis krigen kom.
Den var i drift frem til 2003.
Og den lå i dvale indtil 2012.
Anlægget er som en tidsmaskine.
Det er en intakt tidslomme, der har stået stille siden 1960'erne – med alt fra dieselgeneratorer, viskelædre, stempler, VHS-maskiner, overhead-projektorer, telefoner, landkort og møbler af Arne Jacobsen.
Danmarks hemmelige atombunkerRegan Vest blev bygget i 1963-68.
Den ligger i Rold Skov i Nordjylland.
Byggeriet skete i hemmelighed.
Flere hundrede personer var involveret, men kun få havde hele overblikket og vidste, hvad der blev bygget.
Regan Vest er en atombombesikker bunker.
Regering og kongehus skulle sendes hertil, hvis der udbrød krig.
Anlægget er bygget ind i en kridtbakke i Rold Skov.
Den ligger cirka 60 meter under overfladen.
Bunkeren består af fire betonringe.
De ligger oven på hinanden to og to.
Der er plads til cirka 350 personer.
Og Regan Vest er udstyret med alt, der skal til for at servicere dem og regere Danmark under en krise.
Der er køkken, depotrum, lægeklinik, maskinrum, mødelokaler, radiostudier, kontorer, etc.
Hele anlægget står i dag intakt med indretning fra 1970'erne.
Regan Vest kan være selvforsynende og afskåret fra omverdenen i cirka ti dage.
Museumsgæster skal måske kropsvisiteresDerfor er et af de helt store spørgsmål lige nu, hvordan museet sikrer de titusinder af genstande, der ligger i bunkeren, når det åbner som museum i 2021 og lukker op for guidede ture i anlægget.
- Vi diskuterer, om vi skal kropsvisitere folk.
Men det har vi grundlæggende ikke lyst til, siger Ulla Varnke Egeskov.
Det kan dog blive nødvendigt.
For selvom anlægget har været hemmeligt og lukket for offentligheden, har der alligevel været besøgende og særlige omvisninger i anlægget siden 2003, hvor det blev taget ud af drift.
Lange fingre i bunkerenOg museet ved, at selvom anlægget i dag står intakt, er der alligevel forsvundet genstande undervejs gennem årene, hvor folk har haft lange fingre.
For eksempel askebægre.
- Vi snakker med vores kolleger, og jeg tror, at de alle steder oplever, at der er en del souvenirjægere.
Der er en samlerskare, som nok er voksende for den periode, siger Ulla Varnke Egeskov.
Et askebæger er et askebæger, tænker du måske.
Men for nogen har askebægere fra den kolde krig en ekstraordinær værdi.
(© Christian Mailand)Også på Langelandsfortet oplever man problemer med samlere og souvenirjægere, der går efter, hvad de kan komme til.
- Det er gement tyveri fra staten.
Det er gement tyveri af vores fælles kulturarv, siger koldkrigshistoriker og museumsdirektør Peer Henrik Hansen.
- Et lille bakelithåndtag fra et måleinstrument.
En skrue i et fly.
Det er de mærkeligste ting, som de fjerner nede ved os, siger han.
Stempler, stopure og teskeerOg det lyder måske som småtterier, når der forsvinder for eksempel et askebæger fra Regan Vest.
Men det betyder noget.
- Selv for eksempel Nationalmuseets Klunkehjem og Den Gamle By er jo langt hen ad vejen rekonstruktioner, siger historiker Thomas Tram Pedersen, der blandt andet har været museumsfaglig chef på Koldkrigsmuseum Stevnsfort.
Her har han selv oplevet, at der er forsvundet eksempelvis stempler, stopure, blanketter og mærkninger på kanoner.
Endnu en eftertragtet genstand.
(© Christian Mailand)De museer - og også for eksempel frilandsmuseerne - består af ting, der er samlet sammen, men som ikke stammer fra det samme sted.
Anderledes er det med Regan Vest, Langelandsfortet og Stevnsfortet.
- Her har vi tre fuldstændigt intakte tidslommer med de ting, der hører til.
Og jo flere af de ting, der forsvinder, jo mere reduceres deres værdi, siger Thomas Tram Pedersen.
Derfor er det ikke uskyldigt, hvis man tager en teske fra Regan Vest, selvom der ligger 500 af dem på hylden.
For pludselig er der kun 300 tilbage.
Eller endnu færre.
- Når vi kigger ind i depotrummene, så er det fedt, at der står 500 teskeer klar til brug.
Hvis der kun ligger en enkelt på hylden, er det en anden oplevelse.
Mængder har også en formidlingsværdi, siger Ulla Varnke Egeskov.
Halvdelen har oplevet kold krigGenerelt stiger interessen for den kolde krig, blandt andet fordi det er en periode i historien, som er begyndt at komme på afstand.
Det forklarer historiker Thomas Wegener Friss fra Institut for Historie Center for Koldkrigsstudier på Syddansk Universitet.
- Vi er ved at være der, hvor det kun er halvdelen af befolkningen, der har oplevet den kolde krig, forklarer Thomas Wegener Friss.
Endelig spiller udenrigspolitik også en rolle for den stigende interesse for den kolde krig.
Især på grund af den russiske præsident Vladimir Putin.
- Putin fører en magtpolitik, der har fået begrebet til at dukke op igen.
Man kan så diskutere, om der er en kold krig, men folk kan godt lide at genbruge begreber, siger marinehistoriker Søren Nørby fra Forsvarsakademiet.
FacebookTwitterKopier linkEmner:Museer|Regan Vest|Vladimir Putin (politiker)|Historie|Rusland




https://www.dr.dk/sporten/oevrig/dansk-motocross-koerer-kaemper-sig-forrest-i-kampen-om-vm-titlen

Øvrig sportDansk motocross-kører kæmper sig forrest i kampen om VM-titlenThomas Kjer Olsen vandt søndag det britiske grand prix i MX2-klassen på Matterley Bassin.
Thomas Kjer Olsen vandt søndag det britiske grand prix på Matterly Bassin.
Af Michael Sten Jensen i Lyon24.
mar.
2019 kl.
20.
35Bemærk: artiklen er mere end 30 dage gammelLæs opDen danske motocross-kører Thomas Kjer Olsen har haft en forrygende weekend på Matterley Bassin i det sydlige England.
Thomas Kjer Olsen var nemlig flyvende, bogstaveligt talt, da han sluttede øverst på podiet i det britiske grand prix.
Dermed stryger han til tops i den samlede VM-stilling efter to løb i MX2-klassen.
Thomas Kjer Olsen vandt både første og andet gennemløb, og med sejren kan han se frem til at starte næste løb med røde plader, der signalerer, at han fører den samlede VM-stilling.
En vild oplevelse, siger Thomas Kjer Olsen.
- Det er noget, som jeg har drømt om, lige siden jeg var barn, så det er en helt vild følelse.
Jeg er den første i Danmark, som har prøvet det, så det er rigtig fedt, siger Thomas Kjer Olsen.
Næste løb ligger i baghavenAllerede i næste uge skal den unge dansker forsvare sin førsteplads, når det hollandske grand prix løber af stablen i Valkenswaard, og Thomas Kjer Olsen glæder sig allerede til at give den gas.
- Jeg bor kun et kvarters tid fra banen, så det bliver næsten som at køre på hjemmebane.
- Der er stadig 17 løb tilbage i sæsonen, så det er for tidligt at skulle tænke på at tage den samlede VM-sejr allerede nu.
Nu må vi se, hvor længe jeg kan holde føringen, men jeg er i rigtig god form efter en hård vintertræning, så det er dejligt at kunne se nogle resultater, siger Thomas Kjer Olsen.
Det er Thomas Kjer Olsens tredje sæson i MX2.
Det er blevet til to VM-bronzemedaljer.
FacebookTwitterKopier linkEmner:Storbritannien|England|Holland




https://www.dr.dk/nyheder/udland/mueller-rapport-intet-bevis-samarbejde-mellem-trump-og-rusland

Rusland-undersøgelseSe temaUdlandMueller-rapport: Intet bevis for samarbejde mellem Trump og RuslandEt resume af rapporten er netop afleveret til kongressen.
Af Cecilie Rosenkvist Dam24.
mar.
2019 kl.
20.
51Bemærk: artiklen er mere end 30 dage gammelLæs opFormanden for det juridiske udvalg i Kongressen, demokraten Jerry Nadler, siger, at rapporten fra den særlige anklager Robert Mueller hverken erklærer USA's præsident, Donald Trump, skyldig eller ikke-skyldig.
Det skriver Reuters.
Robert Mueller har i to år undersøgt, om Rusland påvirkede præsidentvalget i USA i 2016.
Undersøgelsen blev afsluttet i fredags, da han overdrog rapporten til USA's justitsminister, William Barr.
Søndag aften dansk tid har Kongressen modtaget et resume af rapportens hovedkonklusioner.
Det ved vi om Mueller-rapportenHovedpunkterne fra Muellers rapport - gengivet med USA's justitsminister William Barrs egne ord.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
De har altså hverken fundet ham skyldig eller ikke-skyldig i spørgsmålet.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
- Det særlige undersøgelsesråd har ikke fundet, at hverken præsident Trumps kampagne, eller nogen associeret med den, har konspireret eller koordineret med Rusland om at påvirke præsidentvalget i 2016, skrev William Barr fra det Republikanske Parti i overdragelsen af resumeet.
'Total og fuldstændig frikendelse'Præsident Donald Trump mener, at rapporten konkluderer fuldstændig uskyld.
- Ingen samarbejde, ingen forhindring, fuldstændig og total renselse, skriver han på Twitter.
Han kom også med en kort udtalelse til pressen, inden han boardede Air Force One.
- Det er en skam, at vores land skulle gå gennem det her.
For at være ærlig er det en skam, at jeres præsident behøvede at gå gennem det her.
Det begyndte før jeg overhovedet blev valgt, sagde han.
I forbindelse med offentliggørelsen af resumeet, har Trumps personlige advokat Rudy Giuliani fortalt til CNN, at 'det er bedre, end jeg havde forventet'.
Det Hvide Hus' pressetalskvinde Sarah Sanders har kommenteret det på Twitter.
- Resultaterne fra Justitsministeret er en total og fuldstændig frikendelse af USA's præsident, skriver hun.
Ifølge avisen The Guardien skulle justitsminister Barr have citeret Robert Mueller for at sige, at rapporten ikke konkluderer, at præsident Trump har begået noget ulovligt, men den renser ham heller ikke.
Han er altså hverken erklæret skyldig eller ikke-skyldig.
Mere af rapporten bliver formentlig offentliggjortWilliam Barr og vicestatsanklager Rod Rosenstein har besluttet, at beviserne ikke var tilstrækkelige til at understøtte en retsforfølgelse af præsident Trump for at forhindre rettens gang.
Det skriver William Barr i et fire siders resume til Kongressen.
Han afslutter brevet med at skrive, at han vil offentliggøre mere fra rapporten, men at dele af materialet er begrænset af undersøgelser af Storjuryen, og dermed underlagt regler herfra.
Siden undersøgelsens start i 2017 er 37 personer blevet tiltalt, men der er med rapportens afslutning ikke fundet grundlag for yderligere tiltalelser af hverken Trump eller andre.
Tidligere er blandt andet Trumps tidligere kampagnechef Paul Manafort og hans forretningspartner Rick Gates tiltalt for en række forhold, samt 12 agenter fra den russiske militære efterretningstjeneste tiltalt for blandt andet at hacke Demokraterne forud for præsidentvalget.
FacebookTwitterKopier linkEmner:Donald Trump (politiker)|Paul Manafort (politiker)|USA|Twitter|Kriminalitet




https://www.dr.dk/sporten/fodbold/italien/junge-matchvinder-juventus-foran-39000-tilskuere-havde-gaasehud-hele-kampen

ItalienJunge matchvinder for Juventus foran 39.
000 tilskuere: 'Havde gåsehud hele kampen'Fodboldkvindernes midtbanespiller Sofie Junge scorede kampens eneste mål, da Juventus slog Fiorentina i Serie A foran rekordmange tilskuere.
Sofie Junge (th) jubler over sin scoring og sejren mod Fiorentina.
Af Arnela Muminovic24.
mar.
2019 kl.
19.
56Bemærk: artiklen er mere end 30 dage gammelLæs opDer er nogle dage i dit liv, som du aldrig kommer til at glemme.
Søndag den 24.
marts 2019 er en af de dage, som fodboldspilleren Sofie Junge Pedersen nok altid vil have lagret i sin hukommelse.
Landsholdets midtbane-strateg var i dag med til at skrive historie i Italien, da hun sammen med sit hold, Juventus, spillede foran hele 39.
000 tilskuere på Juventus Stadium i topkampen i Serie A mod konkurrenterne fra Fiorentina.
En ny tilskuer-rekord i italiensk kvindefodbold.
Og ikke nok med det - så blev Junge såmænd også matchvinder i opgøret, da hun seks minutter før tid scorede kampens eneste mål.
Alt i alt en overvældende oplevelse for den 26-årige dansker.
- Det var helt fantastisk.
Jeg fik bare gåsehud hele tiden.
Lige fra starten, da vi trådte ind på stadion til opvarmningen, og senere, da man kunne høre publikum synge Juventus' klubsang, under kampen da alle flagede og jublede - og ja, selvfølglig, da jeg scorede.
- Det var helt vildt med scoringen.
Jeg plejer bare at løbe ned til mine holdkammerater, hvis jeg scorer, men denne gang løb jeg ud til hjørneflaget og prøvede at juble sammen med tilskuerne.
Jeg har aldrig prøvet at blive matchvinder på den måde og i sådan en kulisse, så jeg prøvede at nyde hvert et sekund, siger Sofie Junge Pedersen.
Sofie Junge Pedersen (med et blå pandebånd) og resten af Juventus-holdet kort før kickoff.
 39.
000 tilskuere var på plads til kampen.
 Sofie Junge spillede hele kampen på den centrale midtbane.
 Danskeren bliver lykønsket efter sin scoring til 1-0.
 Sofie Junge bliver tiljublet efter sin scoring kort før tid.
 Danskeren jubler efter sit mål.
 Juventus-spillerne fejrer 1-0-sejren.
1 / 7Sofie Junge Pedersen (med et blå pandebånd) og resten af Juventus-holdet kort før kickoff.
1 / 739.
000 tilskuere var på plads til kampen.
2 / 7Sofie Junge spillede hele kampen på den centrale midtbane.
3 / 7Danskeren bliver lykønsket efter sin scoring til 1-0.
4 / 7Sofie Junge bliver tiljublet efter sin scoring kort før tid.
5 / 7Danskeren jubler efter sit mål.
6 / 7Juventus-spillerne fejrer 1-0-sejren.
7 / 7Normalt spiller Junge og Juventus på et mindre stadion og foran markant færre tilskuere, men til dette topopgør valgte den store italienske klub at flytte kampen til herrernes faste stadion for at promovere klubbens kvindehold.
Hurtigt fandt holdet og Sofie Junge ud af, at interessen for kampen var stor i Torino, og få dage før opgøret blev det også meldt ud, at alle 39.
000 billetter var blevet reserveret.
Den danske midtbanespiller indrømmer da også, at både hun og holdet var nervøse op til kampen.
- Jeg havde ret svært ved at falde i søvn i nat.
Jeg skulle virkelig igennem mange vejrtræknings-teknikker for at falde i søvn, og det lykkedes mig først efter halvanden times tid.
- Det er ikke hver dag, vi spiller foran så mange mennesker, så man kunne også se det på vores spil, som var nervøst til tider.
Det var ikke vores bedste kamp.
Vi ville så gerne gøre det godt og give tilskuerne en god oplevelse, og derfor er jeg så glad for, at vi kunne score til sidst, så vi kunne juble sammen med vores tilskuere, siger Junge.
Danskeren håber da også, at hun og resten af holdet igen kan få oplevelsen af at spille på Juventus Stadium foran så mange tilskuere.
- Det er noget af det største, jeg har oplevet sammen med EM-finalen mod Holland i 2017.
Det var helt fantastisk i dag at opleve en hel by stå bag ved dig.
Det har jeg aldrig oplevet før.
Jeg håber, tilskuerne også oplevede det som en festlig dag, og vi kan gøre det igen meget snart, siger hun.
Sofie Junges matchvinder-mål betyder, at Juventus øger forspringet på førstepladsen i Serie A ned til Fiorentina på andenpladsen, hvor der nu er fire point mellem de to hold.
Der resterer tre runder af den bedste italienske række, og dermed er de forsvarende mestre fra Juventus godt på vej til at vinde deres andet mesterskab i træk.
FacebookTwitterKopier linkEmner:Fodbold|Juventus FC|ACF Fiorentina|Italien|Holland




https://www.dr.dk/nyheder/regionale/nordjylland/her-skulle-dronningen-bo-og-sove-under-en-atomkrig-kom-med-ned-i

NordjyllandHer skulle dronningen bo og sove under en atomkrig: Kom med ned i Danmarks hemmelige bunkerVHS-bånd, fastnettelefoner og karrygule møbler.
Tiden har stået stille 60 meter under jorden i Rold Skov.
Af Kim Rathcke Jensen og Christian Mailand (foto)24.
mar.
2019 kl.
20.
20Bemærk: artiklen er mere end 30 dage gammelLæs opBunkeren blev bygget på højdepunktet af den kolde krig i 1960'erne.
Af frygt for at soldater og kampvogne fra Warsawa-pagten skulle invadere Danmark.
I dybeste hemmelighed blev den gravet ind i bakkerne i Rold Skov i Himmerland.
Det var her, den danske regering og kongehuset skulle flygte til, hvis - eller når, som mange troede dengang - krigen kom.
Nu er den taget ud af drift.
Men i årtier holdt et lille og betroet hold af personale, der kom fra forskellige myndigheder, bunkeren klar til indflytning.
Og klar til, at Danmark kunne regeres gennem en atomkrig.
Det er en historisk tidslomme, som med teknologi og indretning har stået stille i en tid med VHS-bånd, fastnettelefoner og skrivemaskiner.
Og det giver enorm interesse fra samlere og trofæjægere, der er begyndt at interesserere sig for ting fra den kolde krig.
Kom med ned i bunkeren.
Den 300 meter lange gang, der går fra indgangsporten og ned til selve bunkeren, er gravet ind i kridtlagene i en bakke og stiger med en meter, så der ikke er fare for oversvømmelse.
(© Christian Mailand)1 / 26Hver af de to døre, der fører ind til bunkeren, vejer 2,5 ton.
De skal som resten af anlægget kunne modstå en atomeksplosion.
(© Christian Mailand)2 / 26Regan Vest er bygget i fire ringe, der ligger to og to ovenpå hinanden.
(© Christian Mailand)3 / 26Rundt og rundt.
De cirka 300 personer, der skulle evakueres til Regan Vest i tilfælde af en krise, ville have haft svært ved at orientere sig i anlægget.
(© Christian Mailand)4 / 26Bunkeren fik en opgradering i løbet af 1980'erne, hvor der også kom friske farver på vægge og gulve.
(© Christian Mailand)5 / 26Ringene er kun cirka fire meter brede.
Inderst er gangen.
Yderst de små kontorer.
Hver minister måtte kun tage et lille hold medarbejdere med sig.
(© Christian Mailand)6 / 26Bunkeren er indrettet i midten af 1960'erne, hvor Arne Jacobsens møbler var nye og endnu ikke blevet klassikere.
Puderne?
De kom til i 1980'erne.
(© Christian Mailand)7 / 26Regan Vest skulle huse regering og kongehus samt al personale, som var nødvendigt for deres arbejde og for at drive bunkeren.
Det vil sige politi, sygeplejersker, teknikere, journalister, køkkenpersonale og så videre.
(© Christian Mailand)8 / 26På alle senge - her på den ene af kongehusets to senge - lå der sengetøj i en lufttæt pose, der var klar til at blive åbnet, når krisen kom, og man skulle overnatte i bunkeren.
Nordisk Fjer, som NF står for, gik i øvrigt konkurs i 1991.
(© Christian Mailand)9 / 26Dronningen var den eneste i Regan Vest, der skulle have sit eget personlige badeværelse.
(© Christian Mailand)10 / 26Der er mødelokaler, hvor regeringen kunne briefe medarbejderne under en krise.
(© Christian Mailand)11 / 26Regan Vest er et civilt anlæg, men der var også udstyr til at kommunikere med militæret.
.
.
(© Christian Mailand)12 / 26.
.
.
og med Nato.
Som der står på siden af telefonen: "THIS EQUIPMENT IS NATO PROPERTY".
(© Christian Mailand)13 / 26TV med billedrør.
Og en VHS-maskine.
Også teknologisk er Regan Vest en tidslomme.
(© Christian Mailand)14 / 26På de store landkort i Regan Vest er det tydeligt, at man så truslen komme fra øst.
Warszawapagt-landene fylder mest.
(© Christian Mailand)15 / 26Lim, slettelak og blyantspidsere.
Regan Vest er fra en tid, hvor der blev brugt papir på et kontor.
(© Christian Mailand)16 / 26"Come back copy", "Nato secret" og "Til tjenestebrug".
Det var ikke alle i bunkeren, der måtte få det hele at vide.
(© Christian Mailand)17 / 26Regan Vest er et sted, hvor mange forskellige faggrupper skulle arbejde sammen.
Og hvor for eksempel teleselskabets teknikere selv havde udsmykket deres arbejdsrum.
(© Christian Mailand)18 / 26Når krisen kom, og man lukkede af fra omverdenen for at være "neddykket", skulle elektriciteten komme fra to store dieselgeneratorer.
I årtier er de blevet konstant afprøvet og har været klar til brug med kort varsel.
(© Christian Mailand)19 / 26Regan Vest har en lægeklinik, der også altid skulle være fuldt udstyret og stå klar til brug.
(© Christian Mailand)20 / 26Der er fælles bad og toiletter i Regan Vest, som det ses på billedet.
Kun dronningen har som den eneste eget badeværelse, der ligger i forlængelse af soveværelse og kontor.
21 / 26Køkkenet er indrettet som på et af flådens skibe, og her skulle laves mad til alle 300 personer.
Stort set al udstyret er fra 1960'erne og 1970'erne.
22 / 26Der er plads til cirka 60 personer i kantinen, hvor der også er lænestole, man kan hvile sig i.
Ved renoveringen i 1980'erne kom der tilmed en fotostat af en skov op.
(© Christian Mailand)23 / 26Engang var der nogen, som skoddede cigaretterne her.
Når Regan Vest åbner som museum i 2021, vil de stadig ligge der.
Askebægeret skal ikke tømmes, for det er en del af anlæggets historie.
(© Christian Mailand)24 / 26Det er svært at holde på en hemmelighed, som der står på plakaten, der hænger ved indgangen til anlægget.
(© Christian Mailand)25 / 26De var flere hundrede mænd om at bygge Regan Vest i 1960'erne, men ingen fik klar besked om, hvad de byggede.
Derfor kunne anlægget forblive en hemmelighed.
26 / 26FacebookTwitterKopier linkEmner:Jylland|Militærudstyr




https://www.dr.dk/nyheder/udland/saeddonation-uden-loft-i-usa-kianni-har-fundet-flere-end-50-halvsoeskende

UdlandSæddonation uden loft i USA: Kianni har fundet flere end 50 halvsøskendeI USA er der ingen grænser for, hvor mange børn en sæddonor må være biologisk far til.
DR har mødt en kvinde med søskende i fire forskellige lande.
Kianna har fundet 52 halvsøskende, som hun deler donorfar med.
Af DR's USA-korrespondent Lillian Gjerulf Kretz og Andreas Lindqvist24.
mar.
2019 kl.
19.
30Bemærk: artiklen er mere end 30 dage gammelLæs op- Pyh, det er intenst nu.
Jeg kan mærke, at jeg bliver rigtig nervøs.
21-årige Kianni Arroyo kigger på ankomsttavlen i Orlandos lufthavn.
Lige om lidt skal hun møde en ny halvsøskende for første gang og holder stramt fast om velkomstskiltet, som lyder: "Jeg leder efter min halvsøster, Sheena” med to DNA-strenge på hver side af Sheenas navn.
Kianni Arroyo har altid vidst, at hun var donor-barn.
Hendes mor blev insemineret med sæd fra "anonym donor 2757, 177 cm høj med irske rødder".
Dengang fortalte klinikken, at kun fem familier ville få tilbudt samme donor, og at Kianni ikke ville have nogle søskende indenfor en radius på 400 kilometer.
Altså ingen halvsøskende i hendes hjemstat Florida.
21-årige Kianni Arroyo er enebarn, men har opdaget, at hun har en hær af søskende.
I USA er der ikke noget loft over, hvor mange børn en sæddoner må være biologisk far til.
Men Kianni har på nuværende tidspunkt fundet ni halvsøstre og brødre i netop Florida - endda ganske tæt på, hvor hun selv bor.
Antallet af halvsøskende stiger og stigerSom en anden DNA-detektiv forsøger hun nu at kortlægge, hvor mange halvsøskende der er derude.
Indtil videre har hun fundet 52 i fire lande - hvor hovedparten bor i otte af USA's delstater.
Her bor Kiannis halvsøskende.
Hun har fundet 52 af dem i fire forskellige lande.
Her bor Kiannis halvsøskende.
Hun har fundet 52 af dem i fire forskellige lande.
- Først, da vi var omkring 20, blev jeg rigtig glad.
Tænkte det var en gave, da jeg jo altid har været enebarn.
Men i takt med at tallet bare stiger og stiger, så bliver det ret overvældende og lidt skræmmende, fortæller Kianni.
Nu forsøger hun at finde og møde dem alle for at beskytte sig selv og dem.
Først, da vi var omkring 20, blev jeg rigtig glad.
Jeg tænkte, det var en gave, da jeg jo altid har været enebarn.
Men i takt med at tallet bare stiger og stiger, så bliver det ret overvældende.
Kianni Arroyo - donorbarnForelskelse mellem bror og søsterPå Georgetown Universitet i Washington kalder juraprofessor Naomi Cahn USA's regler for sæddonorer for det vilde vesten.
Hun har længe været bekymret for, hvad hun kalder “utilsigtet blodskam”.
- Vi har ingen idé om, hvor mange børn der kommer til verden med hjælp fra sæddonation, eller hvor mange børn hver donor er biologisk far til, siger hun.
I USA er der intet loft for, hvor mange børn en sæddonor må være biologisk far til, og fertilitetsklinikker skal ikke rapportere til nogen myndighed, når de bruger sæd fra en donor.
- De skal oplyse, når de bruger donor-æg, men der er ikke noget lovkrav om rapportering, når det gælder donorsæd, fortæller Naomi Cahn.
Hun mener, at i takt med at kunstig befrugtning er blevet mere almindeligt, så er der brug for langt større kontrol og tilsyn.
- Når vi ikke har en øvre grænse pr.
donor, så stiger risikoen for, at en halvbror eller halvsøster mødes senere i livet og uvidende forelsker sig i hinanden.
- Og her i USA begynder vi at se børn, der finder op mod 100 halvsøskende, og så begynder det at blive stærkt problematisk, siger professoren.
10.
175 mulige børn pr.
donorOg netop den bekymring har fyldt meget i Kiannis familie.
Hendes bedstemor bad hende fra en meget tidlig alder om at lære sit donornummer udenad.
- Hun var altid så bange for, at jeg skulle møde og forelske mig i en halvbror uden at vide det.
Så når jeg fik en ny kæreste, spurgte hun straks, hvem er hans forældre?
Er han donorbarn?
fortæller Kianni og smiler.
Men hun tager risikoen alvorligt og forstår ikke, hvorfor USA ikke indfører et loft.
Myndighederne i USA har indtil nu forklaret de manglende grænser med, at staten ikke skal blande sig i, hvem folk får børn med.
Sæddonation i DanmarkI Danmark kan man både være anonym og "åben" sæddonor.
Sædbankerne betaler 3-500 kr.
per godkendt "donation".
Køberne betaler mellem 2.
500 kroner og 5.
000 kroner for sæden.
Prisen beror på antallet af levende sædceller, og om donorerne vil være anonyme eller ikke.
At være anonym sæddonor betyder, at forældre og børn ikke kommer til at kende den biologiske fars identitet, ligesom han ikke kan få viden om "sine" børn.
Anonym sæddonation er i stigende grad kontroversielt på verdensplan, og mange lande har forbudt det.
Er donoren "åben", har hans donorbørn mulighed for at kontakte ham, når de fylder 18.
Han har ingen juridiske forpligtelser eller rettigheder over for barnet.
Når forældre skal udvælge en donor, får de i begge tilfælde adgang til information om for eksempel øjenfarve, hårfarve, højde, vægt og hudfarve.
Donorerne må ikke have haft sex med andre mænd.
Dertil screenes de for et antal arvelige gener, som er særligt alvorligt eller hyppige.
Men der er intet myndighedskrav om genetisk fejlfri "supermænd".
I Danmark må en sæddonor kun levere til én sædbank og må maksimalt have medvirket til at sætte 12 børn eller søskendeflokke i verden.
Andre lande har andre grænser, og enkelte slet ikke.
Der er ingen danske regler imod, at en sæddonor kan være biologisk far til hundredvis af børn på verdensplan, så længe lokale love overholdes.
Reglerne er i al væsentlighed de samme for kvindelige ægdonorer.
Siden 2018 har såkaldt "dobbeltdonation", altså graviditeter hvor både æg og sæd er doneret, også været lovligt, så længe den ene af donorerne er "åben".
Det er derfor op til fertilitetsbranchen selv at sætte etiske grænser.
Og her anbefaler brancheorganisation “The American Society for Reproductive Medicine" maksimalt 25 børn pr.
donor pr.
800.
000 indbyggere.
Og i en nation som USA med mere end 326 millioner mennesker - vil det svare til op mod 10.
175 mulige børn pr.
donor.
Grænser som i DanmarkProfessor Naomi Cahn mener, at der skal indføres klare nationale grænser i USA - ligesom de fleste lande har gjort - herunder Danmark.
Men professoren mener, at selv Danmark skal tænke reglerne igennem igen.
- Det er beundringsværdigt, at I har en grænse på 12 børn pr.
donor.
Men de regler gælder jo kun i Danmark.
Sædbankerne må stadig eksportere sæd fra samme donor til andre lande.
Og i den her globale verden og med anonyme donorer kan to børn med samme DNA da godt løbe ind i hinanden senere i livet, siger Naomi Cahn.
Halvsøster vidste ikke hun var donorbarn- Der… flyet fra Cleveland er landet, siger Kianni og smiler begejstret.
Den person, hun venter på, er sin nyfundne halvsøster, 21-årige Sheena Holland.
De er født med tre måneders mellemrum.
Den ene i Florida.
Den anden i Ohio.
Men til forskel fra Kianni, har Sheena ikke altid vidst, at hun var donorbarn.
Hun har fundet ud af det for nyligt.
- Min mor fortalte mig det ud af det blå.
Hun sagde, at hun ikke havde kunne finde det rette tidspunkt, men nu hvor jeg snart fyldte 21 år, var det på tide, fortæller Sheena i Ohio, mens hun er ved at pakke til en livsændrende rejse.
Se mødet mellem Kianni og Sheena, som er den 52.
søskende, hun har fundet.
Sheena blev chokeret, for hun var vokset op med en mor og en far, og pludselig var alt vendt op og ned.
- Jeg blev forvirret og ked af det.
Min biologiske far er anonym donor 2757.
På den ene side ændrer det ikke noget sådan dag til dag, men samtidig ændrer det alt.
Da Sheena tog en DNA-prøve, matchede hun en af Kiannis søstre på en side for donor-børn, og derefter gik det stærkt.
- Kianni kontaktede mig og spurgte mig, om jeg ikke ville komme på weekend hos hende i Orlando.
Og jeg sagde ja, fortæller Sheena, mens hun pakker børnebilleder af sig selv ned i kufferten.
- Men da jeg hørte, hvor mange vi er….
selvom jeg er enebarn og gerne vil have søskende, så blev jeg chokeret.
Det tal er bare for meget, siger hun.
Har samme smag i mænd- Jeg tror, at det er hende.
Kianni spejder ind i mængden af mennesker i Orlandos lufthavn.
- Ja, det er hende, siger Kianni og rækker armene ud.
- Du har lavet et skilt til mig, siger Sheena og smiler lidt genert, da hun krammer sin halvsøster i ankomsthallen.
Kianni, 21 år, til højre sammen med Elese, 20 år.
Maggie, 18 år Fra venstre mod højre: Zac, 20 år - Marcus 19 år-  Rylie, 20 år - Ella 19 år, Isabella 20 år.
Ian 21 år sammen med Kianni.
Nederst, de 21-årige tvillinger Joana og Alana.
Kianni, næstøverst, holder den enes barn.
Nick, 16 år.
Kianni sammen med tvillingerne Sophia og Ava, som i dag er 9 år.
Kianni sammen med Marcus på 19 år.
Kianni og hendes bror Zac sammen med - fra venstre til højre - de to tvillingepar Ava, Addison, Vivianna og Sophia.
Kianni sammen med Sheena, 21 år, til venstre.
1 / 10Kianni, 21 år, til højre sammen med Elese, 20 år.
1 / 10Maggie, 18 år2 / 10Fra venstre mod højre: Zac, 20 år - Marcus 19 år-  Rylie, 20 år - Ella 19 år, Isabella 20 år.
3 / 10Ian 21 år sammen med Kianni.
4 / 10Nederst, de 21-årige tvillinger Joana og Alana.
Kianni, næstøverst, holder den enes barn.
5 / 10Nick, 16 år.
6 / 10Kianni sammen med tvillingerne Sophia og Ava, som i dag er 9 år.
7 / 10Kianni sammen med Marcus på 19 år.
8 / 10Kianni og hendes bror Zac sammen med - fra venstre til højre - de to tvillingepar Ava, Addison, Vivianna og Sophia.
9 / 10Kianni sammen med Sheena, 21 år, til venstre.
10 / 10De to unge kvinder begynder hurtigt at snakke løs.
Og i bilen viser det sig, at de har samme musiksmag.
Men også samme smag i mænd.
Deres kærester ligner hinanden af udseende.
De er begge forlovede og skal giftes.
Endda i samme måned.
Der er planlagt bryllup til januar i både Florida og Ohio.
Fra anonym til åben donorNæste dag på stranden fortæller Kianni, at hun nu har mødt deres donor.
Han har ændret sin status fra anonym til åben donor.
- Det var nervepirrende.
Jeg vidste ikke, om jeg skulle give ham hånden eller give ham et kram.
Men han gav mig heldigvis et kram, siger Kianni og fortæller, hvor chokeret donoren blev, da han fik at vide, hvor mange gange hans gener er blevet spredt indtil videre.
- Han var dybt chokeret, og da jeg ville vise ham billeder af os, sagde han, ej, stop, det er for meget.
Han var dybt chokeret, og da jeg ville vise ham billeder af os, sagde han, ej, stop, det er for megetKianni Arroyo om sin farSheena ved ikke, om hun vil møde ham.
Hun er stadig i gang med at forholde sig til alle de halvsøskende, som hun skal til at lære at kende.
- Det er unaturligt, at én mand får så mange børn.
Jeg forstår ikke, hvorfor der ikke bliver indført grænser for donorer, siger hun og ryster på hovedet.
Kianni tager en 'selfie' af de to sammen med hver deres surfboard under armen.
Hun dokumenterer hvert eneste fund i et Excel-ark med fødselsår, køn og bopæl og introducerer nye halvsøskende på Instagram og på en lukket Facebook-side for børn af donor 2757.
- Det her handler om vores sikkerhed.
Men ikke kun os halvsøskende.
Jeg vil da ikke risikere, at mine børn måske forelsker sig i en ukendt kusine eller fætter.
Så den eneste måde, vi kan beskytte os selv på, er ved at finde hinanden og have styr på hinanden.
Se Kianni Arroyos Instragram-profil, hvor hun ofte deler ud af sine oplevelser med at finde halvsøskende.
Utilsigtet blodskam•Begrebet "accidental incest", som kan oversættes til utilsigtet blodskam, bruges til at beskrive, når to nært beslægtede har en seksuel relation uden at vide, at de for eksempel er halvsøskende.
•Problemstillingen bliver jævnligt taget op i forbindelse med børn af sæddonorer, særligt anonyme, som måske ikke engang ved, at de er donorbørn.
Eksempelvis kan to børn af samme sæddonor hypotetisk set mødes og danne par som voksne, uden at vide at de har deres biologiske far til fælles.
•Det kan være problematisk for deres eventuelle afkom, da såkaldt "blodskam" medfører en stærkt forhøjet risiko for handikap og arvelige sygdomme.
•En fransk videnskabelig artikel fra 2013 regner sig dog frem til, at risikoen for, at det sker, er marginal.
Selv i fremtiden, når sæddonation har været praktiseret i flere generationer, vil kun seks ud af 820.
000 fødsler i landet være et resultat af sådan en forbindelse.
Ud af de 672 børn, som hvert år fødes med såkaldte recessivt nedarvede sygdomme, vil kun 0.
079 - én hvert 13.
år - kunne tilskrives donorproblematikken.
•I Styrelsen for Patientsikkerhed afviser afdelingslæge Anne Cathrine Bollerup da også, at der er tale om en reel risiko for nedarvede sygdomme gennem "utilsigtet blodskam" mellem donorbørn.
Også selv om dansk sæd eksporteres til hele verden, og en dansk udvekslingstuderende i Australien teoretisk set kan blive forelsket uden at vide, at det er hendes halvbror.
•- I Danmark mener vi ikke, at der er en reel risiko for utilsigtet blodskam med det antal børn, donorerne må være ophav til.
Og så længe man holder sig inden for de respektive landes kvoter, mener vi heller ikke, at det er en risiko i udlandet, siger hun.
I 21 Søndag i aften fortæller Lillian Gjerulf Kretz historien om det manglende sæddoner-loft i USA samt om mødet mellem Kianni og Sheena.
FacebookTwitterKopier linkEmner:USA|Barnløshed|Florida|Sygdomme og lidelser|Facebook




https://www.dr.dk/nyheder/udland/omgivet-af-skurke-og-loegnere-men-i-spoergsmaalet-om-rusland-gaar-han-fri

Rusland-undersøgelseSe temaUdland'Omgivet af skurke og løgnere, men i spørgsmålet om Rusland går han fri'Udfordringerne er dog langt fra ovre for præsidenten og hans folk, vurderer DR's USA-korrespondent Steffen Kretz.
(Arkivfoto).
Af Signe Mai Vilsbøll24.
mar.
2019 kl.
21.
23 | opdateret 25.
mar.
2019 kl.
05.
32Bemærk: artiklen er mere end 30 dage gammelLæs opDonald Trump har gentagne gange tweetet, at der ikke var nogen i hans stab, der deltog i en ulovlig sammensværgelse med Rusland om at påvirke præsidentvalget i 2016.
Samme konklusion fremgår nu af en redegørelse fra USAs justitsminister, William Barr, som han har skrevet på baggrund af den særlige anklager Robert Muellers 22 måneder lange undersøgelse af sagen.
Og den konklusion er en sejr for præsident Donald Trump, siger DR's korrespondent i USA, Steffen Kretz:- Man må antage, at præsidenten drager et lettelsens suk i disse timer.
Han har fået ret, og han kan nu med sindsro sige, at der ikke var nogen sammensværgelse og henvise til undersøgelsen, siger Steffen Kretz og tilføjer:- Undersøgelsen viser, at Donald Trump har omgivet sig med skurke og løgnere, en række af dem er dømt, andre har erklæret sig skyldige.
Men i spørgsmålet om samarbejde med Rusland går Trump og hans familie altså fri.
Ingen rygende pistolRobert Muellers undersøgelser har været i gang i næsten to år, og i fredags overdragede anklageren sin færdige rapport til USA's justitsminister, William Barr.
Søndag aften blev et fire siders sammendrag af undersøgelsen sendt til lederne af de to partier i Kongressen, hvorefter formanden for det juridiske udvalg i Kongressen, demokraten Jerry Nadler, kunne meddele, at undersøgelsen ikke finder beviser for en sammensværgelse med Rusland.
Dertil konkluderer den heller ikke, at Trump har lagt hindringer i vejen for efterforskningen ved blandt andet at fyre chefen for forbundspolitiet FBI i foråret 2017.
Donald Trump var ikke sen til at kommentere konklusionerne.
På Twitter skrev Trump kort tid efter, at rapporten fuldstændigt renser ham:- Ingen samarbejde, ingen forhindring, fuldstændig og total renselse, lød det, og Det Hvide Hus' pressetalskvinde Sarah Sanders erklærede sig enig.
På Twitter skrev hun, at "resultaterne fra Justitsministeret er en total og fuldstændig frikendelse af USA's præsident".
Se Donald Trumps reaktion på rapporten i videoen her:Omfattende undersøgelseMed det vi ved på nuværende tidspunkt, er der ingen rygende pistol, der kan føre til en rigsretssag mod Trump, som præsidentens modstandere havde håbet.
Dog er udfordringerne langt fra ovre for Donald Trump, understreger Steffen Kretz.
Formand for Repræsentanternes Hus, Nancy Pelosi, og leder af demokraterne i Senatet, Chuck Schumer, har allerede meddelt, at de vil have hele Muellers rapport ud til offentligheden.
Og Muellers rapport har de sidste to år afdækket en lang række forhold, som belaster præsidenten:- En hel kreds af Trumps nærmeste er enten dømt eller har indrømmet at have overtrådt straffeloven.
Blandt andet Trumps personlige advokat, som skal i fængsel i en straffesag, hvor Donald Trump er mistænkt, men endnu ikke tiltalt, siger Steffen Kretz:- Den sag og flere andre fortsætter hos anklagemyndighederne i blandt andet New York, og de kan blive en politisk belastning for Trump, efterhånden som de skrider frem.
Trump risikerer desuden selv at komme på anklagebænken, når han engang ikke længere er præsident.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Twitter|Kriminalitet




https://www.dr.dk/sporten/oevrig/vikingen-thingnes-boe-laver-world-cup-hattrick-i-holmenkollen

Øvrig sportVikingen Thingnes Bø laver World Cup-hattrick i HolmenkollenSkiskytten Johannes Thingnes Bø vandt søndag fællesstarten i sæsonens sidste world cup-afdeling.
24.
mar.
2019 kl.
18.
50Bemærk: artiklen er mere end 30 dage gammelLæs opFor tredje dag i træk var den norske skiskytte Johannes Thingnes Bø urørlig i Holmenkollen.
Søndag vandt han fællesstarten i World Cuppen, og det var triumf nummer 16 i denne sæson.
I forvejen havde Johannes Thingnes Bø slået rekorden for flest World Cup-sejre i den samme sæson ved at vinde lørdagens jagtstart i Holmenkollen.
Det var nummer 15.
Franske Martin Fourcade havde den tidligere rekord på herresiden med 14 World Cup-sejre.
Igen søndag viste den norske rekordmager stabile evner på langrendsskiene og præcision med riflen.
Johannes Thingnes Bø.
25-årige Johannes Thingnes Bø havde på et tidspunkt 20 træffere i træk, og ingen var for alvor i nærheden af at true verdens i øjeblikket bedste skiskytte.
Tyskerne Arnd Peiffer og Benedikt Doll kom ind på henholdsvis anden- og tredjepladsen.
- Det var en af mine bedste sejre, tror jeg.
Et meget godt skiløb.
Jeg kan ikke helt sætte ord på det.
- Det er gået over al forventning.
At afslutte med hattrick er ubeskriveligt, siger Johannes Thingnes Bø til NRK.
Søndagens fællesstart i Holmenkollen var sæsonens sidste World Cup-løb.
/ritzau/FacebookTwitterKopier linkEmner:Martin Fourcade (skiløber)|Oslo|Skisport|NRK|Skydesport




https://www.dr.dk/nyheder/politik/df-og-regeringen-har-forhandlet-delaftale-paa-plads-600-millioner-til-rense

PolitikDF og Regeringen har forhandlet delaftale på plads: 600 millioner til at rense forureningMidlerne fra nedlægning af regionerne skal gå til at rense forurenede grunde.
Det er blandt andet i Harboøre, midlerne skal bruges, hvor et giftdepot på 110 tons fra Cheminova ligger begravet.
Af Cecilie Rosenkvist Dam24.
mar.
2019 kl.
18.
44Bemærk: artiklen er mere end 30 dage gammelLæs op- Vi har besluttet, at vi vil øge indsatsen for at bekæmpe de såkaldte generationsforureninger.
Sådan lød det fra finansminister Kristian Jensen (V) søndag aften, hvor regeringen og Dansk Folkeparti har forhandlet en delaftale af sundhedsreformen på plads.
De vil prioritere to forurenede områder omkring Grindsted og Harboøre, fordi de to områder har særligt store udfordringer, siger de.
De 600 millioner, der er afsat til projektet kommer fra nedlæggelsen af regionerne, der frigiver 500 millioner og yderligere 100 millioner, som de har forhandlet sig frem til.
Hvad er en generationsforurening?
En generationsforurening er en omfattende forurening, hvor området er forurenet gennem en længere årrække.
Nederst i artiklen er eksempler på de ni mest kendte af slagsen.
Ekstra 600 millionerRegionerne bruger cirka 430 millioner årligt på at rense forurenede grunde.
Aftalen her har afsat ekstra 600 millioner over en tiårig periode, siger Kristian Jensen.
- Det kommer oven i det, man allerede laver fra regioneres side.
Det er 600 millioner, der ikke ville komme, hvis ikke vi lavede sundhedsreformen.
Det er altså en ekstra indsats i forhold til, hvad vi gør i dag.
Ved at flytte regionernes opgaver over til staten, mener regeringen, at der er en besparelse på 50 millioner årligt fra 2020 til 2030.
Formand for Danske Regioner, Stephanie Lose (V), forholder sig kritisk til, at de rent faktisk kan frigøre de penge.
- Regionerne bruger størstedelen af ressourcene på dialog, ingeniører, geologer, gravemaskiner, der skal fjerne jordforureningen.
Det bliver ikke billigere af, at staten skal have de medarbejdere til rådighed, siger hun.
Regionerne renser grundvandetUd over sygehuse har Danmarks fem regioner ansvaret for flere miljø- og forureningsopgaver i dag.
Blandt andet står de for at finde, undersøge og oprense forurenede grunde for blandt andet at sikre rent drikkevand.
Sundhedsreformen går blandt andet ud på at nedlægge regionerne.
I dag har Danmark fem regioner, som blandt andet står for sygehusene.
Hvis et flertal i Folketinget støtter sundhedsreformen, vil den træde i kraft 1.
januar 2021.
Du kan få et overblik over, hvad regeringen vil med sundhedsreformen her.
Ni kendte generationsforureninger i Danmark•Grindstedværket, Grindsted: Forurening med giftigt spildevand.
•Kærgård Klitplantage nord for Esbjerg: Forurening med giftigt spildevand fra blandt andet Grindstedværket.
•Gammel fabriksgrund ved Cheminova, Harboøre Tange: Forurening fra produktion af pesticider.
•Cheminovas nuværende fabriksgrund, Harboøre Tange: Forurening fra produktion af pesticider.
•Høfde 42 ved Cheminova, Harboøre Tange: Forurening fra produktion af pesticider.
•Skuldelev, Frederikssund: Forurening ved byen Skuldelev med klorerede opløsningsmidler fra metal-virksomhed.
•Naverland ved Albertslund: Forurening med klorerede opløsningsmidler.
•Den tidligere Collstrup-grund ved Esrum Sø: Arsenforurening fra virksomheden Collstrup.
•Lundtoftevej 150 og 160, Lyngby: Forurening med klorerede opløsningsmidler fra tidligere køleskabsfabrik.
•Kilde: Miljø- og fødevareministerietFacebookTwitterKopier linkEmner:Miljø- og Fødevareministeriet|Stephanie Lose (politiker)|Forurening|Cheminova|Harboøre




https://www.dr.dk/nyheder/udland/evakuerede-passagerer-fra-viking-sky-vi-er-i-chok-og-vi-bryder-jaevnligt-ud-i-graad

UdlandEvakuerede passagerer fra Viking Sky: 'Vi er i chok, og vi bryder jævnligt ud i gråd'Det kaotiske døgn på Viking Sky har sat sine spor, fortæller passagerer, der nu er i land.
Denise fra Storbritannien faldt omkuld, da en bølge skyllede ind over dækket på Viking Sky.
Hun har fået store blå mærker, og hun er blevet syet med flere sting i benet.
Af Signe Mai Vilsbøll24.
mar.
2019 kl.
18.
42Bemærk: artiklen er mere end 30 dage gammelLæs opEfter et døgns kaos på havet er samtlige passagerer og besætningsmedlemmer fra krydstogskibet Viking Sky reddet i land.
For mere end et døgn siden udsendte skibet nødsignal, og en timelang evakuering med helikopter gik i gang.
Én efter én blev passagerer hejst op i helikopter, hvorefter de blev fløjet til et modtagelsescenter i Fræna, og siden blev helikopterevakueringen afløst af en slæbebåd, der har bugseret skibet i land.
For mange passagerer har oplevelsen sat sine spor.
Nogle beskriver det ligefrem som et sandt mareridt, der i de dramatiske timer på havet mindede dem om historiske skibsforlis, der har kostet flere hundrede mennesker livet.
'Vi har ikke sovet meget i nat'Britiske Denise var på krydstogtskibet under evakueringen.
Sammen med sin mand Mike var hun blandt de første, der blev fløjet væk i helikopter lørdag eftermiddag, og hun er tydeligt påvirket af timerne om bord på det nødstedte skib.
Det skriver NRK.
- Jeg var på dækket lige ved swimmingpoolen.
Pludselig kom der en bølge, som hev stole med sig, og jeg faldt omkuld, siger Denise, der har fået store blå mærker på sin højre kind.
Hun måtte også sys med flere sting på benet.
Denise fortæller til NRK, at skibet gyngede voldsomt.
I det hele taget er det en situation, hun og hendes mand sent vil glemme.
- Vi er i chok, og vi bryder jævnligt ud i gråd.
Vi har ikke fået sovet meget i nat, siger Denise.
Parret håber, at de kan rejse hjem til London i aften.
'Alt jeg så, var arme, ben, møbler og vand'Klokken var omkring 14 lørdag, da skibet begyndte at ryste, fordi det var fanget i voldsomt vejr med motorproblemer.
Veninderne Carolyn og Mary Ann fra Pennsylvania i USA spiste på det tidspunkt frokost i bassinområdet, fortæller de til VG.
- Vi hørte et forfærdeligt brag, siger Carolyn, der beskriver det som et rent mareridt.
- Skibet gyngede frem og tilbage.
Buffetbordet væltede ned mod mig og tog alt med sig.
Både ting, mad og mennesker, tilføjer hun.
Alarmen på skibet gik, og passagererne fik over højtalerne af vide, at der ikke var tale om en øvelse, og så skyllede en enorm bølge ellers ind over skibet.
Da Carolyn troede, det hele var forbi, flød vandet ind gennem en knust dør, og med et var restauranten oversvømmet.
- Alt jeg så var arme, ben, møbler og vand.
Det var akkurat som de billeder, man har set fra Titanic, siger hun og påpeger, at besætningens håndtering har været helt fantastisk:- Det er næsten det værd, at have oplevelsen med sig.
Vi er helt målløse over den kærlighd og behjælpelighed, som alle har udvist.
Det havde vi ikke ventet, siger hun til VG.
'Jeg tænkte på Titanic'Amerikanske Rodney tænkte ligesom de to veninder fra Pennsylvania på scenerne fra skibet Titanic, der forliste i 1912 på vej fra Storbritannien til USA, da vandet begyndte at fosse ind på Viking Sky.
Rodney var ifølge NRK blandt dem, der tilbragte hele natten på krydstogtskibet, inden han og ægtefællen søndag morgen blev fløjet i land med redningshelikopter og indlogeret på et hotel i Molde.
Hele oplevelsen beskrives af Rodney som skræmmende 24 timer:- Det bedste ord vil nok være surrealistisk.
En flere meter høj bølge skyllede ind, og vandet rev borde, stole, glas og mennesker med sig.
Min kone sad lige foran mig, og pludselig var hun væk med bølgen.
Der tænkte jeg, at det her måtte være enden på det hele.
Der var så mange tanker, der gik gennem mig.
Jeg tænkte også på Titanic, siger Rodney.
Han synes, det var slemt at gå mod helikopteren for at blive reddet i land, mens han kunne se ansigterne på de passagerer, der måtte blive tilbage.
- Jeg bad bare for, at de også ville blive evakueret hurtigt, siger han.
'Vi sagde "jeg elsker dig" mens vi blev hejst op'Danny og Judith er lettede over, at det hele er forbi.
Allerede to timer inden skibet fik problemer, bemærkede de, at bølgerne var høje, og at skibet havde dårlig fremdrift, skriver VG.
Lidt efter fortalte mandskabet, at motorerne ikke fungerede, fortæller Danny.
- Der blev jeg bange.
Vi var meget tæt på kajen, siger han til VG.
Da evakueringen var i gang blev parret hejst sammen op i en helikopter.
Imens klyngede de sig til hinanden.
- Det var meget skræmmende.
Jeg tror, vi sagde "jeg elsker dig" et par gange, mens vi blev hejst op, men det var en lettelse at komme væk fra skibet, siger Danny ifølge VG.
Redningsaktionen med helikoptere blev søndag eftermiddag indstillet, da det lykkedes at bugsere skibet og de resterende omkring 900 passagerer og besætningsmedlemmer mod land med hjælp fra to slæbebåde.
Viking Sky kom sikkert i havn i den norske by Molde klokken 16.
30.
FacebookTwitterKopier linkEmner:NRK|USA|Trafik|Storbritannien|Skibstrafik




https://www.dr.dk/nyheder/indland/nedlagt-skole-i-greve-er-i-brand-politiet-advarer-om-voldsom-roeg

IndlandNedlagt skole i Greve er i brand: Politiet advarer om voldsom røgLige nu er det svært at bremse branden, siger beredskabsdirektør.
Af Signe Mai Vilsbøll og // Ritzau24.
mar.
2019 kl.
18.
39Bemærk: artiklen er mere end 30 dage gammelLæs opFlammer og røg står op fra en nedlagt skolebygning i Greve, der er brudt i brand.
Årsagen til branden er endnu ukendt, men politiet beder borgere i nærheden om at søge indenfor og holde vinduer lukket, indtil røgudviklingen er stoppet.
- Beboere i området skal gå indenfor, lukke døre og vinduer, standse ventilation.
Alle skal holde sig væk fra området.
Redningsberedskab og politi arbejder på stedet, skriver Midt- og Vestsjællands Politi på Twitter.
Midt- og Vestsjællands Politi modtog anmeldelsen om brand i Tjørnelyskolen på Lillevangsvej i Greve klokken 16.
34.
Branden er voldsomBeredskabsdirektør i Østsjællands beredskab, Lars Robetje, fortæller DR Nyheder, at branden har udviklet sig voldsomt de seneste timer, fordi der er hulrum i tagkonstruktionen som lader ilden løbe og sprede sig.
Lige nu er det svært for beredskabet at bremse den.
- Branden udvikler sig stadig hurtigt.
Skolens konstruktion gør det svært for os, og derfor er vi nødt til at ændre taktik.
Vi tror ikke på, at vi kommer til at slukke branden, så vi kommer til at bruge vores energi på at beskytte husene i nærheden i stedet, siger Lars Robetje.
Han oplyser, at beredskabet har evakueret beboere i omkringliggende huse, så de ikke er i fare, hvis branden skulle sprede sig.
Før udsat for hærværkIfølge vagtchefen ved Midt- og Vestsjællands Politi er der tale om en bygning, der stod til nedrivning, skriver Ritzau.
Tidligere er den nedlagte skolebygning blevet udsat for hærværk, hvor gerningsmænd blandt andet har smadret ruder, oplyser politiet desuden til Ritzau.
Inden Tjørnelyskolen for over et år siden lukkede, rummede den cirka 350 elever.
Ifølge sn.
dk er selve grunden, skolen ligger på, tidligere vurderet til at være omkring 20 millioner kroner værd.
FacebookTwitterKopier linkEmner:Midt- og Vestsjællands Politi|Brande|Greve|Sjælland|Politi




https://www.dr.dk/sporten/fodbold/landsholdet/hareide-klar-i-maelet-jon-dahl-er-min-efterfoelger

LandsholdetHareide klar i mælet: Jon Dahl er min efterfølgerHerrelandsholdets cheftræner, Åge Hareide, peger på sin assistent, Jon Dahl Tomasson, som sin afløser på det danske fodboldlandshold.
Landstræner Åge Hareide vil gerne have, at assistenttræner Jon Dahl Tomasson bliver hans afløser på Danmarks fodboldlandshold.
Af Arnela Muminovic24.
mar.
2019 kl.
16.
59Bemærk: artiklen er mere end 30 dage gammelLæs opÅge Hareide befinder sig egentlig meget godt i jobbet som landstræner for det danske herrelandshold i fodbold.
Det har nordmanden flere gange slået fast – og arbejdsgiveren, DBU, har da også været godt tilfreds med, hvad Hareide har formået at præstere sammen med spillerne, siden han overtog landsholdet i 2016.
Kontrakten mellem de to parter udløber dog til sommeren 2020 efter EM-slutrunden, men hverken Hareide eller DBU har travlt med at forlænge kontrakten nu og her.
- Det kigger vi først på efter sommeren 2019, sagde DBU's fodbolddirektør, Peter Møller, i efteråret, da han blev spurgt til kontrakt-situationen.
Muligheden for forlængelse er bestemt til stede – især med tanke på Danmarks fine resultater under Hareide.
Men tingene kan gå hurtigt i fodbold, og hvis DBU beslutter sig for at sige farvel og tak til nordmanden, så skal forbundet ikke lede længe efter afløseren, fortæller Hareide i et interview med Ekstra Bladet.
For han er allerede i staben.
- Det skal være Jon Dahl Tomasson.
Det er helt oplagt.
Ja, det ville være dumt, hvis man ikke tager ham.
På et landshold handler det meget om kontinuitet.
DBU ved, hvad de får, hvis de vælger Jon Dahl.
Han skal ikke igennem en ny oplæringsproces for at blive landstræner, siger Hareide.
Den 65-årige nordmand har nemlig været mere end tilfreds med sin assistent, der startede i jobbet, kort tid efter Hareide blev præsenteret som Morten Olsens afløser i midten af december 2015.
Åge Hareide er meget tilfreds med sin assistent, Jon Dahl Tomasson, på det danske herrelandshold i fodbold.
Ifølge Hareide er landsholdets tidligere målsluger meget kompetent, og derfor har cheftræneren da også givet mere ansvar til sin assistent de seneste par år.
- Jeg må også tilstå, at jeg er imponeret over Jons fodboldviden.
Han er fantastisk engageret, dygtig analytisk og tænker fodbold på lidt samme måde som mig.
- Vi har diskussioner – og det skal vi have for at udvikle os.
Det er nu engang sådan, at fire øjne ser bedre end to.
Jeg kan bare sige, at jeg aldrig havde givet ham så meget ansvar, hvis ikke det var fordi, han var dygtig, siger Åge Hareide.
Hovedpersonen selv, der har erfaring som cheftræner i Roda og assistenttræner i Vitesse i den bedste hollandske række, er dog ikke meget for at kommentere Hareides udtalelser.
- Jeg synes, det er bedst, hvis andre vurderer mine kvalifikationer.
Jeg kan bare sige, at jeg er utrolig glad for samarbejdet med Åge.
Jeg har et meget stort ansvar i forhold til min rolle som assistent, siger Danmarks assistent.
Næste gang Tomasson, Hareide og resten af det danske herrelandshold skal i aktion, er tirsdag aften, hvor Danmark tager hul på EM-kvalifikationen på udebane mod Schweiz.
FacebookTwitterKopier linkEmner:Åge Hareide (fodboldtræner)|DBU|Ekstra Bladet|Fodbold|Holland




https://www.dr.dk/nyheder/udland/video-saadan-foregaar-en-evakuering-med-helikopter

UdlandVIDEO: Sådan foregår en evakuering med helikopterDet kræver rigtig god timing at evakuere til havs med helikopter, siger pilot fra redningshelikopteren i Roskilde.
Af Robin Patrick Stampe Seierby (Video) og Signe Vilsbøll24.
mar.
2019 kl.
16.
15Bemærk: artiklen er mere end 30 dage gammelLæs op479 passagerer er i løbet af det seneste døgn blevet evakueret fra det nødstedte krydstogtsskib Viking Sky, der i går udsendte nødsignal, fordi der var motorproblemer.
Vejret var voldsomt, og otte meter høje bølger slog mod skibet, mens folk ombord blev hejst op i redningshelikoptere én efter én.
"Tio", der er pilot ved redningshelikopteren i Roskilde, fortæller i videoen ovenfor, hvorfor en evakuering med helikopter til havs er så vanskelig.
- Det kræver rigtig god timing, hvis du skal have folk af et skib under de forhold, uden at de kommer yderligere til skade, lyder det fra piloten.
FacebookTwitterKopier linkEmner:Roskilde




https://www.dr.dk/nyheder/udland/kenyansk-skolelaerer-vinder-millionpris-efter-have-givet-sin-loen-til-fattige

UdlandKenyansk skolelærer vinder millionpris efter at have givet sin løn til fattigePeter Tabichi er skolelærer i landsbyen Pwani.
Nu er han også millionær.
Peter Tabichi har gjort sig bemærket, fordi han hver måned giver 80 procent af sin indkomst til fattige studerende.
Af Simon Vincensen24.
mar.
2019 kl.
17.
56Bemærk: artiklen er mere end 30 dage gammelLæs opEn kenyansk skolelærer ved navn Peter Tabichi har vundet den største lærerpris i verden - The Global Teacher Prize - og en million dollars.
Det skriver nyhedsbureauet AP.
Prisen ærer hvert år en lærers 'fremragende præstationer', skriver fonden bag på sin hjemmeside.
Peter Tabichi har gjort sig bemærket, fordi han hver måned giver 80 procent af sin indkomst til fattige studerende i landsbyen Pwani, hvor han selv underviser.
En tredjedel er forældreløseJuryen valgte Peter Tabichi ud af 10.
000 ansøgere fra hele verden.
Han underviser i naturvidenskab i Pwani, hvor knap en tredjedel af børnene mangler én eller begge forældre.
Klasselokalerne er dårligt udstyret, og hele skolen, der er for unge mellem 11 og 16 år, deler en enkelt computer med internetadgang.
Prismodtagelsen er blevet bemærket af Kenyas præsident, Uhuru Kenyatta.
- Dette er historien om Afrika.
Du giver mig troen på, at Afrikas bedste dage ligger foran os, og din historie vil bane vejen for fremtidige generationer, siger præsidenten til Peter Tabichi.
Første flyvetur og Hugh JackmanPrisudgivelsen foregik her til eftermiddag dansk tid i byen Dubai.
Det var første gang, at Peter Tabichi rejste med fly, og samtidig mødte han skuespilleren Hugh Jackman, der stod for ceremonien.
I sin tale takkede Peter Tabichi sin far, der opdragede en stor børneflok alene efter morens tidlige død.
FacebookTwitterKopier linkEmner:Hugh Jackman (skuespiller)|Uhuru Kenyatta (politiker)|Kenya|Afrika|Uddannelse




https://www.dr.dk/nyheder/indland/danskere-finder-naesten-hundrede-ar-gamle-breve-fra-einstein

IndlandDanskere finder næsten hundrede år gamle breve fra EinsteinAstronomisk Selskab har gjort en kæmpe opdagelse, fortæller formand.
Albert Einstein var i 1920 inviteret til Danmark for at holde foredrag om den generelle relativitetsteori (Arkiv).
24.
mar.
2019 kl.
15.
47Bemærk: artiklen er mere end 30 dage gammelLæs opI de gamle arkiver i Astronomisk Selskab har man gjort et sjældent fund.
Der er fundet en brevveksling, der næsten er hundrede år gammel.
Brevene stammer ikke fra hvem som helst.
Det er Albert Einstein, der har skrevet med selskabets daværende formand.
Det fortæller formanden for Astronomisk Selskab, Majken Brahe Ellegaard Christensen.
Hun er ovenud begejstret for fundet og stolt over, at selskabet har haft brevvekslingen.
- Det første, jeg tænkte, var, at det her var en kæmpe opdagelse.
Og det er enormt værdifuldt at finde håndskrevneDet minder os om, hvad det er for en arv, vi bærer, hvad det er foreningen står for og hvad vi skal leve op til i dag.
Majken Brahe Ellegaard Christensen, formand for Astronomisk Selskabbreve fra selveste Albert Einstein, siger hun.
Albert Einstein var en tysk fysiker og matematiker, der blev betragtet som en af de største tænkere, mens han levede.
I 1921 modtog han Nobelprisen i fysik.
Majken Brahe Ellegaard Christensen fortæller, at der ikke er noget i hverdagen, der vil ændre sig for den almene dansker.
Alligevel har det dog stor værdi.
- Det minder os om, at en stor mand som Einstein, der fik Nobelprisen i fysik året efter, prioriterede at komme til København og fortælle danskerne om sin relativitetsteori, siger hun.
Læs også:Spektakulært fund: 113 år gamle øl fundet under gulvGullige og håndskrevneFormanden beskriver brevene som gullige og skrevet i håndskrevet skråskrift.
For Astronomisk Selskab er det ifølge formanden enormt identitetsskabende at finde brevvekslingen fra 1920, der blandt andet indeholder to håndskrevne breve fra videnskabsmanden.
- Det minder os om, hvad det er for en arv, vi bærer, hvad det er foreningen står for og hvad vi skal leve op til i dag.
Det var den daværende formand i Astronomisk Selskab, Elis Strømgren, der i 1920 havde inviteret Einstein til at holde foredrag i forbindelse med den generelle relativitetsteori.
- De snakker frem og tilbage om planlægningen af besøget, hvor Einstein skal bo henne, og hvornår han kommer, fortæller Majken Brahe Ellegaard Christensen.
Selskabet undersøger, hvordan brevene kan blive digitaliseret, så alle danskere kan se dem på en computer.
Selskabet undersøger også, hvor de rent fysisk kan opbevares.
/ritzau/FacebookTwitterKopier linkEmner:Albert Einstein (fysiker)|Nobelprisen|København|Videnskab|Viden og tech




https://www.dr.dk/sporten/haandbold/kvindelandsholdet/danmark-runder-golden-league-af-med-storsejr

KvindelandsholdetDanmark runder Golden League af med storsejrDanmark slog Rumænien i den tredje kamp i træningsturneringen Golden League.
Klavs Bruun Jørgensens mandskab vandt søndag 36-23 over Rumænien ved Golden League.
24.
mar.
2019 kl.
17.
39Bemærk: artiklen er mere end 30 dage gammelLæs opDet har været en god weekend for de danske håndbolddamer i træningsturneringen Golden League.
Lørdag vandt Danmark 25-22 over verdensmestrene fra Frankrig, og søndag snuppede danskerne en endnu mere overlegen sejr over Rumænien.
Det endte med en komfortabel dansk sejr på hele 36-23 over rumænerne, der var uden blandt andre stjernen Cristina Neagu.
Amalie Milling i målet for sit klubhold, København Håndbold.
Turneringen begyndte skidt for Danmark, som i torsdags tabte 20-31 til Norge.
Men siden har pilen kun peget opad.
I søndagens afsluttende kamp mod Rumænien lignede det en nogenlunde lige kamp i de første 30 minutter.
Landstræner Klavs Bruun Jørgensen havde givet den 19-årige målmand Amalie Milling chancen fra start, og hun havde flere gode redninger.
Flot indsats fra alleRumænerne fulgte med til stillingen 9-9, og Danmark kæmpede lidt med tingene i både forsvar og angreb.
Danmark var kun foran 15-13 ved pausen, men i anden halvleg var der klasseforskel på de to hold.
Rumænien gik mere eller mindre i opløsning, og Danmark scorede efter behag.
Isoleret set vandt Danmark anden halvleg med hele 11 mål.
Stine Jørgensen fra Odense Håndbold.
Bagspilleren Stine Jørgensen var lettet over den helstøbte præstation mod rumænerne.
- Det er lang tid siden, at vi har fået en sejr som denne her.
Det var en rigtig god oplevelse.
Det var dejligt at se, at det, vi har arbejdet og knoklet for, lykkedes.
- Vi fandt et fint spændingsniveau.
Alle leverede en flot indsats, siger Stine Jørgensen til TV2 Sport.
Odense-spilleren minder dog om torsdagens nederlag til Norge, som stadig giver danskerne en del at arbejde videre med.
- Det var en helt anden kamp, vi spillede i torsdags.
Vi skal spørge os selv, hvorfor vi skal spille som dag og nat.
Selv om vi spillede to gode kampe i træk, så er det ikke slut endnu.
- Næste gang vi samles, håber jeg ikke, vi skal starte helt forfra igen.
Det var en god træning for os, men der er stadig masser at tage fat i, mener Stine Jørgensen.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Stine Jørgensen (håndboldspiller)|Rumænien|TV 2 (tv-kanal)|Håndbold




https://www.dr.dk/nyheder/kultur/film/jeg-graed-af-glaede-yasmin-fik-rolle-i-stor-tv-serie-samme-dag-hun-blev

Film og serier'Jeg græd af glæde': Yasmin fik rolle i stor tv-serie, samme dag hun blev socialpædagogYasmin Mahmoud springer ud som stuntkvinde i ny sæson af hitserien 'Gidseltagningen'.
Yasmin Mahmoud har kun spillet lidt skoleteater og musical, siden hun debuterede i TV 2's børneserie 'Øen' i 2007.
Nu har hun en af hovedrollerne i 'Gidseltagningen'.
Af Marie Ravn Nielsen24.
mar.
2019 kl.
18.
31Bemærk: artiklen er mere end 30 dage gammelLæs opForestil dig, at du lige har gjort din uddannelse færdig som socialpædagog, og så får du pludselig tilbudt en hovedrolle i en spændingsserie på tv.
Det lyder måske lidt vildt og uvirkeligt, men det kan rent faktisk godt ske.
Det ved 25-årige Yasmin Mahmoud alt om.
Samme dag som hun skulle have sit eksamensbevis for sin færdiggjorte uddannelse som socialpædagog, fik hun nemlig et opkald, der skulle vise sig at ændre hendes liv.
- Jeg var på vej til dimission og sad i bussen med min lillebror, da en person med ukendt nummer ringede til mig.
Jeg tænkte bare: Åh, det er sikkert en telefonsælger, men pyt, jeg tager den.
Men så var en producer, der gerne ville tilbyde mig en rolle!
Så begyndte jeg at græde af glæde.
Sådan siger Yasmin Mahmoud, der er aktuel som hovedrollen June i anden sæson af 'Gidseltagningen', der har premiere mandag på Kanal 5.
Her spiller hun en ung kvinde, der har været i Syrien for at kæmpe med oprørsgrupperne mod ISIS, og som havner midt i en gidselsituation herhjemme.
- Det var virkelig en vild dag.
Jeg stod der og skulle have et diplom i hånden, og så fik jeg lige en hovedrolle også.
Jeg kom for sent til dimissionen, for vi skulle jo lige tale færdig, og han gav mig en million datoer på skuespiltræning, våbentræning og stuntundervisning, fortæller Yasmin Mahmoud.
- Syrien-scenerne lavede jeg allerede den første uge, så det var ret vildt, siger Yasmin Mahmoud, der her ses i rollen som June.
Første skuespilrolle i 12 årFaktisk er rollen som June ikke bare Yasmin Mahmouds første hovedrolle – det er også hendes første opgave som skuespiller, siden hun spillede med i TV 2-børneserien 'Øen' for 12 år siden.
Den dag i dag ved hun stadig ikke, hvordan hendes navn havnede hos castingbureauet Art Cast, men det var dem, der tog kontakt til Yasmin Mahmoud i deres jagt på den unge, arabisktalende kvinde, der skulle spille June.
Så mens Yasmin Mahmoud skrev sin bacheloropgave, gik hun også til forskellige casting-møder og deltog i en workshop, hvor hun fik skuespiltræning.
Og da hun fik stukket manuskriptet til 'Gidseltagningen' i hånden, kunne hun ikke lægge det fra sig igen.
- Jeg sov nærmest ikke, fordi jeg bare ville læse det hele med det samme.
- Jeg kunne godt relatere til June.
Det der med at have et mål og kæmpe for det, at være stædig og ikke tage et nej for et nej.
Hun gør alt for at opnå det, hun gerne vil.
Hun tager endda til Syrien, fordi der er uretfærdighed, fortæller Yasmin Mahmoud.
Yasmin Mahmoud fik både våben- og stunttræning, da hun fik rollen som June.
Her ses hun i en dramatisk scene fra den nye sæson.
Derudover kunne Yasmin Mahmoud – ligesom sin rolle – godt finde lidt kampgejst frem i sig selv.
- Jeg er jo vokset op med tre brødre og har spillet 'Counter Strike', siden jeg var barn, så…, siger hun og griner.
Spiller over for store, etablerede navneYasmin Mahmoud er i det hele taget meget lattermild, når hun fortæller om sit arbejde med 'Gidseltagningen', men det har også været hårdt, siger hun.
Det er ikke bare en birolle.
Jeg har rent faktisk en af hovedrollerne, så der har været så meget pres på mine skuldre.
Yasmin Mahmoud, skuespiller- Det er ikke bare en birolle.
Jeg har rent faktisk en af hovedrollerne, så der har været så meget pres på mine skuldre.
Især fordi mange af de andre er uddannede, og jeg følte bare, at jeg skulle levere en million procent ekstra, siger Yasmin Mahmoud.
Ved siden af optagelserne, der varede tre måneder, skulle hun også lige styrketræne, have styr på replikkerne og øve stunt-teknikker.
- Styrketræningen var nærmest det værste.
Der er bare ikke noget mere kedeligt, siger Yasmin Mahmoud og griner igen.
Heldigvis var de andre fra tv-holdet 'helt ekstremt søde' og gode til at støtte hende, fortæller Yasmin Mahmoud, der ihærdigt prøvede at begrænse sin nervøsitet under optagelserne.
- Jeg kan slet ikke beskrive, hvor godt de andre har taget imod mig.
De har bare arbejdet så meget med mig om scenerne, op til at vi skulle optage.
På rollelisten i anden sæson af 'Gidseltagningen' finder man erfarne skuespillere som Johannes Lassen, der havde den bærende rolle i første sæson, Søren Pilmark, Helle Fagralid, Søren Malling, Ali Sivandi og Esben Dalgaard.
- En måned inden vi stoppede med at filme, kom alle tankerne: Hvad nu, hvis jeg har gjort det dårligt, og det bare er noget lort?
Nu skal hele Danmark til at være min censor, og hvad med anmeldelserne?
- Det påvirkede selvfølgelig mit spil, men så sagde Johannes til mig: 'Husk nu, at vi har et sjovt arbejde'.
Nåh ja.
Det fik mig faktisk til at slappe mere af.
Vi kunne jo altid tage scener om, for det var ikke teater.
Yasmin Mahmoud poserer her med sin familie i forbindelse med reportageserien 'Familien fra Lærkevej'.
Yderst til venstre ses hendes ene bror, den kendte tv- og radiojournalist Abdel Aziz Mahmoud.
Pædagog eller skuespiller?
Siden optagelserne sluttede i december sidste år, har Yasmin Mahmoud været tilbage i jobbet som pædagog i en ungdomsklub og som vikar på en skole.
Man skal jo have noget at falde tilbage på, plejer de at sige i hendes familie, som mange vil kende fra reportageserien 'Familien fra Lærkevej'.
Jeg vil gerne kombinere de to ting, hvis det kan lade sig gøre.
Men altså, drømmen er jo skuespil.
Yasmin Mahmoud, skuespiller- Det interesserer mig meget at arbejde med mennesker og gøre en forskel og hjælpe.
Så jeg tænkte, at hvis det ikke gik med skuespil, så gik det i hvert fald med det andet.
Men selvom hun er tilbage i sit andet fag i disse dage, så håber hun faktisk at kunne leve af skuespillet på sigt.
- Da jeg var på arbejde i går, sagde en af ungerne fra ungdomsklubben: 'Du siger bare op om lidt og kommer til at glemme os'.
Jeg kunne ikke sige ja, for jeg kan jo stadig godt lide at være der, siger Yasmin Mahmoud.
- Jeg vil gerne kombinere de to ting, hvis det kan lade sig gøre.
Men altså, drømmen er jo skuespil.
'Gidseltagningen' har premiere på Kanal 5 mandag aften og kan desuden ses på streamingtjenesten Dplay.
Se traileren her.
Læs også:Dansk stjerneskuespiller vinder stor, international tv-pris: Det føles helt vanvittigt!
FacebookTwitterKopier linkEmner:Helle Fagralid (skuespiller)|Søren Malling (skuespiller)|Teater|Syrien|Islamisk Stat




https://www.dr.dk/nyheder/kultur/boeger/anna-paa-26-jeg-havde-lige-vaeret-indlagt-paa-den-lukkede-da-jeg-begyndte

BøgerAnna på 26: 'Jeg havde lige været indlagt på den lukkede, da jeg begyndte at skrive bogen'Oplevelserne på en psykiatrisk afdeling inspirerede Anna Juul til sin første bog.
Af Michelle From Hoxer og Kasper Månsson (foto)24.
mar.
2019 kl.
15.
00Bemærk: artiklen er mere end 30 dage gammelLæs opVeronika Katinka Martzen er 24 år, digter, feminist og elsker Taylor Swift.
Men hun findes ikke i virkeligheden.
DebutanterneHvert år debuterer en lang række forfattere med bøger, de har lagt deres liv og sjæl i.
Hvad er deres historie?
Hvad er de drevet af?
Og hvordan er det pludselig at stå med sin helt egen bog i hånden?
Det har vi spurgt tre unge, aktuelle forfatterdebutanter om.
Hun er en karakter, opfundet af 26-årige Anna Juul til satireprogrammet Den Korte Radioavis på Radio24syv.
I begyndelsen var hun en ren parodi på en lidt selvfed digtertype, men så blev Anna Juul tilbudt at skrive en bog i Veronika Katinkas navn.
- Jeg havde lige været indlagt på 'den lukkede' (psykiatrisk afdeling) med selvmordstanker, da jeg begyndte at skrive bogen.
Og det tror jeg, at den er farvet utroligt meget af.
Det var det, der fyldte, da jeg gik i gang med at skrive, fortæller Anna Juul, som går på Filmskolens manuskriptforfatterlinje og arbejder som 'ironisk journalist' for Den Korte Radioavis.
I bogen, der kom til at hedde 'Jeg bruger min krop som et møbel', blander Anna Juul Veronika Katinka-agtige digte om Taylor Swift med tekster om sin egen psykiske sygdom og oplevelser fra sin indlæggelse.
- Mit take på, når ting er triste, er at forsøge at finde humoren i det.
For eksempel er det jo morsomt, når man ligger der på 'den lukkede', og ens nabo har fået en guitar og kun kan spille 'Sweet Home Alabama' på den hele dagen.
1 / 9Bogen, som udkom i februar, har skabt en del debat i medierne, fordi den er skrevet i Veronika Katinkas navn.
– Der er mange, som ikke tror, at det der står i bogen, er ment særligt seriøst, bortset fra folk, der kender mig.
De har syntes, at den var meget svær at læse, fordi de har læst den for, hvad den ligesom også er: En bog om Annas liv de sidste par år.
 DR)2 / 9- Brevet til min kæreste til sidst i bogen, som nok er mest mig, er skrevet senere end resten.
Jeg kunne ligesom mærke, at jeg kunne tage den filterløshed, jeg havde brugt med Veronika Katinka og bruge på mig selv og bare prøve at skrive en rimelig nøgtern tekst om, hvordan jeg lige havde det, og hvad jeg syntes om et andet menneske.
3 / 9Som forberedelse til at skrive bogen læste Anna Juul en del bøger af yngre digtere, men det har ikke været hendes hensigt at gøre nar ad dem.
- Jeg synes sgu mest, jeg har samlet ind fra ting, jeg selv syntes, var gode.
Det, jeg peger fingre ad, hvis man skal tale om det, er nok mere generelt den her mangel på selvironi og selvindsigt, som jeg synes er tilstede overalt i samfundet.
4 / 9Anna Juul skrev bogen i sin sommerferie sidste år, og det var en anden oplevelse, end når hun skriver på sit arbejde eller studie.
- Når jeg 'selv' skriver, kan jeg være så utroligt fordomsfuld over for mine ord, at jeg kun når at skrive én sætning om dagen.
Men Veronika Katinka blev en form for ventil, der lidt tog presset af.
Jeg tænkte nogle gange, at det var dårligt, men så lod jeg det stå, fordi det var Veronika Katinka, der havde skrevet det.
5 / 9Første gang Anna Juul fik den færdige bog i hænderne, havde hun ret svært ved at forholde sig til den: - Jeg tror, at jeg hele vejen igennem har syntes, det var en lille smule 'lol' for at bruge et godt Veronika Katinka-udtryk, at jeg overhovedet skulle skrive en bog.
På en måde føler jeg ikke, at det er mig, der har skrevet den.
Det er lidt underligt, men hvis jeg har fået en god anmeldelse, har jeg tænkt, at det var Veronika Katinkas.
Og hvis jeg har fået en dårlig anmeldelse, har jeg taget den helt vildt personligt.
6 / 9- Der skete noget i den sindstilstand, jeg var i, da jeg skrev bogen.
Det var som om, jeg var mere blottet og kom mere i kontakt med mine følelser.
Nu tager jeg noget medicin, som 'leveler' mig ud, så jeg har det sådan mere jævnt.
Jeg har det måske bedre, men jeg synes ikke, jeg er lige så produktiv, og at de ting, jeg arbejder med nu, kommer helt så dybt ned.
7 / 9- Idéen om at putte sig selv på forsiden kom ret tidligt.
Det ville være det mest Veronika Katinka-agtige, som Veronika Katinka kunne gøre.
Og jeg synes, den er landet det rigtige sted mellem grim og flot.
Et sted, Veronika elsker.
8 / 9Anna Juul håber, at hendes læsere kan genkende noget fra dem selv i bogen, synes den er sjov – eller måske bare finder Veronika Katinka 'pisseirriterende': - Folk må gerne have en holdning til den.
Det må såmænd godt være, at de synes, den var virkelig forfærdelig.
Bare de ikke synes, den er ligegyldig.
9 / 9FacebookTwitterKopier linkEmner:Taylor Swift (musiker)|Radio24syv|Litteratur|Den Danske Filmskole|Humor




https://www.dr.dk/nyheder/kultur/foerst-forsvarede-hun-michael-jackson-nu-undskylder-barbra-streisand-sine-udtalelser

KulturFørst forsvarede hun Michael Jackson: Nu undskylder Barbra Streisand sine udtalelserSangerinden har blandt andet påpeget, at de angivelige overgreb på to børn 'ikke slog dem ihjel'.
Barbra Streisand måtte først præcisere og derefter undskylde sine udtalelser (arkivfoto).
Af Anton Lind24.
mar.
2019 kl.
14.
48 | opdateret 25.
mar.
2019 kl.
09.
36Bemærk: artiklen er mere end 30 dage gammelLæs opDen amerikanske stjernesangerinde Barbra Streisand er havnet i lidt af et stormvejr efter en række kontroversielle kommentarer om Michael Jackson og dokumentaren 'Leaving Neverland'.
Bred kritik og voldsom forargelse på sociale medier har nu tvunget hende til ad flere omgange at undskylde og præcisere kommentarerne, som først kom i et interview med The Times of London.
I 'Leaving Neverland' fortæller to mænd, hvordan Michael Jackson igennem mange år udsatte dem for seksuelle overgreb, da de var børn.
Du kan sige forulempet, men de børn siger jo, at de var begejstrede for at være der.
De er begge blevet gift, og de har begge børn, så det slog dem ikke ihjel.
Barbra StreisandDokumentaren har trukket overskrifter verden over, og det fik altså i fredags Barbra Streisand til at gå ud og sige, at hun havde ondt af Michael Jackson, mens hun samtidig bagatelliserede overgrebene.
- Du kan sige forulempet, men de børn siger jo, at de var begejstrede for at være der.
De er begge blevet gift, og de har begge børn, så det slog dem ikke ihjel.
- Hans seksuelle behov var hans seksuelle behov, uanset hvilken barndom han kom fra, eller hvilken dna han havde, sagde hun.
Bebrejder forældrene for overgrebeneHun tilføjede, at hun tror på de to mænds påstande, men at hun samtidig har sympati for Michael Jackson, som hun beskriver som 'sød' og 'meget barnagtig'.
Hun beskyldte samtidig mændenes forældre for overgrebene.
- Jeg bebrejder, tror jeg, forældrene, som ville tillade deres børn at sove med ham.
Hvorfor skulle Michael have brug for, at de små børn var klædt ud ligesom ham, sagde hun.
Der gik ikke lang tid, efter interviewet blev offentliggjort, før de vrede kommentarer væltede ned over Barbra Streisand, og hashtagget #CancelBarbraStreisand (annuller Barbra Streisand, red.
) begyndte hurtigt at trende på sociale medier, skriver The New York Times.
En af instruktørerne bag 'Leaving Neverland' var også hurtig på tasterne.
- Tolereres pædofili i dele af underholdningsbranchen?
skrev han på Twitter.
Afspejlede ikke hendes sande følelserDe voldsomme reaktioner fik altså Barbra Streisand til først at gå ud og præcisere sine kommentarer til The New York Times.
I en udtalelse understregede hun, at hun ikke var på Michael Jacksons side i sagen, selvom hun dog stadig stod ved kommentarerne omkring mændenes forældre.
De udtalelser fik dog ikke lov at stå ret længe, før hun igen måtte kommentere sagen med en regulær undskyldning, hvori hun sagde, at ordene i det oprindelige interview ikke afspejlede hendes sande følelser.
- Jeg er dybt ked af enhver smerte eller misforståelse, som jeg har forårsaget ved ikke at vælge mine ord om Michael Jackson og hans ofre med omhu.
- Det var ikke min mening på nogen måde at afvise de traumer, som drengene har oplevet.
Ligesom alle ofre for seksuelle overgreb skal de bære det her i resten af deres liv, sagde hun.
'Leaving Neverland' kan ses her på DR TV.
FacebookTwitterKopier linkEmner:Barbra Streisand (skuespiller)|Michael Jackson (musiker)|New York Times|Twitter|London




https://www.dr.dk/nyheder/udland/kaosdoegn-paa-viking-sky-er-slut-noedstedt-krydstogtskib-anloeber-havn-i-molde

UdlandKaosdøgn på Viking Sky er slut: Nødstedt krydstogtskib anløber havn i Molde20 passagerer er bragt til hospitalet.
Tre af dem med alvorlige skader.
Video: Joshua HollingdaleAf Sally Frydenlund Larsen, Signe Vilsbøll og Cecilie Rosenkvist Dam24.
mar.
2019 kl.
13.
33 | opdateret 24.
mar.
2019 kl.
17.
50Bemærk: artiklen er mere end 30 dage gammelLæs op- Vi klarede den, råbte passagerer ombord på Viking Sky, da det forulykkede krydstogtskib lagde til kaj i Molde Havn omkring 16.
30 efter et dramatisk døgn.
Det skriver NRK.
I havnen blev de knap 900 passagerer og medlemmer af mandskabet modtaget af jublende nordmænd samt beredskabspersonale og ambassadefolk fra de britiske og amerikanske ambassader i Norge.
Da skibet kom i vanskeligheder lørdag eftermiddag, var der 1373 personer ombord, og 479 blev evakueret med helikoter i løbet af natten og morgenen.
Læs også:463 hentet i helikopter: Nu er krydstogtskibet på vej i havnPå hotel eller sygehusKrydstogskibet udsendte nødsignal omkring klokken 14 lørdag, hvor det blev klart, at skibet, der ellers var på vej til Stavanger, havde fået motorproblemer midt i et voldsomt vejr.
På grund af vejret var det ikke muligt at evakuere passagerer og besætningsmedlemmer i redningsbåde.
Helikopterredningen gik i gang lørdag eftermiddag, og tidligt søndag morgen oplyste beredskabet, at det ikke længere var nødvendigt at flyve passagerer til land.
Krydstogtsskibet kunne nu bugseres i land med hjælp fra slæbebåde, hvorfor redningen med helikopter blev indstillet.
De 479 passagerer, som er blevet evakueret i løbet af det seneste døgn, er blevet indlogeret på hoteller i Molde og de nærliggende byer.
I alt er 25 personer behandlet på sygehuset i Molde og Kristiansund.
Tre er alvorligt skadede, skriver NRK.
Her fik krydstogtskibet motorstop.
Området er farligt på grund af kraftig strøm og skarpe klipper.
Butikker holder åbentI Molde holder butikkerne ekstraordinært åbent for de evakuerede krydstogtspassagerer.
Firmaet bag krydstogterne, Viking Ocean Cruises, har givet hver af passagerne 2.
500 norske kroner at købe ind for.
De passagerer, som blev evakueret med helikoptere, har nemlig kun det på sig, de bar under evakueringen.
Der er også sørget for gratis kaffe og donuts i det lokale indkøbscenter, Moldetorget.
Det sætter Bill og Susan Minter fra Georgia i USA stor pris på.
- Vi har haft nok at spise, vi har fået donuts og penge til at købe det, vi havde brug for som deodorant og en hårbørste, læbestift og sådan noget, siger Bill, der det seneste døgn har oplevet et krydstogt ud over det sædvanlige:- Det her er vores 36.
krydstogt, og vi har aldrig oplevet noget som det her.
Alle har gjort et flot stykke arbejde, og de lokale har vært så gode til at tage sig af os.
Sådan så det ud på skibet, da det blev ramt af voldsomme bølger:FacebookTwitterKopier linkEmner:Trafik|NRK|Rejse- og turistbranchen|USA|Viking Ocean Cruises




https://www.dr.dk/nyheder/udland/cyklonen-idai-satellitfotos-viser-storby-foer-og-efter

UdlandCyklonen Idai: Satellitfotos viser storby før og efterEn cyklon i det østlige Afrika påvirker 531.
000 mennesker i Mozambique.
Cyklonen Idai ramte Mozambique for en uge siden med vindstød på op mod 170 kilometer i timen, inden den fortsatte sin ødelæggende færd mod Malawi og Zimbabwe.
24.
mar.
2019 kl.
12.
48 | opdateret 24.
mar.
2019 kl.
13.
07Bemærk: artiklen er mere end 30 dage gammelLæs opAntallet af døde efter en voldsom cyklon i Mozambique, Zimbabwe og Malawi fortsætter med at stige.
Ifølge BBC har omkring 700 mistet livet.
I Mozambique er tallet opjusteret til 446 ofre, oplyser landets miljøminister, Celso Correia.
Det er cirka 40 flere ofre end tidligere oplyst.
Derudover er det ifølge myndighederne skønnet, at 531.
000 personer er berørt af cyklonens hærgen.
Celso Correia fortæller, at 110.
000 af dem bor i lejre i landet på grund af ødelæggelserne.
Cyklonen Idai ramte Mozambique for en uge siden med vindstød på op mod 170 kilometer i timen, inden den fortsatte sin ødelæggende færd mod Malawi og Zimbabwe.
Den gik i land i havnebyen Beira.
I Zimbabwe har uvejret ligeledes kostet mange mennesker livet, men det præcise antal er endnu uklart.
Storbyen Beira i Mozambique før og efter cyklonens hærgen FN's migrationskontor sætter dødstallet til 259, mens agenturet for koordinering af nødhjælp, OCHA, opgør dødstallet til 154.
Det var ikke umiddelbart muligt at få kontakt til myndigheder i Zimbabwe.
I Malawi er 56 mennesker omkommet på grund af cyklonen og de voldsomme regnskyl, den har medført.
I alle tre lande har redningsmandskab sammen med de overlevende gravet gennem mudder og murbrokker i et forsøg på at finde flere overlevende.
Både myndigheder og hjælpeorganisationer har sat en større indsat i gang for at sikre, at folk har tag over hovedet samt mad og vand.
Satellitfotos sammenligner Mozambique før og efter oversvømmelsen.
Store områder er oversvømmet i noget, der minder om et indlandshav.
Billede nummer to er taget den 19.
marts.
Mozambiques miljøminister sagde lørdag, at omkring 1500 mennesker havde akut behov for at blive reddet fra træer og tagtoppe, hvor de havde søgt tilflugt fra oversvømmelserne.
Søndag sagde han, at dette tal var faldet markant, men uden at oplyse en årsag.
Oversvømmelserne medfører øget risiko for, at sygdomme som kolera kan sprede sig.
/ritzau/Reuters/DR NyhederFacebookTwitterKopier linkEmner:Mozambique|Zimbabwe|Orkaner|Forenede Nationer|Vejret




https://www.dr.dk/nyheder/indland/efter-fejl-paa-universiteter-gymnasielaerere-skal-alligevel-tilbage-paa-skolebaenken

IndlandEfter fejl på universiteter: Gymnasielærere skal alligevel tilbage på skolebænkenEn gruppe tidligere universitetstuderende kan alligevel ikke få dispensation for manglende semester.
Det er en administrativ fejl, der er årsag til, at en gruppe gymnasielærere pludselig mangler at færdiggøre et semester af deres uddannelse (arkivfoto).
Af Anton Lind24.
mar.
2019 kl.
11.
59Bemærk: artiklen er mere end 30 dage gammelLæs opSagen om en gruppe dimittender, der troede, at de havde gennemført en uddannelse til gymnasielærer, men pludselig fik at vide, at de stod med en ufærdig uddannelse, tager nu en ny kuriøs drejning.
Først fik de oplyst, at de manglede et semester af deres uddannelse på grund af en administrativ fejl på deres universiteter.
Dernæst fik de at vide, at hvis de havde gennemført pædagogikum, som enhver nyuddannet gymnasielærer skal bestå, i løbet af det første år de underviser, så kunne de se bort fra fejlen og fortsætte med at undervise.
Det delte gruppen i to mellem dem, der blev nødt til at tage tilbage på skolen, og dem, der ikke gjorde.
Men nu må dem, der har gennemført og bestået pædagogikum, alligevel forberede sig på at pakke skoletasken og sætte sig tilbage på skolebænken sammen med de andre dimittender, der mangler et semester.
Det skriver Omnibus på baggrund af en mail fra Undervisningsministeriet.
I mailen slår ministeriet fast, at hvis en leder på et gymnasium bliver opmærksom på, at der hos en lærer, der har gennemført pædagogikum, 'er faglige mangler (f.
eks.
som følge af manglende sidefagsforlængelse)', så skal lederen iværksætte efteruddannelse i henhold til kravene.
- Herunder kravene til bestemte antal ECTS-point, skriver ministeriet til Omnibus.
Dermed bliver langt flere end først antaget nødt til at gennemføre et semester på universitetet, hvis de vil fortsætte som gymnasielærere.
Fejlfortolket reglerSagen har trukket i langdrag, siden de tidligere studerende sidste år fik en besked i deres e-boks om, at der var sket en menneskelig fejl i administrationen, og at de derfor manglede ECTS-point for et semester.
Aarhus Universitet og Aalborg Universitet havde simpelthen fejlfortolket nogle regler for studerende, der havde læst hovedfag på ét fakultet og sidefag på ét andet.
De tidligere studerende håbede dog på at få dispensation, fordi de havde været færdige længe og allerede var i arbejde.
Det afviste uddannelses- og forskningsminister Tommy Ahlers (V) og undervisningsminister Merete Riisager (LA) imidlertid i januar.
'Utrolig ulykkelig situation' for flere parterNu bliver det altså en endnu større gruppe kandidater, der skal bruge tid på at færdiggøre deres uddannelse med det manglende semester.
Og det er på mange måder dårlige nyheder, mener Birgitte Vedersø, der er formand for Danske Gymnasier.
- Det er en utrolig ulykkelig situation først og fremmest for de kandidater, det er gået udover, som har fået en mangelfuld besked på deres uddannelse undervejs, og så er det også en rigtig ulykkelig situation for skolerne, for det bliver rigtig besværligt for lærerne, siger hun.
Lærerne vil nemlig næppe kunne passe et fuldtidsarbejde ved siden af studierne, og derfor vil gymnasierne komme til at mangle lærerne i en periode, vurderer Birgitte Vedersø.
Universiteter har intet hørtDet er en rigtig, rigtig træls situationInger Askehave, prorektor ved Aalborg UniversitetBåde på Aarhus Universitet og Aalborg Universitet har man intet hørt fra ministerierne om, at der nu er en større gruppe, som står og mangler en del af deres uddannelse.
Og det skaber ærgrelse på Aalborg Universitet, der allerede har klargjort et studieforløb til de dimittender og studerende, der ikke havde pædagogikum.
- Det er en rigtig, rigtig træls situation, og det kan jeg godt forstå, at de pågældende undervisere også synes, siger prorektor ved Aalborg Universitet Inger Askehave.
Man fortsætter dog indtil videre med at følge den instruks, som man fik sidste år, fortæller studiechef Lone Vestergaard.
FacebookTwitterKopier linkEmner:Liberal Alliance|Merete Riisager (politiker)|Tommy Ahlers (politiker)|Venstre|Uddannelse




https://www.dr.dk/nyheder/viden/teknologi/kunstig-intelligens-goer-dine-paint-kreationer-til-kunst

TeknologiKunstig intelligens gør dine Paint-kreationer til kunst  Se video: Ny AI-software kan i fremtiden omdanne dine simple stregtegninger til fotorealistiske landskaber.
Softwaren GauGAN er blevet fodret med millioner af billeder af landskaber.
Det gør den i stand til at  generere nye billeder ud fra simple stregtegninger.
(© Nvidia/ Youtube)Af Allan Nisgaard24.
mar.
2019 kl.
12.
30Bemærk: artiklen er mere end 30 dage gammelLæs opSpraydåse, cirkler og tændstikmænd.
Mange af os har prøvet at slippe kreativiteten løs i tegneprogrammet Paint, som har været en del af Microsoft Windows siden 80erne.
Og resultatet af krusedullerne har ikke altid været det kønneste.
Men det kan kunstig intelligens lave om på.
HVAD ER KUNSTIG INTELLIGENS?
Kunstig intelligens betyder programmerede maskiner, som efterligner en eller flere aspekter af den menneskelige intelligens.
Forskere skelner generelt mellem to typer af kunstig intelligens.
Den ene er en bred intelligens og er den type, vi ofte ser i film.
Den er selvtænkende og kan træffe alle typer af komplekse beslutninger på samme måde som mennesker.
Denne intelligens bliver ofte kaldt AGI (Artificial general intelligence).
Det er endnu ikke lykkedes at udvikle intelligensen.
Den anden type er en kunstig intelligens, der løser specifikke opgaver.
Intelligensen kan for eksempel være en chatbot eller et spamfilter.
Efterhånden som denne type kunstige intelligens bliver integreret i vores kultur, ender den ofte med at blive kaldt almindelig software fremfor kunstig intelligens.
En ny kunstig intelligens kaldet GauGAN forvandler simple stregtegninger i et paint-lignende program til fotorealistiske landskaber – mens du tegner dem.
(Du kan se en demonstration af programmet HER)Den kunstige intelligens er blevet fodret med millioner af billeder af landskaber, hvor den er blevet trænet i at genkende vand, himmel og objekter som klipper.
- Ud fra de her mange billeder har den lært at generere nye billeder.
Og så har den lært, at det har en konsekvens, når der for eksempel placeres et nyt bjerg i billedet.
Så påvirker det jo også, hvordan skyggerne falder eller, hvordan havet skyller op mod bjerget, siger Ole Winther, der er professor ved DTU Compute.
Softwaren er udviklet af forskere, der arbejder for Nvidia Research.
De har publiceret en videnskabelig artikel om den.
På nuværende tidspunkt er det en demonstration, og ikke noget du kan downloade og bruge selv.
Men det giver et billede af, hvad der kommer mere af i fremtiden, forklarer Ole Winther:- Der findes allerede lignende software derude.
Men teknologien bliver bare bedre og bedre.
Så der er ingen tvivl om, at alle vil kunne lave den her slags billeder i fremtiden, siger han.
Ifølge Nvidia kan GauGAN blandt andet blive et redskab til arkitekter, landskabsdesignere og spiludviklere.
Endnu et værktøj til fake newsGauGAN-værktøjet kan trods sine virkelighedstro billeder endnu ikke helt måle sig med virkeligheden.
Men i fremtiden kan teknologien blive bedre.
Og dermed bliver det også sværere at skelne mellem, hvad der er sandt, og hvad der er falskt.
Man kan jo joke lidt med, at Donald Trump får ret i, at det hele bare er fake news.
Ole Winther, professor ved DTU Compute.
Men ifølge Thomas Bolander, der er lektor ved DTU Compute og ekspert i kunstig intelligens, har vi allerede vænnet os til, at videoer og billeder på nettet kan være manipulerende.
- Så det er bare et spørgsmål om, at man nu kan gøre det hurtigere, og at det er lettere tilgængeligt.
Og det vil vi så vænne os til og tage højde for, siger han og fortsætter:- Det er ligesom, at vi for eksempel ved, at et skriftligt citat kan være manipuleret, eller at en fotomodel måske har en lidt anden figur på et billede end i virkeligheden.
Professor Ole Winther er enig med Thomas Bolander:- Man kan jo joke lidt med, at Donald Trump får ret i, at det hele bare er fake news.
For det kommer til jo at blive bedre, og vi får sværere ved at se forskel på falske og ægte billeder og videoer.
Men jeg tror, at vi på en måde ender med at blive immune over for det, siger han.
Tech-firmaer investerer i forskningFirmaet bag GauGAN, Nvidia, er normalt kendt for at producere hardware og ikke at forske i kunstig intelligens.
Men ifølge Thomas Bolander er det blevet mere normalt, at forskere og tech-virksomheder arbejder sammen.
- Jeg tror, at man skal indse, at billedet omkring universiteter vs.
virksomheder er blevet lidt mere broget, og at virksomheder måske i større grad har indset, at de kan styrke deres brand ved at være afsendere på forskning, siger han.
- Grunden til, at Nvidia så kigger på disse ting, er, at de leverer den teknologi, som gør det hele muligt - hurtige grafikkort.
De leverer altså 'kritisk infrastruktur' til deep learning i form af verdens hurtigste grafikkort, forsætter Thomas Bolander.
FacebookTwitterKopier linkEmner:Donald Trump (politiker)|Danmarks Tekniske Universitet|Videnskab|Teknologi|Microsoft




https://www.dr.dk/sporten/atletik/norsk-teenagefaenomen-loeber-cross-vm-i-danmark

AtletikNorsk teenagefænomen løber cross-VM i DanmarkJakob Ingebrigtsen og en række prominente afrikanere er til start i Aarhus i næste weekend.
Jakob Ingebrigtsen stiller til start i Aarhus næste weekend.
24.
mar.
2019 kl.
11.
03Bemærk: artiklen er mere end 30 dage gammelLæs opDer er interessante navne på startlisten til VM i cross, der bliver afviklet i Aarhus i næste weekend.
Ud over fire regerende verdensmestre tæller deltagerfeltet også et af de største europæiske løbetalenter i nyere tid i form af den norske teenager Jakob Ingebrigtsen.
Sidste år vandt han som blot 17-årig EM-guld på både 1500 meter og 5000 meter ved EM i Berlin.
I begyndelsen af marts supplerede han samlingen af EM-medaljer med guld på 3000 meter ved indendørs-EM i Glasgow.
Læs også:Norges vidunderdreng vinder EM-guld som den yngste nogensindeI hjemlandet er han et kæmpenavn og del af en familie af stærke løbere.
Hans ældre brødre Henrik og Filip har også international klasse.
Ved cross-VM i Aarhus stiller Ingebrigtsen op i U20-klassen, hvor han skal jagte sejren i en disciplin, der normalt er domineret af løbere fra Kenya og Etiopien.
Også store afrikanske navne deltagerHos seniorerne kommer de østafrikanske lande med en lang række stærke navne både hos herrerne og damerne.
Til start er blandt andre den forsvarende crossverdensmester Geoffrey Kamworor, verdensmester på 1500-meteren Elijah Manangoi, og Conseslus Kipruto, der er regerende verdens- og olympisk mester i 3000 meter forhindringsløb.
I Dansk Atletik Forbund er man begejstrede for det stærke deltagerfelt.
- VM Cross i Aarhus vil overgå alt, hvad vi tidligere har set på dansk grund, siger forbundets direktør, Jakob Larsen i en pressemeddelelse.
- Det er ikke hverdagskost, at Kenya stiller med fire regerende verdensmestre uden at kunne føle sig sikre på at vinde titlerne, siger Jakob Larsen.
VM-løbet finder sted omkring Moesgaard Museum lørdag 30.
marts.
/ritzau/FacebookTwitterKopier linkEmner:Aarhus|Kenya|Moesgård Museum|Dansk Atletik Forbund|Berlin




https://www.dr.dk/musik/er-du-ogsaa-faldet-det-internettet-er-stjernernes-hemmelige-vaaben-i-jagten-paa-hits

MusikEr du også faldet for det?
Internettet er stjernernes hemmelige våben i jagten på hitsMemes og gif'er er blevet popstjernernes nye vej til hitlisterne.
Af Sofie Bo Christensen24.
mar.
2019 kl.
12.
00Bemærk: artiklen er mere end 30 dage gammelLæs opDrake gør det.
Ariana Grande gør det.
Og Katy Perry gør det.
De bruger memes, gif'er og andre internettrends til at få succes på hitlisterne.
Du har måske oplevet at skulle tale en af dine venner fra at hoppe ud af døren i en kørende bil for at danse til Drakes kæmpehit 'In My Feelings'?
Eller måske kommunikerer du og dine venner udelukkende med gif'er af Ariana Grande.
Læs også:Ariana Grande sidder på tronen af pop - men det har været det værste år i hendes livDe store stjerner i musikbranchen har nemlig luret, hvordan de kan få fansene til at interagere med deres hits og musikvideoer på internettet.
Memes, virale danse og gif-reaktioner bliver derfor i stigende grad brugt i musikindustriens digitale strategier.
- Det skal som regel være underholdende, før fansene deltager aktivt og laver brugergenereret indhold ud af popstjernernes musikvideoer.
Og så skal der være en genkendelighed i musikvideoens univers, der kan opnås ved at udnytte en internettrend, som skaber en indforståethed mellem popstjernerne og fansene, siger Samantha Foltmar, som er specialist i sociale medier.
Om Samantha FoltmarSamantha Foltmar står bag strategien for sociale medier til fænomenet Gulddreng, der i 2016 blev en stor succes på rekordtid.
Hittene 'Model' og 'Se Mig Nu' er begge blevet streamet over 22 millioner gange på Spotify.
Interaktionen mellem Gulddreng og hans fans var særligt i fokus, og man inkluderede blandt andet kommentarer fra brugerne i Gulddrengs indhold på sociale medier.
Når popstjerner skal lave musikvideoer i dag, handler det derfor ikke længere kun om lækre dansetrin, en stærk historie og vindmaskiner.
I stedet bliver der tænkt meget i, hvordan for eksempel en musikvideo kan få liv som et meme, en gif eller på anden vis gå viralt.
Det giver nemlig bonus på hitlisterne.
Læs også:Ikke set siden The Beatles: Ariana Grande tangerer vild rekordVi har samlet nogle af de bedste eksempler på store popstjerner, der bruger internetkulturen i jagten på succes.
1Drake som meme-darlingDrake har i flere år været internettets meme-darling, og han er faktisk så meme-populær, at han i 2016 optrådte i det amerikanske underholdningsprogram 'Saturday Night Live' med sangen 'More than a Meme', hvor han synger om bagsiden ved at være alles yndlingsmeme: 'I elsker mig ikke for mig.
I elsker mig bare for memes'.
Delingen af Drake-memes eksploderede, da 'Hotline Bling'-musikvideoen med en dansende Drake kom ud i 2016, og det er ikke en tilfældighed, fortæller Samantha Foltmar:- Han har haft et hold i ryggen i forbindelse med 'Hotline Bling'-musikvideoen, der er har tænkt: 'Kan vi gøre noget, som man kan memeficere?
'.
Og resultatet blev de genkendelige, grimme dansetrin, siger Samantha Foltmar.
Drake - Hotline BlingMen det er ikke kun memes, R&B-stjernen kan takke sine fans for.
Der var også en periode i sidste år, hvor du ikke kunne tjekke din telefon uden at støde på videoer af folk, der hoppede ud af en bil og dansede til Drakes hit ’In My Feelings’.
Dansefeberen startede, da Youtube-personligheden Shiggy lagde en video op, hvor han dansede til 'In My Feelings' med hashtagget #dotheshiggy, og det førte til en verdensomspændende bølge, som blandt andet popstjernen Dua Lipa og skuespilleren Will Smith hoppede med på.
Og det udnyttede Drake, for da musikvideoen til hittet udkom i august, brugte han hjemmevideoer af folk, der dansede 'the shiggy', og det blev dermed endnu et eksempel på succesfuld brug af internetkultur.
2Ariana Grande er dronningen af gif'erHvis du er i besiddelse af en smartphone og en tommelfinger, så har du nok stødt på ordene 'Thank U, Next' i din scrollen på de sociale medier i løbet af de seneste måneder.
Det er titlen på Ariana Grandes kæmpehit, som internettet har taget til sig med åbne arme, og populariteten steg kun, da musikvideoen kom ud.
Den er nemlig et potpourri af mindeværdige øjeblikke fra populære film som 'Legally Blonde', 'Bring It On', 'Mean Girls' and '13 Going on 30', der alle er fra de tidlige 00'er og har kvinder i hovedrollen.
Ariana Grande - Thank U, Next Scener fra de forskellige film blev allerede inden brugt heftigt i memes og gif'er, og populariteten steg blot, da Ariana Grande indkorporerede de ikoniske filmscener i sin musikvideo.
Derudover bød musikvideoen også på velkendte ansigter både fra de film, som musikvideoen refererer til, men også på andre kendte ansigter som reality-stjernen Kris Jenner, der allerede i sig selv trender i form af memes og gif'er.
- Konteksten er meget værdifuld, for de, der lytter til hendes musik, forstår godt referencerne til filmene.
De kender dem og er selv vokset op med dem.
De kulturelle forudsætninger for succes er der bare, siger Samantha Foltmar.
Fra Ariana Grandes musikvideo udsprang en masse nye gif'er og memes, og den endte med at slå rekord med lige over 50 millioner afspilninger på Youtube de første 24 timer.
3Katy Perry brugte et populært memeKaty Perry gik full meme på musikvideoen til sangen 'Swish Swish' med Nicki Minaj, hvor der er et væld af referencer til allerede kendte memes.
Den mest genkendelige var nok hendes inkluderingen af Instagram- og meme-fænomenet 'The Backpack Kid'.
Bag fænomenet er den 17-årige amerikanske dreng Russell Horning, der er kendt for at have opfundet dansen 'The Floss' - altså 'den der internet-dans med armene', som har haft kæmpe succes, og nu også går under navnet 'Fortnite'-dansen.
Katy Perry - Swish SwishKaty Perry opdagede Russel Horning på Instagram og fik ham efterfølgende til at medvirke i både 'Swish Swish'-musikvideoen og i det amerikanske underholdningsprogram SNL.
- Når man bruger et internetfænomen på den måde, er det meget vigtigt ikke at hoppe på trenden for sent, siger Samantha Foltmar.
Katy Perry inkluderede heldigvis 'The Bagpack Kid' på det helt rigtige tidspunkt, da han stadig peakede, og skabte dermed en enorm genkendelse hos sine fans.
4Marshmello-koncert i populært computerspilDer findes også andre måder at promovere sin musik på end med memes og gif'er, men hvor man stadig tapper ind i internetkulturen.
Det kan for eksempel gøres gennem populære computerspil, som EDM-kunstneren Marshmello gjorde i februar, da han optrådte til den første koncert nogensinde i det populære computerspil 'Fortnite'.
Computerspillet blev lanceret i september 2017, og alene i det første år havde det mere end 125 millioner brugere.
Marshmello - Anne-Marie - Friends'Fortnite' lancerede et specielt game mode, som tillod omkring ti millioner brugere at kunne nyde et ti minutter langt live set med Christopher Comstock, som Marshmello rigtigt hedder.
Koncerten stod på Marshmellos tourliste side om side med koncerter, der kunne opleves 'i virkeligheden'.
- Jeg tror, at en kunstner som Marshmello indgår et samarbejde med 'Fornite', fordi han passer visuelt ind deres univers og for at nå en målgruppe, som han mener, han ikke har fat i.
De anerkender på en eller anden måde også, at online og offline ikke kan adskilles, siger Samantha Foltmar.
FacebookTwitterKopier linkEmner:Ariana Grande (musiker)|Dua Lipa (musiker)|Pop og rock|Instagram|Youtube




https://www.dr.dk/nyheder/regionale/midtvest/landmand-foeler-sig-tromlet-af-systemet-ekspropriation-blev-aflyst-med-en

Midt- og VestjyllandLandmand føler sig tromlet af systemet: Ekspropriation blev aflyst med en uges varselEn slægtsgård i Thy er centrum i en speget sag om udvidelsen af et testcenter.
Video: Anders Davidsen, DRAf Helge Røjle og Mette Skov-Jensen24.
mar.
2019 kl.
12.
27 | opdateret 24.
mar.
2019 kl.
14.
37Bemærk: artiklen er mere end 30 dage gammelLæs opEn nordvestjysk landmand føler sig godt og grundigt snydt af Danmarks Tekniske Universitet, DTU.
Jeg tænker, at det er ren og skær løgn.
Daniel Overgaard Pedersen, landmandDTU Vindenergi havde lavet en aftale med gårdejer Daniel Overgaard Pedersen om ekspropriation af hans jord og slægtsgård, fordi den ligger inden for støjgrænsen ved en igangværende udvidelse af det nationale testcenter for vindmøller ved Østerild i Thy.
En udvidelse, som skal give plads til flere møller, hvoraf nogle af dem bliver op til 330 meter høje til vingespidsen.
Men en uge inden ekspropriationen trak DTU Vindenergi aftalen tilbage.
Begrundelsen lød, at planerne om en udvidelse af testcentret er blevet delt op i to faser.
Daniel Overgaard Pedersens slægtsgård ligger derfor nu i et område, hvor en ekspropriation først er aktuel om fem år.
- Det er underligt, at i løbet af seks dage har udvidelsesplanerne for testcentret ændret sig.
En udvidelse, de har arbejdet på i flere år.
Jeg tænker, at det er ren og skær løgn, siger Daniel Overgaard Pedersen.
Se en dronefilm fra testcentret i Østerild - (fotograf Anders Davidsen, DR).
Råstoffer kan gøre ekspropriation dyrereHan mener i stedet, at kovendingen skyldes, at hans jord indeholder en række dyrebare råstoffer, der øger ekspropriationsværdien.
Det har været et rigtig rodet forløb.
Erhvervsordfører for Venstre Torsten Schack Pedersen- Der er en rigtig stor forekomst af rent og fint kvartssand, der blandt andet bruges til cement.
Det er der mange penge i, i bedste fald snakker vi om 100 millioner kroner, siger Daniel Overgaard Pedersen.
Sandet findes i 19 meters dybde på hele ejendommens 137 hektar.
Det er Daniel Overgaard Pedersens opfattelse, at DTU har fået kendskab til en højesteretsdom fra 2017, der stadfæster, at en lodsejer skal have erstatning for den tabte fortjeneste og ikke kun handelsværdien af ejendommen.
- Råstofferne gør, at erstatningen nok bliver dobbelt så højt som hidtil troet, og at deres kovending skyldes frygt for erstatningens størrelse, siger han.
Testcenter ØsterildDet nationale testcenter for store vindmøller i Østerild i Thy blev indviet i 2012.
Anlægget styres og drives af Danmarks Tekniske Universitet, DTU.
På Testcenter Østerild er der plads til at teste ni havvindmøller i op til 330 meters højde.
Til sammenligning måler Rundetårn 34,8 meter fra gaden til platformen.
Havvindmøllerne testes på land, fordi det er nemmere at måle og justere møllerne her end under høj bølgegang på havet.
Kilde: DTU VindenergiIfølge Erhvervstyrelsen har DTU Vindenergi handlet efter reglerne.
Men Daniel Overgaard Pedersen får sympati fra Venstres erhvervsordfører, Torsten Schack Pedersen.
- Det har været et rigtig rodet forløb, siger han.
Alligevel kan DTU Vindenergi ikke tvinges til at ekspropriere her og nu.
- De meldinger, jeg har fået fra Erhvervsministeriet med juridiske vurderinger fra kammeradvokaten, er, at der simpelthen ikke er lovhjemmel til at foretage ekspropriation på nuværende tidspunkt, siger Torsten Schack Pedersen.
I Østerild må Daniel Overgaard Pedersen altså vente i fem år for at få afklaring på, hvad der skal ske med hans jord.
Det ønsker han dog ikke, så han har via sin advokat søgt om fri proces til at lægge sag an mod staten.
- Jeg føler, at systemet bare tromler os, siger han.
DTU Vindenergi har ingen yderligere kommentarer til kritikken, oplyser viceinstitutdirektør Peter Hjuler Jensen, som er ansvarlig for testcentret i Østerild.
FacebookTwitterKopier linkEmner:Danmarks Tekniske Universitet|Torsten Schack Pedersen (politiker)|Landbrug|Venstre|Jylland




https://www.dr.dk/nyheder/indland/kontroversiel-genforening-vermund-og-kvindelig-imam-var-barndomsvenner

IndlandKontroversiel genforening: Vermund og kvindelig imam var barndomsvennerI et nyt program mødes de to frontfigurer, hvis liv har taget vidt forskellige drejninger.
Danmarks første kvindelige imam, Sherin Khankan, og formand for Nye Borgerlige Pernille Vermund var tætte barndomsvenner, men har ikke set hinanden siden.
(© DR2)Af Emil Eller24.
mar.
2019 kl.
11.
00Bemærk: artiklen er mere end 30 dage gammelLæs opDe er vokset op få meter fra hinanden i Kastrup.
De legede sammen og var hinandens bedste veninder.
I dag er den ene, Pernille Vermund, formand for Nye Borgerlige og en stor kritiker af islam.
Den anden, Sherin Khankan, er Danmarks første kvindelige imam, og de to har derfor også meget forskellige synspunkter i forhold til islam.
Og så har de to profiler ikke mødt hinanden siden barndommen.
I programserien 'Abdel mellem fjender' på DR2 genforenes islamkritikeren med sin muslimske barndomsveninde.
Se programmetDu kan se programmet 'Abdel mellem fjender' på DRTV.
.
Her tager programmets vært, Abdel Aziz Mahmoud, dem blandt andet med tilbage til deres barndomsgade, hvor de fortæller om deres venskab og deres rejse fra den trygge barndom til livet som frontfigurer med hver deres store mission.
Rummelighed og frisindGenforeningen mellem de to går dog ikke udpræget godt.
Allerede inden mødet udtrykker de begge et ubehag ved hinandens projekter, og de undrer sig begge over, at den andens liv har formet sig i en så forskellig retning.
- Det er lidt et mysterium for mig, det der med, at man vokser op og kommer fra det samme sted og så går så forskellige veje.
At hun kan være så unuanceret.
At hun kan tale om islam som en helhed, siger Sherin Khankan og fortsætter:- For mig er det meget enkelt.
Man kan vælge at fokusere på det, der forener os som mennesker, eller det, der skiller os som mennesker.
Også Pernille Vermund finder det underligt, at de i dag står så forskellige steder.
- Det hjem, Sherin voksede op i, var set med mine øjne et dansk hjem - selvfølgelig med en lille smule præg af, at hendes far var fra Syrien.
- Som jeg husker det, var der hverken bedetæpper eller bøn, og hendes mor lå i bikini ude i haven og var meget frisindet, siger hun.
NazibeskyldningerOg så sammenligner de begge hinanden med nazister.
Ifølge Pernille Vermund er et møde med en imam lidt som at møde en nazist.
Og ifølge Sherin Khankan er Pernille Vermunds omtale af muslimer "en slags nynazisme" Det kan du se dem sætte ord på i videoen her:De to mødes i Vejle til et foredrag, som Khankan holder om islamofobi i Europa.
Efter at have hørt foredraget er Pernille Vermund tydeligt berørt af oplevelsen.
Men det er ikke en positiv følelse, hun sidder med.
Jeg bliver rigtig ked af det og tungsindig.
Det havde jeg ikke forventet.
Du var jo den frie pige, der havde alle muligheder for at leve i et frit samfund.
Pernille Vermund, formand for Nye Borgerlige.
- Jeg bliver rigtig ked af det og tungsindig.
Det havde jeg ikke forventet.
Du var jo den frie pige, der havde alle muligheder for at leve i et frit samfund, siger Pernille Vermund til sin barndomsveninde.
Det giver Khankan dog ikke meget for.
Hun ser ikke sig selv som ufri - tværtimod.
- Det er så langt væk fra den følelse, jeg selv sidder med.
Jeg føler mig meget stolt, glad, håbefuld og fri.
De to ender med at diskutere islam, og her bliver uenighederne tydeliggjort for enhver.
Jeg oplever, at I gør det samme som islamisterne.
De manipulerer et modsætningsforhold mellem dem og os, kristne og muslimer, islam og vesten.
I gør det samme.
Sherin Khankan- Når islam får indflydelse, så er der ikke plads til det, der forener, der er kun plads til islam, siger Vermund, inden Khankan afbryder hende:- Du taler om islamisme.
Det er en politisk ideologi.
Der kan jeg godt forstå, du er bekymret.
Men jeg oplever, at I gør det samme som islamisterne.
De manipulerer et modsætningsforhold mellem dem og os, kristne og muslimer, islam og vesten.
I gør det samme.
Diskussionen ender med, at de to må gå hver til sit.
Pernille Vermund synes, det er ubehageligt at høre sin barndomsveninde tale om islam.
(© DR2)Vejene skiltes for mange år sidenDe to har dog tidligere haft en form for interaktion i offentligheden.
I 2016 skrev Vermund et opslag på Facebook om Sherin Khankan:- Selv om jeg ikke kan se din tro, som du gør det, så håber jeg, at jeg en dag vil se resultatet af dit arbejde - og at de danskere, der vælger at bekende sig til samme tro som du, en dag vil kunne spejle sig i et forbillede rundet af vestlige værdier, frihed og næstekærlighed, skrev hun dengang.
Et opslag, der ifølge Berlingske skabte vrede blandt flere af Vermunds følgere.
Sherin Khankan har en kristen mor fra Finland og en muslimsk far fra Syrien og hed Ann Christine Khankan som barn.
I 2016 startede hun Mariam Moskeen i København, som er den første moské i Skandinavien med kvindelige imamer.
Pernille Vermunds familie flyttede fra Kastrup til Snekkersten i 1985.
I 2015 stiftede hun det højreorienterede og islamkritiske parti Nye Borgerlige.
FacebookTwitterKopier linkEmner:Abdel Aziz Mahmoud (journalist)|Islam|Pernille Vermund (politiker)|Nye Borgerlige|Kastrup




https://www.dr.dk/nyheder/udland/463-hentet-i-helikopter-nu-er-krydstogtskibet-paa-vej-i-havn

Udland463 hentet i helikopter: Nu er krydstogtskibet på vej i havnMyndighederne har midlertidigt afbrudt evakueringen, mens skibet slæbes i havn.
Helikopterne holder pause i evakueringsaktionen.
Af Sally Frydenlund Larsen og Robin Patrick Stampe Seierby (Video)24.
mar.
2019 kl.
10.
31 | opdateret 24.
mar.
2019 kl.
11.
19Bemærk: artiklen er mere end 30 dage gammelLæs opRedningsaktionen på det nødstedte norske krydstogtskib 'Viking Sky' er gået ind i en ny fase.
Det er nemlig lykkedes at fastgøre slæbebåde til det store skib, så det nu kan bugseres i havn i Molde.
Det er ikke til at sige, hvor lang tid denne del af redningsaktionen vil tage, oplyser Jan Arve Dyrnes, der er talsmand for Fræna Kommunes beredskab på et pressemøde.
Vejret volder fortsat problemer ved Norges kyst, hvor myndighederne midlertidigt har afbrudt redningsaktionen med helikopter.
Indtil nu har helikoptere hejst passagerer ud fra skibet én efter én.
På den måde er det lykkedes at evakuere over 400 af de omkring 1.
300 personer, der er om bord på det nødstedte norske krydstogtskib 'Viking Sky'.
20 personer er transporteret til behandling på lokale sygehuse.
Talsmand for beredskabet Jan Arve Dyrnes og redningskoordinator Jan Morten Dale på pressemødet.
80 kilometer på slæbDet nødstedte krydstogtskib skal slæbes 80 kilometer, før det når i land.
Det skriver den centrale redningstjeneste, HRS Sør-Norge, på Twitter:- Viking Sky er nu under slæb mod land.
En tovbåd foran og en bagved.
Farten er cirka syv knob.
Lige over 60 km til mere rolige farvande og 80 km til Moldefjorden.
Midlertidig pause i evakueringen i forbindelse med slæbningens opstart, men det vurderes løbende, skriver redningscentralen.
Syv knob svarer til knap 13 kilometer i timen.
Krydstogtskibet Viking Sky slog lørdag eftermiddag alarm til politiet i Møre og Romsdal med besked om, at skibet havde fået motorproblemer omkring Hustadvika.
'Viking Sky' var lørdag blot 100 meter fra at støde på grund, da det var på vej op fra Tromsø til Stavanger.
I alt 1.
373 personer var om bord på skibet, da det pludselig blev ramt af motorproblemer.
915 personer af dem var passagerer.
'Noget af det værste'Redningsaktionen bliver rost af bestyrelsesformanden for Viking Ocean Cruises, som er selskabet bag det nødstedte krydstogtskib.
- I dag er noget af det værste, jeg har været med til, men nu ser det ud som om, det går godt til slut, og vi har været heldige, det må vi tage med os.
Vi gør det så godt, vi kan, og jeg er stolt af vores besætning, siger bestyrelsesformand Torstein Hagen til den norske avis VG.
Da skibet var tættest på land, var det kun 100 meter fra at støde på.
Finsk kaptajnKaptajnen på krydstogtskibet er finsk og har stor erfaring med at sejle de store passagerskibe, skriver NRK, som også oplyser, at en del af mandskabet er norsk.
Passagererne på skibet er alle engelsktalende, og mange er ældre.
Passagerernes alder er med til at vanskeliggøre redningsprocessen.
- Det er klart, at det er en udfordring i sådan en situation, at det er godt voksne personer, sagde Beredskabschef i Fræna kommune, Jan Morten Dale, på et pressemøde tidligere i dag.
Han oplyste på samme møde, at passagererne har fået både mad og drikke, mens de opholdt sig på skibet.
'Viking Sky' har sejlet krydstogter gennem alt fra Nordsøen til det Caribiske Hav for Viking Cruises siden juni 2017.
Et kæmpestort luksusskib:•Viking Sky blev konstrueret mellem 2012 til 2016 af det italienske værft Fincantieri.
Værftet byggede også Costa Concordia-skibet, der forliste ved øen Giglio i januar 2012.
•Viking Sky er 227 meter langt, 28,8 meter bredt og har 14 dæk.
•Viking Sky har ifølge Viking Cruises en kapacitet på 930 passagerer.
•Ud over 465 kabiner huser skibet butikker, to restauranter, to biografsale, et teater og en spa.
I sidstnævnte er der blandt andet et rum fyldt med sne til afkøling efter en saunatur.
•Skibet har desuden historiske og kulturelle undervisere ansat, som giver foredrag og madlavningskurser baseret på krydstogtets destinationer.
•Efter planen skal det lægge an i Fredericias havn den 1.
april.
Kilder: Ritzau, Ship-technology.
com, VisitLillebælt, Viking Cruises og Fincantieri.
FacebookTwitterKopier linkEmner:Rederier|Rejse- og turistbranchen|Norge|Twitter|Viking Ocean Cruises




https://www.dr.dk/nyheder/viden/klima/som-hos-oerelaegen-nu-skal-kongepingviner-til-hoeretest

KlimaSom hos ørelægen: Nu skal kongepingviner til høretest Støjforurening under vand kan påvirke havdyrs adfærd og forskubbe hele økosystemet.
Pingvinen Ziggy i Odense Zoo er trænet til at være med i en høretest.
Af Ida-Sofie Sellerup, Anders Lifland og Thea Bjørn24.
mar.
2019 kl.
10.
45Bemærk: artiklen er mere end 30 dage gammelLæs opNår vi hamrer og banker stålpæle ned i havet eller sejler rundt i tonstunge fragtskibe, så ved vi, at det larmer.
Vi ved også, at det kan have store konsekvenser for dyrelivet.
Men hvor stor er støjforureningen for havfugle?
Og hvordan påvirker larmen under vandet dyrenes måde at yngle og finde mad?
Det ved vi ikke meget om.
Men det skal pingvinen Ziggy gøre os klogere på.
Hun og resten af kongepingvinerne i Odense Zoo er med i et dansk-tyskt forskningsprojekt mellem Rostock Universitet, Syddansk Universitet og German Oceanographic Museum, der skal kortlægge, hvad pingviner egentlig kan høre, og hvad de hører under vand.
- Vi har faktisk ingen anelse om, hvordan pingviner hører under vand, hvilket kan have konsekvenser.
For støjen kan have nogle fysiologiske sideeffekter for pingvinerne, som i sidste ende kan drive dem væk fra deres normale jagtområder eller ynglepladser, siger Kenneth Sørensen, ph.
d.
-studerende ved Biologisk Institut på Syddansk Universitet.
Selve testen minder meget om den, vi kender fra ørelægen.
Forskellige lyde bliver afspillet, og pingvinen Ziggy er trænet til at kunne sige ja eller nej.
Hvis hun kan høre lyden, skal hun svare ja med næbet ved at markere på en rød knap.
Hvis ikke Ziggy hører noget, skal hun bare holde øjenkontakt.
Andre havfugle kan høre under bølgerneDet er første gang, pingviners hørelse bliver testet, men SDU har allerede som de første i verden påvist, at havfugle kan høre under vand.
I 2017 testede SDU hørelsen på skarven, hvilket viste, at havfuglen kunne høre under vand.
Her ses skarven Loke sammen med biolog Kenneth Sørensen.
Ifølge Syddansk Universitet er forsøgene den første af sin slags, og i det hele taget findes der kun få studier af pingviners hørelse.
- Det skal vi finde ud af sort på hvidt.
For i værste fald kan støjforurening forskubbe fødekæden i vores meget skrøbelige økosystem, siger Kenneth Sørensen.
Marsvin bider lydbølger i sigMens vi bliver klogere på pingvinerne, viser tidligere forskningsprojekter, at sæler og marsvin bliver meget påvirket af al den støj, vi laver på havet og under vandet.
- Hvis du skaber en masse støjforurening, så er det præcis som på land.
Hvis der er for meget støj, så kan dyrene ikke høre hinanden, hvilket skaber forskellige problemer.
Det prøver vi på at finde ud af, siger Magnus Wahlberg, forskningsleder på Marinbiologisk Forskningscenter, SDU.
Han og resten af teamet på Marinbiologisk Forskningscenter i Kerteminde har i flere år undersøgt sæler og marsvins hørelse under vand.
Eksempelvis på marsvinet Freja.
Hun er trænet til at få målt lydfrekvenserne gennem en bideskinne, mens hun har elektroder på kroppen.
Se her, hvordan Freja bliver høretestet.
Det har længe været kendt, at støj i vandet er faretruende for havpattedyr.
Marsvin og andre tandhvaler bruger nemlig ekkolokalisering, når de jager føde.
Det vil sige, at de udsender nogle lyde, som bliver kastet tilbage af omgivelserne, og gør marsvinene i stand til at beregne, om der er fisk eller klipper i deres nærhed, og hvor langt væk de er.
Støj kan være det nye klimaproblemForskning i undervandsstøjforurening er forholdsvis nyt, men både i Europa og globalt er der stigende politisk interesse for at gøre noget ved problemet.
Frygten er nemlig, at undervandsstøj kan blive endnu et problem i rækken af klima, natur og miljøproblemer.
Læs også:Pingvinerne dør, mens ormene trives: Klimaforandringer truer Sydpolens dyrelivIfølge Magnus Wahlberg, forskningsleder på Marinbiologisk Forskningscenter, viser store maritime organisationer interesse for at se på, hvordan man kan reducere støjen fra de store skibe.
Det er gode takter, men der mangler fortsat viden:- Inden vi begynder at foreslå, at man skal lukke og ændre, hvordan skibene skal sejle, så skal vi have mere at vide om, hvordan det egentlig påvirker dyrene, og der er vi ikke helt i havn endnu, siger han.
Men opmærksomheden på problemet er et vigtigt skridt, understreger Magnus Wahlberg.
- Støj i luft og i vand er kommet højt op i folks bevidsthed, og at det rent faktisk betyder noget ikke bare for mennesker men også for de dyr, vi har i naturen, siger han.
FacebookTwitterKopier linkEmner:Syddansk Universitet|Marinbiologisk Forskningscenter|Dyr|Videnskab|Kerteminde




https://www.dr.dk/sporten/oevrig/danske-astralis-skyder-sig-til-sejren-og-825000-kr-i-brasilien

Øvrig sportDanske Astralis skyder sig til sejren og 825.
000 kr.
i Brasilien Det danske e-sportshold Astralis vinder finale i Counter Strike-turnering i São Paulo over Team Liquid.
Her jubler Astralis over Major-sejren på Wembley sidste år.
I nat vandt Counter-Strike holdet Blast Pro Series i Brasilien.
24.
mar.
2019 kl.
10.
17Bemærk: artiklen er mere end 30 dage gammelLæs opDet danske e-sportshold Astralis vinder finalen ved Blast Pro Series i Brasilien natten til søndag dansk tid.
De danske Counter Strike-stjerner vandt 2-1 i baner over det amerikanske hold Team Liquid, hvormed holdet kan tilføje endnu et trofæ til samlingen.
Derudover har Astralis vundet en pengepræmie på 125.
000 dollar, hvilket svarer til 825.
000 danske kroner.
Astralis tabte den første bane i finalen 13-16, men kom suverænt igen i de efterfølgende to baner, som blev vundet 16-8 og 16-2.
Team Liquid løber med andenpladsen og en præmie på 50.
000 dollar, hvilket svarer til 330.
000 kroner.
Danskerne kvalificerede sig til finalen i São Paulo efter en overlegen præstation i gruppespillet med fem ud af fem mulige sejre.
Også i gruppespillet mødtes Astralis og Team Liquid, hvor danskerne vandt kampen 16-13.
En god månedMed sejren i Brasilien fortsætter Astralis de gode takter fra tidligere på måneden.
Den 3.
marts vandt de danske stjerner verdens største turnering i Counter Strike i majorturneringen IEM Katowice i Polen.
Sejren kastede 3,3 millioner kroner af sig i præmiebonus.
Dermed genvandt Astralis turneringen, og holdet har nu i alt vundet en majorturnering tre gange.
Læs også:Astralis vinder verdens største Counter Strike-turneringSejren i Polen var den første turneringssejr i 2019 for Astralis, der i finalen i Buypower Masters tabte til Team Liquid tidligere i år.
Samtidig markerede trofæet indledningen på denne sæsons grand slam-jagt, som kan kaste en bonus på yderligere en million dollar af sig.
Det svarer til omkring 6,5 millioner kroner.
I 2018 stillede holdet op i 17 store turneringer og sejrede i ti af dem.
Derudover blev Astralis sidste år det første hold nogensinde til at vinde en Intel Grand Slam-titel.
Sammen med grand slam-bonussen vandt holdet præmiepenge for mere end 3,6 millioner dollar i 2018, hvilket svarer til næsten 24 millioner kroner.
/ritzau/FacebookTwitterKopier linkEmner:Astralis Esport|Brasilien|eSport|Polen|Intel




https://www.dr.dk/nyheder/regionale/fyn/kommuner-sparer-livreddertaarne-vaek-nu-vil-lokale-selv-betale-faa-dem-tilbage

FynKommuner sparer livreddertårne væk: Nu vil lokale selv betale for at få dem tilbageSvendborg og Kerteminde kommuner sparer som de eneste i landet på livreddertårne.
Gitte Charlotte Enevoldsen, der er ejer af Kerteminde Camping, har tilbudt sin hjælp for at livreddertårnet kan komme op på Nordstranden i Kerteminde igen i år.
Af Anne Mette Dam Thrane, Charlotte Flyvbjerg og Trine Rødkær24.
mar.
2019 kl.
09.
22Bemærk: artiklen er mere end 30 dage gammelLæs opDe rød-hvide livreddertårne fra Trygfonden pibler frem hver sommer sammen med en række specialuddannede livreddere på nogle af de mest besøgte strande i Danmark.
Det kræver dog, at kommunerne afsætter hver 30.
000 kroner per tårn per år i budgettet til at sørge for overnatning til livredderne og vinteropbevaring af livreddertårnet.
Men de penge har man valgt at spare væk i Svendborg og Kerteminde som de to eneste kommuner i Danmark.
- Det er en benhård prioritering.
Det er de rammer, kommunerne har, siger Jesper Hempler (SF), der er formand for Miljø-, natur- og teknikudvalget i Kerteminde Kommune.
Det vækker undren og er uden fortilfælde, at både Kerteminde og Svendborg valgte at sige nej tak til livreddertårne på to af Fyns mest populære strande, fortæller programchef i Trygfonden, René Højer.
- Det blev vi meget overraskede over, fordi vi har drevet Trygfonden Kystlivredning i 20 år, og det var første gang, vi oplevede, at der var nogen, der vendte tilbage og sagde, at de ikke kunne være en del af samarbejdet mere, siger han.
Jeg ved, at de faktisk har haft to livreddende aktioner her til sommer, så det er jo ikke uden betydning.
Jesper Hempler (SF), udvalgsformandMangel på tårne betyder manglende tryghedDet vil også ærgre Gitte Charlotte Enevoldsen, der er ejer af Kerteminde Camping, hvis livredderne ikke længere vil være til stede på Nordstranden i Kerteminde.
- Det vil jeg være frygtelig ked af.
Det er jo en tryghed, vi har i vores dagligdag.
Jo flere der kommer på stranden, jo flere har også brug for hjælp, siger hun.
Kystlivredning- I otte uger hver sommer stilles et livreddertårn op på 35 strande i Danmark.
- I 2018 var der 52 livreddende aktioner igennem kystlivredningen.
- Livreddertårnene bemandes af specialuddannede livreddere fra uge 26 til uge 34 mellem klokken 11 og 19 hvert år.
- I badesæsonen har Trygfonden cirka 200 kystlivreddere tilknyttet livredderposterne i Danmark.
Kilde: Trygfondens KystlivredningHun mener ikke, at livredderne kan undværes, og derfor har hun valgt at hjælpe kommunen lidt på vej.
- Jeg vil gerne donere ophold til livredderne, for at vi kan have det livreddertårn, siger Gitte Charlotte Enevoldsen.
Flere private sponsorer har også tilbudt deres hjælp, blandt andet Martin Madsen, der er direktør i Otterup Hobbyfoder, men som egentlig ikke er fra Kerteminde Kommune.
- Jeg tænker, at når Kerteminde Kommune ikke prioriterer det højt nok og sørger for, at de ting er i orden, så er der jo andre kræfter, der må hjælpe til, siger han.
Måske en ny aftale i KertemindeDe mange tilbud glæder formanden for Kerteminde Kommunens Miljø-, natur- og teknikudvalg, Jesper Hempler (SF).
- Det er jeg da rigtig glad for, for det har jo noget med sikkerhed at gøre.
Jeg ved, at de faktisk har haft to livreddende aktioner her til sommer, så det er jo ikke uden betydning, siger han.
Jesper Hempler vil nu snakke med sine byrådskolleger og Trygfonden for at finde ud af, om der kan laves en aftale med de private donationer, så der kommer et livreddertårn op i Kerteminde til sommer.
I Svendborg Kommune er private også trådt til for at tilbyde overnatning til livredderne, og det har betydet, at livreddertårnet alligevel kommer op på stranden i Christiansminde i Svendborg i år.
FacebookTwitterKopier linkEmner:Jesper Hempler (politiker)|Socialistisk Folkeparti|TrygFonden|Kerteminde|Førstehjælp




https://www.dr.dk/nyheder/regionale/syd/dansk-pilot-om-maraton-evakuering-kaempe-og-meget-udmattende-operation

Syd- og SønderjyllandDansk pilot om 'maraton-evakuering': Kæmpe og meget udmattende operationPilot på en af Forsvarets redningshelikoptere kalder den norske redningsaktion for udmattende.
Den danske helikopterpilot og fartøjschef fra Flyvestation Skrydstrup ved Vojens Carsten Bo Pedersen siger, at det er en yderst stor opgave, når så mange passagerer skal evakueres under de vejrforhold, der har været i Norge.
Af Ulrik Bang-Mørch og Henrik Kellberg24.
mar.
2019 kl.
10.
21Bemærk: artiklen er mere end 30 dage gammelLæs opDe norske redningspiloter har ikke været på hvilken som helst opgave, da de evakuerede flere hundrede passagerer fra det nødstedte norske krydstogtskib Viking Sky.
Det er en kæmpe opgave, når der er så mange passagerer, der skal løftes af et skib.
Carsten Bo Pedersen, fartøjschef og pilot, redningshelikopteren i SkrydstrupDet siger fartøjschefen på redningshelikopteren på Flyvestation Skrydstrup, Carsten Bo Pedersen.
Viking Sky i havsnødKrydstogtskibet Viking Sky slog lørdag eftermiddag omkring klokken 14 alarm til politiet i Møre og Romsdal, fordi skibet havde fået motorproblemer omkring Hustadvika ud for den norske vestkyst.
I alt 1.
373 personer var ombord på skibet.
Det blæste voldsomt, og passagererne blev én efter én evakueret med helikoptere.
I alt 479 passagerer blev evakueret fra skibet med helikopter, inden myndighederne vurderede, at de sidste passagerer kunne blive ombord, mens skibet blev bugseret i land.
- Det er en kæmpe opgave, når der er så mange passagerer, der skal løftes af et skib.
Det tager rigtig lang tid.
Man kan kun være en enkelt helikopter inde over skibet ad gangen.
- Det er også en stor opgave, når skibet ikke har egen styring.
Det har betydning for, hvordan skibet ruller, og hvordan du kan få samlet folk op, siger Carsten Bo Pedersen.
Carsten Bo Pedersen har selv været ude i barske situationer som pilot og fartøjschef i redningshelikopteren på Flyvestation Skrydstrup.
Her står han foran redningshelikopteren, der har plads til seks besætningsmedlemmer og cirka 20 passagerer under en evakuering.
UdmattendeNæsten 500 passagerer blev evakueret fra skibet med helikopter, inden myndighederne vurderede, at de sidste passagerer kunne blive ombord, mens skibet bliver bugseret i land.
Det er nærmest endeløst, når man skal ind og tanke helikopteren op så mange gange på land og så ud til skibet igen.
Carsten Bo Pedersen, fartøjschef og pilot, redningshelikopteren i SkrydstrupEn del af evakueringen af de mange passagerer foregik i mørke og kraftig blæst og hen over mange timer.
- Det er en meget udmattende mission, de har været på.
De har måske hejst 15-20 personer op ad gangen.
Og det er nærmest endeløst, når man skal ind og tanke helikopteren op så mange gange på land og så ud til skibet igen.
Det er rigtig mange gange, helikopterne har skullet frem og tilbage, siger Carsten Bo Pedersen.
Carsten Bo Pedersen forklarer videre, at når man bliver sendt på sådan en opgave, så er der en række opgaver, der skal klarlægges inden.
- Når man får sådan en opgave, så skal man have dannet sig et overblik over, hvordan skibet ser ud.
Hvor kan man hænge på skibet, og vil der være mulighed for at hejse to op ad gangen, fortæller han.
Møbler og inventar blev kastet fra side til side, da krydstogtskibet kom i havsnød.
 Redningsaktionen stod på i mange timer, og helikopterpiloterne måtte blandt andet arbejde i mørke, da passagerer skulle evakueres.
 Skibet kom i motorproblemer i et område, hvor der er mange klipper ud for den norske vestkyst.
 Efter adskillige timer kunne to slæbebåde begynde at bugsere skibet mod land.
 Passagerer er blevet evakueret fra skibet.
1 / 5Møbler og inventar blev kastet fra side til side, da krydstogtskibet kom i havsnød.
1 / 5Redningsaktionen stod på i mange timer, og helikopterpiloterne måtte blandt andet arbejde i mørke, da passagerer skulle evakueres.
2 / 5Skibet kom i motorproblemer i et område, hvor der er mange klipper ud for den norske vestkyst.
3 / 5Efter adskillige timer kunne to slæbebåde begynde at bugsere skibet mod land.
4 / 5Passagerer er blevet evakueret fra skibet.
5 / 5Vi træner hver dagCarsten Bo Pedersen forklarer, at han aldrig selv er blevet kaldt ud til et nødstedt skib med 1300 passagerer.
- Det må være en meget overvældende opgave.
Jeg har da også selv gået og tænkt på, hvad jeg ville gøre, hvis det var mig, der blev sendt ud til sådan et krydstogtskib med så mange passagerer.
- Men hver eneste gang vi er på vagt, så træner vi med forskellige skibe.
Det kan være kuttere, det kan også være skibe med mange passagerer, siger Carsten Bo Pedersen.
Fakta om krydstogtskibet Viking SkyViking Sky er 227 meter langt, 28,8 meter bredt og har 14 dæk.
Viking Sky har ifølge Viking Cruises en kapacitet på 930 passagerer.
Ud over 465 kabiner huser skibet butikker, to restauranter, to biografsale, et teater og en spa.
I sidstnævnte er der blandt andet et rum fyldt med sne til afkøling efter en saunatur.
Efter planen skal det lægge an i Fredericias havn den 1.
april.
Kilder: Ritzau, Ship-technology.
com, VisitLillebælt, Viking Cruises og Fincantieri.
Færgen havde ingen styringHan har dog selv prøvet at være på barske og farlige missioner.
- Jeg har prøvet en situation, hvor vejret var det samme, som det vi lige har set i Norge.
Vi blev kaldt ud til en færge, som transporterede trailere fra lastbiler.
Ud for Ringkøbing havde færgen mistet styringen.
Så det var en tilsvarende situation, men heldigvis var der kun 28 personer om bord, siger Carsten Bo Pedersen.
Han fortæller, at han aldrig glemmer den mission.
- Det var en virkelig stor udfordring.
For færgen kunne ikke navigere selv og drev ind mod kysten ved Ringkøbing.
Der var risiko for, at den ville ramme bunden og muligvis vælte rundt.
- Så vi skulle evakuere passagererne.
Det var en svær mission, synes jeg, for færgen havde jo ingen styring, og bølgerne var ligesom dem, som vi har set i Norge.
Vi stod helt stille over vandet, men skibet drejede rundt om sig selv og drev ind mod kysten.
Skibet krængede rigtig meget, så det var rigtig ubehageligt for de mennesker, vi skulle løfte af skibet.
Men det lykkedes at evakuere de folk, som vi nu skulle evakuere, fortæller Carsten Bo Pedersen.
Læs også:Skræmte passagerer ombord på Viking Sky: 'Vi vidste ikke, om båden ville synke'FacebookTwitterKopier linkEmner:Trafik|Norge|Ringkøbing|Flyvestation Skrydstrup|Rederier




https://www.dr.dk/sporten/fodbold/landsholdet/landsholdet-fulgte-schweiz-nu-skal-der-oeves-kontraangreb

LandsholdetLandsholdet fulgte Schweiz: Nu skal der øves kontraangrebSchweiz spiller med stor risiko, og det vil fodboldlandsholdet udnytte i tirsdagens EM-kvalifikationskamp.
Søndagens træning i Schweiz står på kontraangrebsøvelser.
24.
mar.
2019 kl.
12.
05Bemærk: artiklen er mere end 30 dage gammelLæs opLørdag eftermiddag klokken 15 var hele det danske fodboldlandshold bænket for at se EM-kvalifikationskampen mellem Georgien og Schweiz forud for Danmarks møde med schweizerne på tirsdag.
Landstræner Åge Hareide og de danske spillere så schweizerne vinde 2-0 uden at sprudle.
Selv om danskerne ikke fik en hjælpende georgisk hånd, var kampen alligevel brugbar.
Den bekræftede nemlig en schweizisk svaghed, siger Hareide.
- Deres stoppere blev ikke udfordret, men det var interessant, at de gav en masse kontramuligheder væk.
Georgien tog ikke imod de muligheder, men det skal vi kunne udnytte bedre, for vi har stor fart hos vores forreste spillere, siger Åge Hareide.
Nordmanden har set alle Schweiz' kampe fra de seneste to år, og modstandernes presspil og kontraangreb er gennemgående udfordringer for holdet.
- Schweizerne har det sværest med kontraangreb imod, for de spiller med høj risiko.
Det gør de specielt på hjemmebane, så vi skal være meget skarpe, og det skal gå stærkt, når vi får fat i bolden.
- Den del af spillet kommer vi også til at arbejde med på træningsbanen i dag (søndag, red.
).
Vi skal være ekstremt aggressive i starten af kampen, siger Åge Hareide.
Ingen taktiske overraskelserLandsholdsangriberen Nicolai Jørgensen var en af de 23 spillere, hvis pensum lørdag bestod i at se Georgien-Schweiz.
Ligesom landstræneren ser han muligheder for at straffe schweizernes dristige forsvarsspil.
- Vi så i går, at de har nogle svagheder.
De tager meget store chancer i deres opspil, og de så pressede ud i nogle situationer, når det gik den anden vej.
Så der er klart nogle muligheder for os.
- De ser meget sårbare ud, når de mister bolden, de blev bare ikke straffet af Georgien, som ikke har de samme kvaliteter som os.
Vi har scoret rigtig mange mål på kontrachancer, og det tror jeg også, at vi får muligheden for at gøre på tirsdag, siger Nicolai Jørgensen.
I lørdagens kamp så Åge Hareide ikke taktiske tendenser, der overraskede.
Men måske bliver landstræneren alligevel klogere, når spejderen Brian Priske aflægger rapport senere søndag.
- Brian Priske er på vej fra Tbilisi, og vi møder ham i Basel i eftermiddag, og så sætter vi os ned og diskuterer med ham, hvordan han så kampen fra tribunen.
- Det er nemmere at se en kamp på stadion end på tv, for i tv ser man ikke alle områder af banen i billedet.
Vi brugte også Priske under VM, og han laver gode rapporter, siger Åge Hareide.
/ritzau/FacebookTwitterKopier linkEmner:Åge Hareide (fodboldtræner)|Brian Priske (fodboldtræner)|Schweiz|Georgien|Fodbold




https://www.dr.dk/nyheder/kultur/legende-skal-producere-film-om-klimaforandringer-den-stoerste-trussel-i-tusinder-af

KulturLegende skal producere film om klimaforandringer: 'Den største trussel i tusinder af år'Sir David Attenborough er kendt og elsket for blandt andet naturprogrammet Den Blå Planet.
92-årige Sir David Attenborough er manden bag en stor mængde naturfilm.
Af Sally Frydenlund Larsen24.
mar.
2019 kl.
07.
52Bemærk: artiklen er mere end 30 dage gammelLæs opI en menneskealder har han med sin blide stemme lært os om klodens dyr og natur.
Nu påtager David Attenborough - i en alder af 92 - sig endnu et stort tv-projekt.
Ja, måske hans karrieres vigtigste.
I en ny dokumentar for BBC skal den folkekære vært og naturhistoriker nemlig formidle det, han selv kalder for "en menneskeskabt katastrofe af globalt omfang - vores største trussel i tusinder af år": De menneskeskabte klimaforandringer.
David AttenboroughDavid Attenborough er manden og stemmen bag naturprogrammer som Den Blå Planet og Planet Earth.
Født i Storbritannien den født 8.
maj 1926.
Blev slået til ridder i 1985 og tituleres derfor med 'Sir'.
Der er både en art bille, et træ og en blomst, der er opkaldt efter ham.
Dokumentaren kommer til at være 60 minutter lang og vil vise de konsekvenser, som klimaforandringerne allerede har haft på vores planet.
Det skriver BBC.
KlimasultDet er ikke første gang, David Attenborough beskæftiger sig med klimaforandringer.
Han har de seneste år behandlet emnet i sine dokumentarfilm, og i december holdt han tale for verdens ledere på klimatopmødet i Katowice.
- Hvis vi ikke gør noget, kan vi se vores civilisationers kollaps og udslettelsen af meget af den naturlige verden i horisonten, sagde han på mødet.
På BBC oplever man en stor interesse i klimaet, fortæller Charlotte Moore, som er kanalredaktør.
- Der er en stor sult fra vores seere efter at finde ud af mere om klimaforandringerne og forstå fakta, siger hun.
Filmen kommer til at hedde Climate Change - The Facts (Klimaforandringer - Fakta, red.
) og bliver sendt i Storbritannien i foråret.
Om filmen bliver sendt i andre lande er endnu ikke afklaret.
David Attenborough har en evne til at komme helt tæt på dyrelivet - her en kamelæon (arkivfoto).
FacebookTwitterKopier linkEmner:BBC|Den Blå Planet|Klimaændringer|Storbritannien|Kastrup




https://www.dr.dk/nyheder/udland/pressemoede-om-evakueringen-af-krydstogtskib






https://www.dr.dk/mitliv/en-brandert-aendrede-alt-mike-man-ser-anderledes-paa-livet-naar-man-har-vaeret-taet-paa-miste

FacebookTwitterKopier link




https://www.dr.dk/nyheder/udland/mandskab-paa-lastskib-er-hoppet-i-havet

UdlandMandskab på lastskib er hoppet i havet Besætningsmedlemmer venter nu på at blive bjærget fra bølgerne ud for den norske vestkyst.
Lastskibet kom i motorproblemer tidligere på aftenen.
Af Anna Sol Jørgensen23.
mar.
2019 kl.
22.
36 | opdateret 23.
mar.
2019 kl.
23.
57Bemærk: artiklen er mere end 30 dage gammelLæs opNi besætningsmedlemmer på lastskibet Hagland Captain, der har fået motorproblemer ved Hustadvika på den norske vestkyst, har brug for at blive reddet i land.
Flere af dem er hoppet i havet og venter på at blive bjærget med helikopter.
Vejrsituationen med voldsom blæst og høje bølger gør, at det er mest trygt for besætningen at vente i vandet.
Klokken cirka 23.
30 er alle ni personer blevet bjærget og er blevet bragt i land.
Det er Hovedredningscentralen, der har anbefalet besætningsmedlemmerne at hoppe i havet.
Det oplyser rederiet HRS til NRK og VG.
- Det er den anbefalede måde at gøre på i det her tilfælde, når forholdene er så barske.
De fire første vil i hvert fald blive samlet op på den måde, derefter vil der nok blive lavet en vurdering af, hvordan de sidste fem skal reddes, siger Per Fjeld, talsperson for HRS, til NRK.
Tidligere på aftenen lød det ellers, at de ni personer på Hagland Captain havde kontrol over situationen og ikke havde behov for evakuering.
Lastskibet ligger for anker, og der skulle ifølge NRK ikke umiddelbart være grund til at frygte, at Hagland Captain vil gå ned.
Stor evakueringsaktion ved krydstogtskibLastskibet fik motorproblemer tidligere i aftes i det område, hvor krydstogtskibet Viking Sky sendte en nødmelding tidligere i dag.
Siden da har der været en stor evakueringsaktion i gang, og skibets 1.
300 passagerer er fortsat i gang med at blive evakueret med helikoptere.
Efter seks timer er bare 139 personer blevet evakueret fra skibet.
Redningsarbejdet er besværliggjort af vejrforholdene, der gør, at redningsbåde var nødt til at vende om på grund af høje bølger.
I stedet er passagerne én efter én blevet hejst op i helikoptere, der har fragtet dem på land.
10 af de evakuerede er blevet sendt videre på sygehuset.
Tre af dem har fået alvorlige skader.
En af dem er en 70-årig mand, der er blevet kørt til operation, samt en 90-årig kvinde.
Begge har fået alvorlige brudskader.
Og det er altså de samme vejrforhold, som besætningen fra lastskibet befinder sig i.
Og Einar Knudsen, der er talsperson for Hovedredningscentralen, kalder da heller ikke aktionen for en søndagstur.
- Vi sendte først en redningshelikopter og så endnu en ud til de ni ombord.
Vi overvejer, og de skal evakueres, sagde han tidligere på aftenen til NRK.
FacebookTwitterKopier linkEmner:NRK|Rederier|Ulykker|Vejret




https://www.dr.dk/sporten/tennis/tennistalentet-tauson-tager-endnu-en-titel

TennisTennistalentet Tauson tager endnu en titelClara Tauson fortsætter med at rage pokaler til sig på den internationale tennisscene.
Clara Tauson nyder stor succes i øjeblikket.
24.
mar.
2019 kl.
07.
47 | opdateret 24.
mar.
2019 kl.
08.
41Bemærk: artiklen er mere end 30 dage gammelLæs opTennisspilleren Clara Tauson kan slæbe endnu en pokal med hjem til præmiehylden og skrive en ny finalesejr ind i cv'et.
Den blot 16-årige dansker vandt søndag morgen dansk tid ITF-turneringen i kinesiske Xiamen med en finalesejr på 2-6, 6-3, 6-2 over Meiqi Guo fra Kina.
Det er anden weekend i træk, at Tauson vinder en international turnering på seniorniveau.
Sidste søndag triumferede hun i den noget større ITF-turnering i Shenzhen - en sejr, der sendte hende op som nummer 407 i verden.
Læs også:16-årige Tauson vinder turnering og tordner op af ranglistenTurneringssejren i Xiamen udløser ikke noget avancement på verdensranglisten, men Tauson kan glæde sig over, at hendes sejrsrække fortsætter.
Triumfen i Xiamen er den danske teenagers femte turneringssejr i 2019 og kom i hus, selv om hun fik en noget tung start.
Tauson tog fatDen tre år ældre kineser indledte med at bryde danskerens serv og udbyggede forspringet til at vinde første sæt klart.
I andet sæt holdt de to spillere deres serv, indtil Tauson førte 3-2.
Derefter brød hun kineseren, hvilket skulle vise sig at blive et afgørende punkt i kampen.
Servegennembruddet blev det eneste i sættet, som danskeren vandt med 6-3.
Derefter havde Tauson initiativet og brød Meiqi Guo to gange i tredje sæt, hvor hun bragte sig foran 4-0.
Derfra handlede det "blot" om at holde sin egen serv, inden hun kunne juble over endnu en finalesejr.
Et andet sted i verden - nærmere bestemt i Maimi - var Caroline Wozniacki sent lørdag i aktion i WTA-turneringen Miami Open.
Danskeren vandt 6-4, 7-6 over rumænske Monica Niculescu og spillede sig dermed videre til fjerde runde.
Her venter Hsieh Su-wei fra Taiwan, der overraskende slog verdensetteren, Naomi Osaka, i tre set.
/ritzau/FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Tennis|Kina|Miami




https://www.dr.dk/nyheder/udland/skraemte-passagerer-ombord-paa-viking-sky-vi-vidste-ikke-om-baaden-ville-synke

UdlandSkræmte passagerer ombord på Viking Sky: 'Vi vidste ikke, om båden ville synke'1.
300 personer var ombord på Viking Sky, der evakueringen gik i gang.
Efter flere timer er kun 136 passagerer blevet reddet i land.
Af Signe Mai Vilsbøll23.
mar.
2019 kl.
22.
15Bemærk: artiklen er mere end 30 dage gammelLæs opOmkring klokken 14.
00 kom nødsignalet.
Krydstogtskibet Viking Sky, der sejlede ud for den norske by Hustadvika, var fanget i voldsomt vejr med høje bølger.
Motorerne var stoppet med at virke ordentligt, og skibet var begyndt at drive mod land.
- Der var tale om minutter.
Det kunne være gået virkelig galt, hvis de ikke havde fået gang i den ene motor og havde fået ankerfæste.
Så ville skibet være gået på grund, fortæller den lokale skipper og reder Jan Erik Fiskerstrand fra fiskebåden Fiskenes til Aftenposten.
Jan Erik Fiskerstrand var en af de første, der kom frem til det store, norske krydstogtskib, inden en timelang evakuering af de 1.
300 personer ombord på skibet gik i gang.
Helikoptere og redningsbåde ankom til stedet, men redningsbådene måtte sejle tilbage, fordi bølgerne var for høje til, at de turde tage passagerer ombord.
Én efter én er passagerer derfor siden blevet hejst væk op i helikoptere og fløjet til et modtagelsescenter i den norske kommune Fræna.
- Jeg var bange.
Jeg har aldrig oplevet noget så skræmmende.
Jeg begyndte at bede - jeg bad om sikkerhed til alle ombord, siger Janet Jacob, der er en af de 136 personer, der seks timer efter aktions start er blevet evakueret.
Læs også:Kaptajn på fiskekutter fik mayday-kald fra krydstogtskib: Vi kunne ikke gøre noget'Vinden var som en tornado'Janet Jacob var ifølge NRK på cruise langs den norske vestkyst med sin mand og parrets to venner.
Ligesom mange andre sad de og spise frokost, da det begyndte at ryste, og beskeden om, at Viking Sky var i vanskeligheder, kom.
Hvad der egentlig skete, er Janet Jacob ikke klar over:- Vi vidste kun, at der var meget vind, og at skibet tilmed fik problemer med en af motorerne.
Først blev vi evakueret til andre etager, fordi glasset knustes, og båden tog vand ind, fortæller hun, og tilføjer, at der gik tid, før hun blev hejst op i helikopteren og fløjet væk.
- Helikopterturen var skræmmende.
Vinden var som en tornado, siger Janet Jacob til NRK.
En anden passager på Viking Sky John Curry fortæller, at "der opstod kaos", da skibet begyndte at tage vand ind, og der blev meddelt om problemer.
Nu er han på et hotel i byen Molde sammen med sin veninde Sandy Writtenhouse.
- Det var en virkelig skræmmende oplevelse.
Jeg ønskede bare at komme ombord på helikopteren og i land så hurtigt som muligt, fortæller Sandy Writtenhouse.
'Vi vidste ikke, om båden ville synke'Dereck Browne, som VG har talt med, var lettet, da han tidligere i dag hørte, at helikopterne var på vej.
Inden da var han nervøs for, at skibet skulle synke, mens han var ombord:- Vi var meget chokerede.
Hvad skulle der ske med båden og med alle vores egendele?
Vi vidste jo ikke, om båden var ved at synke eller hvad.
- Vi var meget bange, og folk omkring os var også bange, siger han til det norske medie og fortæller, at han så flere på båden, der var kommet til skade.
Læs også:Et krydstogtskib er i vanskeligheder ud for Norges kystRedningsaktionen har efterhånden stået på i seks timer, og der er ikke umiddelbart udsigt til, at Viking Skys motor bliver repareret, så skibet kan sejle mod land på egen hånd.
Indtil slæbebåden Boa Heimdal, som indgår i den norske stats slæbebådsberedskab, når frem til havaristedet, forventes det, at helikopterne skal evakuere de passagerer og besætningsmedlemmer, der fortsat er på Viking Sky.
Ifølge Ove Njøten, vagtleder ved Kystværkets Beredskabscenter, er båden fremme ved 1-tiden i nat, siger han til Bergens Tidende.
'Noget af det mest rædselsfulde, vi har oplevet'Uden for Norge vækker skibets massive problemer opsigt.
En stor del af passagererne ombord er nemlig fra lande som USA og Storbritannien, hvor familier følger med i den dramatiske redningsaktion, der er fulgt af den ene privatoptagelse efter den anden.
Australske Ursula Ruprechts mor og stedfar er ombord på Viking Sky, og da Aftenposten skriver med hende kort før klokken 19, fortæller hun, at de stadig venter på at blive evakueret.
Rejsen med Viking Sky var for parret ellers starten på en ni uger lang ferie - nu sidder de ifølge Ursula Ruprecht med redningsvestene på og venter.
Helt uden ejendele eller pas.
- De har fortalt mig, at der er mange på skibet, der har fået skader, og at det har været en skræmmende oplevelse.
Det har været meget turbulent for dem, siger hun.
Ægteparret Leslie og Gary Collins var nogle af de første, der forlod Viking Sky med helikopter.
For dem har det hele været en gruopvækkende oplevelse:- De sidste par timer er noget af det mest rædselsfulde, vi nogensinde har oplevet, siger ægteparret Leslie og Gary Collins til Aftenposten.
FacebookTwitterKopier linkEmner:NRK|Trafik|Ulykker|Norge|Storbritannien




https://www.dr.dk/nyheder/udland/krydstogtskib-bugseres-i-havn-redning-med-helikoptere-fortsaetter

UdlandKrydstogtskib bugseres i havn: Redning med helikoptere fortsætterEvakueringen af de 1.
373 personer er fortsat i fuld gang.
Dansk helikopter sendt til Norge.
Sally Frydenlund og Robin Patrick Stampe Seierby (Video)24.
mar.
2019 kl.
05.
53 | opdateret 24.
mar.
2019 kl.
10.
10Bemærk: artiklen er mere end 30 dage gammelLæs opRedningsaktionen på det nødstedte norske krydstogtskib 'Viking Sky' er nu gået ind i en ny fase.
Det er nemlig lykkedes at fastgøre slæbebåde til det store skib, så det nu kan bugseres i havn i Molde.
Samtidig fortsætter helikoptere på stedet med at hejse passagerer ud fra skibet én efter én.
Det er indtil videre lykkedes at evakuere knap 400 af de omkring 1.
300 personer, der er om bord på det nødstedte norske krydstogtskib.
17 af de evakuerede er sendt til behandling på hospitalet.
Det oplyser Jan Arve Dyrnes, som er talsmand for Fræna kommune, hvor de tager imod de evakuerede passagerer, på et pressemøde søndag morgen.
Læs også:Skræmte passagerer ombord på Viking Sky: 'Vi vidste ikke, om båden ville synke'Ældre og engelsktalendeDet er ikke til at sige, hvor lang tid det vil tage at få bugseret skibet i havn.
- Vi ønsker ikke at give noget tidsperspektiv på, hvornår skibet kan være inde i Molde.
Først må slæbningen gennemføres, og vi ved endnu ikke, hvilken type farvand skibet skal igennem for at komme til Molde, siger Per Fjeld, som er talsmand for Hovedredningscentralen i Sydnorge til VG.
Situationen er stabil, og de passagerer, der endnu ikke er blevet evakueret, har fået både mad og drikke, oplyser Jan Arve Dyrnes på pressemødet.
I videoen herunder har en af passagerne filmet forholdene om bord på skibet.
Passagererne på skibet er alle engelsktalende, og mange er ældre, oplyser Eirik Walle, som er leder for beredskabet på pressemødet.
Passagerernes alder er med til at vanskeliggøre redningsprocessen, siger han.
Omkring klokken to lørdag eftermiddag fik politiet i Møre og Romsdal besked om, at krydstogtskibet på vej fra Tromsø til Stavanger havde fået motorproblemer omkring Hustadvika.
'Viking Sky' var lørdag blot 100 meter fra at støde på grund.
Siden da har helikoptere været i færd med at evakuere de i alt 1.
373 personer om bord.
915 personer er passagerer.
Natten til søndag kom der gang i tre af skibets fire motorer, så indtil nu har skibet været på vej ved egen motorkraft.
Dansk helikopter hjælperForsvaret oplyser på Twitter, at de sender hjælp til Norge i form af en helikopter.
- Forsvaret sender lige nu en redningshelikopter til det sydlige Norge, skriver Forsvaret på det sociale medie.
Helikopteren skal afløse en norsk redningshelikopter fra sine redningsopgaver, så den kan hjælpe til ved redningsaktionen ved Molde, fremgår det af tweetet.
Dramatisk natEn storm i området mellem Trondheim og Molde har gjort det til en lang og dramatisk nat for de tilbageværende personer på krydstogtskibet.
Det fortæller viceborgmesteren i Fræna Kommune, Jan Arve Dyrnes, som har taget imod de evakuerede passagerer.
- Det er en dramatisk situation.
Vi er forberedte på at tage imod alle fra krydstogtskibet.
Vi planlægger også, hvordan vi skal håndtere situationen fremadrettet, da det ser ud til at blive en længere aktion, siger han til NTB.
Læs også:Kaptajn på fiskekutter fik mayday-kald fra krydstogtskib: Vi kunne ikke gøre nogetHer var skibet, da det kom i problemer.
Frivillige i kommunen har taget imod evakuerede fra 'Viking Sky' samt et lastfartøj, der selv fik motorstop og slagside, da det sejlede ud for at bistå krydstogtskibet.
Det oplyser den driftsansvarlige ved Møre og Tøndelags Losoldermandskab, der blandt andet står for navigation, til Bergens Tidende.
I 30 minutter drev skibet mod land, efter at skibets motorer var gået ud af drift, og mandskabet kæmpede med at få skibets to ankre til at tage fast i havbunden.
Video: Marit Holten har på Facebook delt denne video fra området, hvor skibet kan skimtes i horisonten.
/DR Nyheder/FacebookTwitterKopier linkEmner:Norge|Skibstrafik|Twitter|Rederier|Facebook




https://www.dr.dk/nyheder/kultur/boeger/jamal-paa-32-vil-ikke-vaere-moensterbryder-jeg-gider-ikke-vaere-repraesentant

BøgerJamal på 32 vil ikke være mønsterbryder: 'Jeg gider ikke være repræsentant for alle muslimer'Jeg vil ses som et individ, siger bogaktuelle Jamal Bendahman.
Af Michelle From Hoxer og Kasper Månsson (foto)24.
mar.
2019 kl.
07.
00Bemærk: artiklen er mere end 30 dage gammelLæs opVi har set det flere gange, siden Yahya Hassan i 2013 bragede igennem med sine digte: Forfatter med indvandrerbaggrund kritiserer sit bagland og bliver pludselig talerør for en hel minoritet.
For nogle forfattere er det måske ønsket.
Men sådan er det ikke for Jamal Bendahman, som i næste uge debuterer med romanen 'Ash-Shaheed [Vidnet]'.
DebutanterneHvert år debuterer en lang række forfatter med bøger, de har lagt liv og sjæl i.
Hvad er deres historie?
Hvad er de drevet af?
Og hvordan er det pludselig at stå med sin helt egen bog i hånden?
Det har vi spurgt tre unge, aktuelle forfatterdebutanter om.
- Jeg gider ikke være repræsentant for alle muslimer – jeg vil ses som et individ.
Lige så snart vi taler om muslimer og indvandrere på det politiske niveau, kollapser det hele, siger den 32-årige forfatter, der til daglig arbejder som fuldmægtig i en styrelse og derfor har skrevet romanen i sin fritid.
Den handler om Younes, der ligesom Jamal Bendahman selv er opvokset i et socialt boligbyggeri i Ishøj og i dag bor på Nørrebro i København.
- Hvis man klarer sig godt, er man en mønsterbryder – og hvis man klarer sig dårligt, er man bare en bekræftelse på verdens fordomme om den befolkningsgruppe, man tilhører.
Og det vil jeg rigtig gerne væk fra, siger han.
I den politiske debat bliver muslimer betragtet som én samlet gruppe, og det er med til at skabe splid i samfundet, mener Jamal Bendahman: - Det vil jeg ikke tage del i, jeg melder mig helt ud af det.
Derfor har jeg valgt at skrive en så apolitisk roman som muligt, en individuel beretning.
Jeg mener, at det kun er på det menneskelige, individuelle niveau, at vi ser hinanden for, hvad vi egentlig er: mennesker.
 DR)1 / 7Assistens Kirkegård på Nørrebro spiller en vigtig rolle for Younes – og for forfatteren.
- På mange måder afspejler Assistens de her ekstremer i ham.
Det har også altid været et meget inspirerende miljø for mig.
Jeg er rigtig glad for det her modsætningsforhold mellem liv og død; alle de her gravstene og døde mennesker ved siden af de her smukke, levende træer.
Assistens Kirkegård bliver brugt som mere end bare en kirkegård; det er en park, et socialt samlingspunkt, og det skaber en interessant dynamik og atmosfære her.
2 / 7Younes' søgen efter mening involverer både stoffer, druk, kvinder og den mystiske islamiske sufi-religion.
- For Younes begynder det at bevæge sig mere hen i retning af nogle transcenderende oplevelser.
Jeg har altid selv været fascineret af den her søgen efter en ekstatisk tilstand.
For mig har det altid haft en religiøs karakter, jeg har nærmest set det som et forskud på paradis.
 DR)3 / 7Jamal Bendahman har altid været glad for at skrive.
Forfatterdrømmen har han haft i mange år.
Han har også, flere gange, forsøgt at blive optaget på Forfatterskolen - men uden held.
For fem år siden, da han var 27 år, traf han beslutningen om at begynde at skrive målrettet ved siden af sine universitetsstudier.
 DR)4 / 7Muligheden for at få udgivet en roman opstod, mens Jamal Bendahman gik på Forlaget Gladiators Forfatterskole.
– Det var meget surrealistisk.
I starten troede jeg ikke rigtig på det.
Jeg var overbevist om, at det første materiale, jeg sendte ind, ville blive afvist.
Men det gjorde det ikke - og jeg blev ved med at producere, indtil jeg havde den færdige roman.
 DR)5 / 7'Ash-Shaeed [Vidnet]' udkommer den 28.
marts.
At stå med resultatet af mange måneders aften- og weekendarbejde i hånden var ret vildt for Jamal Bendahman selv.
– Det var en rigtig stor oplevelse.
Det var måske også lidt et vendepunkt for mig; altså, det her sker, folk kommer til at læse den nu.
Det var også en større oplevelse for mig selv at læse den i bogform.
Det er sjovt, det er som om den er blevet bedre af at blive trykt.
 DR)6 / 7Younes siger i bogen sit kontorjob op for at blive forfatter.
Det ser Jamal Bendahman ikke sig selv gøre, selvom han gerne vil skrive flere bøger: - At være forfatter kan være et meget ustruktureret og ustabilt liv.
Det er det, jeg forestiller mig, at det ville være for mig.
Jeg er sådan en type, der er tilbøjelig til, at alt bliver rykket, og ting bliver helt forskudt.
Så det er meget rart at have et dagjob, hvor jeg får en masse struktur og en stabil hverdag.
 DR)7 / 7FacebookTwitterKopier linkEmner:Yahya Hassan (forfatter)|Litteratur|København|Nørrebro




https://www.dr.dk/sporten/oevrig/video-gentofte-genvinder-danmarksmesterskabet-i-futsal

Øvrig sportVIDEO Gentofte genvinder danmarksmesterskabet i futsalJB Futsal Gentofte kunne lørdag lade sig kåre som danske mestre efter 2-2 mod København Futsal.
Af Michael Sten Jensen i Lyon og Kasper Thrane23.
mar.
2019 kl.
20.
41Bemærk: artiklen er mere end 30 dage gammelLæs opJB Futsal Gentofte spillede lørdag 2-2 på hjemmebane mod København Futsal i kampen om danmarksmesterskabet.
Finaleseriens første opgør sluttede med en sejr på 3-1 til JB Futsal Gentofte, og derfor kan holdet kalde sig danske mestre i futsal for fjerde gang på fem år.
Du kan se alle fire mål fra finalen øverst i artiklen.
FacebookTwitterKopier linkEmner:Gentofte|København|Fodbold|Sjælland




https://www.dr.dk/nyheder/udland/dansk-ekspert-om-krydstogtskibs-kamp-jeg-er-fortroestningsfuld

UdlandDansk ekspert om krydstogtskibs kamp: Jeg er fortrøstningsfuldKrydstogtskib, der evakueres, er i en 'stabil fase', mener ekspert.
Krydstogtskibet Viking Sky fik motorproblemer i eftermiddags, og evakueringsarbejdet har været i gang siden da.
Af Cecilie Rosenkvist Dam23.
mar.
2019 kl.
22.
08Bemærk: artiklen er mere end 30 dage gammelLæs opI eftermiddags sendte krydstogtskibet Viking Sky et mayday-kald ud, fordi de havde motorproblemer.
Redningsarbejdet er stadig i gang og besværliggøres af hårde vejrforhold.
I skrivende stund er 136 af skibets i alt 1.
300 passagerer evakueret, oplyser talsmand for Hovedredningscentralen, Einar Knudsen, til NRK.
Men de resterende ombord kan tage det roligt, for der er ikke som sådan fare, siger Michael Hansen, der er uddannet skibsfører og instruktør på Svendborg Maritime Akademi.
- Skibets tilstand er rimelig stabil, når jeg kigger på det med sømandsøjne.
Jeg er fortrøstningsfuld.
Han uddyber, at besætningen har fået en motor i gang, kaptajnen har rettet næsen af skibet op mod vinden, og ankeret har stadig fat.
Det er alle tre faktorer, der gør, at de er inde i en stabil fase, mener han.
'De har gjort det helt rigtige'Skibet befinder sig ved Hustadvika, sydvest for Kristiandsund, et par kilometer fra kysten.
Den voldsomme blæst sammenholdt med flere hundrede meter dybt vand skaber meget store bølger, fortæller Michael Hansen.
- Når der sker noget utilsigtet, som at motoren stopper, så er man bare en lille prop på vandet, og det kan føles ubehageligt.
Det er et barsk område, og der er dybt vand, men skibet er bygget til den slags ting, så det kan sagtens klare det.
Michael Hansen har fulgt evakueringen via medier, og han vurderer på den baggrund, at kaptajnen og besætningen har gjort det helt rigtige, fordi de har valgt ikke at tage nogen chancer ved at begynde en evakuering.
- Vejret er så hårdt derude, og der er så hårde bølger, at skibet ikke selv kan sætte sine redningsbåde og flåder på vandet.
Det vil være endnu mere risikabelt.
Så kaptajn og besætning har gjort det helt rigtigt, siger han.
FacebookTwitterKopier linkEmner:Vejret|NRK|Rederier|Rejse- og turistbranchen|Svendborg




https://www.dr.dk/sporten/haandbold/ehfcup/sejre-holder-gog-og-tth-holstebro-inde-i-kampen-om-ehf-kvartfinaler

EhfcupSejre holder GOG og TTH Holstebro inde i kampen om EHF-kvartfinalerHåbet om en plads i kvartfinalen i EHF Cuppen lever for både TTH Holstebro og GOG efter lørdagens kampe.
GOG slog lørdag polske Azoty Pulawy med 41-29.
23.
mar.
2019 kl.
21.
10Bemærk: artiklen er mere end 30 dage gammelLæs opKravet var sejr, og det leverede både GOG og TTH Holstebros håndboldherrer i lørdagens kampe i EHF Cuppen.
Først sejrede TTH på udebane mod rumænske HC Dobrogea Sud Constanta med sikre 28-22 efter 16-8 ved pausen.
Derefter vandt GOG med knusende 41-29 hjemme over Azoty-Pulawy fra Polen efter 21-19 ved pausen.
Med sejrene holder begge de danske hold liv i håbet om at komme videre til kvartfinalerne.
TTH's første sejr på udebane i gruppespillet bringer klubben op på fire point for fem kampe og dermed en øjeblikkelig andenplads i gruppe C.
GOG har stadig muligheden for at nå kvartfinalen i EHF-cuppen.
Topholdet, Porto, har otte point for fire kampe.
Men selv hvis TTH ender med at slutte på andenpladsen i gruppen, vil det ikke nødvendigvis være nok til at gå videre.
Kun tre af de fire gruppetoere går videre til kvartfinalerne, og i samtlige af de øvrige tre grupper har toerne flere point på kontoen end TTH.
Blandt dem er gruppe D, hvor andenpladsen indtages af GOG, som efter lørdagens sejr har seks point for fem kampe.
Her har topholdet, Kiel, ti point.
I den sidste gruppekamp skal TTH op mod bundholdet, Cuenca.
GOG skal op mod Granollers på udebane.
Granollers er efter GOG's lørdagssejr uden chance for videre avancement.
/ritzau/FacebookTwitterKopier linkEmner:GOG Håndbold|TTH Holstebro|Holstebro|Håndbold|Polen




https://www.dr.dk/nyheder/viden/kroppen/vaccinemodstand-er-en-gammel-ide-i-1885-demonstrerede-tusinder-friheden-til

KroppenVaccinemodstand er en gammel idé: I 1885 demonstrerede tusinder for friheden til at lide en frygtelig død  I slutningen af 1800-tallet havde sygdommen kopper kostet millioner af liv.
Alligevel voksede modstanden mod en nyopfundet vaccine.
Af Maria Lise Behrendt24.
mar.
2019 kl.
06.
22Læs opDet er en martsdag i 1885.
På gaderne i den hastigt voksende, engelske industriby Leicester ulmer et oprør.
Hvad er kopper?
Kopper skyldes variolavirus, som tilhører den største af alle virusgrupper: Poxvirus.
Andre poxvirus forårsager for eksempel abe- eller kokopper.
Sygdommen er meget smitsom.
Den viser sig først ved høj feber, muskelsmerter og hovedpine.
Herefter følger som regel nogle dages bedring, inden den smittede får et udslæt med blærer i ansigtet og på kroppen.
Da kopperne hærgede, var dødeligheden på mellem 10 og 25 procent.
Kilder: Den Store Danske, SSI.
I løbet af dagen stimler op mod 100.
000 mennesker sammen for at demonstrere mod det, de betegner som et overgreb fra myndighedernes side.
De mange mennesker er en del af en anti-vaccine-bevægelse, som i den grad har fået vind i sejlene de foregående år.
Siden 1853 har vaccination mod den ekstremt smitsomme og ofte dødelige sygdom kopper været obligatorisk i Storbritannien, og i 1867 indfører de britiske myndigheder sanktioner mod forældre, der ikke frivilligt lader deres børn vaccinere.
Det får vaccinemodstanden til at eksplodere.
I årene op til 1885 vokser antallet af uvaccinerede børn, og myndighederne sætter hårdt mod hårdt.
Tusindvis af forældre får en bødestraf.
Enkelte ryger sågar en tur i spjældet for at nægte deres børn vaccination.
Britisk satiretegning fra omkring år 1802 viser et monster, der bliver fodret med spædbørn.
Tegningen er brugt som propaganda mod koppevaccinen.
(© Wellcome Collection.
CC BY)Hvad kan staten tillade sig?
Den 23.
marts kulminerer spændingerne mellem myndigheder og vaccine-modstandere i Leicester, hvor en demonstration får opbakning af mellem 80.
000 -100.
000 mennesker fra både England, Wales og Nordirland.
Britisk læge opfandt vaccinen Helt tilbage fra oldtidens Kina findes der eksempler på, at man har taget puds fra koppe-inficerede personers bylder og ridset det ind i huden på raske mennesker for at fremkalde immunitet.
Men “først” i slutningen af 1700-tallet opdager den britiske læge Edward Jenner, at malkepiger ofte får udslæt med kokopper på hænderne uden at blive syge.
Efterfølgende begynder Jenner at eksperimentere.
Blandt andet ved at trække materiale ud af blærerne på en koppesyg malkepige og indpode det i armen på en 8-årig lokal bondedreng.
Drengen får lidt feber og nogle koppelignede blærer på indpodningsstedet.
Efter nogle uger udsættes han for menneskekopper - ingen reaktion.
I 1798 publicerer Jenner sine forsøg, og på få år breder koppevacinationen sig.
I 1801 sender Jenner vaccinen til København, hvor den indpodes i fem børn.
Kilder: Stenoselskabet, Adam Bencard.
Under slogans som “Prisen for frihed er evig årvågenhed”, “Rent blod - ingen forfalskning” og “Vi kæmper for vores hjem og vores frihed” marcherer modstanderne i gaderne.
Især ordet frihed går igen på demonstranternes bannere.
Og på det her tidspunkt er frihed et helt centralt begreb i modstanden mod vacciner.
Det forklarer Adam Bencard, der er lektor i medicinsk humaniora ved Medicinsk Museion.
Vi er nemlig i en tid, hvor der langsomt er begyndt at komme en forestilling om, at staten skal varetage borgernes ve og vel.
Men det rejser også spørgsmål om, hvor grænserne for statens indgriben går?
- Et af de bærende elementer i vaccinemodstanden op gennem 1800-tallet handler om forholdet mellem stat og individ, og hvor meget staten kan tillade sig at gribe ind i den enkeltes liv.
I forhold til vacciner har vi at gøre med et virkelig konkret indgreb, hvor staten sprøjter noget ind i kroppen på sine borgere, siger Adam Bencard.
Vaccinen kommer til DanmarkProtesten i Leicester er en succes for vaccinemodstanderne.
Aviserne skriver i rosende vendinger om “den store, succesfulde demonstration”, og anti-vaccine-bevægelsen vokser.
En dreng med kopper i udbrud.
Billedet er fra starten af 1900-tallet.
(© Wellcome Collection.
CC BY)En dreng med kopper i udbrud.
Billedet er fra starten af 1900-tallet.
(© Wellcome Collection.
CC BY)Den store taber er børnene.
I årerne efter demonstrationen falder tilsutningen til koppevaccinen.
I 1893 fødes der 6.
006 børn i Leicester.
Kun 249 børn får en vaccine.
Til gengæld får mere end 300 sygdommen kopper.
Sådan står det ikke til herhjemme.
- Jeg er ikke stødt på kilder, der fortæller om modstand i Danmark.
Frihedstanken og mistro til læger var større i lande som for eksempel England eller USA, hvor vaccinemodstanden også har været stor, siger Adam Bencard.
Siden 1810 har koppevaccination været obligatorisk for alle danske skolebørn.
De skal stille med det, der hedder en kokoppepodningsattest for at få lov at komme i skole.
Faktisk også for at blive konfirmeret eller indgå giftermål.
Men koppeepidemierne kommer stadig til Danmark med jævne mellerum.
For det er langt fra alle børn, der vaccineres.
Og man har endnu ikke lært, at livslang beskyttelse kun opnås ved revaccination.
I 1871 indfører Danmark ved lov obligatorisk vaccination.
De, der undlader, får en bødestraf.
Og så falder antallet af kopper herhjemme.
I 1923 var der et udbrud af kopper i den engelske by Gloucester.
I den forbindelse indrykkede avisen "The Times" denne annonce, som taler sit tydelige sprog: Ud af 350 personer smittet med kopper er alle enten uvaccinerede, vaccineret, da de allerede var smittet med sygdommen, eller vaccineret for så længe siden, at de ikke længere var immune (fuld immunitet kræver revaccination).
(© Wellcome Collection.
CC BY)I 1923 var der et udbrud af kopper i den engelske by Gloucester.
I den forbindelse indrykkede avisen "The Times" denne annonce, som taler sit tydelige sprog: Ud af 350 personer smittet med kopper er alle enten uvaccinerede, vaccineret, da de allerede var smittet med sygdommen, eller vaccineret for så længe siden, at de ikke længere var immune (fuld immunitet kræver revaccination).
(© Wellcome Collection.
CC BY)'Lægevidenskab' består af åreladninger og brækmidlerFra slutningen af 1700-tallet til midten af 1800-tallet er vi i det, der kaldes medicinens heroiske alder.
Men der er absolut intet heroisk over det arbejde, de fleste af datidens læger udfører.
- Lægerne ordinerer åreladninger, udskriver brækmidler, lader patienter styrtbløde eller behandler med farlige midler som kviksølv.
Og folk dør som oftest på trods af (eller på grund af) behandlingen, siger Adam Bencard.
Almindelige folk i både Storbritannien såvel som i Danmark har på det her tidspunkt begrænset kendskab til "lægevidenskaben", men de, der har, fatter næppe den store tiltro til den.
Derfor er det måske heller ikke så underligt, at en del mennesker gør modstand mod at få materiale fra syge køer indpodet i kroppen.
- En stor del af anti-vaccine-bevægelsen har i 1800-tallet også sin drivkraft i det, vi i dag ville kalde alternativ medicin.
Bylderne bliver betragtet som kroppens forsøg på at komme af med sygdommen, og for mange er vaccinen unaturlig.
I stedet forsøger de sig med alternative metoder som vandterapi eller naturmedicin, siger Adam Bencard.
Satiretegning (år ukendt) af lægen Edward Jenner, der er i gang med at vaccinere en flok patienter.
Desværre medfører vaccinationen, at der vokser køer ud ad kroppen på folk.
(© Wellcome Collection.
CC BY)Vaccinemodstandere får politisk magtI 1898 giver Storbritannien efter for anti-vaccine-bevægelsen og vedtager en mere lempelig vaccinationspolitik.
Den indeholder blandt andet en “samvittighedsklausul”, som giver forældre ret til ikke at lade deres børn vaccinere, hvis de ikke tror på, at vacciner er sikre eller effektive.
Også i USA lykkedes det vaccine-modstandere at få ophævet love om obligatorisk vaccination i flere stater.
En russisk plakat fra omkring år 1920.
I cirklen en kopperamt, forarmet russisk bondefamilie, som står i skærende kontrast til de sunde, heroiske russere, der nederst i billedet er i gang med at få en vaccine.
(© Wellcome Collection.
CC BY)En russisk plakat fra omkring år 1920.
I cirklen en kopperamt, forarmet russisk bondefamilie, som står i skærende kontrast til de sunde, heroiske russere, der nederst i billedet er i gang med at få en vaccine.
(© Wellcome Collection.
CC BY)- Det skal ses som et resultat af, at modstanden er rigtig stor i de her lande.
Den ender med at blive en politisk magtfaktor, siger Adam Bencard.
Heldigvis har vaccinationsprogrammer i både Storbritannien, USA, Danmark og Europa på det her tidspunkt allerede sikret, at kopper aldrig vender tilbage med samme styrke.
I løbet af 1950’erne bliver kopper udryddet i både USA og Europa, og efter en stor kampagne i 1960’erne og 1970’erne kan Verdenssundhedsorganisationen WHO endelig erklære sygdommen for fuldstændig udryddet i 1980.
Sidste dødelige tilfælde af kopper i Danmark var i 1970, da en norsk student bragte sygdommen med sig fra Afghanistan.
Også i nutiden vinder følelser over faktaKopper er det første eksempel på, at en smitsom sygdom kan udryddes med vaccination.
Til trods for det består modstanden mod vacciner stadig i visse kredse.
Hvis man først én gang er blevet overbevist om et synspunkt, har man tendens til at være kritisk over for ideer, som strider mod det synspunkt.
Frej Klem Thomsen, seniorforsker, Institut for MenneskerettighederOg selvom 200 år er passeret, lever nogle af 1800-tallets argumenter for at fravælge vacciner stadig.
For eksempel rationalet om naturlighed: Altså at det er bedre at få sygdommen af den naturlige vej i stedet for at sprøjte noget ind i kroppen.
Men hvis vi alle valgte denne naturlige vej, ville de fleste af os for eksempel stadig blive ramt af mæslinger.
Sygdommen er nemlig så smitsom, at 95-98 procent af befolkningen ville få den, hvis ingen af os var immune.
Udover tilhængere af “naturlighed” er gruppen af vaccinemodstandere, ifølge Frej Klem Thomsen, der er seniorforsker ved Institut for Menneskerettigheder og har forsket i vaccineskepsis, en blandet gruppe:Myndigshedskampagne fra ca.
år 1950 opfordrer alle forældre til at få vaccineret deres børn for samfundets skyld.
(© Wellcome Collection.
CC BY)Myndigshedskampagne fra ca.
år 1950 opfordrer alle forældre til at få vaccineret deres børn for samfundets skyld.
(© Wellcome Collection.
CC BY)- Den omfatter både tilhængere af alternativ livsstil, de, der er sure på systemet, og religiøse minoriteter.
Det kan være mange forskellige mennesker med forskellige motiver på tværs af kulturelle og økonomiske skel.
Fælles for dem er, at de lider under et kognitivt bias - altså en fejlfortolkning eller forudindtagethed, som får dem til at forvrænge fakta og argumenter.
- Vi mennesker har en tendens til at blive præget af ideer, som er følelsesmæssigt stærke.
Sensationelle historier, der fremkalder stærke følelser, er nemmere at genkalde end tørre fakta, siger Frej Klem Thomsen.
.
.
.
Det kaldes tilgængelighedsheuristik.
En anden type bias er en slags bekræftelsesbias.
- Hvis man først én gang er blevet overbevist om et synspunkt, har man tendens til at være kritisk over for ideer, som strider mod det synspunkt.
Til gengæld er man åben over for input, der bekræfter det, forklarer Frej Klem Thomsen.
Ser man for eksempel en TV2-dokumentar om HPV-vaccinerede piger, hvor der sættes spørgsmålstegn ved, om HPV-vaccinen fremkalder alvorlige bivirkninger, kan det for eksempel være med til at danne et stærkt negativt billede, som man har svært ved at opgive.
- Og hvis først du har købt en vaccineskeptisk idé, er du meget stærkt investeret i den.
Derfor er det svært at få de her mennesker til at ændre synspunkt.
Især med fakta og videnskab, der er tørt og abstrakt - og uden følelser, siger Frej Klem Thomsen.
I dag står vaccineskepsis på listen over Verdenssundhedsorganisation WHO's liste over de største trusler mod den globale folkesundhed.
FacebookTwitterKopier linkEmner:Storbritannien|Vaccinationer|England|Sygdomme og lidelser|WHO




https://www.dr.dk/sporten/fodbold/landsholdet/ac-sidder-fast-paa-chelsea-baenken-svaert-acceptere

Landsholdet’AC’ sidder fast på Chelsea-bænken: Svært at acceptereFodboldlandsholdets midtstopper Andreas Christensen savner fast spilletid i sin engelske klub, Chelsea.
Andreas Christensen er ikke tilfreds med manglende spilletid i Chelsea.
Af Arnela Muminovic23.
mar.
2019 kl.
19.
09Bemærk: artiklen er mere end 30 dage gammelLæs opFor et år siden gik fodboldlivet egentlig efter planen for Andreas Christensen.
Midtstopperen var en fast del af landsholdet, og i sin engelske klub Chelsea havde han også etableret sig som en stamspiller blandt stjernerne i London-klubben.
40 kampe blev det til i 2017-2018 sæsonen for ’AC’, der også fik æren af at blive kåret som klubbens unge spiller.
Men tingene kan gå hurtigt i fodbold – også den negative vej.
Og det gjorde det for Christensen, da den italienske manager Maurizio Sarri kom til Chelsea i sommer.
Sarri så ikke danskerens vej fra start af, og derfor har Andreas Christensen mest af alt tilbragt tiden på bænken i Premier League i denne sæson, mens han har fået lov til at vise sig lidt frem i pokalturneringerne og i den mindre prestigefyldte europæiske turnering, Europa League.
Og det er ikke en optimal situation for forsvarstalentet.
- Det har jo ikke været som de sidste par år, hvor jeg spillede meget.
Det har været svært at acceptere ikke at få så meget spilletid.
Jeg vil helst spille alle kampe.
Men når det ikke er muligt, må jeg gøre alt for at vise mig frem i de andre kampe og vise, at jeg fortjener at spille alle opgør.
Det er det eneste, jeg kan gøre, siger han.
Andreas Christensen tilbringer meget mere tid på bænken i denne sæson.
Og selvom det næste transfervindue nærmer sig med hastige skridt, så virker det ikke realistisk med et sommerskifte for danskeren, hvis han mister tålmodigheden i sin engelske klub og vil søge andre veje.
Chelsea er nemlig blevet ramt af et transfer-forbud, hvor de først må hente nye spillere i sommeren 2020, og derfor vil Premier League-klubben næppe sælge nogle af de nuværende spillere.
- Det er klart, at jeg gerne vil have mere spilletid.
Men der er nogle ting, der har ændret sig for mig og klubben på det seneste, der gør det sværere for mig.
Jeg vil ikke gå for meget i detaljer om det, men lige nu vil jeg fokusere på Chelsea, siger han.
Andreas Christensen håber da også på, at tingene igen kan ændre sig, ligesom det gjorde før denne sæson – men helst til hans fordel denne gang.
- Det første år, da jeg kom tilbage til Chelsea fra mit lejeophold i Tyskland, startede jeg også på bænken.
Så fik to spillere karantæner, og jeg endte pludseligt med at spille og være fast mand i resten af sæsonen.
Så jeg ved, hvor hurtigt det kan gå i fodbold.
Det beroliger mig da også, at sådan noget kan ske.
- Problemet i denne sæson har været, at vi ikke rigtig har haft nogle karantæner eller skader, hvor jeg kunne overtage pladsen og få chancen for at vise mig frem.
Hvilket er godt for holdet, men for mig har det betydet, at jeg har fået lidt spilletid og må nøjes med pokalkampe og Europa League, siger han.
Andreas Christensen forlængede sin kontrakt med Chelsea sidste år, så den nu løber frem til 2022.
FacebookTwitterKopier linkEmner:Fodbold|Europa League|Storbritannien|London|Andreas Christensen (fodboldspiller)




https://www.dr.dk/sporten/oevrig/norsk-skistjerne-plaffer-sig-forbi-legendes-rekord

Øvrig sportNorsk skistjerne plaffer sig forbi legendes rekordJohannes Thingnes Bø er for tiden urørlig i skiskydning, og lørdag vandt nordmanden igen og slog rekord.
23.
mar.
2019 kl.
19.
43Bemærk: artiklen er mere end 30 dage gammelLæs opJohannes Thingnes Bø slog lørdag Martin Fourcades rekord for flest vundne løb i World Cuppen i den samme sæson.
Den 25-årige norske skiskytte vandt dagens jagtstart i Holmenkollen i Norge, og det var 15.
gang i samme sæson, at han vandt et løb i World Cuppen.
Den tidligere rekord sad Fourcade på med 14 World Cup-sejre i den samme sæson i 2016/2017.
Også Magdalena Forsberg havde præsteret at vinde 14 gange i samme sæson.
Det skete tilbage i 2000/2001.
Martin Fourcade må se sin rekord slået.
Johannes Thingnes Bø er lettet over lørdagens præstation, hvor han sluttede med at være 14 sekunder hurtigere end Tarjei Bø, som er storebror til rekordholderen.
- Det er helt utroligt.
Jeg havde 14 (sejre.
red.
) i går, fik muligheden i dag og blev historisk.
Det er superstort med så mange legender, som har gjort det før mig.
- Det føles helt ekstremt.
Det har været en helt vanvittig sæson, som ingen ende vil tage.
Det var ekstra sjovt i dag, siger Johannes Thingnes Bø til NRK.
Fredag vandt han World Cup-afdelingen i sprint, der betød, at han tangerede Fourcades rekord.
Under det afsluttede VM i Sverige betød nordmandens guldmedalje i sprint, at han hentede sin World Cup-sejr nummer 13.
Det bragte ham forbi legenden og landsmanden Ole Einar Bjørndalens 12 World Cup-sejre på en sæson.
Bø har allerede vundet World Cuppen i denne sæson, hvor der er gennemført 24 løb.
Søndag kan Johannes Thingnes Bø tage sin sejr nummer 16, hvis han vinder fællesstarten.
/ritzau/FacebookTwitterKopier linkEmner:Martin Fourcade (skiløber)|Skisport|NRK|Norge|Oslo




https://www.dr.dk/sporten/haandbold/danske-haandboldkvinder-slaar-de-franske-verdensmestre-ved-golden-league

HåndboldDanske håndboldkvinder slår de franske verdensmestre ved Golden LeagueFrankrigs EM- og VM-mestre blev sænket af Danmark, der fik en tiltrængt sejr efter afklapsning mod Norge.
Det danske kvindelandshold i håndbold slog lørdag de franske verdensmestre 25-22 ved Golden League.
23.
mar.
2019 kl.
21.
41Bemærk: artiklen er mere end 30 dage gammelLæs opDet kvindelige danske håndboldlandshold stemplede for alvor ind ved Golden League-stævnet i Frankrig lørdag aften.
Efter et stort nederlag på 20-31 til Norge torsdag rejste danskerne sig, da den forsvarende EM- og VM-mester, Frankrig, var på menuen.
De danske håndboldkvinder viste højt niveau ved at slå franskmændene 25-22 og pointmæssigt komme på tavlen i turneringen.
De danske kvinder spillede med stor energi og bevægelse, og det gav franskmændene problemer fra start.
Ved pausen stod det 12-12 efter en sen udligning af Nadia Offendal, og assistenttræner Lars Jørgensen udtrykte meget rammende den danske optur over for TV2 Sport.
- Vi skal arbejde os frem mod, at det her er det udtryk, vi skal levere hver gang, sagde han efter de første 30 minutter.
Totalt forvirret landstrænerEfter pausen fortsatte danskerne med at imponere.
Stine Jørgensen scorede på straffekast, og Freja Cohrt udbyggede til 14-12 kort efter.
En velspillende Lotte Grigel bragte Danmark på 16-14 med to scoringer på stribe, og Danmark nærmede sig med små skridt sejren mod hjemmeholdet.
Med fire minutter igen var danskerne foran 22-21.
Målmand Sandra Toft pillede et stærkt fransk forsøg, og i den anden ende slog Grigel til igen.
Klavs Bruun Jørgensen var en forvirret mand efter sejren.
Danmarks forsvar lukkede ned for Frankrigs offensiv i kampens afslutning, mens Anne Mette Hansen brød igennem og lukkede opgøret med scoringen til 24-21.
Dermed fik danskerne en tiltrængt sejr.
- Jeg er totalt forvirret.
Det er totalt svært at forstå, hvordan vi kunne levere sådan forleden dag (mod Norge, red.
) og så spille så godt i dag, sagde landstræner Klavs Bruun Jørgensen til TV2 Sport efter kampen.
Danmark spiller søndag klokken 15 mod Rumænien.
Rumænerne tabte lørdag til Norge og er uden point efter to kampe.
Danmark har ligesom Frankrig to point efter to kampe.
/ritzau/FacebookTwitterKopier linkEmner:Freja Cohrt (håndboldspiller)|Klavs Bruun Jørgensen (håndboldtræner)|Frankrig|TV 2 Sport|Håndbold




