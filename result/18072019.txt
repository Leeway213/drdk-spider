https://www.dr.dk/nyheder/indland/oersted-skal-bygge-havvindmoellepark-til-en-halv-million-husstande-i-new-york

IndlandØrsted skal bygge havvindmøllepark til en halv million husstande i New YorkDansk vindgigant skal opstille over 100 havvindmøller ud for New Yorks kyst.
Havvindmølleparken bliver et samarbejde mellem Ørsted og Eversource, som er et amerikansk energiselskab Af Daniel Myrup Pedersen18.
juli 2019 kl.
22.
45Bemærk: artiklen er mere end 30 dage gammelLæs opØrsted er netop blevet foretrukket til at bygge en havvindmøllepark ved navn Sunrise Wind ud for USA's østkyst.
Vindmølleparken er på omkring 100 vindmøller, der kan genere 880 MW, hvilket svarer til, at de kan levere grøn strøm til cirka 500.
000 husstande i staten New York.
Cheferne hos Ørsted kalder deres nuværende momentum et eksporteventyr, og det står til at fortsætte.
Havvindmølleparken forventes at blive sat i drift i 2024, forudsat at der indgås kontrakt, og at Ørsted og Eversource træffer endelig investeringsbeslutning.
Pressemateriale.
- Det har været en rigtig god dag, og en rigtig god måned, når man også tænker på, at det ikke er mere end fire uger siden, at vi også vandt et stort projekt i New Jersey, siger Thomas Brostrøm, chef for Ørsted i Nordamerika.
- Det betyder, at vi nu skal til at ansætte folk til vores projekter og vores organisation.
Det betyder også, at USA bliver det her store vækstmarked, som vi har håbet på, siger Thomas Brostrøm.
Skal stå klar i år 2024Projektet kommer til at tage noget tid, da Ørsted nu skal have styr på de forskellige miljøtilladelser, som kræves for at lave en havvindmøllepark.
Derfor forventer Ørsted, at byggearbejdet starter i begyndelsen af 2020, og så regner de med, at parken kan stå klar og være i drift ud for amerikas østkyst i 2024.
Når den står færdig, vil Sunrise Wind være større end nogle af de havvindmølleparker, som Danmark har.
FacebookTwitterKopier linkEmner:USA|Vindkraft|Vindmølleindustri|New York|Erhverv




https://www.dr.dk/nyheder/politik/kontrol-med-kernen-i-tdcs-mobilnet-flytter-til-rumaenien

PolitikKontrol med kernen i TDC's mobilnet flytter til RumænienCenter for Cybersikkerhed mister muligheden for at sikkerhedsgodkendte medarbejdere på grund af udflytning.
Center for Cybersikkerhed mister muligheden for at sikkerhedsgodkendte medarbejdere på grund af udflytning.
18.
juli 2019 kl.
22.
37Bemærk: artiklen er mere end 30 dage gammelLæs opHjertet af Danmarks største telenetværk TDC flyttes til Rumænien, og dermed kan Center for Cybersikkerhed ikke længere føre tilsyn med det.
Det skriver Politiken.
For medarbejdere i den centrale del af TDC's netværk kaldet network operations center, NOC, kræver Center for Cybersikkerhed ellers i dag, at medarbejderne skal sikkerhedsgodkendes af Forsvarets Efterretningstjeneste.
Center for Cybersikkerhed kommer endvidere også på uanmeldte kontrolbesøg på den nuværende NOC's placering i Telefonhuset på Borups Allé på Frederiksberg.
Udflytningen afføder skarp kritik fra flere eksperter.
- Det er i allerhøjeste grad et problem, at den myndighed, som skal føre tilsyn med teleoperatørerne, mister muligheden for at føre tilsyn, fordi TDC outsourcer til Rumænien.
- Det er udflytningen af det allerhelligste maskinrum, hvor millioner af danskeres data samles.
Jeg er lidt rystet over, at man tør overlade noget så vigtigt til et tredjepartsland uden at kunne føre tilsyn, siger John Foley, der er tidligere analytiker i Center for Cybersikkerhed.
Kan ikke sikkerhedsgodkende i RumænienProblemet er, at Center for Cybersikkerhed, der ligger under Forsvarets Efterretningstjeneste, ikke har hjemmel til at sikkerhedsgodkendte borgere i andre lande eller gennemføre tilsyn i for eksempel Rumænien.
Det bekræfter Center for Cybersikkerhed i en mail til avisen.
Via NOC'en kan man for eksempel se, hvor statsministerens mobil befinder sig eller helt lukke mobilnettet ned.
TDC understreger over for Politiken, at "sikkerhed er en topprioritet", og at man er i dialog med Center for Cybersikkerhed.
Udflytningen sker for at spare penge, efter Ericsson har overtaget driften af TDC's net fra kinesiske Huawei.
Da Ericsson fra 2008-2014 havde opgaven med at drive TDC's netværk, havde det dog også NOC i Rumænien.
/ritzau/FacebookTwitterKopier linkEmner:Center for Cybersikkerhed|TDC|Rumænien|Efterretningstjenester|Telebranchen




https://www.dr.dk/nyheder/udland/trump-tager-afstand-fra-tilrab-mod-muslimsk-kongresmedlem

UdlandTrump tager afstand fra tilråb mod muslimsk kongresmedlemDonald Trump var ikke glad for sine tilhængeres "send hende tilbage"-råb rettet mod kongresmedlem Ilhan Omar.
Trump talte torsdag om kongresmedlem Ilhan Omar, som ses yderst til højre.
)18.
juli 2019 kl.
21.
47Bemærk: artiklen er mere end 30 dage gammelLæs opUSA's præsident, Donald Trump, forsøger torsdag at dysse en konflikt mellem ham selv og fire kvindelige kongresmedlemmer en smule ned.
Trump tager således afstand fra de tilråb, der onsdag aften kom fra præsidentens tilhængere ved et vælgermøde i delstaten North Carolina.
Da Trump her talte om det nyvalgte muslimske kongresmedlem Ilhan Omar, besvarede de mange tilskuere ved i kor at råbe "send hende tilbage, send hende tilbage, send hende tilbage".
- Jeg var ikke glad for det.
Jeg var uenig i det.
Men så igen, det var ikke mig, der sagde det.
De gjorde.
Og jeg var uenig i det, siger Trump torsdag.
37-årige Ilhan Omar er muslim og fra Somalia.
Hun kom til USA som flygtning i 1997 og blev allerede som barn amerikansk statsborger.
Striden mellem Trump og Ilhan Omar samt tre andre kvindelige kongresmedlemmer opstod søndag.
Her tweetede Trump, at fire kvindelige demokrater i Kongressen "skulle tage hjem og rette op på de fuldstændig ødelagte og kriminalitetsramte lande, de kom fra".
Læs også:Præsident Trump får kritik for tweet om kvindelige politikereTrump har undgået at nævne kvindernes navne, men ifølge amerikanske medier har det hele tiden stået klart, hvem der er tale om.
Det drejer sig om Alexandria Ocasio-Cortez, Ilhan Omar, Ayanna Pressley og Rashida Tlaib.
Af disse er Ilhan Omar den eneste, som er født uden for USA.
Alle fire kvinder er ikkehvide og nyligt valgt til Kongressen.
De har også alle markeret sig som stærke kritikere af Donald Trump.
Præsidentens angreb på de fire kvinder på Twitter søndag fik tirsdag Repræsentanternes Hus til at stemme for at at fordømme Trumps udtalelser.
- Vi fordømmer kraftigt præsident Donald Trumps racistiske kommentarer, der har legitimeret og forøget frygten for og hadet mod nye amerikanere og farvede personer, lød det fra Repræsentanternes Hus.
Læs også:Repræsentanternes Hus fordømmer Trumps 'racistiske kommentarer'Den kritik fik dog ikke Trump til at beklage sine udtalelser.
- Kritikken bekymrer mig ikke, for mange er enige med mig, lød det fra Trump ved et pressemøde i Det Hvide Hus mandag.
/ritzau/ReutersFacebookTwitterKopier linkEmner:Donald Trump (politiker)|USA|Repræsentanternes Hus|Twitter|Somalia




https://www.dr.dk/nyheder/udland/boerns-vilkaar-om-instagram-forsoeg-bekraeftelseskulturen-hvor-man-jagter-likes-er

UdlandBørns Vilkår om Instagram-forsøg: 'Bekræftelseskulturen, hvor man jagter likes, er enormt stærk' Instagram vil som et forsøg skjule likes.
Et skridt i den rigtige retning, mener Børns Vilkår.
Instagram har allerede gennemført forsøget i Canada og udbreder det nu til en række andre lande.
Af Lars Lindevall og Agnes Amanda Vesth Rasmussen18.
juli 2019 kl.
23.
07Bemærk: artiklen er mere end 30 dage gammelLæs opFor at "fjerne presset omkring, hvor mange likes et opslag får", har Instagram søsat et nyt forsøg.
I en række lande vil man fra torsdag ikke kunne se, hvor mange likes andres opslag får - man kan kun se, hvilke venner/følgere, der har liket eller kommenteret.
Brugerne kan dog stadig se på deres egen profil, hvor mange antal likes et opslag har fået - men det er altså ikke tilgængeligt for andre.
De unge fortæller os, at hvis et opslag ikke får nok likes, tager de dem simpelthen ned igen.
Mette Kim Bohnstedt, digital uddannelseskonsulent, Børns VilkårÆndringen vil påvirke brugere i Australien, Brasilien, Italien, Irland, Japan og New Zealand.
Instagram, der er ejet af Facebook, har allerede testet ændringen i Canada siden maj.
Mette Kim Bohnstedt, der er digital uddannelseskonsulent hos Børns Vilkår, kalder det "rigtig positivt", at Instagram forsøger at gøre noget ved det pres, der ligger på især børn og unge.
- De gør det, fordi der er et problem.
Vores erfaring fra Børnetelefonen og vores arbejde ude på skolerne viser klart, at brugen af Instagram kan påvirke de unges humør og selvværd i negativ retning.
Derfor er et rigtig positivt, at Instagram tager et ansvar, siger Mette Kim Bohnstedt fra Børns Vilkår.
'Kan være meget sårende'Hun forklarer, at der er en "bekræftelseskultur" på de sociale medier.
- Vi oplever, at denne her bekræftelseskultur, hvor man jagter likes, er enormt stærk.
De unge fortæller os, at hvis et opslag ikke får nok likes, tager de dem simpelthen ned igen.
Det betyder enormt meget med denne her anerkendelse, og derfor kan det også være meget sårende, hvis man ikke får likes, siger Mette Kim Bohnstedt.
InstagramInstagram er et socialt medie, hvor brugere kan dele billeder mellem hinanden, kommentere og like.
Det sociale medie blev lanceret i 2010, og med et stigende antal brugere blev det opkøbt af Facebook i 2012 for 1 milliard dollar (5,6 milliarder kroner, red.
).
En opgørelse fra juni 2018 viste, at Instagram har mere end en milliard brugere, mens over 400 millioner bruger app'en dagligt.
Flere kendte bruger platformen i professionelle sammenhænge, og et stort antal influencere tjener penge ved at reklamere for produkter på Instagram.
- Det er særligt pigerne, det drejer sig om.
Man skal huske på, at følelserne er rigtige, selv om det foregår på sociale medier, tilføjer Mette Kim Bohnstedt.
Løser ikke digital mobningHun peger dog også på, at digitial mobning er et stort problem på de sociale medier, og det problem løser Instagram ikke med forsøget, mener hun.
- Online mobning, hvor man bevidst ignorerer hinandens opslag, kan være enormt sårende og ekskluderende for unge mennesker, og det gør initiativet ikke noget ved, for man kan stadig gå ind og se, hvem der har liket, siger Mette Kim Bohnstedt.
Katrine K.
Pedersen, der er ekspert i digital kultur og forfatter til bogen 'De digitalt udsatte', mener, at Instagram først og fremmest gennemfører forsøget for at skabe mere tillid til de sociale medier.
Vil bekæmpe falske følgere- Instagram er en virksomhed, og det her tiltag ligger meget godt i tråd med en generel tendens til at fokusere på kvalitet, autencitet og nære relationer.
Jeg tror, at den primære årsag til tiltaget er at undgå det her marked for falske følgere og i det hele taget et dårligt ry i forhold til de sociale medier, siger Katrine K.
Pedersen.
Som det ses her, vil antallet af likes på andres opslag ikke fremgå i de lande, hvor Instagram gennemfører forsøget.
Hun tvivler også på, at Instagrams forsøg vil lette presset på brugerne af sociale medier.
- Som mål om at undgå mobning, negativitet og 'like-hunting' tror jeg næppe, at det kommer til at gøre den store forskel.
Der er sket et skifte, hvor det tidligere handlede om så mange likes, som muligt - i dag handler det mere om, hvem der følger én, og om man er en del af den populære flok, siger Katrine K.
Pedersen.
Læs også:Instagram skjuler nu antallet af likes i flere landeInstagram: Håber at test vil fjerne presFacebook, der ejer Instagram, har i en pressemeddelse skrevet, at "Instagram skal være et sted, hvor folk føler sig komfortable med at udtrykke sig.
"- Vi håber, at denne test vil fjerne presset omkring, hvor mange likes et opslag får, så man kan fokusere på at dele de ting, man elsker, siger Mia Garlick, politisk direktør for Facebook i Australien og New Zealand.
Om Instagram vil teste initiativet i Danmark, vides ikke.
Instagram er indtil videre ikke vendt tilbage med svar på DR Nyheders henvendelse.
Det sociale medie testede allerede det nye initiativ i Canada i maj.
I den forbindelse interviewede DR Nyheder en influencer, en debattør, en hjerneforsker og en ekspert i sociale medier for at høre, hvad de mener om Instagrams initiativ.
FacebookTwitterKopier linkEmner:Instagram|Børns Vilkår|Sundhed og velvære|Australien|Canada




https://www.dr.dk/sporten/golf/bjerregaard-slutter-staerkt-i-british-open-paa-svaer-bane

GolfBjerregaard slutter stærkt i British Open på svær baneLucas Bjerregaard sluttede flot, og gik første runde i majorturneringen British Open i et slag under par.
Lucas Bjerregaard ligger på en delt 22.
-plads 18.
juli 2019 kl.
21.
47Bemærk: artiklen er mere end 30 dage gammelLæs opBritish Open i golf blev torsdag indledt på Royal Portrush-banen i Nordirland, og banen gav fra første fløjt flere store navne store problemer.
Til gengæld slap danske Lucas Bjerregaard fornemt igennem til sidst efter en hård start, og Bjerregaard ligger inden anden runde i majorturneringen et slag under banens par på 71 slag.
Lucas Bjerregaard ligger på en delt 22.
-plads, inden alle spillere er færdige med deres første runde.
Han kom skidt i gang med en dobbeltbogey og en bogey efter de første ti huller, men i slutfasen leverede danskeren fire birdies, og dermed fik han rettet gevaldigt op på det hele.
Også Thorbjørn Olesen, der i fjor sluttede som delt nummer 12 i turneringen, er med, og han var første dansker i aktion og også første dansker, der kunne gå i klubhuset, og det skete med en runde i et slag over par, som i øjeblikket placerer Olesen på en delt 57.
-plads.
Olesen lagde ud med at gå første hul i par, og så leverede han en birdie på næste hul.
Derefter forløb det stabilt i par frem til hul 14 og 16, hvor to bogeys blev resultatet.
/ritzau/FacebookTwitterKopier linkEmner:Golf|Nordirland|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/regionale/oestjylland/giv-et-praj-om-doede-saeler-og-marsvin-doeden-i-sandet-kan-fortaelle

ØstjyllandGiv et praj om døde sæler og marsvin: Døden i sandet kan fortælle om livet i vandetNaturstyrelsen vil gerne have hjælp fra strandgæsterne til at kortlægge døde havpattedyr.
Af Mikkel Vithner og Flemming Nielsen18.
juli 2019 kl.
20.
31 | opdateret 19.
juli 2019 kl.
08.
06Bemærk: artiklen er mere end 30 dage gammelLæs opEn dejlig gåtur i den friske luft langs stranden.
Og så ligger der måske pludselig en død sæl eller et dødt marsvin i sandet og minder om, at naturen også er barsk.
Men strandgæsterne kan være med til at gøre os alle sammen klogere på havpattedyrene og havmiljøet ved at kontakte myndighederne, hvis de finder et dødt dyr langt kysten.
Det fortæller specialkonsulent Line Kyhn fra Institut for Bioscience på Aarhus Universitet.
- Vi ville blive rigtigt glade, hvis folk vil tage et billede og notere adressen eller en position og ringe eller sende en sms til mig, siger hun.
Naturstyrelsen er interesseret i at høre om fund af de danske havpattedyr, gråsæl, spættet sæl og marsvin.
De unge sæler, årsungerne, er grundigt kortlagt, men ellers er styrelsen interesseret i alle aldersklasser af havpattedyr fundet på alle årstider og i hele Danmark.
Vi er interesserede i oplysninger om alle dyr.
Uanset om de så er rådne eller blot skeletdele.
(.
.
.
) Og hvis dyret så er friskt, kommer vi og henter det.
Line Kyhn, Aarhus Universitet- Vi er interesserede i oplysninger om alle dyr.
Uanset om de så er rådne, eller det blot er skeletdele.
Vi kan bruge informationerne, som vi noterer i databaserne.
Og hvis dyret så er friskt, kommer vi og henter det, forklarer Line Kyhn.
Svære at studere til havsDe døde dyr på stranden er afgørende for at kunne forstå de levende havpattedyr ude i vandet.
- Det er vigtigt, fordi havpattedyr er svære at studere.
De er til havs hele deres liv, og især marsvin kommer kun til overfladen for at trække vejret.
Men når vi får et dødt dyr ind, så rummer det et hav af oplysninger.
For kroppen af en død sæl eller et dødt marsvin kan afsløre meget om dyrets liv.
- Vi kan åbne dem.
Vi kan kigge på deres æggestokke og tælle deres ar.
Hvor mange ægløsninger har de haft?
Hvor mange kalve har de fået?
De døde dyrekroppe kan også fortælle noget om havets tilstand, forklarer Line Kyhn.
- Vi kan undersøge deres kød og fedt for forurenende stoffer.
Kviksølv og PCB for eksempel.
Vi kan kigge på deres maveindhold: Hvilke fisk spiser de?
Er der plastik i deres mavesæk?
Det har vi heldigvis ikke fundet hos danske marsvin endnu.
Det er døde marsvin som dette, forskerne gerne vil have et praj om.
For selvom fugle og ræve hurtigt finder frem til et dødt dyr som dette, så rummer dets krop et væld af oplysninger for forskerne.
Selvom strandgæster falder over et relativt friskt dyr på stranden, vil det ofte være mærket af naturens gang allerede.
- Når dyret ligger på stranden, kommer mågerne lige med det samme – eventuelt en ræv eller hund – og de begynder at spise de blødeste dele af den.
Så de er næsten altid spist omkring øjnene.
Det er det første, der går hul på, siger Line Kyhn.
Måler spæk for at tjekke sundhedMen forskerne kan godt bruge dyrene, selvom de er blevet noget medtaget.
- Der må godt være fugle, der har spist af dem, men med det samme de begynder at rådne og svulme op, så kan vi ikke bruge dem.
Om sommeren begynder spækket simpelthen at smelte, og det er jo det, vi måler efter i den her undersøgelse.
Om vinteren kan der godt gå noget længere.
Men vi vil altid gerne vide, hvor de er fundet.
Miljøstyrelsen er netop nu som del af det nationale overvågningsprojekt Novana i gang med at måle spæktykkelsen for at se på dyrets ernæringstilstand.
Det marsvin, som Line Kyhn havde taget med i P4 Østjyllands studie, var i god foderstand og sundt og rask.
- Den har et spæklag på 39 millimeter på et af fikspunkterne, og det er et rigtigt godt lag spæk.
Den er fundet om sommeren, og ud fra spæklaget kan jeg sige, at den sandsynligvis er død af noget akut.
Havde den været syg i længere tid, havde den forbrændt af det fedtlag, den har oplagret.
- Den er måske gået i et garn, som en fisker har sat ud.
Fiskerne HADER, når de kommer til at fange marsvin, men det sker en gang imellem, fordi marsvinene har svært ved at høre ekkoerne fra fiskenettene, når de selv er i gang med at fange fisk.
De navigerer jo med ekkolokalisering.
Havpattedyrene er toprovdyr.
De repræsenterer hele fødekæden.
Hvis toppen af fødekæden har det godt, så har resten af fødekæden det sikkert også.
Line Kyhn, Aarhus UniversitetToprovdyr fortæller om hele fødekædenUndersøgelsen af havpattedyrene i danske farvande kan sige meget om havmiljøets tilstand, selvom det kun er tre arter, der bliver undersøgt.
- Havpattedyrene er toprovdyr.
De repræsenterer hele fødekæden.
Hvis toppen af fødekæden har det godt, så har resten af fødekæden, de indgår i, det sikkert også, understreger Line Kyhn.
Og forskerne har brug for, at almindelige borgere har øjnene åbne, når de går langs kysten.
- Vi har en lang kystlinje i Danmark, så vi kan ikke kontrollere hele kysten, så vi har virkelig brug for alle strandgæsters hjælp.
Finder du et dødt havpattedyr ved stranden, så kontakt Naturstyrelsen her.
Lad være med at røre dyret med bare hænder, men tag gerne et par billeder, træk den gerne længere ind på stranden og notér adressen.
FacebookTwitterKopier linkEmner:Dyr|Aarhus Universitet|Naturstyrelsen|Miljøstyrelsen|Videnskab




https://www.dr.dk/nyheder/udland/tyrkiet-er-smidt-ud-af-f-35-programmet-russerne-sidder-og-high-fiver-hele-vejen-rundt

UdlandTyrkiet er smidt ud af F-35-programmet: 'Russerne sidder og high-fiver hele vejen rundt'USA's beslutning om at suspendere Tyrkiet fra kampflysprogrammet trækker tråde tilbage til nedskydningen af et russisk kampfly i 2015.
- USA får svært ved ikke at give økonomiske sanktioner til Tyrkiet efter den her handel, men Trump vil formentlig udsætte det i så lang tid som muligt, siger Michael S.
Lund.
Af Daniel Myrup Pedersen18.
juli 2019 kl.
21.
59Bemærk: artiklen er mere end 30 dage gammelLæs opDet seneste kapitel i det diplomatiske trekantsdrama mellem USA, Rusland og Tyrkiet startede med, at Det Hvide Hus i går sagde, at Tyrkiet ikke længere kan være en del af det amerikanske F-35-kampflysprogram.
- Tyrkiets beslutningen om at købe et russisk S-400 luftforsvarssystem betyder, at de umuligt fortsat kan have en rolle i F-35-programmet, skrev Det Hvide Hus i en pressemeddelelse igår.
Hvad frygter USA?
Hvilken bekymring ligger til grund for amerikaneres udelukkelse af tyrkerne fra F-35-programmet?
Hvis russerne får adgang til den data, som tyrkerne efterhånden vil få på baggrund af målinger af F-35-flyet, så vil de også blive bedre til at kunne se F-35-flyene i luften generelt.
Og det er et problem, ikke kun i forhold til de tyrkiske F-35-fly, men også de andre kampfly af F-35-typen, herunder også de danske.
Amerikanerne har en teknologisk velbegrundet bekymring for, at russerne vil få adgang til de data, der vil være inde i tyrkernes S-400.
Når tyrkerne har købt det her luftforsvarssystem, så følger der en serviceaftale med.
I den serviceaftale har russerne adgang til de data, som systemet generer, når den måler på ting, herunder F-35-flyene.
Citater: Lederen af Center for Militære Studier, Københavns Universitet, Henrik Breitenbauch.
Tyrkerne stod til at modtage 100 F-35a-fly.
Tyrkiet er samtidig også er en del af produktionslinjen, da de laver flere komponenter til kampflyet.
- Det her er virkelig noget, der slår et skår i forholdet, og jeg vil kalde det en alvorlig diplomatisk krise, som er svær at se en vej ud af.
Michael S.
Lund, Mellemøstkorrespondent, DR NyhederMen knap havde Udenrigsministeriet i Ankara fortalt amerikanerne, at det var en dårlig beslutning, som de burde trække tilbage, før russerne i dag kom med endnu en nyhed:Tyrkiet måtte hellere end gerne købe deres russiske Sukhoi Su-35-kampfly, som er en konkurrent til F-35-flyet.
Men hvordan er de endt der?
Hvorfor vil Tyrkiet så gerne have kampfly og forsvarssystemer?
Hvorfor trækker amerikanerne stikket?
Og hvad kommer det i det hele taget til at betyde?
Lad os kigge nærmere:Tyrkiet skyder et russisk kampfly nedDet russiske kampfly blev skudt ned, efter at have været i tyrkisk luftrum i samlet set 17 sekunder.
Tilbage i 2015, var det på manges læber, at tyrkerne havde skudt et russisk Su-24-fly ned, fordi det fløj ulovligt i det tyrkiske luftrum.
Rusland er allieret med Syriens præsident, Bashar al-Assad og støttede på det tidspunkt præsident Assads regime ved at bombe etnisk-tyrkiske oprørsgrupper i Syrien, tæt ved grænsen til Tyrkiet.
- Russerne sidder og high-fiver hele vejen rundt, fordi de er lykkedes med deres plan om at sætte lus i skindpelsen på NATO-samarbejdet.
Henrik Breitenbauch, leder, Center for Militære Studier, KUTyrkiet siger, at de gav mange advarsler om brud på suverænt luftrum, men til sidst blev flyet med to piloter ombord skudt ned.
Den ene pilot døde.
Tyrkiet er en del af NATO og er derfor allieret med både USA og Vesten.
Men tyrkerne kunne med rette føle sig svigtet, da både amerikanerne og NATO mente, at det var en 'mindre overreaktion' og at de var 'bekymret over Tyrkiets aggresivitet'.
- NATO må ikke lade sig blive trukket ind i en militær eskalering med Rusland på baggrund af spændingerne mellem de to, sagde Luxemborgs udenrigsminister, Jean Asselborn til Der Spiegel dengang, med opbakning fra Tyskland.
Men på det her tidspunkt var de diplomatiske bånd mellem Rusland og Tyrkiet lagt i dybfryseren.
Tyrkiets fjender bliver venner med USASoldater fra Folkets beskyttelsesenhed (YPG) løber i gaderne i Raqqa, Syrien.
Tyrkiet anser YPG for en fjende, da de er affilieret med det tyrkiske PKK.
I årtier har der været en væbnet kamp mellem den tyrkiske regering og det kurdiske mindretal i landet.
Anført af det kurdiske arbejderparti, PKK, der af Danmark og EU er anset som en terrororganisation.
Da Islamisk Stat i 2015-2016 kontrollerer store områder i Syrien.
indgår USA et partnerskab med PKK's søsterparti YPG's bevæbnede militær.
Vesten og USA stod her for at støtte YPG - altså kurdere - med luftstøtte og våben.
Men forstærkede kurdiske styrker er et alvorligt problem for Tyrkiet, da kurderne dermed kan gå hen og blive magtfulde samt kontrollere områder i grænselandet mellem Syrien og Tyrkiet.
Derfor tager Ankara kontakt til Moskva for at blive gode venner igen ovenpå krisen med det nedskudte fly.
For Tyrkiet så behov for en modvægt til de styrkede kurdiske oprørsgrupper.
Amerikanerne har til den dag i dag stadig et samarbejde med de kurdiske oprørsgrupper.
USA trækker sit missilforsvar fra TyrkietI lang tid havde Tyrkiet et amerikansk luftforsvarssystem, Patriot, men amerikanerne ville ikke give tyrkerne adgang til teknologien bag systemet.
Vi springer lidt i tid her, for tilbage i oktober 2015 kunne amerikanerne fortælle, at de ikke længere ønskede, at deres luftforssvarssystem, kaldet Patriot, skulle være på tyrkisk jord.
Tilbud eller ej?
Den amerikanske præsident, Donald Trump forsøger for tiden at give sin forgænger Barack Obama skylden fra krisen.
Trump påstår, at Obama ikke har ønsket at sælge et forsvarssystem til tyrkerne, men hans egen administration har også selv afvist at sælge det, da de er uenige om betingelserne for handlen:Amerikanerne vil ikke tillade, at Tyrkerne får et såkaldt 'technology transfer', der kan beskrives som instruktionsmanuallen til Patriot-systemetAmerikanernes luftforsvarssystem er cirka dobbelt så dyrt som russernesDerfor kom det meget belejligt, at russerne - ifølge journalist Ragip Soylu - ville have en våbenhandel i hus, før at de ville droppe fjendtligheden over det nedskudte kampfly.
Her kom det højaktuelle S-400-system så ind i spillet, for det faldt Ankara ganske naturligt at købe et nyt forsvarssystem, når nu amerikanerne ikke længere ville have deres system i præsident Recep Tayyip Erdogans land.
Præsidenten blev formentlig kun bekræftet i sit ønske om at købe et nyt missilforsvar efter et kupforsøg, der havde til formål at vælte regeringen i juli 2016.
Tyrkiet står på det her tidspunkt overfor trusler internt i sit militær og eksternt fra militante kurdiske grupperinger.
Amerikanerne og tyrkerne tror hinanden blufferAmerikanerne troede ikke, at tyrkerne i sidste ende ville købe S-400 systemet, og tyrkerne troede heller ikke, at det ville komme så vidt, at de ville ryge ud af F-35-programmet.
Så går der noget tid, hvor der egentlig ikke sker noget i amerikanernes øjne.
Det er først i 2017, at det går op for amerikanerne, at Rusland og Tyrkiet mener alvor, hvad S-400-handlen angår.
Men til at starte med afventer den amerikanske forsvarsminister, James Mattis.
Han tror ikke rigtig at handlen bliver til noget.
Adspurgt af en journalist, om den tyrkisk-russiske handel er et problem, svarer han:- Problemet er, hvordan du får NATO-systemerne til at operere sammen med russernes?
De vil aldrig komme til at interoperere.
Med andre ord, han tror ikke på handlen, før han ser den på papir.
Men handlen mellem russerne og tyrkerne er der allerede skrevet under på, og det måtte amerikanerne senere sande.
Derfor skærper de også tonen senere på året, hvor de siger, at købet af S-400 systemet 'kan få en betydning' for tyrkernes ønske om at købe F-35-fly fra amerikanske Lockheed Martin.
Men det ser tyrkerne som et spil for galleriet og et udtryk for, at amerikanerne nu bare har skiftet mening og vil have Ankara til at købe et amerikansk missilforsvar frem for det russiske S-400.
Med andre ord: diplomaterne fra USA og Tyrkiet kigger hinanden godt i øjnene, for blot at tro, at de hver især bluffer.
Hvor står vi så i dag?
Tyrkiet er ikke det eneste NATO-land, der købt russiske luftforsvarssystemer.
Bulgarien og Grækenland har en ældre model, nemlig S-300-missilforsvaret i deres arsenal.
Faktum er, at det russiske S-400-luftforsvarssytem allerede står på Mürted luftbase ved Ankara, og det er netop derfor, at amerikanerne igår suspenderede tyrkerne fra F-35-kampflyprogrammet.
Hvad siger Danmark?
Den danske forsvarsminister, Trine Bramsen (S), har i dag udtalt til Ritzau:Jeg har fuld forståelse for den amerikanske beslutning, for Tyrkiets anskaffelse af S-400 rejser alvorlige spørgsmål om solidaritet i Nato, siger Trine Bramsen.
Jeg mener ikke, at man kan være med udvikling af kampfly, når man køber systemer, som skal modarbejde selv samme kampfly, siger hun.
Derfor skal amerikanerne nu finde nogle andre, som kan producere de komponenter til flyet, som Tyrkiet laver, og de skal formentlig også finde et hjem til nogle af de 100 F-35a-fly, som der stod Tyrkiets navn på, for flere af dem er lavet.
Hvad angår forholdet mellem de to lande, så siger DR's Mellemøstkorrespondent, Michael S.
Lund, der til dagligt bor i Istanbul:- Det her er virkelig noget, der slår et skår i forholdet, og jeg vil kalde det en alvorlig diplomatisk krise, som er svær at se en vej ud af.
- Købet af S-400 er en sag man ikke bare kan glemme, og det kan skabe en sneboldseffekt, hvor begge parter vil få svært ved at finde en løsning, så det er meget svært at se, hvor det her kan ende, siger han.
Og i forhold til NATO-alliancen, så er tyrkiets beslutning om at købe den russiske model et udtryk for intern splittelse:- Det er ikke begyndelsen til en krise, for det er allerede nu en krise.
Det køb her forstærker nogle spændinger, som der har været internt i NATO i nogle år, siden Erdogan begyndte at vise antidemokratiske tendenser, siger Henrik Breitenbauch og slutter:- Russerne sidder og high-fiver hele vejen rundt, fordi de er lykkedes med deres plan om at sætte lus i skindpelsen på NATO-samarbejdet.
Hvornår det næste kapital i trekantsdramaet mellem USA, Tyrkiet og Rusland skrives er endnu uvist.
Men den amerikanske præsident, Donald Trump siger på nuværende tidspunkt, at de 'ikke kigger på' økonomiske sanktioner mod Tyrkiet på nuværende tidspunkt.
Ruslands tilbud om at købe russiske kampfly i stedet for de amerikanske står stadig ved magt, men Ankara har ikke svaret på tilbuddet endnu.
FacebookTwitterKopier linkEmner:Recep Tayyip Erdoğan (politiker)|Rusland|Tyrkiet|Luftvåben|Militærudstyr




https://www.dr.dk/nyheder/udland/usa-har-oedelagt-iransk-drone-i-hormuzstraedet

UdlandUSA har ødelagt iransk drone i HormuzstrædetIransk drone ignorerede advarsler, inden den blev destrueret, oplyser Donald Trump.
Det amerikanske krigsskib USS Boxer har ifølge Donald Trump ødelagt en iransk drone i Hormuzstrædet.
(Foto: CRAIG Z.
RODARTE © Scanpix)Af Lars Lindevall18.
juli 2019 kl.
21.
40Bemærk: artiklen er mere end 30 dage gammelLæs opUSA har ødelagt en iransk drone, efter at den nærmede sig et amerikansk krigsskib i Hormuzstrædet.
Dronen nærmede sig skibet "USS Boxer", der derfor så sig nødsaget til at ødelægge den iranske drone.
Ifølge den amerikanske præsident udgjorde dronen en trussel mod skibet og dets besætning.
Det siger præsident Donald Trump på et pressemøde i Det Hvide Hus:- USS Boxer (krigsskrib, red.
) foretog en defensiv handling over for en iransk drone, som var i en meget, meget tæt afstand, omkring 1000 yards (914,4 meter, red.
) fra skibet, udtaler Donald Trump.
Han tilføjer, at dronen "ignorerede gentagne advarsler", og at den var en "trussel mod skibet og dets besætning"- Dronen blev øjeblikkeligt destrueret, udtaler Donald Trump.
Ifølge de amerikanske myndigheder blev dronen ødelagt ved hjælp af 'elektronisk jamming'.
Jamming sker ved at udsende elektromagnetiske bølger på de frekvenser, man ved at fjenden benytter.
Spændinger mellem USA og IranDer er i øjeblikket store spændinger mellem USA og Iran.
For cirka en måned siden - den 20.
juni - skød Iran en militærdrone fra USA ned over netop Hormuzstrædet.
Det skete med et iransk jord-til-luftmissil.
Trump har torsdag opfordret andre lande til at fordømme, hvad han kalder et iransk forsøg på at ødelægge den frie bevægelse i Den Persiske Golf.
Tidligere i dag kom det frem, at Irans Revolutionsgarde har tilbageholdt et udenlandsk tankskib, der sejlede i Den Persiske Golf.
Det oplyser statsligt iransk fjernsyn, der citerer Revolutionsgarden torsdag, skriver nyhedsbureauet Reuters.
Iranske myndigheder har endnu ikke oplyst, hvad tankskibet hedder, eller hvilket land det kommer fra.
Irans statslige engelsksprogede tv-kanal har dog frigivet en video af det tilbageholdte skib.
Af den fremgår det, at skibets registreringsnummer passer på et skib fra De Forenede Arabiske Emirater.
Anklager Iran for flere angreb på tankskibeDer har de seneste uger været uroligheder ved Den Persiske Golf.
USA har anklaget Iran for en række angreb på tankskibe fra De Forenede Arabiske Emiraters kyst.
Det er anklager, som Iran afviser.
USA har torsdag opfordret Iran til straks at frigive det tilbageholdte skib.
- USA fordømmer på det kraftigste Revolutionsgardens fortsatte chikane af skibe og indblanding i sikker passage i og omkring Hormuzstrædet, skriver en talsmand fra USA's udenrigsministerium i en mail til Reuters.
Området ved Den Persiske Golf er ekstremt vigtigt for verdens olieeksport.
Omkring 40 procent af verdens olieproduktion sejler ifølge erhvervsmediet Bloomberg fra Den Persiske Golf gennem Hormuzstrædet og via Omanbugten ud på Det Arabiske Hav og videre til resten af verden.
FacebookTwitterKopier linkEmner:Donald Trump (politiker)|Iran|USA|Boxer TV|Rederier




https://www.dr.dk/nyheder/udland/quiz-vi-har-koert-russerne-gennem-faceapp-kan-du-genkende-dem

UdlandQUIZ Vi har kørt russerne gennem Faceapp - kan du genkende dem?
Faceapp mistænkes for at høste personlige oplysninger om brugerne og videregive dem til Rusland.
Kan du genkende otte kendte russere, hvis de er blevet gjort gamle eller unge i Faceapp?
Af Emil Eller18.
juli 2019 kl.
20.
22Bemærk: artiklen er mere end 30 dage gammelLæs opStjæler russerne dit ansigt og dine personlige oplysninger?
Det lidt underlige spørgsmål er blevet et samtaleemne på grund af den voldsomt populære app Faceapp.
For mens mange mennesker verden over de seneste dage har moret sig med appen, der kan gøre ens ansigt gammelt eller ungt, er det russiske firma bag appen blevet mistænkt for at indsamle alverdens data om brugerne og videregive det til Rusland.
Læs også:Ekspert om ansigts-app: Selvom russere står bag, er der ikke nødvendigvis en ond hensigtDu kan se, hvordan et ansigt bliver gjort ældre i appen her:Her kan du se et eksempel på, hvordan Faceapp behandler et billede.
 © DR Nyheder / Foto: (Privatfoto) © Privatfoto)Men hvad sker der, hvis man i stedet for sit eget kønne ansigt kører en række kendte russere gennem Faceapp?
Vi har gjort forsøget, og det er der kommet flere spændende resultater ud af.
Prøv quizzen her og se, om du er skarp til at se gennem rynker og gråt hår - og om du kan dine russere.
FacebookTwitterKopier linkEmner:Rusland




https://www.dr.dk/nyheder/indland/line-og-mortens-far-skoed-deres-mor-han-havde-sagt-til-os-han-ville-goere-det

IndlandLine og Mortens far skød deres mor: 'Han havde sagt til os, at han ville gøre det'De sidste 25 år er antallet af drab faldet.
Men antallet af drab på kvinder er uændret.
Af Signe Mai Vilsbøll18.
juli 2019 kl.
20.
00Læs opLine og Morten Vyks mor ville være fyldt 67 år i april, hvis deres far ikke havde slået hende ihjel for ti år siden.
En helt almindelig tirsdag formiddag i 2009 besluttede den dengang 56-årige Bjørn Vyk sig for at fylde sit dobbeltløbede jagtgevær med patroner og tage livet af sin kone og sig selv i deres fælles hjem i Skovlunde.
Når mænd slår kvinder ihjelLangt de fleste drab i Danmark finder sted i hjemmet og begås af familiemedlemmer, og det er typisk kvinder, der bliver dræbt.
De sidste 25 år er antallet af drab faldet, mens antallet af drab på kvinder er uændret.
Se program fire i serien 'Når mænd slår kvinder ihjel' torsdag klokken 20.
30 på DR1.
- Jeg kommer aldrig til at forstå, hvorfor min far valgte, at han skulle huskes på den måde, og at min mor skulle dø.
Det er ekstremt egoistisk og fuldstændig sindssygt, det han har gjort, siger parrets søn Morten Vyk, 37, der ligesom sine to søskende (den tredje ønsker ikke at deltage, red.
) blev forældreløs den junidag.
En dag, han stadig ser tydeligt for sig.
- Det er en dag, jeg aldrig kommer til at glemme.
Lyden af sirenerne, sommervarmen, politiafspærringen foran huset.
Den bliver siddende, og det bliver ved med at gøre ondt.
Et evigt savnPå kirkegården i Skovlunde har Morten Vyk sat blomster til sin mor, Mette Vyk, der blev bisat knap en måned efter sin død og begravet alene.
På de ukendtes grav nogle meter derfra ligger hans far begravet.
- Jeg savner min mor rigtig meget.
Men jeg savner også min far.
Hvis jeg tager hen og ser til min mor, går jeg af og til forbi.
Ikke så ofte, men af og til, siger Morten Vyk.
- Det har været nødvendigt for mig at dele mindet om ham i to personer.
Jeg har ingen pæne tanker om den far, der dræbte min mor, men jeg husker den glade, rare far, der hjalp mig med at ordne praktiske ting.
Ham savner jeg.
Morten Vyk tager af og til forbi sin fars grav på de ukendtes grav.
Få meter derfra ligger søskendeparrets mor, Mette Vyk, begravet.
Morten Vyks 29-årige søster, Line Vyk, der var 19 år på gerningstidspunktet, har sagt endeligt farvel til sin far, men savnet af hendes mor er blevet til en evig smerte.
- Jeg savner ikke min far.
Selvom jeg prøver at acceptere, hvad der er sket, så er det meget svært for mig.
Og jeg tror ikke, jeg kan beskrive det savn, jeg har til min mor, forklarer hun.
Det er første gang hun og broderen fortæller historien om drabet sammen.
Store forskelleMorten og Lines mor Mette Vyk var dyrlæge i Stenløse, og faren Bjørn Vyk arbejdede som skadedyrsbekæmper.
De mødte hinanden, da de var i 20'erne og Mette Vyk var ansat på et dyreinternat, fortæller sønnen Morten.
- Min far fangede vilde katte, som han skulle vride halsen om på.
Det kunne han ikke lide, så han bragte dem til min mor på kattehjemmet.
Det var sådan de mødte hinanden.
Efter nogle år blev parret gift, og i 1978 flyttede de ind i en murermestervilla i Skovlunde, som i de første år blev ramme om et lykkeligt familieliv.
Forældrene kom selv fra problematiske hjem, og som tiden gik, udviklede livet i murermestervillaen sig også i problematisk retning.
Forskellene mellem Bjørn og Mette Vyk blev større og større.
Mette Vyk begyndte at løbe.
Bjørn Vyk begyndte at drikke.
- Han var rar og hjælpsom, da vi var små, men han ændrede sig, fortæller Morten Vyk.
Line og Morten Vyk har mange gode minder om barndommen med deres forældre.
Og savnet af moren, Mette Vyk, er stadig stort.
Trusler om drabPå overfladen skulle alt se fint ud, fortæller Line Vyk.
Men indenfor hjemmets fire vægge var hverdagen præget af skænderier, vold og frygt for drab.
- Min mor har elsket min far meget, men det gjorde hun ikke de sidste par år.
Et år inden det skete, fortalte hun, at han havde sagt, hun aldrig ville komme levende ud af ægteskabet.
Det sad i hende og i mig, lyder det fra Line Vyk, der efter et voldeligt skænderi med sin far flyttede til en ukendt adresse.
Konflikten mellem datteren og Bjørn Vyk fik Mette Vyk til forlade ham.
Hun flyttede hjem i Line Vyks studiebolig og ringede til politiet for at anmelde Bjørn Vyk for drabstrusler.
- Min mor kunne have fået et polititilhold mod ham, men vi var bange for, at det ikke ville hjælpe meget.
Eller at det ville gøre ham vred, forklarer Line Vyk.
Opkaldet til politiet skete samme uge, som Line Vyk blev student.
Det var ugen før drabet på Mette Vyk.
30.
juni 2009Tirsdag den 30.
juni 2009 ringede Bjørn Vyk til sin arbejdsplads og meldte sig syg.
Han skulle mødes med Mette Vyk og en ejendomsmægler på Horsevang i Skovlunde med henblik på at få villaen solgt.
Mette Vyk fastholdt, at hun ville skilles fra ham.
Mette og Bjørn Vyk mødte hinanden på det kattehjem, Mette Vyk arbejdede på.
Bjørn var skadedyrsbekæmper, men han nænnede ikke at aflive kattene.
Af politirapporten fremgår det, at betjente blev kaldt til stedet, fordi vidner hørte skud.
Bjørn Vyk havde taget sit jagtgevær frem i stuen, og mægleren var af rædsel løbet ud i haven, hvor Mette Vyks søster befandt sig.
Hun var med som støtte.
Mette Vyk var bange for sin mand.
Da politiet ankom var det til et gerningssted med to personer var livløse.
- Min far skød min mor to gange på klos hold.
Derefter ladede han geværet og skød sig selv, fortæller Line Vyk, der blev ringet op, mens hun var på stranden.
- Jeg vidste godt, hvad der var sket, så snart de ringede.
Jeg tror ikke, han følte, han var noget uden min mor.
Kold og kyniskIfølge Charlotte Kappel, kriminalpsykolog med speciale i gerningsmandsprofilering er der i den ti år gamle sag tale om et organiseret, overlagt drab.
Bjørn Vyk var på fuldstændig klar over, hvad han ville.
- Alt det, der betyder noget for ham, var væk.
Han føler, hun har taget det væk, idet hun går fra ham, men han har brug for at få det sidste ord.
Det er heldigvis ikke noget, man ser så tit, lyder det fra psykologen, der fortæller, at drab mestendels begås i affekt:- Drab sker ofte i øjeblikke, hvor tingene ramler sammen for den, der dræber.
At Bjørn Vyk gør det på den her måde, fortæller, at vi har med en kold og kynisk gerningsmand at gøre.
Professor i strafferet, Trine Baumbach, mener, at det kan provokere nogle mænd, når kvinder vil skilles.
- For nogle mænd kan det være et problem, at kvinder er blevet så selvstændige og uafhængige af en mand.
Derfor er der grund til at tro, at en kulturændring, hvor vi holder op med at inddele kvinder og mænd i forskellige hierarkier, vil minimere vold og drab.
Mænd dræber kvinderLangt de fleste drab i Danmark finder sted i hjemmet og begås af familiemedlemmer, og det er typisk kvinder, der bliver dræbt, forklarer tidligere drabschef og politiinspektør Bent Isager.
Bjørn Vyk bliver af sine børn beskrevet som en humoristisk og hjælpsom fra.
Men med tiden ændrede han sig.
De sidste 25 år er antallet af drab faldet, mens antallet af drab på kvinder er uændret.
- Kvinder ender for det meste som ofre, når kærlighed bliver til had.
Enten bliver de dræbt af deres partner eller også bliver kvinder udsat for mødet med den tilfældige gerningsmand.
Her er motivet ofte seksuelt, siger Bent Isager.
- Når det sker i parforholdet, er der tidlige advarselssignaler, der skal tages meget alvorligt.
Det skal både dem i parforholdet, familiemedlemmer, og det skal politiet og myndighederne iøvrigt også, lyder det fra den tidligere drabschef.
Hårde dage.
Hårde årLine og Morten Vyk opfordrer til, at der bliver taget hånd om dødstrusler i familier, så problemer ikke eskalerer, som det gjorde den dag, de mistede begge deres forældre.
- Vi følte os magtesløse.
Han havde sagt til os, at han ville gøre det, og vi overvejede at gå under jorden.
Jeg tænker stadig på, hvad der var sket, hvis vi havde nået det, siger Line Vyk.
Efter forældrenes død begyndte hun på veterinærmedicin med en drøm om at uddanne sig til dyrlæge som sin mor, men fortiden bliver ved med at fylde i tankerne.
Line Vyk har været i behandling for stofmisbrug, og i dag får hun hjælp til at håndtere posttraumatisk stress.
Line Vyk, 29, kæmper med posttraumatisk stress.
Drabet påvirker hende stadig.
- Det påvirker mig stadig.
Lyde af skud, ambulancer og andre, der fortæller om, at de har mistet en, de holder af, får mig til at tænke på episoden.
Men drabet er en del af mig og en del af min historie, som jeg skal lære at blive bedre til at leve med.
Når Morten Vyk tænker ti år tilbage, ville han ønske, at hans far var gået i døden alene.
- Hvis han bare havde nøjedes med at tage livet af sig selv.
Det kunne jeg leve med.
Når jeg møder nye mennesker i dag, er det stadig en svær historie at fortælle, og det er hårdt at være forældreløs.
Jeg mangler mine forældre hver dag, siger han og sender sin mor endnu en hilsen fra gravstedet i Skovlunde.
Artiklen er ligesom seriens fjerde afsnit baseret på udsagn fra familien og politirapporter om sagen.
FacebookTwitterKopier linkEmner:Mord|Skovlunde|Kriminalitet|Politi|Stenløse




https://www.dr.dk/sporten/fodbold/spanien/svensk-vm-dronning-til-spansk-storklub-real-madrid-sikrer-sig-deres-foerste

SpanienSvensk VM-dronning til spansk storklub: Real Madrid sikrer sig deres første ’Galatica’Den svenske fodboldprofil Kosovare Asllani bliver Real Madrids første store satsning på klubbens kvindehold.
Kosovare Asllani skal fra den kommende sæson spille i den spanske liga.
Af Arnela Muminovic18.
juli 2019 kl.
19.
27Bemærk: artiklen er mere end 30 dage gammelLæs opManchester City, FC Barcelona, Paris Saint Germain, Manchester United, Juventus og Atletico Madrid.
Ja, listen over store europæiske fodboldklubber, der de seneste år har valgt at satse på et kvindehold, er efterhånden lang.
Og i juni i år kom en af de allerstørste klubber i verden, Real Madrid, også med på kvindefodbold-bølgen, da de bekendtgjorde, at de havde købt licens til klubben CD Tacon, der netop var rykket op i den bedste spanske række.
Siden da er der blevet spekuleret i, hvilke planer klubben og præsident Florentino Perez har med klubbens kvindehold.
Kommer vi til at se en lang række kvindelige fodboldstjerner ankomme til den spanske hovedstad i stil med, da præsidenten skabte et ’Galatico’-hold på herreholdet i starten af 00’erne med spillere som Zinedine Zidane, Ronaldo og David Beckham?
Noget tyder på det, for i dag sikrede Real Madrid sig nemlig deres første kvindelige ’Galatica’.
Den spanske storklub har skrevet kontrakt med den svenske landsholdsspiller Kosovare Asllani, der kommer på en fri transfer fra den svenske klub Linköping.
Midtbanespilleren har netop overstået en vellykket VM-slutrunde med Sverige, der vandt bronzemedaljer efter en sejr over England i kampen om tredjepladsen.
Den 29-årige offensivspiller var en af de store oplevelser ved slutrunden i Frankrig, hvor hun blandt andet bidrog med tre scoringer.
Real Madrids kvindehold kommer stadig til at spille under Tacon CF-navnet den kommende sæson, og først fra 2020/2021-sæsonen vil hele klubben overgå til Real Madrid.
Her kan du gense nogle af Kosovare Asllanis scoringer fra årets VM-slutrunde:FacebookTwitterKopier linkEmner:David Beckham (fodboldspiller)|Real Madrid|Zinedine Zidane (fodboldspiller)|Fodbold|Spanien




https://www.dr.dk/nyheder/udland/tre-ukendte-unge-kvinder-kaemper-redde-verden-paa-hver-deres-maade

UdlandTre ukendte unge kvinder kæmper for at redde verden på hver deres måde24-årige Pia og Casper bliver inspireret af andre unge til forum for FN's verdensmål.
Belgiske Launy Donde (tv.
), finske Siiri Mäkelä og ghanesiske Hiba kæmper for at opfylde FN's verdensmål.
Af Laura Aller Jónasdóttir, Lasse Winther og Sara Pagh Kofoed18.
juli 2019 kl.
20.
39Bemærk: artiklen er mere end 30 dage gammelLæs opMens vi andre tager på ferie for at koble af og se verden, er Pia Risør Bjerre og Casper Pedersen på 24 år taget til New York for at få indflydelse på nogle af verdens politikere.
De deltager i det, der hedder High Level Political Forum, hvor FN's medlemslande tjekker, hvordan det går med at opfylde FN's 17 Verdensmåle for bæredygtig udvikling inden år 2030.
Hvem er Danmarks unge stemmer i FN?
Pia Risør Bjerre:Alder: 24 årBeskæftigelse: StuderendeKommer fra: AarhusHar været spejder hele livetCasper Pedersen:Alder: 24 årBeskræftigelse: StuderendeKommer fra: KoldingHar politisk erfaring fra Venstres Ungdom og den tværpolitiske ungdomsorganisation Europæisk Ungdom- Vi kan være den første generation, der udrydder fattigdom.
Vi kan nå meget, men det kræver fælles indsats og fælles ansvar, siger Pia Risør Bjerre.
Ungdommen har et andet syn på tingeneFN er et af de fællesskaber, og det er derfor, Pia Risør Bjerre og Casper Pedersen bruger sommerferien på at gå mellem debatter, kaffemøder og arrangerer unge men der er meget, der kan blive bedre, mener de to unge repræsentanter.
Læs også:Hver gang otte i verden går mætte i seng, så går én sulten i sengFor eksempel er det medlemslandenes regeringer, der vælger, hvad de vil fremhæve, når de fortæller på forummet om, hvordan det går med at opfylde verdensmålene i deres land.
- Vi vil gerne åbne op for, at civilsamfundet også bliver hørt, siger Casper Pedersen og fortsætter: - Man skal heller ikke glemme ungdommen.
Så sidder der bare folk på 50+ og tager beslutninger.
Vi skal have unge med, fordi vi kan have et andet syn på tingene.
Heldigvis er Casper Pedersen og Pia Risør Bjerre ikke de eneste unge, der bruger ferien på debatter, kaffemøder og events i FN-bygningen.
Mød Hiba, Siiri og Launy, og læs, hvorfor de inspirerer de to danskere og giver dem troen på, at vi når FN's Verdensmål inden 2030.
19-årige Hiba vil forhindre barnebryllupperHiba er 19 år og kommer fra Ghana.
- Hiba er 19 år og en del af en organisation, der hedder Girls Advocacy Alliance i Ghana.
Hun gør os håbefuld, fordi hun arbejder aktivt i sit lokalområde med at forhindre, at flere piger bliver barnebrude.
Læs også:134 millioner piger kan være endt som barnebrude inden 2030Det femte FN verdensmål for bæredygtig udvikling er at opnå ligestilling mellem kønnene og sikre kvinder og piger rettigheder og muligheder.
Et af delmålene er at eliminere børneægteskaber.
- Og så taler hun med stor styrke, når hun beskriver, hvordan unge ikke kun er passive observatører men skal inddrages i udviklingen.
Læs også:Barnebrudene i Bangladesh29-årige Siiri Mäkelä engagerer andre unge i klimakampFinske Siiri Mäkelä foran FN-bygningen i New York.
- Siiri Mäkelä er formand for den finske Agenda 2030 Youth Group.
De har lige arrangeret et unge-klimatopmøde, der endte med en deklaration fra finske unge, hvor de kræver handlinger fra regeringen og kommer med specifikke forslag til, hvordan de kan nå klimaambitionerne for 2030.
FN's 13.
verdensmål er at 'handle hurtigt for at bekæmpe klimaforandringer og deres konsekvenser'.
For at opnå målet, skal de nationale regeringer laver tiltag imod klimaforandringerne.
Der er også fokus på klima i flere af de andre verdensmål, fordi klimaforandringerne for eksempel forventes at påvirke adgangen til rent drikkevand, livet i havet og stiller krav til mere bæredygtig energi.
- Siiri er et virkelig godt eksempel på, hvordan unge tager ansvar og bidrager med konkrete løsningsforslag.
Læs også:#Verdensmål: Ny kampagne skal ruste unge til at redde verden26-årige Launy Donde deler konkrete rådLauny Donde på 26 år repræsenterer Belgiens unge.
- Launy Donde er ungdomsdelegat fra Belgien, hvor hun repræsenterer belgiske unge i FN.
Hun har også en blog, hvor hun deler med andre unge, hvordan man kan have et mere bæredygtigt forbrug, for eksempel ved at skære ned på brug af engangsplast og ved at købe genbrugstøj.
Læs også:Klimaforandringer gør bekæmpelse af sult sværereI løbet af forummet, har Casper Pedersen og Pia Risør Bjerre også lagt mærke til, at FN har fjernet al engangsplastik i FN-bygningen i New York, og pressemeddelelser bliver ikke længere printet i stakkevis.
- Det er jo ikke fordi, at dét redder klimaet, men vi ser det som et tegn på, at forandring er ved at ske, og at der også i FN-bygningen bliver sat handling bag ordene.
- Det er også sådan nogle helt konkrete ting, vi skal gøre for at leve op til Verdensmålene, så det gør os håbefulde, at unge som Launy allerede er i fuld gang!
Hiba har ikke ønsket at få sit efternavn offentliggjort.
FacebookTwitterKopier linkEmner:Forenede Nationer|Miljø og natur|New York|Klimaændringer|Belgien




https://www.dr.dk/nyheder/indland/barndomsveninde-efter-dom-i-terrorsag-det-vil-ikke-erstatte-louisa-og-det-venskab-vi

Dansker og nordmand dræbt i MarokkoSe temaIndlandBarndomsveninde efter dom i terrorsag: 'Det vil ikke erstatte Louisa og det venskab, vi havde'Lone Mortensen er glad for, at der er faldet dom i sagen mod de tre hovedgerningsmænd, der dræbte Louisa Vesterager Jespersen og Maren Ueland i Marokko.
Lone Mortensen, der er barndomsveninde til dræbte Louisa Vesterager Jespersen, er glad for, at der nu er faldet dom i sagen.
Af Lars Lindevall18.
juli 2019 kl.
20.
45Bemærk: artiklen er mere end 30 dage gammelLæs op- Det er rart, at der nu er lagt låg på den del, så man kan prøve at komme videre så godt, man kan.
Sådan lyder det fra Lone Mortensen, der er barndomsveninde til Louisa Vesterager Jespersen, som sammen med sin norske rejsefælle Maren Ueland blev dræbt af terrorister i Marokko i december sidste år.
I dag faldt der dom i retssagen mod hovedgerningsmændene bag terrordrabene.
De tre mænd, der har erklæret sig skyldige i at stå bag terrordrabene, er blevet idømt dødsstraf ved en domstol i byen Salé i Marokko.
Da Marokko ikke har henrettet dømte i over 25 år, svarer straffen med al sandsynlig til livstid i fængsel.
Lone Mortensen har kendt Louisa Vesterager Jespersen siden 14-års-alderen, da de begge boede i Ikast.
Splittet omkring domLone Mortensen fortæller til DR Nyheder, at hun har været splittet omkring dommen.
- På en måde er det meget fair, at de ikke har ret til at leve, når de har taget Louisas og Marens liv.
Men på den anden side er det også let sluppet.
Men med en livstidsdom kan de sidde derinde resten af deres liv og tænke mere over det, siger Lone Mortensen til DR Nyheder.
© ScanpixSagen kort Den 24-årige danske kvinde Louisa Vesterager Jespersen og hendes 28-årige norske veninde, Maren Ueland, blev fundet døde 17.
december i et øde bjergområde nær landsbyen Imlil, cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder har efterforsket dobbeltdrabet som en terrorhandling, og i alt har 24 personer været tiltalt i sagen.
Hun siger, at det er rart, at der endelig er faldet dom, efter at det er blevet udsat af flere omgange.
- Jeg har tænkt meget på familien, og hvordan det må have været for dem, at det gang på gang blev udsat.
Det er rart, at der nu er kommet en dom, og at man ved, hvad der skal ske med gerningsmændene.
Det sidste halve år har været rigtig svært, og det har været fyldt med mange tanker og et stort savn- Ikke at det nogensinde vil erstatte Louisa eller det venskab, vi havde, men nu ved man, at gerningsmændene får deres straf.
Moren til Louisa Vesterager Jespersen siger til TV2, at hun er tilfreds med torsdagens domme:- Det giver os noget retfærdighed til vores døtre, at det er sådan, at når de (de dømte, red.
) dræber folk, så får de selv samme tur, siger Helle Vesterager Jespersen til TV2.
Islamisk Stat-sympatisørerDe tre hovedgerningsmænd har erkendt sig skyldige drabene, og at de har støttet terrorgruppen Islamisk Stat.
24-årige Louisa Vestager Jespersen og 28-årige Maren Ueland blev myrdet i deres telt, da de var på vandretur i Atlasbjergene i Marokko i december sidste år.
De tre Islamisk Stat-sympatisører optog en video af de brutale mord, som de senere lagde på internettet.
24-årige Louisa Vesterager Jespersen og 28-årige Maren Ueland blev dræbt i december, da de var på rygsækrejse i Marokko.
Den 25-årige gadesælger Abdessamed Ejjoud menes at have været lederen af IS-cellen, mens 27-årige Younes Ouaziyad og 33-årige Rachid Affati deltog i planlægningen og udførelsen af drabene.
Abdessamed Ejjoud har tidligere forklaret, at gruppen havde planlagt flere andre terrorangreb, men ikke kunne gennemføre dem.
I stedet valgte de tilfældigt de to nordiske turister og myrdede dem med knive, mens de lå i deres telt.
I alt har 24 mænd været tiltalt i drabssagen.
Udover de tre hovedgerningsmænd blev de 20 resterende gerningsmænd alle idømt lange fængselsstraffe på mellem 5 og 30 års fængsel.
Dommen vil ifølge de dømte hovedgerningsmænds advokat blive anket.
FacebookTwitterKopier linkEmner:Islamisk Stat|TV 2 (tv-kanal)|Marokko|Terrorisme|Kriminalitet




https://www.dr.dk/sporten/fodbold/europaleague/broendby-undgik-fiasko-slider-sig-videre-i-el-kvalen-med-nederlag

Europa LeagueBrøndby undgik fiasko: Slider sig videre i EL-kvalen med nederlagBrøndby balancerede på grænsen til exit i EL-kvalifikationen med et 0-2-nederlag til Inter Turku.
Brøndby tabte 2-0 i Finland, men er samlet bedre over to opgør.
18.
juli 2019 kl.
19.
48Bemærk: artiklen er mere end 30 dage gammelLæs opBrøndby sikrede torsdag avancement i kvalifikationen til Europa League, men det holdt usædvanligt hårdt.
Brøndby tabte på udebane 0-2 til finske Inter Turku, og efter 4-1-sejren hjemme i første opgør var Brøndby blot en enkelt finsk scoring fra at ryge ud af kvalifikationen.
Nyindkøbet Tobias Børkeeiet var med fra start hos Brøndby, som med den store sejr i det første opgør ikke havde det vilde at jagte, hvis holdet kunne undgå at indkassere mål.
Tempoet var til at overskue i første halvleg, og de første 45 minutter endte uden scoringer, og alt åndede fred og idyl for de danske gæster.
Hvis tilskuerne var faldet i søvn, så blev de dog vækket kort inde i anden halvleg.
Efter 52 minutter endte en lang aflevering hos hjemmeholdets Niko Markkula.
Han rundede ganske overbevisende både Dominik Kaiser og Kevin Mensah og drejede bolden i netmaskerne til 1-0 til Inter Turku.
Det betød 2-4 samlet.
Brøndby var på hælene i Finland.
Fem minutter senere blev det så 2-0, da hjemmeholdet nemt kombinerede sig igennem Brøndbys defensiv.
Bolden blev lagt ind i feltet fladt, hvor en Inter Turku-spiller smart lod den passere mellem benene.
Den endte så hos Filip Valencic, der var helt udækket, og som hamrede den i mål.
Så manglede Inter Turku blot en enkelt scoring for at avancere, og resten af kampen blev en hård kamp for at lukke af i defensiven, hvilket lykkedes for Brøndby.
I næste kvalifikationsrunde møder Brøndby polske Lechia Gdansk.
Der er lang vej til gruppespillet i turneringen.
Brøndby er trådt ind i den første af tre kvalifikationsrunder, hvor der spilles både ude og hjemme.
Derefter følger en playoffrunde med opgør ude og hjemme for at nå med i gruppespillet.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Brøndby IF|Europa League|Fodbold




https://www.dr.dk/sporten/cykling/tourdefrance/stor-mystik-rammer-tour-feltet-verdensmester-udgaar-i-raseri-paa-holdet

Tour de FranceStor mystik rammer Tour-feltet: Verdensmester udgår i raseri på holdetRohan Dennis endte med at trække de største overskrifter på den første bjergetape i Pyrenæerne.
Rohan Dennis blev et af de store samtaleemner på den første etape i Pyrenæerne.
Af Frederik Palle18.
juli 2019 kl.
19.
21Bemærk: artiklen er mere end 30 dage gammelLæs opSom verdensmester i enkeltstart er der næppe den store tvivl om, at Rohan Dennis virkelig havde glædet sig til at køre enkeltstarten i morgen i Pau, hvor han på papiret var storfavorit til at vinde.
Men det kommer han altså ikke til.
I dag udgik han nemlig af Tour de France.
Det skete meget pludseligt og utrolig uventet.
Tidligt på etapen havde australieren ellers rykket med på flere angreb, men han endte med at sidde bagerst i feltet, og ud af det blå kom meldingen, at han var stået af.
- Vi er også forvirrede.
Lad mig sige, at jeg er skuffet over, hvad der skete med Rohan i dag, fordi vi forventede en stor indsats fra ham i morgen.
Gorazd Stanglj, sportsdirektør hos Bahrain-MeridaMen der var ingen meldinger om grunden.
På fransk tv fik den tidligere toprytter Thomas Voeckler kontakt til Dennis’ hold Bahrain-Meridas sportsdirektørbil, og de vidste ikke, at han var stået af.
Kort tid efter kom der en kryptisk udmelding fra Bahrain-Merida selv på Twitter, der kun gjorde folk mere bekymrede omkring situationen.
- Vores prioritet er helbredet hos alle vores ryttere, så vi vil starte en undersøgelse med det samme, men vi vil ikke kommentere yderligere, indtil vi har fundet ud af, at der er sket med Rohan Dennis, skrev de.
Rohan Dennis’ blå bogFødt i Australien den 28.
maj 1990 (29 år)Verdensmester i enkeltstart (2018)Har vundet etapesejre i både Tour de France, Giro d’Italia og Vuelta a EspañaVandt Tour Down Under (2015) og USA Pro Cycling Challenge (2015)National mester i enkeltstart (2016, 2017 og 2018)Mens folk på de sociale medier svedte af bekymring i løbet af etapen, kom der et billede fra målområdet, hvor man kunne se Rohan Dennis’ cykel ude foran holdets bus.
De oplyste også, at han sad derinde.
Men da australieren kom ud af bussen, virkede han ifølge medier på stedet irriteret og gik væk uden at give en kommentar.
Meldingerne fra den engelske Eurosport gik på, at han havde været oppe at diskutere med personer i holdets ledelse inden etapens start, men da rytterne kom i mål, var der stadig ikke nogen klar melding fra Bahrain-Merida.
(Rohan Dennis) Rohan Dennis blev verdensmester i enkeltstart sidste år i september.
- Vi er også forvirrede.
Lad mig sige, at jeg er skuffet over, hvad der skete med Rohan i dag, fordi vi forventede en stor indsats fra ham i morgen, sagde sportsdirektør Gorazd Stangelj til velonews.
com efter etapen:- Det var hans beslutning at stoppe i forplejningszonen.
Vi forsøgte at tale med ham.
Vi stoppede bilen og forsøgte at finde en løsning på, hvad der skete.
Han sagde, at han ikke ville snakke, og han forlod løbet.
Han bekræfter dog, at det ikke har noget med Rohan Dennis’ fysik at gøre, at han valgte et træde ud af løbet.
Og lad os så lige nævne igen, at Rohan Dennis var storfavorit til at vinde enkeltstarten i morgen.
Alligevel valgte han at træde ud af løbet i dag angiveligt på grund af raseri.
Det store spørgsmål er bare – hvorfor?
FacebookTwitterKopier linkEmner:Bahrain-Merida|Rohan Dennis (cykelrytter)|Cykelsport|Twitter|Frankrig




https://www.dr.dk/nyheder/viden/teknologi/hvilken-skraldespand-skal-spisepinde-i-ny-app-skal-loese-kinas

TeknologiHvilken skraldespand skal spisepinde i?
Ny app skal løse Kinas affaldsproblemerI Kina kan du få en bøde, hvis du ikke sorterer skraldet.
Men ny app genkender skraldet for dig.
Siden appen blev udgivet i starten af juli, er mere end 4.
000 typer skrald blevet indekseret Af Thomas Holmegaard Faarup18.
juli 2019 kl.
20.
01Bemærk: artiklen er mere end 30 dage gammelLæs opSnapchat og Facebook kan genkende ansigter, mens appen Vivino genkender vinetiketter i Brugsen.
Nu får borgere i Kina en app, som kan genkende affald.
Den skal hjælpe med at løse landets stigende problemer med affaldssortering.
Det skriver det internationale nyhedsmedie Quartz.
Hjælpen kommer i form af en kamera-app, der med intelligent billedgenkendelse kan fortælle brugeren, hvilken skraldespand specifikke typer skrald skal i.
Siden udgivelsen af beta-versionen i starten af juli har mere end tre millioner kinesere brugt appen, og det er især rejeskaller, ansigtsmasker og vatpinde, der kommer under linsen, fortæller den kinesiske avis China Daily.
Kunstig intelligens matcher skrald og spandAppen fungerer ved, at du "scanner" et stykke skrald (ligesom Snapchat "scanner" dit ansigt) og så fortæller appen dig, hvilken af fire affaldskategorier skraldet hører til i.
Kategorierne er: Genanvendeligt affald (som dåser og flasker), farligt affald (som kosmetikprodukter og medicin), køkkenaffald og restaffald.
Appen finder den rette kategori ved at sammenligne hvert stykke skrald med de allerede kendte stykker skrald og på den måde finder et ”match”.
Og jo flere stykker skrald, der bliver taget billeder af, desto mere effektiv og raffineret bliver søgningen.
Som med al anden kunstig intelligens under træning.
Du kender måske allerede lignende teknologi fra apps på din mobil, der kan genkende og matche alt fra vinetiketter til haveplanter.
Sådanne tilsyneladende uskyldige oplysninger kan blive brugt til forkerte formål.
Henrik Kramshøj, IT-sikkerhedskonsulentHenrik Kramshøj, IT-sikkerhedskonsulent i firmaet Zencurity, mener som udgangspunkt, at appen lyder som en god opfindelse, da skraldesortering jo er vigtigt.
Men teknologien har også sine ulemper.
En bunke af personlige oplysningerDine tomme coladåser og brugte vatpinde er nemlig ikke kun stykker af skrald.
Det er også en bunke af personlige oplysninger, som det ikke kun er dit lokale renovationsselskab, der kan have interesse i.
- Skrald kan sige rigtig meget om en husstand.
Hvor mange bor der her, og hvad spiser de, siger Henrik Kramshøj.
- Sådanne tilsyneladende uskyldige oplysninger kan blive brugt til forkerte formål.
Henrik Kramshøj nævner blandt andet, at forsikringsselskaber i fremtiden kan få stor gavn af oplysninger om din livsstil og vaner, når de skal vurdere, hvad "du er værd".
Men den bekymring fylder næppe meget i hovedet på den almindelige kineser.
For ham kan det nemlig blive dyrt ikke at sortere sit affald, da der i så fald kan vanke en bøde.
Dårlig sortering kan koste dyrtKina ligger i den tunge ende, når det kommer til genanvendelse af affald.
Hvor nabolandene Taiwan og Sydkorea genanvender henholdsvis 58 procent og 54 procent af deres affald, genanvender Kina ifølge en kinesisk opgørelse, som nyhedsmediet Quartz har gravet frem, under 20 procent af landets affald.
I USA, hvor det også kniber med genanvendelsen, er tallet 35 procent.
For at komme problemet til livs har Kinas præsident Xi Jinping iværksat en ambitiøs plan om, at alt affald i landets 46 største byer i 2020 skal sorteres korrekt.
Ét af tiltagene i planen er dog faldet mange kinesere for brystet.
Xi Jingping har nemlig besluttet, at der skal indføres bødestraf på op til 30 dollar - svarende til omkring 200 danske kroner - til borgere, der ikke sorterer deres affald ordentligt.
FacebookTwitterKopier linkEmner:Kina|Xi Jinping (politiker)|Affald|Snapchat|Sydkorea




https://www.dr.dk/nyheder/regionale/fyn/aarets-hoest-er-i-fuld-gang

FynÅrets høst er i fuld gangLandmændene er nu i gang med høsten, og det ser ud til at blive et godt høstår - for de fleste.
Søren Koch er i fuld gang med at høste vinterbyg.
Af Cindie Madsen og Ida-Sofie Sellerup18.
juli 2019 kl.
18.
20Bemærk: artiklen er mere end 30 dage gammelLæs opVejret er lovende, og mejetærskerne er kørt i stilling - årets høst er i fuld gang flere steder.
Hos Søren Koch i Harndrup på Fyn er det vinterbyggen, der skal i hus.
Det er dog ingen sag for en garvet landmand, der har været i branchen i 25 år, så han tager det helt roligt.
- På nuværende tidspunkt er der ikke noget, vi kan gøre for at ændre udbyttet, så nu er det bare at håbe, at vejret holder, så vi kan få kornet ind fra markerne i god stand, siger han.
Vinterbyggen er i fuld gang med at blive høstet.
Vejret har dog også været på landmandens side meget af året, og Søren Koch har derfor høje forventninger til årets høst.
- Generelt ser afgrøderne rigtig flotte ud i år.
Regnen har været lidt knap nogle steder, men generelt står det rigtig fint, og høsten er over middel i år, vil jeg tro, siger han.
Vest er godt, men øst er bedstSelvom landmand Søren Koch ser ud til at få en fin høst, er det ikke alle, der er helt så heldige.
Det fortæller Hanne Pontopidan, der er planteavlskonsulent hos den fynske landbrugsorganisation Centrovice.
- Forventningerne til udbyttet er blevet blæst lidt op.
Det, vi har hørt indtil nu, er nogle pæne udbytter, som indfrier de forventninger, men nogle har også høstet korn, der ikke vejer det, det skal, siger hun.
(.
.
.
) hvis vejret er til det, så tager det ikke mere end 30-40 timer.
Søren Koch, landmandHøsten er meget afhængig af, hvor meget regnvejr, der er kommet i de enkelte områder, og alene på Fyn er der stor forskel på nedbørsmængden, fortæller Hanne Pontopidan.
- Jo længere østpå jo mere vand, og jo længere vestpå jo mindre.
Og så handler det også om, hvor god jorden er.
Når jorden er meget sandet, kan det ikke holde så godt på vandet.
Så det er hårdest for de områder, hvor jorden både er meget sandet, og hvor man samtidig har fået for lidt vand, siger hun.
Hurtig overståetVinterbyggen er det første, der bliver høstet hos Søren Koch.
I løbet af den næste uge venter også vinterhvede, vårbyg og raps.
I alt 60 hektar.
- De mest optimale forhold er tørt og solrigt, og hvis vejret er til det, så tager det ikke mere end 30-40 timer, siger Søren Koch.
Søren Koch har i alt 60 hektar, der skal høstes i løbet af de næste uger.
Selvom høsten måske er hurtig overstået for den garvede landmand, så slutter sommerens arbejde ikke her.
- Når vi er færdige med høsten, skal vi i gang med at så igen og forberede et nyt høstår.
Vi skal blandt andet i gang med at så raps, siger han.
Så landmanden har altså altid travlt.
Men det gør nu ikke noget.
- Man gør det vel, fordi man kan lide det, siger Søren Koch med et grin.
FacebookTwitterKopier linkEmner:Vejret|Planteavl|Landbrug|Fyn|Centrovice




https://www.dr.dk/sporten/cykling/tourdefrance/fuglsangs-bjergben-blev-ikke-testet-det-var-naermest-spild-af-god

Tour de FranceFuglsangs bjergben blev ikke testet: ’Det var nærmest spild af god stigning’Jakob Fuglsang ærgrer sig over, at der ikke skete noget i dag, men han valgte at spare sig til i morgen.
Af Frederik Palle18.
juli 2019 kl.
18.
19Bemærk: artiklen er mere end 30 dage gammelLæs opHvis man havde den mindste forhåbning om, at klassementsrytterne ville rykke på sig i dag, så sidder man slemt skuffet tilbage nu.
Der skete nemlig ingenting.
Det betød også, at Jakob Fuglsang kom problemfrit igennem etapen på en dag, hvor benene aldrig rigtig blev testet.
- Det var nærmest spild af god stigning, men sådan er det jo engang i mellem, siger han.
- Jeg fik aldrig noget svar på mine bjergben i dag.
Det gik det for langsomt til, lyder det fra den danske Astana-kaptajn.
Etapen startede i et meget voldsomt tempo, hvor der blev kæmpet hårdt for at blive en del af dagens udbrud.
Der gik 40 kilometer med det høje tempo, før et kæmpe udbrud blev etableret.
- Jeg tror aldrig, at jeg har set et 40-mandsudbrud afsted før.
Lige pludselig kører der en stor gruppe, og så kører der en stor gruppe mere.
Så bliver det lukket afsted, og det var mere held end forstand, at der ikke var nogen, som var tættere på i klassementet, siger Jakob Fuglsang.
- Vi kørte forholdsvis stille, og det var et kæmpe felt, så jeg har lidt svært ved at sige, hvordan benene havde været, hvis der var blevet lukket op, forklarer danskeren.
Det store problem i den første halvdel af løbet for Fuglsang er, at han ikke har fået god nok støtte fra holdet, men han siger, at der ikke var noget at klare over i dag.
Det betyder samtidig også, at han er optimistisk før morgendagens vigtige enkeltstart i Pau.
- Mine forhåbninger er at køre en super enkeltstart og tage tid på nogen af klassementsrytterne.
Jeg håber, at jeg tage noget tid i morgen, forklarer den danske Tour-kaptajn.
Jakob Fuglsang blev nummer 46 på etapen.
FacebookTwitterKopier link




https://www.dr.dk/nyheder/kultur/legendariske-tegnefilmskarakterer-er-tilbage-efter-25-aar-intet-har-aendret-sig

KulturLegendariske tegnefilmskarakterer er tilbage efter 25 år: Intet har ændret sig - heller ikke lønnen De originale danske Timon og Pumba-stemmer vender tilbage på det store lærred efter 25 år.
Det var som at komme hjem igen, siger stemmerne bag Timon og Pumba, Henrik Koefoed og Lars Thiesgaard, der som de eneste fra tegnefilmen lægger stemmer til Disney's store live-actionfilm Løvernes Konge.
(© (C) Disney)Af Rikke Bjerge18.
juli 2019 kl.
18.
00Bemærk: artiklen er mere end 30 dage gammelLæs opI Disneys tegnefilm Løvernes Konge er hovedrollen Simba.
Men luk øjnene og tænk på filmen - så er det sandsynligvis ikke løven, der dukker op, men de to sidekicks, surikaten Timon og vortesvinet Pumba, der skråler 'Hakuna Matata'.
Med deres velkendte stemmer og elskede sange er de blevet synonym med filmen, og det virker fuldstændig uhørt, at de skulle kunne tale på en anden måde.
Det synes Disney i hvert fald, siden de har hyret de to skuespillere bag stemmerne, Henrik Koefoed og Lars Thiesgaard, til at gentage den 25 år gamle succes fra tegnefilmen fra 1994, der i øvrigt solgte knapt en million billetter i de danske biografer.
Hør de velkendte og ikoniske stemmer fra Timon og Pumba i sangen 'Hakuna Matata ' her- Jeg blev jublende lykkelig og glad, da jeg fik at vide, de ville have os tilbage.
Det er fantastisk at få lov igen, siger stemmen bag Timon, Henrik Koefoed.
Denne gang gælder det den store live-action Disney-satsning, den animerede filmatisering af Løvernes Konge, der har premiere 18.
juli.
I USA bliver Timon og Pumba spillet af Billy Eichner og Seth Rogen i den nye Løvernes Konge.
I Danmark holder vi fast i Henrik Koefoed og Lars Thiesgaard, som er de eneste to fra tegnefilmen i 1994, der vender tilbage.
(© ©2019 Disney Enterprises)- Det var skønt at kunne vende tilbage til den samme karakter - nu med rigtig pels på, lyder det fra Henrik Koefoed om sit alter ego, Timon.
Og lad os slå det fast med det samme: Det er ikke, fordi de har eller vil komme til at skovle guld på Disneys succes.
- Hvis man har i sinde at blive rig, skal man ikke vælge at lægge stemme til en film, siger Henrik Koefoed, som tidligere har lagt stemme til Fragglerne og som er med i Ørkenens Sønner.
- Engang sad jeg med hele holdet af Ørkenens Sønner og spiste på en restaurant, da der kom nogle unge fyre forbi og råbte 'der sidder Timon', siger skuespiller Henrik Koefoed.
- Lønnen er de faste tariffer, der er aftalt med skuespillerforbundet.
Dem går man ud fra, og de har ikke flyttet sig så meget på 25 år, andet end at man kan forhandle det lidt op, forklarer Lars Thiesgaard.
- Kan man det?
, spørger Henrik Koefoed, før han slår fast, at det er noget helt andet end lønnen, der tæller ved det her job.
- Det er nogle livsbekræftende figurer at lægge stemmer til.
For 25 år siden, da vi lavede det for første gang, husker jeg, hvordan det spredte glæde og dopamin i kroppen at lave det.
Og i år var det ligesom at komme hjem igen, siger han.
De gamle veteranerTimon og Pumbas stemmer er de to eneste fra den gamle tegnefilm, der er med i den nye film.
Skuespillerne Henrik Koefoed og Lars Thiesgaard skulle aflægge stemmeprøve med både tale og sang, før de atter blev godkendt til de velkendte roller.
- Da jeg hørte sidste år, at de skulle lave filmen, var jeg da spændt på, hvem der skulle lægge stemmer til nu.
Så jeg blev både glad og stolt over, at de gerne ville have de gamle veteraner igen, siger Henrik Koefoed.
Læs også:Lars bruger sin stemme som værktøj: Sådan skifter han fra Grisling til Pumba på et splitsekundPumbas stemme tilhører Lars Thiesgaard, som er skuespiller og tegnefilmsdubber og lægger stemme til alt fra Grislingen fra Peter Plys til lydbøger og Lotto-reklamerne.
Han er også stemmeinstruktør på Disneys nye film og var henrykt over igen at få rollen som Pumba.
Lars Thiesgaards stemme er meget alsidig, og han kan nemt skifte fra Pumbas dybe røst til Grislings lyse stemme.
 Scanpix)- Som skuespiller er jeg utrolig glad for at få lov at lave den figur.
Der er en masse positivitet i de to fyre.
De er jubeloptimister, men de er også misundelige og har andre menneskelige træk, der gør dem elskelige, siger han.
- Der er så meget, der omgiver os, som er lidt trist, og derfor er det så vigtigt, når de her to vagabonder kommer over og siger ‘Hakuna Matata - tro på det og nyd livet’, siger Lars med den genkendelige Pumba-stemme.
Timons Vesterbro-dialektHenrik Koefoed husker stadig, hvordan de for 25 år siden fandt frem til Timons stemme.
De lod sig først inspirere af den amerikanske figur, der talte med en Brooklyn-New York-agtig accent.
- Derfor gav jeg Timon en københavnsk Vesterbro-dialekt, som også passer til hans fremtoning og fysiske figur.
Det var forholdsvis ukompliceret, siger han.
- Det magiske øjeblik indtræffer, når alle i rummet kan mærke 'der var den'.
Nu fik den det unikke liv, som gør den dansk og gør den levende, supplerer Lars Thiesgaard.
Hårdt at lyde som et vortesvinDet kan være krævende for stemmen at lave tegnefilm, og normalt får skuespillerne tre timer i stemmeboksen, inden de skal holde fri.
Men fordi Pumbas stemme kræver så meget pondus, må Lars Thiesgaard maksimalt være i stemmeboksen i to timer, før det er tid til en pause.
- Igennem mange år har vi uddannet vores stemmer og kan klare den her tur, men man skal virkelig passe på, at man ikke kommer til at bruge en forkert teknik, så man slider på sit stemmebånd, siger han og forklarer teknikken.
- Der skal produceres noget ruhed, noget vortesvin.
Jeg skubber underkæben frem, når jeg skal lave stemmen, og så støtter jeg i mellemgulvet.
Det gør, at mavemusklerne bliver udmattede, og når der går for lang tid, begynder du at lave stemmen i halsen, og så slider du på den.
Derfor er jeg nødt til at tage en pause efter to timer, siger han.
Der er gået 25 år siden sidst, og Timon og Pumbas fædre er blevet henholdsvist 63 og 60 år.
- Vi blev unge igen, da vi stod der i boksen, som Henrik Koefoed siger.
For selv om teknikken er gået fra tegnefilm til animation, skal rollerne lyde som dengang.
- Vi havde faktisk en lille debat om, hvorvidt vi skulle neddysse den der skarpe tegnefilm-stemme, der er ret upoleret.
I den nye film ligner de jo almindelige dyr, og så overvejede vi, om vi skulle prøve at neddæmpe stemmerne.
Det virkede ikke, så vi gav den fuld gas som i de gode gamle dage, forklarer han.
FacebookTwitterKopier linkEmner:Teater|Ørkenens Sønner|Henrik Koefoed (skuespiller)




https://www.dr.dk/nyheder/regionale/oestjylland/zebra-loever-og-elefanter-go-home-tag-paa-safari-i-danmark

ØstjyllandZebra, løver og elefanter - go home: Tag på safari i DanmarkVerdensnaturfonden opfordrer danskerne til at tage på safari herhjemme.
Vildheste, elge, bisonokser, bævere og krondyr.
Der er meget at se på i den danske natur.
Af Rasmus Kynde og Flemming Nielsen18.
juli 2019 kl.
19.
35Bemærk: artiklen er mere end 30 dage gammelLæs opDrømmer du om at liste dig igennem det høje græs med en kikkert på jagt efter vilde dyr?
Så behøver du ikke at brænde CO2 af på at drøne den halve planet rundt for at kigge efter elefanter på den afrikanske savanne.
Verdensnaturfonden opfordrer på deres facebookside til, at man drager på safari i den danske natur.
- Den danske natur indeholder en masse oplevelser.
Og nogle af dem er lige så store som i Afrika.
Vi har masser af vilde dyr og planter, siger biolog hos Verdensnaturfonden Thor Hjartsen.
Den danske natur indeholder en masse oplevelser.
Og nogle af dem er lige så store som i Afrika.
Thor Hjartsen, VerdensnaturfondenOg der er store pattedyr at se i den danske vilde natur.
Også nogle, der vil overraske mange, fortæller biolog hos Verdensnaturfonden Thor Hjartsen.
- Når man tager ud i naturen, kan man finde steder, hvor der er udsat store pattedyr.
Der er sat elge, bisoner og vildheste ud, der går og plejer naturen.
Og dem kan man tage ud at opleve, siger han.
Store oplevelser i det næreMen det er ikke kun de store dyr, som er værd at have i kikkerten.
- Prøv at lægge jer på maven i græsset og kig på, hvad der kommer vandrende forbi af insekter, biller og myrer.
Så bare det at fokusere på noget småt i naturen kan give meget store oplevelser, siger Thor Hjartsen.
Opfordringen til at tage på safari i Danmark er museumsinspektør og naturvejleder Morten DD Hansen fra Naturhistorisk Museum i Aarhus helt med på.
I Danmark kan du opleve blandt andet vildheste, elge og bævere i naturen.
Han viser rundt i Mols Bjerge, hvor storvildtet er køer og heste, der er sat fri i naturen i et rewilding-projekt.
- Det er faktisk mere nyt, end det man kan opleve på safari i Kenya.
At de dyr får lov til at leve fuldkommen vildt i den danske natur, forklarer han.
Men selvom det er første gang i tusindvis af år, at køer og heste er vilde dyr i Danmark, så har de været en del af dansk natur før.
- Man skal huske på, at heste og køer er oprindeligt danske arter.
Der var vildheste for både 5.
000 år siden og 115.
000 år siden – og der var urokser.
De har altid været i den danske natur, og nu får de lov til at være vilde igen, efter at vi har holdt dem som landbrugsdyr i årtusinder, siger Morten DD Hansen.
Ikke tamme dyrMen skal man så passe på med at tage på dansk safari, nu der er tale om vilde dyr?
- Ligesom man i Dyrehaven skal være lidt varsom med de store hjorte, så er det her ikke tamme kæledyr, understreger Morten DD Hansen.
- Kommer man mellem en hoppe og hendes føl eller en ko og kalven, ser moderdyret ikke med milde øjne på det.
Man skal holde den naturlige afstand og have respekt for dyrene.
Men der bliver altså ikke brug for en safari-ranger med gevær i den danske natur.
- Det er jo ikke rovdyr eller elefanter.
De forbinder ikke mennesker med noget som helst, så de går væk, hvis der kommer nogen.
Hvis man kommer lidt for tæt på – mindre end fem meter – så smutter de.
Det er så fredfyldt at stå blandt en flok heste, der er helt ligeglade med dig.
De forbinder dig ikke med mad eller noget som helst.
De er bare helt sig selv, de krapyler.
Morten DD Hansen, naturvejlederSå det bedste råd er at behandle dyrene med respekt, når man tager på safari.
- Brug din sunde fornuft.
Hvis der står en tyr tre meter fra dig og skraber i jorden, så skal du nok gå din vej, siger Morten DD Hansen.
Men du vil snarere opleve fred og ro end fare på færde, mener han.
- Det er så fredfyldt at stå blandt en flok heste, der er helt ligeglade med dig.
De forbinder dig ikke med mad eller noget som helst.
De er bare helt sig selv, de krapyler.
Tag afsted sammenDe vilde heste og køer giver også en natur, som giver plads til en rig variation af biller, insekter og sommerfugle.
Nysgerrige, der tager på dansk safari, kan også være heldige at se elge ved Lille Vildmose i Nordjylland, bævere på Sjælland eller bisonokser i Kronjylland.
Og skal du afsted, opfordrer Thor Hjartsen fra Verdensnaturfonden til at tage en safarimakker med gennem det høje græs.
- Samværet om en fælles oplevelse i den danske natur, som kan være ganske intens – det er fantastisk!
Læs også:Heste og køer passer dansk nationalpark: Naturen er begyndt at ændre sigHer kan du opleve dyrene:•Elge•- Lille Vildmose, Nordjylland•Bisonokser:•- Vorup Enge, Kronjylland•- Almindinge, Bornholm•- Merritskov, Lolland•Vildheste:•- Nationalpark Mols Bjerge, Djursland•- Kasted Mose, Geding, og Nørrestrand, Midtjylland•- Bjergskov, Sønderjylland•- Flådet, Klise Nor og Dovns Klint, Langeland•- Saksfjed-Hyllekrog og Botøskoven, Lolland-Falster•- Ulvshale, Møn•- Næstved Øvelsesterræn, Sjælland•Bævere:•- Klosterhede Plantage, Vestjylland•- Arresø, Nordsjælland•Kilde: WWF VerdensnaturfondenFacebookTwitterKopier linkEmner:Dyr|Jylland|WWF Verdensnaturfonden|Sjælland|Miljø og natur




https://www.dr.dk/nyheder/udland/terrorangreb-i-marokko-louisa-og-marens-mordere-idoemt-doedsstraf

Dansker og nordmand dræbt i MarokkoSe temaUdlandTerrorangreb i Marokko: Louisa og Marens mordere idømt dødsstrafEn dommer i Marokko har idømt de tre hovedgerningsmænd dødsstraf for terrordrabene på en dansk og norsk turist.
For at mindes de to kvinder, 24-årige Louisa Vesterager Jespersen og 28-årige Maren Ueland, blev der i januar stillet blomster og billeder op foran Københavns Rådhus.
Af Michael S.
Lund18.
juli 2019 kl.
16.
26Bemærk: artiklen er mere end 30 dage gammelLæs opDe tre hovedgerningsmænd bag terrordrabene på danske Louisa Vesterager Jespersen og norske Maren Ueland er i dag blevet idømt dødsstraf ved en domstol i byen Salé i Marokko.
Da Marokko ikke har henrettet dømte i over 25 år, svarer straffen med al sandsynlig til livstid i fængsel.
I alt har 24 mænd været tiltalt i sagen.
Udover de tre, som blev idømt dødsstraf, er en fjerde mand idømt livsvarigt fængsel, mens 20 andre blev idømt fængselsstraffe på mellem 5 og 30 år.
De tre hovedgerningsmænd har tidligere indrømmet, at de stod bag drabene, og at de har støttet terrorgruppen Islamisk Stat.
24-årige Louisa Vestager Jespersen og 28-årige Maren Ueland blev myrdet i deres telt, da de var på vandretur i Atlasbjergene i Marokko i december.
De tre Islamisk Stat-sympatisører optog en video af de brutale mord, som de senere lagde på internettet.
Den 25-årige gadesælger Abdessamed Ejjoud menes at have været lederen af IS-cellen, mens 27-årige Younes Ouaziyad og 33-årige Rachid Affati deltog i planlægningen og udførslen af drabene.
Inden dommerne trak sig tilbage for at votere, fik de tiltalte mulighed for at tage ordet, men det var meget lidt, de tre hovedgerningsmænd havde at sige.
Ejjoud afsagde den muslimske trosbekendelse, mens de andre to bad gud om tilgivelse.
© ScanpixSagen kort Den 24-årige danske kvinde Louisa Vesterager Jespersen og hendes 28-årige norske veninde, Maren Ueland, blev fundet døde 17.
december i et øde bjergområde nær landsbyen Imlil, cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder har efterforsket dobbeltdrabet som en terrorhandling, og i alt har 24 personer været tiltalt i sagen.
De øvrige tiltalte brugte tid på at forklare, at de var uskyldige, og at nogle af grundene til, at de er blevet tiltalt er, fordi de tilfældigt har mødt hovedgerningsmændene eller er i familie med dem.
Turisterne tilfældigt udvalgtAbdessamed Ejjoud har tidligere forklaret, at gruppen havde planlagt flere andre terrorangreb, men ikke kunne gennemføre dem.
I stedet valgte de tilfældigt de to nordiske turister og myrdede dem med knive, mens de lå i deres telt.
Alle tre mænd boede i området omkring byen Marrakesh tæt på Atlasbjergene.
Efter terrordrabene offentliggjorde Islamisk Stat desuden en video, hvor de tre mænd sammen med en medgerningsmand sværger troskab til Islamisk Stat.
Dommen vil ifølge de dømtes advokat blive anket.
FacebookTwitterKopier linkEmner:Islamisk Stat|Marokko|Terrorisme|Afrika|Kriminalitet




https://www.dr.dk/sporten/cykling/tourdefrance/valgren-endelig-i-udbrud-havde-krampe-op-til-begge-oerer

Tour de FranceValgren endelig i udbrud: Havde krampe op til begge ørerMichael Valgren sad med i et stort udbrud og var godt kørende på 12.
etape.
Men kræfterne slap op til sidst.
- Jeg var ret smadret til sidst.
Men det var altid noget, at jeg ramte udbruddet, sagde Michael Valgren.
18.
juli 2019 kl.
18.
08Bemærk: artiklen er mere end 30 dage gammelLæs opMichael Valgren måtte nøjes med en placering som nummer 18 på torsdagens etape i Tour de France, men den danske cykelrytter er glad for, at det endelig lykkedes ham at ramme det rigtige udbrud.
Til hans uheld var det en kæmpe gruppe, der fik lov at slippe afsted, og Valgren kunne hurtigt fornemme, at hans vinderchancer i det selskab var minimale.
- Jeg hader, når der er så mange.
Det er aldrig fedt, for der er altid nogen, der er bedre end mig opad.
Det er sjovere, hvis vi kun er otte.
Så er chancen for at vinde lidt større.
- Der var alt for mange og alt for mange gode i forhold til mine bjergben.
Jeg var ret smadret til sidst.
Men det var altid noget, at jeg ramte udbruddet, siger Michael Valgren.
Michael Valgren kom endelig afsted i et udbrud.
Den 27-årige Dimension Data-rytter sad med blandt de sidste 20, men punkterede på vej op ad etapens sidste stigning.
Den forreste trio med den senere etapevinder, Simon Yates, var da udenfor rækkevidde.
- Det gjorde ikke tingene bedre, at jeg skulle skifte cykel.
Jeg kom dog op til gruppen, der skulle spurte om fjerdepladsen.
Men jeg havde krampe op til begge ører, konstaterer Valgren.
Torsdagens udflugt afstiver dog selvtilliden og bekræfter ham i, at formen er god.
- Det har været et spørgsmål om at ramme det udbrud.
Jeg ville gerne have ramt det på 9.
etape.
Det gjorde jeg ikke, og så var det om at se fremad.
- Jeg havde en god hviledag, kom godt igennem onsdag og havde gode ben i dag (torsdag, red.
).
Men jeg var træt til sidst, og kræfterne slap op.
- Det kunne have været sjovt at køre top-10.
Men i bund og grund kan det være lige meget, det er jo ikke det, jeg kører efter, siger Michael Valgren, der kom i mål 1 minut og 33 sekunder efter Simon Yates.
/ritzau/FacebookTwitterKopier linkEmner:Michael Valgren (cykelrytter)|Simon Yates (cykelrytter)|Cykelsport|Team Dimension Data|Frankrig




https://www.dr.dk/nyheder/udland/store-investorer-presser-burgerkaeder-til-saelge-planteboeffer

UdlandStore investorer presser burgerkæder til at sælge plantebøfferCO2-udledningen skal ned, ellers smækker vi pengekassen i, siger investeringsfonde i USA.
Af Lillian Gjerulf Kretz - USA-korrespondent18.
juli 2019 kl.
18.
27Bemærk: artiklen er mere end 30 dage gammelLæs opDet er ikke tilfældigt, at nogle af USA's mest ikoniske fastfoodkæder som Burger King pludselig er begyndt at tænke på klimaet.
For en række store investeringsfonde har givet kæderne et ultimatum: Nedbring jeres CO2-aftryk, eller vi trækker vores investeringer.
Sådan lyder beskeden for eksempel fra Kirsten James fra organisationen Ceres, som rådgiver investorer om blandt andet bæredygtighed og klima.
- Vi rådgiver 80 investeringsfonde, som tilsammen sidder på 6,5 billioner dollar, og de har klart bedt om, at fastfoodindustrien sætter præcise og dokumenterbare mål for at nedbringe deres udledning af drivhusgasser, siger Kirsten James, da DR møder hende i Los Angeles.
Nye menukort på flere fastfoodrestauranterResultatet kan nu ses på menukortet og hos kæder som Del Taco, Dominos Pizza og Burger King, hvor især oksekødet har fået konkurrence af plantebaseret “kød", hvis konsistens og smag til forveksling ligner den ægte vare.
- Det er tydeligt, at investorpresset har virket, for nu begynder fastfoodkæderne at sætte klare mål for, hvordan de kan nedsætte deres CO2-aftryk og forbrug af vand, siger Kirsten James.
Læs også:Vegetarburgere trender hos de store burgerkæder: 'Salget vokser måned for måned'Når Ceres har fokus på særligt oksekødsproduktionen, er det ikke uden grund.
Køer udleder kolossale mængder af den kraftige drivhusgas, metan, når de tygger drøv.
I de kommende år forventes efterspørgslen efter oksekød at stige med 70 procent.
Det sker i takt med, at befolkninger i fattige lande bliver rigere og får råd til at spise som os i Vesten.
Plantebøffen er populærEt af firmaerne bag det plantebaserede “kød”, som nu kan fås i burgere hos Burger King, hedder Impossible Meat.
Den præcise formel på plantebøffen er en forretningshemmelighed, men der indgår blandt andet sojabønner og hvedeprotein i opskriften.
Resultatet er forbløffende tæt på oplevelsen af en traditionel burger lavet af oksekød - hvilket forbrugerne har kvitteret for.
- Da vi lancerede Impossible-burgeren hos Burger King i storbyen St.
Louis, oplevede kæden en fremgang på 18 procent i deres salg.
Ikke bare af vores burger, men af alle typer af burgere, fortæller Pat Brown, der er direktør og stifter af Impossible Meat, og fortsætter:- Det var en stor succes, og nu kommer vores burger på menuen over hele USA.
Impossible Meats kok, Michael Melton, som demonstrerer, hvordan det nye plantekød kan bruges i alt fra chili con carne, lasagne til burgere.
Markant lavere CO2-aftrykDet plantebaserede “kød” har også et CO2-aftryk, når det fremstilles, men det er væsentligt mindre end det aftryk, som en metan-bøvsende ko efterlader.
- Vores plantekød har udledt 85 procent færre drivhusgasser, når den bliver serveret, sammenlignet med en oksekøds-burger.
Og vi har brugt 75 procent mindre vand i processen, siger Pat Brown.
Fastfoodkæderne, som nu har fået sat stolen for døren af investorerne, har tilsammen 120.
000 restauranter verden over.
Hvis forbrugerne fortsætter med at tage godt imod den plantebaserede fars, forventer Impossible Meat, at deres plantekød snart vil kunne købes i hele USA og derefter Europa.
FacebookTwitterKopier linkEmner:Fastfood-spisesteder|Burger King|USA|Fødevarer|Dominos Pizza




https://www.dr.dk/sporten/cykling/tourdefrance/etapen-paa-1-min-yates-vinder-foerste-etape-i-pyrenaeerne-favoritterne

Tour de FranceETAPEN PÅ 1 MIN Yates vinder første etape i Pyrenæerne: Favoritterne rullede i målSimon Yates vinder den første bjergetape i Pyrenæerne på en dag, hvor klassementsrytterne tog den med ro.
18.
juli 2019 kl.
17.
01 | opdateret 18.
juli 2019 kl.
18.
13Bemærk: artiklen er mere end 30 dage gammelLæs opSimon Yates (Mitchelton-Scott) slog til på 12.
etape, da feltet i Tour de France torsdag ramte Pyrenæerne.
Bjergetapen bød på to kategori 1-stigninger, og Simon Yates endte alene i en gruppe med Pello Bilbao (Astana) og Gregor Mühlberger (Bora).
Den 26-årige brite åbnede spurten til sidst og holdt hele vejen over målstregen, og dermed har Simon Yates nu vundet etaper i alle tre grand tours.
Simon Yates blå bogSidste års vinder af Vuelta a España, Simon Yates, tog sin første etapesejr i Tour de France, da briten torsdag vandt i Pyrenæerne efter en dag i udbrud.
Her kan du lære briten bedre at kende:* Navn: Simon Yates.
* Født: 7.
august 1992 (26 år.
)* Nationalitet: Brite.
* Hold: Mitchelton-Scott.
* Udvalgte meritter:- Etapesejr i Tour de France (2019).
- Samlet vinder af Vuelta a España (2018).
- To etapesejre i Vuelta a España (2016 og 2018).
- Tre etapesejre i Giro d'Italia (2018).
- Tre etapesejre i Paris-Nice (2017, 2018 og 2019).
Kilde: procyclingstats.
com.
/ritzau/Den samlede vinder af Vuelta a España sidste år har nu vundet tre etaper i Giro d'Italia, to etaper i Vueltaen samt dagens Tour-etape.
Den gik fra Toulouse til Bagnères-de-Bigorre, hvor der skulle tilbagelægges 209,5 kilometer.
Løbets favoritter sad alle samlet i en gruppe, der kom i mål 9 minutter og 35 sekunder efter de forreste uden nogen dramatik.
Her sad Jakob Fuglsang, Geraint Thomas, Egan Bernal og øvrige favoritter samt Julian Alaphilippe i den gule førertrøje.
Etapen bød dog på en underlig situation, da Rohan Dennis pludselig udgik under større mystik.
Michael Valgren i udbrud.
Michael Valgren var med i dagens udbrud.
Verdensmesteren i enkeltstart var ellers favorit til fredagens tidskørsel, men han forlod løbet på etapen, uden at meddelelser fra Bahrain-Merida-holdet opklarede særlig meget.
Dagens udbrud måtte gennem en meget hård fødsel for at se dagens lys.
De første 40 kilometer blev kørt med over 50 kilometer i timen, og derefter blev der angrebet med stor kraft.
Hele 40 ryttere slap afsted og blandt dem var danskerne Michael Valgren og Michael Mørkøv samt de store profiler Peter Sagan, Greg Van Avermaet og Matteo Trentin.
Langsomt voksede den store frontgruppes forspring, og efter den indlagte pointspurt ved den første af to kategori-1-stigningers fod lod Peter Sagan sig falde tilbage.
Med 50 kilometer og en bjergtop til mål var udbrydergruppen reduceret til 27 ryttere og havde et forspring ned til feltet på over seks minutter.
Forrest af alle lå Simon Clarke, som var kørt solo lige efter passagen af det første bjerg med 63 kilometer til målstregen.
På vej op ad sidste stigning stak flere ryttere efter Clarke.
Først var det Trentin, så Mathias Frank og Gregor Mühlberger og så Simon Yates og Nicolas Roche.
I det virvar af angreb var Valgren sat af på grund af et punkteret dæk.
Det blev Simon Yates, der kom først over toppen efterfulgt af Mühlberger og Pello Bilbao, der hurtigt lukkede hullet på nedkørslen, og da alt åndede fred og ro hos favoritterne, så holdt de tre ryttere hjem, inden de kunne kæmpe om etapesejren.
Michael Valgren kom i mål halvandet minut efter Yates som nummer 18.
/ritzau/FacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Cykelsport|Spanien|Frankrig




https://www.dr.dk/nyheder/udland/iskold-trump-afviser-al-kritik-det-burde-ikke-vaere-tilladt-goere-mod-en-amerikansk

UdlandIskold Trump afviser al kritik: 'Det burde ikke være tilladt at gøre mod en amerikansk præsident igen'Præsident Donald Trump kalder afstemningen om en potentiel rigsretssag for latterlig.
Af Heidi Skibsted18.
juli 2019 kl.
17.
07Bemærk: artiklen er mere end 30 dage gammelLæs opSå kan demokraterne komme tilbage til arbejdet.
Det sagde Donald Trump efter at have undgået en rigsretssag.
Repræsentanternes Hus i USA stemte i nat for at opgive en resolution, der skulle lede til en rigsretssag mod USA's præsident, Donald Trump.
Til stor fryd for Donald Trump selv, der efterfølgende skrev på twitter:- Dette er måske det mest åndssvage og tidskrævende projekt, jeg nogensinde har skullet arbejde på.
- Det burde aldrig blive tilladt at gøre mod en amerikansk præsident igen.
Læs også:Demokrater svarer Trump igen: 'Svage hjerner og ledere udfordrer vores loyalitet til vores land'Med stemmerne 332 mod 95 var der overvejende flertal for at opgive resolutionen, der var foreslået af demokraten Al Green, skriver nyhedsbureauet Reuters.
Afstemningen kom på baggrund af Donald Trumps tweet om, at fire demokratiske kvinder skulle rejse tilbage, hvor de kom fra.
FacebookTwitterKopier linkEmner:Donald Trump (politiker)|USA|Repræsentanternes Hus|Twitter|Embedsmisbrug




https://www.dr.dk/nyheder/regionale/trekanten/289-aar-gammelt-marked-er-aabnet-det-kan-ikke-blive-bedre-end-vorbasse

Trekantområdet289 år gammelt marked er åbnet: 'Det kan ikke blive bedre end Vorbasse Marked'Vorbasse Marked har stor betydning for byen – året rundt.
Marianne Christensen er blandt de handlende på Vorbasse Marked.
Af Janus Duus-Larsen og Rasmus Dyrberg Hansen18.
juli 2019 kl.
17.
31Bemærk: artiklen er mere end 30 dage gammelLæs opKlokken 12.
00 i dag blev dørene slået op til 2019-udgaven af Vorbasse Marked.
Forventningen er cirka 250.
000 gæster fordelt over de næste tre dage på kræmmermarkedet i Billund Kommune.
Til sammenligning bliver der solgt cirka 100.
000 billetter til Roskilde Festival.
Det svarer til omtrent en 200-dobling af byens indbyggertal på cirka 1.
200 mennesker, og den store begivenhed sætter sit præg på byen året rundt, fortæller Jørgen Møller, der er leder af lokalarkivet i Vorbasse og en af de ildsjæle, der får markedet til at løbe rundt.
Vi har børn, børnebørn, bedsteforældre og en tipoldefar med herude.
Det kan ikke blive bedre end Vorbasse MarkedMarianne Christensen, hestehandler på Vorbasse Marked.
- Da man skulle spare penge sammen til at udbygge vores idrætshal, kunne Vorbasse selv levere et stort millionbeløb til kommunen.
Derudover sørger grundejerforeningen om vinteren for, at der bliver skrabet sne og drysset salt på vejene, siger Jørgen Møller om nogle af de ting, som byen får ud af markedets overskud.
En god forretning for byenDe seneste år har overskuddet fra markedet været mellem 300.
000 og 800.
000 kroner, som er røget i lommen på Vorbasse Fonden og Vorbasse Grundejerforening.
Pengene kommer ind ved, at Vorbasse Grundejerforening lejer staldene til de handlende ud, ligesom de forskellige foreninger i byen står for eksempelvis boder og underholdning.
- Det er en god forretning for byen, og socialt er det en rigtig god idé.
Det er rigtig godt på flere områder.
Det er svært at sige, hvad vi tjener, for der er over 55 foreninger her i byen, der hjælper på kryds og tværs.
De fleste foreninger er repræsenteret på markedet, hvor de tjener penge, siger Brian Madsen, formand for Vorbasse Grundejerforenings bestyrelse.
Brian Madsen, formand for Vorbasse grundejerforenings bestyrelse.
Han nævner den lokale tennisklub som et eksempel på en forening, der kan holde sig kørende mere eller mindre et helt år på de penge, man får ind på Vorbasse Marked.
- Hvis man skal spille tennis i Vorbasse, er kontingentet på 125 kroner for et helt år, og det er nogle af de ting, man får ud af at arbejde ret hårdt lige på det marked her, siger Brian Madsen, der også selv har lagt mange kræfter i at få markedet gjort helt klar.
- 95 procent af vores opgave er at arrangere det her marked.
Vi mødes hver fjortende dag året rundt og arrangerer marked, og vi glæder os helt vildt, siger han.
Hestehandlen trivesDet første marked i Vorbasse blev afholdt for 289 år siden – i 1730.
Så det er en traditionsrig begivenhed, der startede som et rent hestemarked, men har udviklet sig til et mere regulært kræmmermarked, samtidig med at der bliver opstillet et regulært tivoli, og at der kigger et cirkus forbi.
Men hestehandlerne er der stadig.
Blandt andre Marianne Christensen.
- Vi sælger mange heste i løbet af sådan en weekend her.
Vi har godt 20 med, og vi regner med at komme af med dem alle sammen, siger hun.
Et luftfoto fra 2015-udgaven af Vorbasse Marked.
Marianne Christensen er 42 år gammel og i år har været på Vorbasse Marked 42 gange.
Altså helt sit liv.
- Vorbasse Marked kan alt.
Stemningen, hyggen og samværet og mødet med en masse mennesker, du ikke har set i et år, det er fedt.
Vi har børn, børnebørn, bedsteforældre og en tipoldefar med herude.
Det kan ikke blive bedre end Vorbasse Marked, siger Marianne Christensen.
Rettelse: Tidligere fremgik det, at Vorbasse Marked havde cirka tre gange så mange besøgende som Roskilde Festival.
Det tal er rettet.
FacebookTwitterKopier linkEmner:Vorbasse|Roskilde Festival|Tennis|Bolig|Roskilde




https://www.dr.dk/nyheder/regionale/bornholm/over-5000-sejlere-har-sikret-sig-med-digital-redningskrans

BornholmOver 5.
000 sejlere har sikret sig med digital redningskransTrygfonden og Søsportens Sikkerhedsråds nye app er blevet hentet af 5.
550 fritidssejlere på 23 dage.
Anders Funch Nielsen er SejlSikkert-ambassadør på Bornholm, og han har været med til at udbrede kendskabet til en ny app, der skal hjælpe nødstedte sejlere i Danmark.
 DR Bornholm)Af Morten Søgård Volff18.
juli 2019 kl.
16.
45Bemærk: artiklen er mere end 30 dage gammelLæs opNår sejlet knækker på båden, vandet fosser ind ad det hullede skrog, eller når en bølge så småt tårner sig op foran båden, skal hjælpen helst være hurtigt på vej.
Og det er netop målet med en ny app, som på 23 dage har fået 5.
550 sejlere til at gribe smartphonen, når de stævner ud i det danske farvand.
SejlSikkert-Alarm, som appen hedder, gør det muligt for sejlerne at indsende sejlplaner og GPS-koordinator til Joint Rescue Coordination Centre, JRCC, der tager sig af nødstedte sejlere som en del af det danske forsvar.
Joint Rescue Coordination Centre, JRCC, sender helikoptere og redningsbåde ud til nødstedte sejlerne.
(© Sten Emborg)- Jeg er rigtig glad for, at sejlerne har taget godt imod den.
Jeg tror, at appen kan være med til at øge sikkerheden blandt sejlere, kajakroere, fiskere og alle dem, som sejler med mindre fartøjer, siger Sten Emborg, der er projektleder for appen hos Søsportens Sikkerhedsråd.
Forsvaret var så sent som i går ude med en opfordring til sejlerne om at installere appen.
Det kan være, at man overlever i vandet i fire til fem timer, når det er varmt, mens det kun er en enkelt time om vinteren.
Sten Emborg, projektleder, Søsportens SikkerhedsrådDet skete i forbindelse med en redningsaktion i Ringkøbing Fjord, hvor en ung tysk mand måtte hjælpes op af redningstjenestens helikopter, efter at hans jolle kæntrede i mandags.
Læs også:Lys fra mobilen reddede forulykket sejler i Ringkøbing FjordSejleren slap med livet i behold, men det kan nemt gå galt, blandt andet fordi redningstjenesten ikke altid ved, hvor sejleren befinder sig, når de får alarmopkaldet.
- Det betyder, at helikopteren må flyve over et langt større område, men ved hjælp af appen kan de starte eftersøgningen på det sted, hvor sejleren højst sandsynlig er, siger Sten Emborg.
Sejlsikkert-AlarmEr et samarbejde mellem Trygfonden og Søsportens Sikkerhedsråd.
Appen er også kendt under navnet SafeTrx i blandt andet Sverige, Norge, Irland og England.
Sidste år blev SafeTrx brugt til 551 missioner globalt.
Sejlerne kan med appen:Registrere deres båd med foto og kendetegn.
Tilknytte nødkontaktpersoner, hvis uheldet skulle være ude.
Spore deres sejlrute, så redningsmandskabet ved, hvor bådene er.
Slå alarm med et enkelt tryk på mobilen.
Oprette en sejlplan med rute og ankomsttidspunkt.
Sørge for, at deres pårørende får besked, hvis du ikke har ”tjekket ind" via appen, når turen er slut.
Kilde: Søsportens SikkerhedsrådOg det er vigtigt, at hjælpen hurtigt er fremme, og det er uanset, om det er sommer eller vinter på vores breddegrader, siger Sten Emborg:- Det kan være, at man overlever i vandet i fire til fem timer, når det er varmt, mens det kun er en enkelt time om vinteren.
Derfor er det meget afgørende, at man får sat redningsaktionen ind hurtigt og præcist, hvad enten det er båd eller helikopter, siger Sten Emborg og pointerer, at der som regel er 15-16 sejlere, som drukner i de danske farvande om året.
'Det er genialt'I Rønne Sejlklub på Bornholm er formand Anders Funch Nielsen stærkt begejstret over den nye digitale redningskrans.
Tilsvarende professionelt udstyr kan nemlig koste 10.
000 kroner, og det er ikke alle, som nødvendigvis lige investerer i den type udstyr, når de skal købe deres første båd, kajak eller jolle.
Anders Funch Nielsens båd "Najaden II" er allerede udstyret med en række radio- og nødsystemer, der kan redde ham, hvis der sker noget.
Det har dog ikke stoppet ham i at hente Sejlsikkert-Alarm-appen.
 DR Bornholm)- Med den nye app er du dækket godt op, og for nye sejlere og dem, som ikke vil ofre de store penge for sikkerhed, er den jo genial, siger Anders Funch Nielsen, der udover sit formandskab også er ambassadør for Søsportens Sikkerhedsråd i Sejlklubben.
Derfor har Anders Funch Nielsen været godt i gang med at sprede budskabet om appen både på klubbens facebookside, men også i Øens Marinecenter, hvor han arbejder som butiksleder.
- Jeg ved, at der er flere, som henter appen, og jeg tror, at efterhånden som folk får kendskab til den, vil der være flere, der kommer til at bruge den, siger formanden.
SejlSikkert-Alarm kan hentes til både iPhone og Android, og den er gratis.
FacebookTwitterKopier linkEmner:Søsportens Sikkerhedsråd|TrygFonden|Ulykker|Bornholm|Lystsejlads




https://www.dr.dk/nyheder/penge/smaa-banker-vinder-markedsandele-paa-skandalesager-i-storbankerne

PengeSmå banker vinder markedsandele på skandalesager i storbankerneDanske Bank og Nordea har gennem længere tid mistet privatkunder i Danmark.
I første halvår af 2019 har 13.
600 privatkunder forladt Danske Bank.
Når de små og mellemstore banker stjæler kunder fra de store, skyldes det også, at de mindre banker nogle gange er mere risikovillige.
Af Michelle Hald18.
juli 2019 kl.
16.
03Bemærk: artiklen er mere end 30 dage gammelLæs opHvidvask gennem Danske Bank.
Jeg vil ikke nævne nogen navne, men der gives meget kredit på især forbrugsfinansiering i markedet, som er uden for vores risikoappetit.
Frank Vang-Jensen, landechef i Nordea.
Nordeas afdeling på Vesterbrogade som hjemsted for skattelyselskaber.
Og senest Flexinvest-sagen, hvor kunder i Danske Bank blev rådgivet til at investere i produkter, der ikke var udsigt til ville give kunderne et overskud.
Skandalerne for landets to største banker er der masser af.
Og de mange dårlige sager får kunderne til at flygte fra Danske Bank og Nordea.
Til gengæld vinder de små banker i Danmark markedsandele.
- Der er ingen tvivl om, at vi har brugt meget tid på at forklare især vores danske privatkunder, hvad hvidvasksagen gik ud på.
Når man bruger meget tid på at forklare i stedet for at rådgive, sker der noget med det momentum, man har, siger Christian Baltzer, der er finansdirektør i Danske BankI 2019 har Danske Bank indtil nu mistet 13.
600 privatkunder i Danmark.
I hele 2018 mistede banken 11.
000 privatkunder.
Det var da Danske Bank offentliggjorde virksomhedens egen rapport om hvidvaskskandalen i efteråret 2018, at kundeflugten tog til.
Størstedelen af kundeflugten i 2018 skete således i fjerde kvartal, og Danske Bank mistede flest kunder i første del af 2019.
Også i Nordea har mange privatkunder de seneste år sagt farvel og tak.
- Grundlæggende handler det om tilfredshed.
Der er to hovedårsager.
Vi har sloges med serviceniveauet.
Vi har ikke simpelthen ikke været der nok for kunderne.
- Og så er der ingen tvivl om, at de sager, der har været, har bidraget til et svækket image.
Det påvirker opfattelsen af os og kundetilfredsheden, siger Frank Vang-Jensen, der er Nordeas landechef for Danmark.
De små og mellemstore banker i Danmark har en langt større udlånsvækst end de store banker.
Det viser tal fra Finanstilsynet.
Finanstilsynets inddeling af bankerneFinanstilsynet inddeler de danske banker i fire grupper efter størrelse.
Gruppe 1 bankerne har en arbejdende kapital på over 75 milliarder kroner.
I denne gruppe ligger landets fem største banker: Danske Bank, Jyske Bank, Sydbank, Nykredit Bank og Spar Nord Bank.
Gruppe 2 banker har en arbejdende kapital på over 12 milliarder kroner.
I gruppe 2 ligger 11 banker.
Gruppe 3 banker har en arbejdende kapital på over 750 millioner kroner.
I gruppe 3 ligger 34 banker.
Gruppe 4 banker har en arbejdende kapital på under 750 millioner kroner.
I gruppe 4 ligger 15 banker.
Nordea, der har hovedsæde i Finland, indgår i gruppe 5: Filialer af udenlandske institutter i Danmark.
Finanstilsynet inddeler de danske banker i fire grupper.
Gruppe 1 er landets fem største banker.
De havde i 2018 en udlånsvækst på 1,1 procent.
For de øvrige grupper, hvor de små og mellemstore banker ligger, var udlånsvæksten på mellem 5,5 på procent og 6,7 procent.
Nordea, der har hovedsæde i Finland, er ikke med i gruppe 1, men ifølge storbankens egne tal faldt Nordeas markedsandel på det danske marked for privatudlån også.
Når de små og mellemstore banker stjæler kunder fra de store, skyldes det også, at de mindre banker nogle gange er mere risikovillige.
- Jeg tror, den hårde konkurrence er en stor årsag til vores tilbagegang.
Jeg vil ikke nævne nogen navne, men der gives meget kredit på især forbrugsfinansiering i markedet, som er uden for vores risikoappetit, siger Frank Vang-Jensen.
Udover hvidvasksagen peger Christian Balzer også på, at Danske Bank er blevet mere forsigtige, når de låner penge ud.
- Generelt har vi en lidt mere tilbageholdende udlånsvækst i Danmark.
Det skyldes, at vi er mere forsigtige.
Vi vil gerne sørge for, at vi har en bundsolid kreditkvalitet i vores portefølje.
Vi skal ikke ud at tage forkerte lån op, siger Christian Baltzer.
FacebookTwitterKopier linkEmner:Danske Bank|Frank Vang-Jensen (erhvervsleder)|Nordea|Erhverv|Finland




https://www.dr.dk/nyheder/penge/christian-sagde-farvel-til-danske-bank-pludselig-blev-jeg-bare-en-i-maengden

PengeChristian sagde farvel til Danske Bank: Pludselig blev jeg bare én i mængdenMange danskere vælger de store banker fra til fordel for de mindre banker.
Af Michelle Hald18.
juli 2019 kl.
16.
23Bemærk: artiklen er mere end 30 dage gammelLæs opChristian Lyngaae Saugman havde været kunde i Danske Bank i fem år, da han for et halvt år siden sagde farvel og tak til landets største bank.
- Konsekvenserne af hvidvasksagen har været, at vores rådgiver, som tidligere kunne træffe beslutninger selv, pludselig ikke kunne træffe nogen beslutninger.
Han skulle nu spørge om lov til alt, siger Christian Lyngaae Saugman.
Han er en af de 11.
000 privatkunder, der forlod Danske Bank i 2018.
I først halvdel af i år har yderligere 13.
600 privatkunder forladt banken.
Christian Lyngaae Saugman oplevede, at de gamle aftaler, han havde lavet med sin rådgiver, ikke længere gjaldt.
Den forandring fik ham til at mærke, at han var kunde i en stor bank.
- Før følte jeg egentlig bare, at jeg var kunde hos Michael nede på Lyngby Hovedgade.
Pludselig blev jeg bare én i mængden, siger han.
Og det fik ham til at gå på jagt efter en ny bank.
Han indhentede tilbud fra tre banker, og valget faldt på Ringkjøbing Landbobank.
Siden han var barn, har Christian Lyngaae Saugman lidt på skift været kunde i enten Danske Bank eller Nordea.
Det er altså første gang, at han skifter til en mindre bank.
Dermed er han et meget godt billede på den tendens, der præger banksektoren for tiden.
Danskerne vender de store banker ryggen til fordel for de mindre banker.
Efter fem år som kunde i Danske Bank har Christian Lyngaae Saugman skiftet til Ringkjøbing Landbobank.
Netop Ringkjøbing Landbobank er en af de banker, som får mange nye kunder ind ad døren.
I 2018 havde banken en vækst i udlån på 7 procent.
Det er væsentligt mere end hele markedet, som kun voksede med 2,2 procent.
- Ringkjøbing Landbobank har fleksibilitet og super gode vilkår.
Jeg har fået en god rådgiver, der forstår hele min økonomi.
Det var det, der pludselig forsvandt i Danske Bank, siger Christian Lyngaae Saugman.
Ifølge Niels Lunde, chefredaktør på Børsen, er det, Christian Lyngaae Saugman oplevede, et grundlæggende problem for de store banker.
- Ovenpå den digitale bølge har de store banker ikke knækket koden for at skabe en nærhed til deres kunder.
Kunderne har ikke en følelsesmæssig nærhed til de store banker.
Det er i virkeligheden et af de store problemer for de store banker, siger han.
FacebookTwitterKopier linkEmner:Danske Bank|Ringkjøbing Landbobank|Erhverv|Pengeinstitutter|Lyngby




https://www.dr.dk/nyheder/regionale/nordjylland/103-aar-gammelt-damplokomotiv-skyld-i-5-brande

Nordjylland103 år gammelt damplokomotiv skyld i 5 brandeVeterantog holder nu stille over hele landet på grund af tørken.
Toget FFJ Nr.
34 var i drift indtil cirka 1953 og nåede at køre omkring 1 million kilometer.
Siden købte Limfjordsbanen det gamle damplokomotiv og gjorde det køreklart igen.
Af Rasmus Jungersen18.
juli 2019 kl.
15.
40Bemærk: artiklen er mere end 30 dage gammelLæs opEn hyggelig eftermiddagstur med veterantoget FFJ nr.
34 blev i går pludselig lidt mere spændende, end de godt 50 passagerer måske havde regnet med.
Det over 100 år gamle damplokomotiv på Limfjordsbanen antændte fem brande over en strækning på få kilometer.
Brandene blev dog hurtigt slukket, inden de nåede at gøre større skade.
Årsagen til branden skyldes en askekasse under togets fyr, der ikke fungerede, som den skulle.
Kassen opsamler det færdigbrændte kul fra fyret.
- Over kassen sidder et vandingsanlæg, som skal sørge for, at alle gløder er slukket.
Det har simpelthen ikke virket ordentligt, så alt blev vædet, forklarer næstformand hos Limfjordsbanen Mike Lynge Stefansen.
Limfjordsbanen har restaureret og kørt med toget i flere år.
Endnu vides det ikke, om fejlen på toget var teknisk eller menneskelig.
Veterantog holder stille flere stederEfter uheldet i går anbefalede indsatslederen hos Nordjyllands Politi et kørselsforbud for toget, indtil der igen var faldet regn.
- Det har vi fuld respekt for.
Og det har vi taget til efterretning.
Det betyder, at der ikke bliver kørt mere, indtil vi får noget nedbør, siger Mike Lynge Stefansen.
I Nordjylland har man for tiden - ligesom flere andre steder i landet - et særligt højt tørkeindeks.
Faktisk er tørkeindekset i det nordjyske lige nu ti, som er det højeste på skalaen.
Læs også:Ekspert om lokomotiv-brand: Naturen må gerne futtes afI Nordjylland kører også Mariager-Handest veteranbane.
På deres hjemmeside skriver de, at man på grund af tørken og brandene i går har valgt at indstille kørslen med deres damplokomotiv.
Og på Sjælland betyder det høje tørkeindeks, at damptogene også her holder stille hos både Nordsjællands- og Vestsjællands Veterantog.
Under valgkampen i maj lejede Venstre-politikeren Kristian Pihl Lorentzen et veterantog.
Her antændte gnister fra toget i alt ti brande.
'Det skal ikke ske igen'Det tørre vejr er en udfordring, når man kører med de gamle toge med fyr, fortæller sekretær i Danske Veterantogs Fællesrepræsentation Christian Bruun.
- Generelt er det et problem, hvis det er tørt.
Så skal man være forsigtig med kørsel med damplokomotiver, siger han.
Han gør samtidig opmærksom på, at alle jernbaneklubber følger anvisningerne fra de steder, der forvalter togskinnerne, samt beredskabet.
Men man skal ikke være bekymret for flere brande fra veterantog, forsikrer Mike Lynge Stefansen.
- Vi er mange klubber, der bruger de gamle lokomotiver.
Det har man gjort i over 50 år, så det er noget, der er styr på.
Det, der skete i går, var en fejltagelse.
Det skal ikke ske igen, og det kunne have været undgået, siger han.
Veterantogsentusiaster kan glæde sig over, at weekenden ser ud til at byde på regn flere steder i landet.
FacebookTwitterKopier linkEmner:Jylland|Venstre|Togtrafik|Brande|Kristian Pihl Lorentzen (politiker)




https://www.dr.dk/nyheder/udland/moed-danskeren-der-kaemper-brexit-eu-er-et-mickey-mouse-parlament

UdlandMød danskeren, der kæmper for brexit: 'EU er et Mickey Mouse-parlament'Henrik og Rasmus er danskere, men de er valgt ind i EU-parlamentet for andre lande.
Henrik Overgaard Nielsen kalder sig 'brexithenrik' på Twitter.
Han er født og opvokset i Danmark, men har boet over 20 år i EnglanAf Oliver Fruergaard18.
juli 2019 kl.
15.
26Bemærk: artiklen er mere end 30 dage gammelLæs opEuropa-Parlamentsvalget er overstået, topposterne er uddelt, og de nye parlamentsmedlemmer kan gå i gang med det politiske arbejde.
Blandt dem er 15 danskere - to af dem har dog et usædvanligt forhold til Danmark.
'Forhåbentlig får vi den brexit, som 17,4 millioner stemte for'Henrik Overgaard Nielsen - eller 'brexithenrik', som han kalder sig på Twitter, er født og opvokset i Danmark, men har boet over 20 år i England.
Meget af tiden har han kæmpet for at få Storbritannien ud af EU.
I maj blev han valgt ind i Europa-Parlamentet for britiske Brexit Party.
- Det er et 'Mickey Mouse-parlament', siger han om unionen.
Et udtryk, der blev opfundet af Margaret Thatcher i 1980'erne, og som i dag bruges flittigt af EU-skeptikere.
Det henviser til idéen om, at EU er latterligt og ikke har reel magt.
Henrik Overgaard Nielsen vil have Storbritannien ud af EU så hurtigt som muligt.
Foto: DR NyhederFør han begyndte sin politiske karriere i Brexit parti, har han været forbi dansk politik som medlem af SF og Radikale Venstre.
EU-skepsissen har været en rød tråd gennem hele hans politiske karriere, og også i Danmark har han "arbejdet imod EU, EEC, EF, og hvad det nu ellers har heddet", siger danskeren, der i en periode også var medlem af Juni-bevægelsen, der var stærkt EU-kritisk.
Hans ønske er klart:- Forhåbentlig får vi det brexit, som 17,4 millioner stemte for for over tre år siden.
Fra studentermedhjælper i SF til medlem af Die GrünenRasmus Andresen derimod, er tilhænger af det europæiske samarbejde.
Har gået i dansk skole og børnehave, fortæller han på dansk med svag tysk dialekt.
- Jeg er vokset op i det danske mindretal i Sydslesvig, der ligger på grænsen mellem Tyskland og Danmark.
Se Rasmus Andresen og Henrik Overgaard Nielsen møde hinanden I Strasbourg.
Den 33-årige politikers karriere begyndte tidligt og omfatter blandt andet en tur forbi Christiansborg, hvor han var studentermedhjælper for SF.
Til syvende og sidst fravalgte han dog dansk politik til fordel for det tyske miljøparti De Grønne.
Læs også:Grønt parti stormer frem i Tyskland: 'Klima og miljø er de allervigtigste emner'I maj blev han valgt ind i Europa-Parlamentet af den tyske befolkning.
Hans ambition er et grønnere Europa.
'Vi kan da sagtens drikke en øl sammen'De to danskere er politisk splittet på mange punkter - nogle steder kan de dog finde sammen.
Da DR Nyheder introducerer dem for hinanden, falder snakken naturligt på den nye kommissionsformand, Ursula von der Leyen, der tirsdag blev valgt til topposten.
- Stemte I for eller imod?
spørger Henrik Overgaard.
- Vi stemte imod.
- Ja.
.
.
Nå, det gjorde vi også.
I Strasbourg er de begge langt væk hjemmefra, og Henrik Overgaard tror på, at de to politikere på trods af uenighederne kan holde hinanden med selskab.
- Jeg tror da, vi kommer til at have det hyggeligt.
- Vi kommer nok ikke til at stemme og sige det samme, men det gør jo ikke noget.
Vi kan da sagtens drikke en øl sammen.
FacebookTwitterKopier linkEmner:EU|Europa-Parlamentet|Margaret Thatcher (politiker)|Storbritannien|EU-forhold




https://www.dr.dk/nyheder/udland/formodet-mordbrand-i-japansk-filmstudie-knuser-fan-hjerter

UdlandFormodet mordbrand i japansk filmstudie knuser fan-hjerterKyoto Animation-studiet bliver måske aldrig sig selv igen, siger kender.
Ifølge en talsmand fra det lokale brandvæsen hørte flere vidner en høj eksplosion fra bygningens førstesal i forbindelse med branden.
Af Oliver Batchelor18.
juli 2019 kl.
15.
40Bemærk: artiklen er mere end 30 dage gammelLæs opMindst 33 mennesker er omkommet i den formodede påsatte brand i Kyoto Animations filmstudie, hvor nogle af den japanske anime-industris højest estimerede film og serier er blevet til.
Politiet har ifølge det japanske medie NHK anholdt en 41-årig mulig brandstifter for at have hældt benzin ud i etagebygningen, hvor flere end 70 personer arbejdede - men kan endnu ikke udtale sig om motivet.
Det her kan blive et så hårdt slag, muligvis så stort et tab af talent, at KyoAni måske aldrig bliver sig selv igen.
Ida Kirkegaard, PhD-studerende ved Stockholms Universitet.
Læs også:Brand i animationsstudie i Japan: Mindst 24 frygtes døde- For rystende til at sætte ord på, har Japans premierminister, Shinzo Abe, udtalt om tragedien, som i japanske medier bliver sammenlignet med en mordbrand i Tokyo i 2001, hvor 44 mennesker omkom.
Chokbølger i animations-industrienKyoto Animation, hvor branden brød ud sent i aftes lokal tid, er et velrenommeret animationsstudie, som er meget kendt blandt fagfolk og fans af den japanske anime-stil.
Det fortæller Michael Panduro, filminstruktør og medstifter af animationsfestivalen Void på Cinemateket i København.
KyoAni-studiet ligger i Fujimi-kvarteret i Kyoto.
Branden har raseret tre etager og et areal på omkring 700 kvadratmeter.
- Det her har sendt chokbølger gennem industrien, hvor alle de store fagmedier følger udviklingen tæt.
Myndighederne i Kyoto har indtil videre bekræftet 33 dødsfald.
36 andre meldes sårede.
- Nogle kommer måske til at tænke på terrorangrebet mod Charlie Hebdo (satiremagasin, red.
) i Paris.
Men vi skal huske, at vi ikke ved så meget endnu, siger Michael Panduro.
Står bag hitserier om gymnasiepigerAnimationsstudiet bliver kaldt KyoAni og blev oprettet i 1981.
I fankulturen er studiet især kendt for hitserier om gymnasiepiger - herunder 'Lucky Star', K-On!
' og 'Haruhi Suzumiya'.
En af de nyere serier fra animationsstudiet er 'Violet Evergarden', historien om en autohukommelsesdukke, der forsøger at forstå sine egne følelser, som er aktuel hos film- og serietjenesten Netflix.
Her er det dukker af karaktererne Yui and Tsumugi fra hitserien 'K-On!
'.
(© Ronny Siegel / Wikimedia Commons)Ifølge Ida Kirkegaard, der skriver en PhD-afhandling om den japanske anime-industri, ved Stockholms Universitet, har KyoAnis serier og film mange tilhængere i det mere "nørdede" fansegment.
- Det er en meget stor menneskelig tragedie, som også udløser stor sorg blandt anime-fans verden over og i industrien, siger hun.
- Det her kan blive et så hårdt slag, muligvis så stort et tab af talent, at KyoAni måske aldrig bliver sig selv igen.
FacebookTwitterKopier linkEmner:Shinzo Abe (politiker)|Japan|Industri|Stockholms Universitet|Twitter




https://www.dr.dk/nyheder/indland/sigtelse-dobbeltdrab-i-herlev-var-planlagt

IndlandSigtelse: Dobbeltdrab i Herlev var planlagtEn 19-årig mand nægter sig skyldig i sigtelse om to drab og et drabsforsøg begået i Herlev i juni.
En 19-årig svensk mand sidder torsdag eftermiddag i grundlovsforhør ved Retten i Glostrup.
Han er sigtet for et dobbeltdrab i Herlev 25.
juni.
18.
juli 2019 kl.
15.
19Bemærk: artiklen er mere end 30 dage gammelLæs opDommer Christina Breinstrup har torsdag valgt, at et retsmøde om et dobbeltdrab med tråde til Sveriges bandemiljø skal holdes for lukkede døre.
Inden tilhørerne forlod retslokalet oplyste forsvarsadvokaten til den 19-årige mand, som er sigtet i sagen, at manden nægter sig skyldig og i øvrigt ikke har tænkt sig at svare på spørgsmål under retsmødet.
Anklager Rasmus Kim Pedersen læste inden dørlukningen sigtelsen mod den 19-årige, som var ankommet fra Sverige blot en time inden retsmødets start, op.
Af sigtelsen fremgår det, at skudangrebet var planlagt.
Den 19-årige sigtes for i forening med og efter forudgående aftale med en gruppe andre mænd at have dræbt to mænd og forsøgt at dræbe en tredje.
Læs også:Dobbeltdrab: Svensker udleveres til DanmarkTråde til svensk bandekonfliktTre mænd i en bil blev angrebet af skud den 25.
juni.
Det foregik i Sennepshaven i Herlev ved København.
To af mændene mistede livet.
Gerningsmændene flygtede i en bil, en Audi, der blev fundet brændt af i Nærum i Nordsjælland.
I bilen fandt politiet en automatriffel af typen AK-47 og en pistol.
Meget tyder på, at dobbeltdrabet i Herlev udspringer af en bandekonflikt på den anden side af Øresund.
De dræbte var henholdsvis 21 og 23 år - begge svenskere.
Ifølge den svenske avis Expressen kom de fra Stockholm-forstæderne Rinkeby og Tensta.
Den ældste var ifølge avisen en ledende figur i banden Shottaz.
Banden ligger i strid med en anden gruppe kaldet Dödspatrullen, på dansk Dødspatruljen.
De to grupper består af personer, som voksede op sammen.
Men efter et røveri i 2015, hvor en person blev skudt og dræbt, skete splittelsen i de to grupper.
Få dage efter drabet i Herlev blev en 21-årig mand anholdt i Aarhus under en større politiaktion i Bispehaven.
Ifølge Expressen er manden en ledende skikkelse i Dødspatruljen.
Mandag i denne uge anholdt politiet i Sverige så to mænd på 18 og 19 år samt en dreng på 17.
Ifølge Expressen bevæger alle tre sig i kredsen omkring Dødspatruljen.
Læs også:Tre teenagere anholdt i sag om dobbeltdrab i Herlev: 'Flere kan være på fri fod'Den 19-årige har frivilligt indvilget i at lade sig udlevere til Danmark.
Derfor er han torsdag blevet fremstillet ved Retten i Glostrup, mens de to andre fortsat befinder sig i Sverige.
Den 19-årig fremstod meget tynd - nærmest mager, da han trådte ind i retslokalet ledsaget af maskinpistolbevæbnede politifolk.
Han er beskyttet af et navneforbud, oplyste dommer Christina Breinstrup ved retsmødets start.
Det blev nedlagt ved et retsmøde den 12.
juli, fortalte hun.
Dermed afslørede hun også, at politiet har haft en mistanke til den 19-årige i mere end to uger.
Læs også:Tre svenskere anholdt i Sverige for dobbeltdrab i HerlevLige som den 19-årige nægter de to andre, der blev anholdt i Sverige, sig skyldige.
Det har deres advokater fortalt til Expressen.
De tre blev anholdt på baggrund af en nordisk arrestordre, som er udstedt, efter at Retten i Glostrup har besluttet, at der er grundlag for at varetægtsfængsle de tre.
Ved slutningen af retsmødet valgte dommer Christina Breinstrup at varetægtsfængsle den 19-årige.
/ritzau/FacebookTwitterKopier linkEmner:Kriminalitet|Sverige|Herlev|Retten i Glostrup|Mord




https://www.dr.dk/sporten/fodbold/liverpool-angriber-faar-karantaene-og-boede-brud-paa-bettingregler

FodboldLiverpool-angriber får karantæne og bøde for brud på bettingreglerDaniel Sturridge må ikke spille fodbold i to uger og skal betale 620.
000 kroner i bøde.
Sturridge, der tidligere har spillet i Manchester City og Chelsea, står i øjeblikket uden klub, efter at hans kontrakt med Liverpool udløb 30.
juni i år.
18.
juli 2019 kl.
14.
28Bemærk: artiklen er mere end 30 dage gammelLæs opDen engelske fodboldspiller Daniel Sturridge er blevet idømt en karantæne på to uger samt en bøde på 75.
000 pund (620.
000 kroner) for at have forbrudt sig på betting-reglerne.
Det har en uafhængig kommission afgjort, skriver BBC Sport.
Læs også:Dømt badmintonspiller om matchfixing-sag: 'Det er komplet latterligt'Ifølge det britiske medie vil Det Engelske Fodboldforbund (FA) appellere dommen, hvor ni af sigtelserne mod den 29-årige tidligere Liverpool-stjerne er frafaldet, mens kommissionen fandt to af sigtelserne bevist.
- Med al respekt er FA ikke enige med kommissionens dom og vil appellere de sigtelser, der er frafaldet, og straffen, der er givet, skriver FA ifølge BBC i en udtalelse.
Daniel Sturridge var med til at vinde Champions League med Liverpool tidligere i år.
Dømt for at sætte penge på kampeDet var FA, der i november sidste år sigtede Sturridge for brud på reglerne for betting.
Ifølge forbundet havde angriberen selv været med til at sætte penge på fodboldkampe, hvilket er ulovligt for spillere i England, og han skulle angiveligt også have videregivet information til en tredjepart, som ville spille på kampe.
Der skulle være tale om information, som Sturridge har haft gennem sin position som fodboldspiller, og som ikke har været kendt i offentligheden.
Det må ikke videregives til tredjepart, som ønsker at spille penge på kampe.
Blandt andet skulle Sturridge ifølge BBC have fortalt sin bror, at han skulle sætte penge på, at angriberen ville skifte til Sevilla.
Det ulovlige spil skulle være foregået i januar 2018.
Sturridge, der tidligere har spillet i Manchester City og Chelsea, står i øjeblikket uden klub, efter at hans kontrakt med Liverpool udløb 30.
juni i år.
Han er noteret for 26 landskampe for England og 8 mål.
/ritzau/FacebookTwitterKopier linkEmner:England|BBC|Fodbold|Manchester City FC|Storbritannien




https://www.dr.dk/nyheder/viden/klima/jeg-ville-snyde-min-mormor-til-spise-vegansk-det-er-ikke-saa-ringe-men-sovsen

KlimaJeg ville snyde min mormor til at spise vegansk: ’Det er ikke så ringe.
Men sovsen ville have haft godt af piskefløde’Vegansk mad hitter blandt unge, men kan jeg få en 88-årig med på bølgen?
Af Emilie Aagaard og Solvej Nygaard Gregersen18.
juli 2019 kl.
14.
07Læs opVegetarisk og vegansk mad hitter.
Det fortæller Sisse Fagt, som er seniorrådgiver ved DTU Fødevareinstituttet.
- Vores indtag af kød er faldet siden 2011-13.
Den tendens skyldes både en interesse for klimaet og også et øget fokus på, at store mængder rødt kød ikke er sundt, forklarer hun.
Selv spiser jeg også meget mindre kød i dag end for fem år siden.
Men mine forældre har været lidt mere skeptiske.
Og min mormor på 88 er næsten sprunget over.
Min mormor og mig Min mormor hedder Elly Aagaard og bor Viborg.
Hun blev født i 1931.
Før hun blev pensioneret, var hun korrekturlæser på Viborg Stifts Folkeblad.
Jeg hedder Emilie Aagaard, og jeg bor i Aalborg med min kæreste og to små børn.
Jeg er født i 1986, og arbejder som journalist i DR.
Hun holder sig til de retter, hun kender.
- Jeg kan nu bedst lide sådan noget som frikadeller, pølser og bøf, siger hun.
På andre områder er hun ellers frisk på at prøve nye ting.
Hun er for eksempel på Facebook og har en smartphone.
Så jeg tror også, at hun kunne overtales til lidt flere kødfrie måltider, hvis hun fik den rigtige introduktion.
Og den vil jeg prøve at give hende.
Jeg vil 'snyde' hende til at spise et måltid, der på overfladen ligner den traditionelle mad, hun plejer at spise.
I virkeligheden er det plantebaseret.
Mon hun vil kunne lide det?
Mormor er ikke så let at snydeJeg har købt ind til at lave frikadeller med persillesovs.
Det ved jeg, at min mormor elsker.
Men i stedet for kød har jeg købt plantefars.
Smør er skiftet ud med margarine, og fløden er lavet på soja.
Det lavede jeg til min mormorPlantedeller blandet af 500 gram plantefars (fx Alimentum Plantefars eller Naturli' Hakket), 250 gram kikærtefars (fx fra Løgismose eller Naturli'), løg og krydderrier.
Sovs lavet af rigelige mængder margarine, sojafløde, sovsejævner, grøntsagsbouillon og persille.
Dertil friske kartofler og syltede rødbeder.
Da jeg er ved at pakke maden ud i min mormors køkken, siger jeg:- Mormor, jeg har købt noget lidt anderledes mad end det, vi plejer at spise.
Jeg vil gerne se, om du kan lide det.
Min mormor ser intenst på mig.
- Så er det sikkert sådan noget veganer-noget, siger hun.
Hun er altså ikke så let at snyde, som jeg troede.
Og jeg kan ikke rigtig holde masken.
Men heldigvis er hun frisk på at prøve det, og snart breder der sig en duft af kikærter og persille i køkkenet.
Trends starter hos de unge i byerneDet, at min mormor så hurtigt gennemskuede min plan, fortæller mig, at hun har hørt til tendensen om, at især unge spiser mindre kød.
Men holder det egentlig?
- Den holder helt sikkert.
Det er de unge, der har ændret deres kost mest mod det grønne.
Trends starter næsten altid hos de unge i byerne, fortæller Sisse Fagt fra DTU.
Det bakkes op af tal fra Coop.
Detailvirksomheden har på bare seks år oplevet en tredobling i salget af forarbejdede alternativer til kød som for eksempel kødfrie pølser, linsebøffer og plantefars.
Informationsdirektør Jens Juul Nielsen fortæller, at Coop især ser et voksende salg af kødfrie alternativer i de større byer.
I mindre befolkede områder i blandt andet Jylland er tendensen ikke så tydelig.
- Det indikerer, at det især er yngre forbrugere, der spiser mindre kød og mere af de nye alternativer, vurderer han.
Er det overhovedet grønnere?
Men en ting er, at mange unge gerne vil tænke på klimaet og derfor skærer ned på deres forbrug af animalske produkter.
En anden ting er, om det overhovedet er bedre for klimaet at skifte for eksempel kalve-svine-frikadeller ud med plantefars-deller.
- Plantefars er langt mere klimavenligt end rødt kød.
Men når det er sagt, så er plantefars også et ret forarbejdet produkt, så klimabelastningen er ikke så lav, som hvis du bruger hele, lokale grøntsager som for eksempel rod- og bælgfrugter, fortæller Sisse Fagt.
Læs også:Plantefars er bedre for klimaet – men er det sundt for dig?
Ser man på tallene for klimabelastning, udleder produktionen af plantefars under en femtedel af produktionen af kødfars (blandet hakket kalv- og svin).
Men samtidig udledes der mange gange mindre CO2, når der produceres rodfrugter sammenlignet med plantefars.
Men jeg ved, at min mormor sandsynligvis ikke vil bryde sig om en grov rødbede-bønnesalat.
Hvis hun skal overbevises om flere kødfrie dage, skal hun kunne lide maden.
Og jeg tror, at den skal være genkendelig, hvis det skal lykkes.
Derfor bliver plante-dunserne stegt i rigeligt fedtstof, og persillen bliver hakket meget finere, end jeg normalt ville gøre.
Alt sammen i et forsøg på at lave et plante-plagiat af den mad, min mormor plejer at spise.
’Jeg kan godt smage, der ikke er kød i’Da måltidet er klart, ligner det ret meget helt almindelige frikadeller med persillesovs.
Min mormor løfter glasset, da vi sætter os til bords.
- Den første bid skal drikkes, siger hun smilende.
Nøjagtigt som hun altid gør, når vi spiser sammen.
Vi skåler og nipper til vinen.
Og så kommer øjeblikket: Hun anretter lidt ’frikadelle’, kartoffel og persillesovs på sin gaffel, og ind ryger den.
Der er stille, mens hun tygger.
- Det smager dejligt.
Men jeg kan godt smage, der ikke er kød i, siger hun og tilføjer:- Det er ikke så ringe endda.
Men sovsen ville have haft godt af piskefløde.
Mormor er sikkert mere grøn end migJeg vil lige gøre noget klart: Alt i alt er min mormors samlede klimaregnskab garanteret bedre end mit.
Også selv om hun spiser mere kød, end jeg gør.
For hun er helt overordnet vildt god til at spare på ressourcerne.
Den første bid skal drikkes.
MormorMåske er det, fordi hun er vokset op i en tid med mere knappe ressourcer.
I hvert fald er hendes madspild tæt på nul, og hun genbruger både plastikposer, kaffegrums og alt muligt andet.
Men produktionen af kød er en stor klimabelastning.
Hvis vi for alvor skal producere mindre kød, er det altså ikke nok, at unge i de større byer ændrer adfærd, fortæller Sisse Fagt.
- Det, der for alvor rykker, er, hvis flertallet gør noget.
Bare lidt.
Det er meget vigtigere end, at fåtallet gør meget, siger hun.
Blandt andet derfor bliver det også hæftigt diskutteret, om eksempelvis plejehjem skal servere flere kødfrie måltider til de ældre.
I Aarhus vil et flertal i byrådet for eksempel indføre, at der i alle kommunens institutioner, herunder plejehjem, skal tilbydes plantebaseret mad.
Men frygten er, at de ældre ikke vil bryde sig om den kost og derfor vil spise mindre.
’Der er noget rart ved det, man kender’Min mormor og jeg spiser videre, og jeg er selv ganske godt tilfreds med resultatet.
Vi taler om, at det er noget helt andet end kød-frikadeller.
Jeg spørger min mormor, hvorfor hun tror, at ældre er mere skeptiske overfor vegansk mad.
- Det er der jo nogle, der er, men jeg tror nu ikke, det er alle ældre.
Men der er jo nok noget rart ved det, man kender og ved, hvordan man laver, forklarer hun.
Sisse Fagt fra DTU fortæller, at det helt rigtig også handler om overskud til at lave og prøve nye typer mad.
Hvis jeg skulle vælge, ville jeg altså nok vælge rigtige frikadeller – med både svin, kalv, æg og hele moletjavsen.
Mormor- Vi kan se, at færdigretter ikke er fremmed blandt ældre.
Det tyder på, at mange ældre nok ikke har helt samme overskud, interesse eller lyst som yngre til at stå der og jonglere rundt med bælgfrugter, forklarer forskeren.
Derfor kan de kødfrie erstatnings-produkter potentielt være ret relevante for ældre.
De er nemlig ofte lavet sådan, at de 'bare' kan bruges i stedet for det kød, man normalt ville bruge.
En plantepølse på grillen i stedet for en af svin og en omgang plantefars i kødsovsen som erstatning for oksekødet.
Mormor vælger kød-dellerDa min mormor har spist første portion, tager hun en lille mere.
Det glæder mig, for så er det måske ikke så ringe endda.
Men jeg kan også mærke, at det er en afmålt fornøjelse for hende.
Til sidst indrømmer hun:- Hvis jeg skulle vælge, ville jeg altså nok vælge rigtige frikadeller med svin, kalv, æg og hele moletjavsen.
Vi griner lidt.
Jeg indrømmer, at rigtige frikadeller også smager skønt.
Især når det er min mormor, der laver dem: uden havregryn og gulerødder, men stegt i masser af smør, så de får den helt rigtige skorpe.
En sej mormorMen historien slutter ikke der.
For dagen efter vores måltid ringer min mormor til mig.
- Jeg har jo fået dejlig frokost i dag.
Resterne fra den mad, du lavede i går, siger hun.
Jeg griner lidt.
- Nå, du gad godt spise det?
, spørger jeg.
Jeg tænker først, at det mest af alt drejer sig om, at det ikke ligefrem er min mormors stil at smide mad ud.
Men så enkelt er det ikke, forsikrer hun.
- Nej, de smagte faktisk bedre i dag.
Man skal ligesom lige vænne sig til dem.
Nu kan jeg få helt lyst til dem.
Så jeg har frosset det sidste fars ned, så jeg selv kan lave lidt flere en anden dag, siger hun.
Jeg må konkludere, at hun som repræsentant for sin generation hverken er snæversynet eller forstokket.
Jeg har en sej mormor, tænker jeg, da jeg efter snakken.
Og måske endda en mormor, der i fremtiden vil tage sig et kødfrit måltid i ny og næ.
FacebookTwitterKopier linkEmner:Fødevarer|Jens Juul Nielsen (erhvervsleder)|Madlavning|Coop|Jylland




https://www.dr.dk/nyheder/regionale/hovedstadsomraadet/hvad-er-din-biologiske-alder-nyt-redskab-skal-give-patienter

KøbenhavnHvad er din biologiske alder?
Nyt redskab skal give patienter mere skræddersyet behandlingDen biologiske alder kan være med til at bestemme, hvor lang tid man skal være indlagt.
Imran Parvaiz, specialeansvarlig overlæge i akutmodtagelsen på Hvidovre Hospital, ser frem til at kunne inddrage patienternes biologiske alder.
Af Line Gudnitz Baun18.
juli 2019 kl.
14.
50Bemærk: artiklen er mere end 30 dage gammelLæs opFremover vil du ikke kun blive vurderet ud fra for eksempel dine symptomer og blodprøver, når du kommer ind på en akutmodtagelse.
Hvor gammel din krop reelt er - kaldet den biologiske alder - vil nemlig også komme i betragtning, så personalet nemmere kan beslutte, hvad der er den korrekte behandling for dig.
Det nye redskab er en del af et stort forskningsprojekt fra Amager- og Hvidovre Hospital, som indtil videre er de eneste akutmodtagelser, der bruger en foreløbig model af det.
Her er professor Ove Andersen forskningschef:- Hvis du har en højere biologisk alder, end din medpatient har, som ellers har de samme symptomer, så vil du formentlig få en lidt længere indlæggelse.
Biologisk alderMåles ud fra et avanceret computerprogram baseret på medicinske og sociologiske data, som fx kolesterolmedicin, alkoholforbrug, rygning, civil status, hvornår man sidst har været indlagt og adresse.
Din biologiske alder er altså ikke nødvendigvis den samme, som dåbsattesten angiver.
Kilde: Amager- og Hvidovre HospitalDen biologiske alder bestemmes blandt andet ud fra patientens adresse og alkoholforbrug.
Målet med arbejdet med en biologiske alder er at undgå, at patienter bliver genindlagt unødigt.
Kan undgå unødvendig indlæggelseRedskabet møder opbakning fra Søren Brunak, som er professor i sygdomssystemsbiologi på Københavns Universitet.
- Det er svært for lægerne og sygeplejerskerne at overskue vores fortid og læse en lang patientjournal, siger Søren Brunak og fortsætter:- Det her med at bruge data og bruge big data til at beregne nogle tal, som lægerne kan bruge, når der ikke er så meget tid, synes jeg er en god idé, siger han.
Big dataBestår af store datamængder, som i dette projekt skal behandles med hjælp fra computerfolk fra Danmarks Tekniske Universitet (DTU) foruden medicinske statistikere fra både Hvidovre Hospital og Københavns Universitet.
Alle de mange data skal vægtes og kalibreres - hvad vejer tungest: en folkeregisteradresse, civilstatus eller en pakke smøger om dagen?
Kilde: Amager- og Hvidovre HospitalPå akutmodtagelsen på Hvidovre Hospital er specialansvarlig overlæge Imran Parvaiz også begejstret, fordi det vil kunne hjælpe personalet med at give en bedre individuel behandling til patienterne.
- Når en patient for eksempel behandles for lungebetændelse, vil en standardbehandling være tre dages intravenøs behandling (medicin direkte i en blodåre, red.
) og derefter overgår patienten til tablet, siger Imran Parvaiz og fortsætter:- Men nu kan vi sige til en patient i god tilstand, at vedkommende kan nøjes med én dags antibiotikabehandling i årene, og derefter kan patienten komme hjem med tabletbehandling.
Skal testes løbendeImran Parvaiz understreger, at lægerne stadig bruger deres kliniske blik:- Men det kræver lang tids arbejde og erfaring, så en gråhåret fyr som mig kan godt finde ud af det, men det her redskab vil også give mulighed for den yngre læge med to-tre års erfaring at fortælle patienten, at vi har brug for at indlægge dig, selvom du gerne vil hjem, forklarer han.
Selvom redskabet altså møder opbakning, pointerer Søren Brunak, at det er vigtigt med opfølgning:- Sådan en metode skal også testes.
Forbedrede det så behandlingen, og havde man færre genindlæggelser?
Det er vigtigt at sætte nogle test og benchmark op, så man ved, om det så også har været til gavn for patienterne, siger Søren Brunak.
Læs også:Steens kropsalder var 72: Jeg fik et ultimatum og lagde livsstilen omI starten af september mødes 30 forskere på tværs af specialer, som for eksempel øjenlæger og psykiatere, for at byde ind med, hvordan deres område kan påvirke den biologiske alder.
Derudover laves der en plan for, hvordan det kan udbredes på andre akutmodtagelser.
Inden da vil andre akutmodtagelser blive kontaktet for at undersøge, hvordan man kan følge op på redskabet.
FacebookTwitterKopier linkEmner:Hospitaler|Hvidovre Hospital|Københavns Universitet|Læger|Hvidovre




https://www.dr.dk/nyheder/udland/ekspert-om-ansigts-app-selvom-russere-staar-bag-er-der-ikke-noedvendigvis-en-ond

UdlandEkspert om ansigts-app: Selvom russere står bag, er der ikke nødvendigvis en ond hensigtDet er rettidig omhu, at FBI skal undersøge populær russisk app, mener sikkerhedsekspert.
Faceapp kan blandt andet vise dig som gammel, som man kan se her med DR's nyhedsvært, Kaare Quist.
Af Christina Nordvang Jensen18.
juli 2019 kl.
14.
19Bemærk: artiklen er mere end 30 dage gammelLæs opEn populær russisk ansigts-app, der blandt andet kan vise dig som gammel, er kommet i USA's søgelys, fordi landet mener, at det kan udgøre en national sikkerhedstrussel.
Nu skal det amerikanske forbundspoliti, FBI, undersøge, om appen Faceapp videregiver personlige informationer om amerikanske borgere til Rusland.
Men det er langt fra sikkert, at det udgør en trussel, mener lektor ved Forsvarsakademiet Peter Viggo Jakobsen.
- Jeg har svært ved at se, at det kan være sikkerhedstrussel mod USA.
Når det bare er tilfældige borgere, der bruger appen og får sig selv til at se ældre ud, kan jeg ikke som udgangspunkt se, at det har en stor efterretningsmæssig interesse eller værdi for Rusland, siger han og fortsætter:Fakta om FaceappFaceapp er udviklet af firmaet Wireless Lab i Rusland.
Den har eksisteret siden 2017 og kan hentes i både Apples App Store og Google Play, hvor den ligger nummer et på listen over de mest populære apps.
Faceapp fungerer således, at man uploader et billede af sig selv i appen, der så genererer et billede af dig som "gammel".
Efter at flere millioner brugere verden over er hoppet med på bølgen, har det vakt bekymring for, hvad Faceapp gør med de mange billeder.
- Det var noget andet, hvis der blev indsamlet billeder af for eksempel mere seksuel karakter, der kan bruges til afpresning.
Læs også:Populær ansigts-app skal undersøges af FBIFornuftigt at undersøgeAppen er kommet i fokus hos myndighederne, efter at flere millioner mennesker verden over er hoppet med på bølgen.
Man er bekymret for, hvad Faceapp gør med de mange billeder.
Faceapp skriver følgende om sin datapolitik:- Faceapp, dets datterselskab og tjenesteudbydere må sende information, som vi indsamler om dig, over grænser og fra dit land til andre lande i hele verden.
Faceapp afviser dog, at brugernes data bliver overført til Rusland, skriver mediet TechCrunch.
Ifølge Peter Viggo Jakobsen er det fornuftigt, at USA sætter FBI på sagen, fordi data i højere grad bliver brugt af stater og efterretningstjenester.
- Det er rettidig omhu at undersøge det.
Man må formode, at der er en grund til, at USA mener, at det kan misbruges.
USA har de seneste år haft dårlige erfaringer med Rusland, så det giver god mening at være påpasselig, siger han.
Her refererer Peter Viggo Jakobsen eksempelvis til sagen om Ruslands forsøg på indblanding i det amerikanske præsidentvalg i 2016.
Det er blevet en guldmine at indhente informationer.
I dag kan du finde rigtig meget data, som en stat kan bruge til at rekruttere spioner og finde informationer til at afpresse folkPeter Viggo Jakobsen, lektor ved Forsvarsakademiet- Men selvom russere står bag en app, er der ikke nødvendigvis en ond hensigt, siger han.
Det er Peter Kruse, der er it-sikkerhedsekspert ved CSIS Group, enig i.
Som udgangspunkt skal brugere og stater være opmærksom på alle apps, hvor du deler din data.
Og i særdeleshed dem, der bruger metoden biometri såsom ansigts- og stemmegenkendelse og fingeraftryk.
- At det er et russisk produkt er ikke i sig selv så tankevækkende.
Man skal generelt være opmærksom på, hvem udbyderen er.
I dette tilfælde for eksempel, at appen er gratis.
Når det ikke koster noget, så er man selv et produkt.
Og potientielt kan der være en ondsindet plan bag alle produkter, fordi man ofte ikke ved, hvad det skal bruges til, siger han.
Nyt redskab for efterretningstjenesterDe seneste år er data blevet et nyt redskab i cyberkrigen.
Ifølge Peter Viggo Jakobsen har USA ret i, at det kan være problematisk, hvis personlig information bliver givet videre til en fjendtlig fremmet magt, der aktivt er i cyberkrig mod USA.
- Det er blevet en guldmine at indhente informationer.
I dag kan du finde rigtig meget data, som en stat kan bruge til at rekruttere spioner og finde informationer til at afpresse folk.
Det er en helt ny dimension i efterretningsarbejde i dag, siger han.
Ifølge Peter Kruse er det ikke et ukendt fænomen, at USA undersøger digitale produkter.
Han nævner sagen om Huawei som et andet eksempel, hvor man har mistænkt Kinas myndigheder for at bruge teknologien fra verdens største producent af telekommunikationsudstyr til at spionere, der hvor teknologien anvendes.
Derfor har lande som USA, New Zealand, Australien og Japan udelukket Huawei fra at levere udstyr til landenes fremtidige 5G-netværk.
- Personoplysninger er det nye sorte guld.
Derfor er USA og andre lande blevet langt mere påpasselige med, hvilke data der bliver hentet ind fra deres borgere i kraft af den stigende digitalisering, der er sket i vores samfund, siger han.
FacebookTwitterKopier linkEmner:Donald Trump (politiker)|USA|Rusland|Forsvarsakademiet|IT-branchen




https://www.dr.dk/nyheder/vejret/klar-med-solbriller-og-kasket-naeste-uge-bliver-varm-og-solrig

VejretKlar med solbriller og kasket?
Næste uge bliver varm og solrigNogle steder i landet kan temperaturen komme helt op på 30 grader, siger vejrvært.
Det er med at nyde varmen.
I slutningen af næste uge falder temperaturerne igen.
Af Signe Mai Vilsbøll18.
juli 2019 kl.
13.
40Bemærk: artiklen er mere end 30 dage gammelLæs opVejret har ikke vist sig fra sin pæneste side de sidste to uger, men nu kan du godt hive badetøjet frem fra kommoden og smide vand til isterninger i fryseren.
Et varmt pust fra syd får temperaturerne til at stige i begyndelsen af næste uge, hvor vi vil få det første rigtige sommerdøgn i denne juli, fortæller vejrvært i DR, Louise Gade Sig.
- Vi får op mod 28 grader, og i nogle dele af landet kan folk være så heldige, at temperaturen når op på 30 grader.
Særligt i de sydøstlige egne vil det blive varmt.
Varmen kommer ifølge Louise Gade Sig fra et højtryk, der ligger nordøst fra Danmark.
Det bliver forstærket i næste uge og holder fronter med regn og skyer væk, mens varme og tør luft bliver pumpet frem til os fra det sydlige Europa.
Ingen sommerdøgn i juliI maj og juni blev Danmark badet i sol, men sommerdøgnene har ladet vente på sig i juli.
Louise Gade Sig påpeger, at der indtil videre ikke har været en eneste dag i måneden, hvor meteorologer har set tallet 25 på temperaturmåleren, og det er det, der kendetegner et "meteorologisk bestemt sommerdøgn".
- Jeg kan godt forstå, hvis danskerne savner en varm omfavnelse.
Juli har ikke været den bedste måned for den slags.
Det har været køligt, og der har været en del blæst, siger meteorologen, der opfordrer folk til at gå udenfor:- Nyd det, mens du kan.
I sidste halvdel af næste uge kommer en kølig luft fra Nordsøen og vind fra vest, som sænker temperaturerne igen.
Sol og badegæster ved Kastrup Søbad i København tidligere på sommeren.
Klassisk dansk sommervejrDet danske sommervejr er kendt for at være omskifteligt og utilregneligt, og halvvejs igennem sommeren konkluderer DMI, at der også i år er tale om en klassisk dansk sommer.
- Lige nu placerer årets sommer sig et sted imellem sommeren 2018 og sommeren 2017 – og tæt på normalen, lyder det fra vejrtjenesten.
I 2017 var sommeren våd og kold.
Helt modsat var den i 2018 tør og varm med mange solskinsdage og en tørke, der fik landmændene til at længes efter regn til deres visnede afgrøder.
Gennemsnitstemperaturen for sommeren 2019 ligger ifølge DMI lige nu omkring 15,6 grader.
I sommeren 2018 var gennemsnittet på 16,7 grader halvt inde i sommeren, mens det i 2017 kun blev til 14,8 grader.
FacebookTwitterKopier linkEmner:Vejret|Danmarks Meteorologiske Institut




https://www.dr.dk/nyheder/udland/eu-udsteder-milliardbode-til-amerikansk-tech-gigant

UdlandEU udsteder milliardbøde til amerikansk tech-gigantEU's konkurrencekommissær, Margrethe Vestager, har udstedt en bøde på over 1,8 milliarder kroner til Qualcomm.
EU's konkurrencekommissær, Margrethe Vestager, fortalte på et pressemøde i Bruxelles om bøden på over 1,8 milliarder kroner til Qualcomm.
18.
juli 2019 kl.
13.
00Bemærk: artiklen er mere end 30 dage gammelLæs opDet var konkurrenceforvridende, da amerikanske Qualcomm i 2009-2011 solgte mikrochips billigere, end de kostede at producere.
Derfor stanger EU torsdag en bøde på over 1,8 milliarder kroner ud til det multinationale selskab.
Det fortæller EU's konkurrencekommissær, Margrethe Vestager, på et pressemøde i Bruxelles.
- Qualcomm solgte produkter billigere til nøglekunder, end de kostede at producere.
Hensigten var at eliminere konkurrenten Icera på markedet, siger Vestager.
- Qualcomms overlagte handlinger forhindrede konkurrence og innovation på dette marked og begrænsede forbrugernes valgfrihed i en sektor med et enormt behov for konstant innovation, siger hun videre.
Bøden på 1,8 milliarder kroner svarer ifølge kommissionen til 1,27 procent af Qualcomms omsætning i 2018.
Ifølge Qualcomm var omsætningen, hvad der svarer til over 151 milliarder kroner.
Der er tale om sæt af mikrochips, som giver smartphones og tablets adgang til internettet.
De pågældende chips gav adgang til 3G-netværk.
Unfair forspring i udvikling og salgKommissionen slår desuden ned på, at Qualcomm forsøgte at få et unfair forspring i udviklingen og salget af chips til 4G-netværk.
Qualcomm har i forvejen en markedsandel på omkring 60 procent, men forsøgte at presse hovedkonkurrenten, britiske Icera, helt ud af markedet via den ulovlige praksis ifølge kommissionen.
- Qualcomm har ikke demonstreret, at dets praksis skabte effektivitet, der kunne retfærdiggøre den, siger Vestager.
Icera blev opkøbt af amerikanske Nvidia Corporation i 2011.
I 2015 annoncerede Nvidia, at man gradvist ville lukke Iceras operationer ned.
Det er i EU ikke ulovligt at have en stor markedsandel.
Men ifølge kommissionen misbrugte Qualkomm i 2009-2011 sin markedsdominans.
Vestager erkender på pressemødet, at det ikke er ideelt, at undersøgelsen forud for bøden har stået på siden 2015.
De "negative effekter" af Qualcomms konkurrenceforvridende praksis har fortsat i mellemtiden.
- Men det er vigtigt at understrege, at kommissionens afgørelse er bindende.
Den kan nu bruges i nationale søgsmål mod Qualcomm relateret til denne praksis, siger Vestager.
/ritzau/FacebookTwitterKopier linkEmner:EU|Margrethe Vestager (politiker)|Virksomhedsøkonomi|Virksomhedsdrift|Bruxelles




https://www.dr.dk/sporten/badminton/antonsen-spiller-sig-videre-ved-indonesia-open

BadmintonAntonsen spiller sig videre ved Indonesia OpenTorsdag blev en blandet dansk dag ved Indonesia Open.
To røg ud, en gik videre.
Anders Antonsen førte 7-6 i første sæt, da hans modstander, andetseedede Shi Yuqi, måtte trække sig, efter at han vred rundt på sin venstre fod.
Af Anne Hedegaard Petersen og /ritzau/18.
juli 2019 kl.
13.
48Bemærk: artiklen er mere end 30 dage gammelLæs opAnders Antonsen er i kvartfinalen i Indonesia Open.
Den danske badmintonspiller fik tildelt sejren i sin kamp i anden runde, efter at hans modstander, andenseedede Shi Yuqi, måtte trække sig i første sæt, da han vred om på sin venstre ankel.
Læs også:Godkendt dag i Asien: Blichfeldt og Antonsen videre i Indonesia OpenDa var stillingen 7-6 til Antonsen.
I kvartfinalen skal han op mod enten den forsvarende OL-guldvinder Chen Long eller Lee Zii Jia, der spiller senere torsdag.
Både Hans-Kristian Vittinghus og Mia Blichfeldt er til gengæld færdige i dette års Indonesia Open.
Vittinghus sendt ud af indoneserVittinghus tabte i to sæt i ottendedelsfinalen til Jonatan Christie fra Indonesien med cifrene 20-22, 13-21.
Christie ligger nummer syv på verdensranglisten og er seedet seks i turneringen og blev altså for stor en mundfuld for 33-årige Vittinghus, der er nummer 26 i verden.
I den første halvdel af første sæt fulgtes de to ad, og Vittinghus viste fine takter, men så slog Christie til og vendte 13-13 til 20-14 på kort tid.
Men en flot slutspurt af danskeren gav ham fem point i træk, inden hjemmebanehåbet dog tog sættet med 22-20.
Hans-Kristian Vittinghus var undervejs i kampen bagud 0-11 i andet sæt.
I pausen mellem første og andet sæt måtte indoneseren have skoen af og lægge is på foden.
Den så dog ikke ud til at genere ham, da han først kom på banen.
Hurtigt kom Vittinghus bagud 0-11 efter en overbevisende og fejlfri indsats fra indoneseren.
På trods af at Vittinghus fik kæmpet sig flot tilbage i kampen, var der for langt op til Christie, og han endte med at tabe sættet med 13-21.
Blichfeldt ude efter 3 sætBlichfeldt var ude i tre sæt, før hun måtte erkende nederlaget til femteseedede Pusarla Sindhu fra Indien efter cifrene 14-21, 21-17, 11-21.
Starten på første sæt var en tæt affære, men mod slutningen af sættet trak inderen fra - blandt andet med en serie med syv vundne bolde i træk.
I andet sæt forbedrede Blichfeldt sit spil markant.
Hun kom på 9-5, men blev indhentet ved 11-11.
Men derfra var det danskeren, der satte kursen mod sætsejr.
Mia Blichfeldt var ude i tre sæt, før hun måtte erkende nederlaget til Pusarla Sindhu fra Indien.
Men i tredje sæt faldt danskerens spil fra hinanden, samtidig med at Sindhu fandt sit bedste frem.
Blichfeldt kom foran med 2-0, men på ganske kort tid og blandt andet med hele 15 indiske point i træk var hun bagud med 4-15.
Det kom danskeren aldrig tilbage fra.
Indonesia Open er en af de største turneringer på World Touren.
Her rangerer den på samme niveau som All England og China Open som en såkaldt Super 1000-turnering.
Kun sæsonfinalen rangerer højere.
FacebookTwitterKopier linkEmner:Hans-Kristian Vittinghus (badmintonspiller)|Badminton|Indien|Indonesien|Anders Antonsen (badmintonspiller)




https://www.dr.dk/nyheder/udland/britisk-parlament-svaekker-mulighed-brexit-uden-aftale

BrexitSe temaUdlandBritisk parlament svækker mulighed for brexit uden aftaleDe britiske parlamentsmedlemmer har torsdag igen vist sin vilje til at undgå et brexit uden aftale.
Forslaget skal forhindre den britiske regering i at suspendere det britiske parlament i ugerne op til den planlagte brexitdato den 31.
oktober.
18.
juli 2019 kl.
15.
44Bemærk: artiklen er mere end 30 dage gammelLæs opStorbritanniens parlament har torsdag gjort det sværere for landets kommende premierminister at gennemføre brexit uden en aftale med EU.
Det står klart efter en afstemning i Underhuset torsdag eftermiddag.
Forslaget, der blev vedtaget med 315 stemmer for og 274 imod, skal forhindre den britiske regering i at suspendere det britiske parlament i ugerne op til den planlagte brexitdato den 31.
oktober.
Parlamentet har også tidligere vist dets vilje til at undgå et brexit uden aftale.
Premierminister stadig ikke på pladsDet er endnu uklart, hvem der er Storbritanniens premierminister, når briterne efter planen forlader EU senest den 31.
oktober.
Det står dog klart, at det bliver enten den tidligere udenrigsminister og London-borgmester Boris Johnson eller udenrigsminister Jeremy Hunt.
Boris Johnson har tidligere åbnet for netop at suspendere parlamentet, hvis det forsøger at blokere for hans brexitplan.
Han har understreget, at Storbritannien bør forlade EU som planlagt - også selv om det skulle betyde et farvel uden en skilsmisseaftale.
Det samme har den anden premierministerkandidat, Jeremy Hunt, udtalt.
Skuffet Theresa MayFlere ministre undlod torsdag at stemme i Underhuset.
Og det skuffer den nuværende britiske premierminister, Theresa May.
- Premierministeren er selvsagt skuffet over, at flere ministre ikke stemte i eftermiddag.
Der er ingen tvivl om, at hendes efterfølger vil tage det med i overvejelserne, når han udformer en ny regering, siger en talsmand for May.
Det britiske farvel til EU har været lang tid undervejs.
I juni 2016 stemmer briterne for at forlade det europæiske fællesskab.
Den 29.
marts 2017 meddeler briterne officielt EU, at landet vil melde sig ud af samarbejdet.
Af EU-traktatens artikel 50 fremgår det, at der går to år, fra et land meddeler sin udtræden, til det effektueres.
Siden er brexit blevet udskudt, og det står nu til at ske senest 31.
oktober.
/ritzau/ReutersFacebookTwitterKopier linkEmner:Boris Johnson (politiker)|EU|Storbritannien|Theresa May (politiker)|EU-forhold




https://www.dr.dk/nyheder/udland/frygter-du-russisk-datamisbrug-her-er-svaret-paa-fem-spoergsmaal-om-faceapp

UdlandFrygter du russisk datamisbrug?
Her er svaret på fem spørgsmål om FaceappSelvom du sletter Faceapp, har det russiske firma stadig dine data.
Ansigtsgenkendelse kan misbruges til overvågning.
Faceapp afviser, at det er formålet.
(ARKIV) Af Camilla Markvardsen18.
juli 2019 kl.
12.
22Bemærk: artiklen er mere end 30 dage gammelLæs opEr det ren underholdning, eller ender det med en selfie til den russiske regering?
Det spørgsmål stiller den amerikanske avis The Washington Post, efter at en russisk app ved navn Faceapp, der ved hjælp af kunstig intelligens får dig til at se gammel ud, har nået toppen af hitlisterne.
App'en har 80 millioner aktive brugere, og frygten for datamisbrug har fået den demokratiske senator Chuck Schumer til at opfordre forbundspolitiet FBI til at undersøge, om Faceapp udgør en sikkerhedstrussel.
Faceapp afviser dog, at brugernes data bliver overført til Rusland, skriver mediet TechCrunch.
Ifølge Washington Posts teknologiskribent, Geoffrey A.
Fowler, er der dog flere vigtige pointer om datasikkerhed, som ikke fremgår tydeligt af Faceapp's servicevilkår.
Herunder får du svaret på vigtigste spørgsmål.
1Hvilke data giver jeg væk?
Silhuetter af folk med laptops foran det russiske flags farver.
(ARKIV) Faceapp uploader og behandler vores fotos i skyplatforme, der ligger uden for Rusland.
Ifølge det russiske firma Wireless Lab, der har udviklet Faceapp, bliver kun de billeder, du har valgt, uploadet og redigeret.
Du kan også bruge Faceapp uden at give dem dit navn eller email, og det gør 99 procent af brugerne, siger den administrerende direktør, Jaroslav Goncharov.
Men som bruger kan man altid regne med, at hvis en app er gratis, "er det dig, der er varen", siger teknologijournalist Anders Kjærulff fra Radio24Syv.
- Når du uploader et billede, fortæller du også Faceapp, hvor gammel du er.
Du giver dem adgang til oplysninger fra din profil, og de kan bruges til at træne algoritmer med, så de bliver bedre til ansigtsgenkendelse, siger han.
2Hvor længe har de mine oplysninger?
Faceapp gemmer billederne på skyplatforme som Google Cloud.
(ARKIV) Det fremgår af app'ens servicevilkår, at du giver Faceapp ret til at bruge dine billeder for altid.
Ifølge Jaroslav Goncharov sletter Faceapp dog "de fleste" af billederne fra sine servere efter 48 timer.
- Når man får noget gratis i forhold til de her apps, bytter man som regel sit privatliv for tjenesterne.
Det gælder eksempelvis også Google Maps, der sporer dig over alt, hvor du færdes, siger tech-eksperten Todd Haselton til den amerikanske tv-station NBC.
3Hvad gør de med mine oplysninger?
På en udstilling i Shenzhen i Kina afprøver besøgende teknologien til ansigtsgenkendelse.
(ARKIV) Det russiske firma Wireless Lab siger, at der ikke er andre formål - som for eksempel ansigtsgenkendelse, der kan misbruges til overvågning - med app'en.
Men rent juridisk kan det godt lade sig gøre for Faceapp at bruge dine data til andre formål i fremtiden - også hvis firmaet bliver opkøbt af andre.
Teknologieksperten Todd Haselton fra NBC siger, at det imidlertid forholder sig sådan med mange af de apps, som brugerne deler fotos med.
- Snapchat har for eksempel også ret til at bruge nogle af de billeder, du offentliggør, og gøre med dem, hvad de vil, siger han.
Anders Kjærulff fra Radio24Syv mener ikke, at Faceapps brugere skal være bekymrede, men bare opmærksomme på, hvad de gør.
- Hver gang du uploader et foto af dig selv, er du med til at identifcere dig selv.
Så hvis nogen på et senere tidspunkt skal finde dig, er det nemmere, fordi de har et billede, og du nærmest også har digitalt underskrevet, hvem du er.
4Hvem har adgang til mine data?
Facebooks logo i 3D.
(ARKIV) Faceapps administrerende direktør, Jaroslav Goncharov, siger, at hans firma hverken "sælger eller deler nogen brugerdata med nogen tredjepart".
Men samtidig kan teknologiskribent Geoffrey A.
Fowler fra Washington Post konstatere, at hans Faceapp har delt oplysninger om hans telefon med både Facebook og Google AdMob, der matcher annoncer med apps.
Sådan har det forholdt sig med mange apps i årevis, siger Matthew Panzarino, der er redaktør på TechCrunch.
- Men det er som om, at det først er nu, at det går op for folk, at det ikke er gratis, når en app er gratis.
For det meste er prisen datasikkerhed, siger han til NBC.
5Hvordan kan jeg slette oplysningerne?
(ARKIV) Google og Apple, der sælger apps til telefonen, bærer også et ansvar, mener Geoffrey A.
Fowler.
Selvom du sletter Faceapp, kan der stadig ligge billeder i skyen.
Men ifølge Jaroslav Goncharov kan du sende en anmodning om at få slettet alle dine data fra Faceapps servere.
- For den hurtigste behandling anbefaler vi at sende anmodningerne fra Faceapp-mobilappen ved hjælp af 'Settings->Support->Report a bug’' med ordet 'privatliv' i emnelinjen, siger han til Washington Post.
Teknologiskribent Geoffrey A.
Fowler mener, at Apples og Googles app stores også kan tages til indtægt for de uklare linjer omkring slettepolitik af brugerdata:- Vi betaler bogstavelig talt de store techvirksomheder for at læse servicevilkårene og tjekke, at firmaer som Faceapp fortæller sandheden.
Hvorfor hjælper de os ikke med at forstå, hvad vi downloader?
Hverken Apple eller Google har ønsket at kommentere det over for Washington Post.
FacebookTwitterKopier linkEmner:Google|Radio24syv|Rusland|Erhverv|IT-branchen




https://www.dr.dk/sporten/fodbold/andreas-cornelius-skifter-til-parma-paa-en-femaarig-kontrakt

FodboldAndreas Cornelius skifter til Parma på en femårig kontraktDen danske landsholdsspiller Andreas Cornelius skifter fra Atalanta.
Cornelius har været ejet af Atalanta siden sommeren 2017, men var i den forgangne sæson lejet ud til franske Bordeaux.
18.
juli 2019 kl.
12.
19Bemærk: artiklen er mere end 30 dage gammelLæs opAndreas Cornelius skifter klub i Italien.
Den danske landsholdsangriber bytter Atalanta ud med Parma, hvor Cornelius har skrevet under på en kontrakt, der løber frem til sommeren 2024.
Cornelius' karriere2019- : Parma.
2018-2019: Bordeaux (leje).
2017-2019: Atalanta.
2014-2017: FC København.
2013-2014: Cardiff.
2012-2013: FC København.
Landshold: 23 kampe, 4 mål (debut i september 2012).
Det skriver Parma på sin hjemmeside.
Ifølge flere italienske medier betaler Parma, hvad der svarer til lidt over 52 millioner kroner for den 26-årige dansker.
Læs også:Indskiftet dansk angriber sikrer Bordeaux hjemmesejrDet danske medie Tipsbladet mener at vide, at FC København, der solgte Cornelius til Atalanta i 2017, via en videresalgsklausul indkasserer mellem en og to millioner kroner på angriberens skifte til Parma.
Cornelius nåede i sin første sæson i Atalanta at spille 31 kampe og score seks mål for klubben fra Bergamo.
Andreas Cornelius i duel med Andreas Bjelland under Europa League-kampen mellem FCK og Atalanta i august sidste år.
Udlejet til fransk fodboldI den forgangne sæson blev den næsten to meter høje angriber så lejet ud til franske Bordeaux.
Her nåede han at komme på banen i 29 kampe, inden skader forviste Cornelius til tilskuerpladserne i det meste af foråret.
Karrierens gennembrud kom i FC København, hvor han i 2012/13-sæsonen med 18 mål blev topscorer i Superligaen og efterfølgende kåret som årets superligaspiller og årets mandlige talent ved Dansk Fodbold Award.
Efter den imponerende sæson blev Cornelius solgt til Cardiff, men opholdet i det walisiske blev ikke nogen stor succes, og han vendte i 2014 tilbage til den danske hovedstadsklub, med hvem han har vundet det danske mesterskab tre gange.
På det danske landshold er det blevet til 23 optrædener og 4 mål for Cornelius, der blandt andet var med ved sidste års VM-slutrunde.
I år har han dog på grund af skader ikke været med i Danmarks fire kampe.
/ritzau/FacebookTwitterKopier linkEmner:Andreas Cornelius (fodboldspiller)|FC København|Tipsbladet|Fodbold|Italien




https://www.dr.dk/musik/festival/30-aarige-antoniett-er-bundet-til-sin-koerestol-jeg-sagde-farvel-til-min-krop-da-jeg

Festival30-årige Antoniett er bundet til sin kørestol: 'Jeg sagde farvel til min krop, da jeg var 15 år'Antoniett Vebel Pharao havde en helt normal barndom, indtil hun som ti-årig blev ramt af muskelsvind.
© drAf Rikke Bjerge og Foto: Betina Garcia18.
juli 2019 kl.
11.
58Læs opHver dag efter skole er fyldt op med en sportsgren.
Håndbold, dans, ridning, svømning, springgymnastik.
Antoniett har gået til gymnastik, siden hun var tre år og føler sig fri, når hun hopper på trampolinen.
Indtil den sommerdag, hvor hun midt i et hop falder slapt sammen.
Hun prøver igen, men kan ikke lande på benene.
Antoniett er frustreret og forstår ikke, hvad der sker.
Hun ved ikke, at hendes ti-årige krop viser de første tegn på muskelsvind, og at livet aldrig vil blive det samme som lige nu.
Antoniett til springgymnastik, som hun startede til, da hun var tre år.
(© PRIVATFOTO)I dag er Antoniett Vebel Pharao 30 år gammel og sidder i kørestol.
Hun har den type muskelsvind, der hedder limb-girdle muskeldystrofi, der primært angriber skuldrer og hofter, og som har nedbrudt Antonietts stærke, sportstrænede krop.
Hun kan nu kun løfte sine håndled, fingre, det nederste af sine ben og bevæge hovedet.
Fakta om muskelsvindMuskelsvind er et fællesnavn for cirka 25 forskellige neuromuskulære sygdomme og et utal af underdiagnoser, som viser sig i forskellige former for funktionsnedsættelser/handicap.
Cirka 3.
000 mennesker i Danmark har muskelsvind, og 2.
000 af dem har brug for behandling, hjælpemidler og anden støtte.
Siden 1983 har Muskelsvindfonden sammen med Tuborg arrangeret Grøn Koncert, som i 2018 gav et overskud på over 19 millioner kr.
til Muskelsvindfonden.
Kilde: Muskesvindfonden- Jeg har det stadig svært ved at se gymnastik den dag i dag.
Det var bare så meget mig at hoppe rundt i de trampoliner, siger Antoniett, som bor i Aarhus.
Vi møder hende i anledningen af Grøn Koncert, hvor hun er med Muskelsvindfonden på arbejde under alle landets otte koncerter.
Hun har været frivillig i 11 år.
I år er det hende, der er med til at styre gæstelisten for alle artister, sponsorer og presse.
Og det gør hun med et rutineret overblik.
Siden hun var 17, har hun været chef for sine hjælpere, afholdt ansættelsessamtaler, sørget for løn og afskedigelser og været vant til at give ordrer og sætte folk med fysiske kræfter i gang.
Grøn Koncert 2019De spiller på Grøn Koncert i år: Anne Sanne Lis, Alphabeat, Kesi, Carpark North, Scarlet Pleasure, Kato feat.
Brandon Beal, Dizzy Mizz Lizzy og Saveus.
Besøger otte danske byer: Amager, Kolding, Aarhus, Aalborg, Esbjerg, Odense, Næstved og Valby.
Finder sted i uge 29 og 30.
På Grøn Koncert er hun en ressource og kan bruges til noget, og hun er en del af en enhed, som fungerer, fordi der er et fællesskab.
Her føler hun ikke, hun har et handicap.
- Grøn Koncert ændrede mit liv.
Her bliver jeg set som en ressource, og overskuddet går til Muskelsvindfondens sommerlejre, som gav mig troen på livet, siger Antoniett, som her ses sammen med Emil Simonsen fra gruppen Suspekt.
(© PRIVATFOTO)13 år og selvmordstankerAntoniett husker stadig, dengang lægerne begyndte at tale om kørestol.
Hun kunne ikke forstå, hvorfor de talte om gamle mennesker.
- Jeg lærer aldrig at acceptere, at jeg skulle gå fra at være sportspige til at sidde i kørestol, men jeg har lært at leve med det.
Antoniett, 30 årMen da hun var 13 år og skulle konfirmeres, var der ingen vej udenom.
Kørestolen blev en del af hendes liv, og nu skulle hun hjælpes i seng og kunne ikke selv gå på toilettet om natten.
- Jeg følte mig til besvær og ville ikke være her, hvis jeg ikke kunne noget som helst.
Så jeg havde mange selvmordstanker, fra jeg var 13 til 16 år.
Hvis jeg bare døde, var der ikke nogen, der skulle hjælpe mig.
Min krop og mit hoved passede ikke sammen mere, og da jeg var 15 år, skrev jeg afskedsbrevet 'Kære gamle krop', hvor jeg sagde farvel til den, fortæller hun.
Takket være en god psykolog, forstående veninder og en mor, der blev ved med at opmuntre Antoniett og lod hende vide, at hun aldrig måtte lave færre lektier, fordi det var 'synd' for hende, gav hun ikke op.
- Jeg lærer aldrig at acceptere, at jeg skulle gå fra at være sportspige til at sidde i kørestol, men jeg har lært at leve med det, som hun siger.
Derfor valgte hun at tage på efterskole for at finde sig selv.
For hvem var hun, når hun ikke var sportspigen, der kunne hoppe højt til springgymnastik?
På efterskolen fandt hun ud af, at hun også er en pige, der er god til at synge, god til brætspil og god til at bruge sit hoved.
Det endte med at blive et godt år, hvor hun tog derfra med følelsen af, at hun havde 130 nye mennesker, der ikke kun så kørestolen, men også mennesket Antoniett.
Men selvom hun havde fået ny selvtillid, var det alligevel svært at være ung for Antoniett, som tog videre på HF.
Mens hendes veninder havde et teenageliv med drenge, sex og druk, kunne hun kun koncentrere sig om, at hendes krop var ved at forandre sig til noget, hun ikke havde lyst til, og at hun var ved at miste sin frihed.
- Når jeg er trist, tænker jeg tit på to ordsprog: 'Lev dagen i dag, som i morgen var den sidste' og 'Døm ikke bogen på omslaget'.
Det sidste ordsprog er nok det, jeg gerne vil have, at andre altid tænker, skrev Antoniett i et afskedsbrev til sin krop, da hun var 15 år.
Andres problemer med tømmermænd og kærestesorger virkede som bagateller og var svært at tage seriøst.
Men der stoppede hendes mor hende.
- Nu, hvor du har fået et fysisk handicap, skal jeg hjælpe dig til ikke at få et socialt handicap, sagde hendes mor og lærte hende, at hun er nødt til også at lade teenageverdenen fylde lidt og snakke med sine venner om det.
Byture og datingSå da Antoniett var 19 år, drak hun sig fuld for første gang og begyndte at gå i byen i de følgende år.
- Når jeg var fuld, kunne jeg danse uden at føle mig dum, siger hun og beskriver, hvordan hun danser ved at køre rundt i cirkler i stolen og håbe, hun ikke rammer for mange.
Hun kunne på det tidspunkt ikke løfte sine arme, men det holdt hende ikke tilbage.
Hun blev kendt for at være hende, der kunne drikke shots med sugerør.
Du slukker for din seksualitet, når andre skal bade dig, tørre dig og vaske dig.
Og hvis du får et sexliv, bliver det hele også mere akavet, når du ved, din hjælper sidder i det andet værelse.
Antoniett, 30 årDet var en perfekt løsning, mindes hun og griner.
Og det var faktisk meget praktisk at have en kørestol, for når hun blev træt, kunne hun tage en lille lur i kørestolen og vågne op frisk igen.
Hun er dog stoppet med at gå i byen, fordi hun nu får noget stærk hjertemedicin, som gør, at hun ikke kan tåle alkohol og derfor meget sjældent drikker.
I dag bor Antoniett i en treværelses lejlighed i Aarhus.
Alene og alligevel ikke, for hun har en hjælper hos sig 24 timer i døgnet.
Noget, man godt kan blive idiot af, som hun siger.
Og så har hun mødt en fyr.
Det er for tidligt at kalde dem kærester endnu, men de dater og har en 'connection'.
Der er mange, der i tidens løb har foreslået, at hun skulle finde en mand, der også har et handicap.
Men det er bare ikke så nemt rent praktisk.
For at kysse, når man skal læne sig ind over to kørestole, er temmelig svært.
Og man skal også være klar på en ufrivillig trekant, hver gang man skal have sex, da handicaphjælperen skal med.
Selvom hun griner, når hun siger det, ligger der alvor bag.
For når man skal have hjælp til at blive løftet, gå i bad og på toilettet, er det svært at gøre sin seksualitet til noget naturligt.
- Indtil jeg var 25 år, kunne jeg knap nok sige 'skamlæbe' uden at blive rød i hovedet.
Du slukker for din seksualitet, når andre skal bade dig, tørre dig og vaske dig.
Og hvis du får et sexliv, bliver det hele også mere akavet, når du ved, din hjælper sidder i det andet værelse, forklarer hun.
-  Når kørestolen kører ind i et rum, er det den, der får opmærksomheden.
Man skal fandme være stærk og turde snakke og smile til fremmede og ikke sidde i et hjørne for, at ens personlighed skinner igennem, fortæller Antoniett.
Ville gerne være morSom mange andre unge singler mødte Antoniett sin fyr på nettet.
Det var en grænseoverskridende proces at oprette datingprofilen, og det lykkedes kun, fordi hendes gode veninder pressede på.
- Jeg havde nok set det komme, men da jeg fik at vide, at det var umuligt, indså jeg, at jeg rigtig gerne ville have været mor.
Antoniett, der som 26-årig fik at vide, at hendes hjerte ikke kan holde til en graviditetSkulle hun skrive om sygdommen eller ej?
Skulle hun have et foto af sig selv med eller uden den fucking kørestol?
Og skulle hun skrive, at hun ikke kan få børn?
Det endte med, at hun skrev en almindelig tekst om sig selv og et: 'PS.
Jeg har et handicap, der dog ikke stopper mig i at nyde livet'.
I bunken af en masse svar, hun ikke kunne bruge til noget fra fyre, der primært ville have sex, dumpede der en besked ind fra ham, hun dater nu.
Han har børn i forvejen, og det er perfekt, da Antonietts hjerte ikke vil kunne holde til en graviditet.
Sådan lød beskeden fra lægen, da hun var 26 år.
- Jeg blev så ked af det, og det tog to år, før jeg kunne sige det til nogen.
Jeg havde nok set det komme, men da jeg fik at vide, at det var umuligt, indså jeg, at jeg rigtig gerne ville have været mor, forklarer hun.
I stedet kaster hun sin kærlighed på sine veninders børn og på børn og unge med minoritetsbaggrund.
Hun har taget en kandidat i pædagogisk sociologi og brænder for at hjælpe udsatte børn og unge og er frivillig i Gellerupparken.
'Alle, der ikke passer ind i mængden', som hun siger.
Siden 2009 har Antoniett været en af de 700 frivillige, der arbejder på Grøn Koncert, og det har givet hende tætte venskaber og forandret hendes liv.
- Jeg har aldrig følt mig handicappet på Grøn Koncert.
Her bliver vi alle værdsat for at være lige præcis dem, vi er.
I år er det hendes 11.
år som frivillig på Grøn Koncert.
Takket være udsolgte koncerter, øl og mad gav Grøn Koncert 2018 et overskud på over 19 millioner kroner til Muskelsvindfonden.
Overskuddet går til Muskelsvindfondens årlige sommerlejre.
- Det betyder alt for os.
Da jeg var 14 år og kæmpede med selvmordstanker, tvang min mor mig med på en sommerlejr.
Jeg havde slet ikke lyst til at møde andre i kørestol, men det blev det bedste, der skete for mig.
Jeg kunne se, at folk havde kærester og var glade, og at det hele ikke behøver at gå i stå, siger Antoniett.
Nu er hun selv lejrleder på en af de årlige sommerlejre, der eksisterer takket være Grøn Koncerts overskud.
- Jeg viser de unge, at livet godt kan lade sig gøre.
At du fandme kan meget, selv om du har muskelsvind, siger hun.
- Jeg vil gerne vise andre, at kørestolen ikke er en stopklods, og at du godt kan have et godt liv, hvis du selv vælger det, lyder det fra Antoniett.
FacebookTwitterKopier linkEmner:Handicaps|Muskelsvindfonden|Seksualitet|Sundhed og velvære|Aarhus




https://www.dr.dk/sporten/cykling/tourdefrance/video-tatoveringer-passer-ikke-ind-i-tour-feltet

Tour de FranceVIDEO Tatoveringer passer ikke ind i Tour-feltetDR Sporten har kigget nærmere på, hvorfor tatoveringer ikke er populære blandt Tour-rytterne.
Af Frederik Palle og Kresten Mosbæk Gravesen18.
juli 2019 kl.
11.
55Bemærk: artiklen er mere end 30 dage gammelLæs opDet er måske ikke mange, der lige har tænkt over det, men der er faktisk meget få cykelryttere, som har tatoveringer synligt på deres krop, og det er selvfølgelig også tilfældet i Tour de France-feltet.
Der er flere årsager til det, men den primære er, at man på grund af styrt risikerer at få sine tatoveringer ødelagt.
En af DR Sportens reportere til Touren Kresten Mosbæk Gravesen gik en tur rundt i feltet og tog en snak om rytternes tatoveringer eller mangel på samme.
FacebookTwitterKopier linkEmner:Kropsudsmykning|Cykelsport|Frankrig




https://www.dr.dk/nyheder/indland/slimlegetoej-tilbagekaldes-kan-udgoere-en-alvorlig-sundhedsrisiko

IndlandSlimlegetøj tilbagekaldes: Kan udgøre en alvorlig sundhedsrisikoStoffet bor bruges til konservering og at give en slimet konsistens.
Men det kan skade forplantningsevnen.
'Frog Slime' er et af de produkter, der tilbagekaldes.
18.
juli 2019 kl.
11.
59Bemærk: artiklen er mere end 30 dage gammelLæs opMiljøstyrelsen kræver forskellige typer af slimlegetøj tilbagekaldt.
Det oplyser styrelsen i en pressemeddelelse.
Her gør man opmærksom på, at produkterne kan udgøre en alvorlig sundhedsrisiko for børn.
Det skyldes, at de afgiver for meget af stoffet bor, som blandt andet kan skade evnen til at få børn ved længere tids brug.
Der er tale om de fem produkter "Whoopee Putty", "Noise Putty", "Frog Slime", "Grønt slim med frø og æg", "Dinoslim i dåse" og "Frugt slime orange".
Noise Putty Frog Slime, Grønt slim med frø og æg Whoopee Putty Frugt slime - orange Dino slim i dåse1 / 5Noise Putty1 / 5Frog Slime, Grønt slim med frø og æg2 / 5Whoopee Putty3 / 5Frugt slime - orange4 / 5Dino slim i dåse5 / 5Forbrugere rådes til at skille sig af med legetøjet, også selv om der ikke er tale om nogen akut risiko.
- Slimlegetøjet indeholder bor i så store mængder, at vi vurderer, at det kan udgøre en alvorlig risiko, når børnene leger med det på den måde, de nu gør, siger Elisabeth Paludan, funktionsleder i Miljøstyrelsen.
Det har været en vigtig del af vurderingen, at slimlegetøj typisk er på børns hænder igennem et stykke tid.
- Stoffet bor bruges som konserveringsmiddel, så der ikke kommer mikrovækst i produkterne.
Samtidig giver det en slimet effekt, siger Elisabeth Paludan.
- I dyreforsøg har vi set, at det kan give skader på afkommet og forplantningsevnen.
Det er ret alvorlige skader, så derfor synes vi, at det er vigtigt at få det sagt.
Butikker skal stoppe salgetProdukterne er blevet solgt fra flere danske salgssteder, oplyser funktionslederen.
Styrelsen ved ikke, hvor meget legetøj der er solgt.
- Butikkerne har fået at vide nu, at de skal stoppe salget.
I forhold til de fem produkter skal de nu ud at advare forbrugerne om det, siger hun.
Miljøstyrelsen har gennemført en kontrol af i alt 54 produkter med slim og modellervoks.
Her faldt otte slimprodukter igennem, da de afgiver for meget bor.
Det er de fem nævnte, som udgør en alvorlig sundhedsrisiko, oplyser Miljøstyrelsen.
Tre andre overholder heller ikke reglerne.
Men overskridelsen af borniveauerne er ikke så stor, at Miljøstyrelsen vil oplyse navnene på dem.
/ritzau/FacebookTwitterKopier linkEmner:Miljøstyrelsen|Forbrug|Sundhed og velvære




https://www.dr.dk/nyheder/indland/forsvarsadvokater-i-sag-om-dobbeltdrab-i-marokko-kalder-retssag-absurd-og-latterlig

Dansker og nordmand dræbt i MarokkoSe temaIndlandForsvarsadvokater i sag om dobbeltdrab i Marokko kalder retssag 'absurd' og 'latterlig' - Retssagen indebærer et brud på menneskerettighederne, lyder det fra en af advokaterne.
Der ventes at falde dom i dag i sagen om drabene på danske Louisa Vesterager Jespersen og norske Maren Ueland.
(© PRIVATFOTO)Af Emil Søndergård Ingvorsen18.
juli 2019 kl.
11.
01Bemærk: artiklen er mere end 30 dage gammelLæs opI dag kan der blive sat et foreløbigt punktum i sagen om dobbeltdrabet på danske Louisa Vesterager Jespersen og norske Maren Ueland, der blev fundet dræbt under en vandretur i Atlasbjergene i Marokko i december.
Sagen kortDen 24-årige danske kvinde Louisa Vesterager Jespersen og hendes 28-årige norske veninde, Maren Ueland, blev fundet dræbt 17.
december sidste år i et øde bjergområde nær landsbyen Imlil, cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder har efterforsket dobbeltdrabet som en terrorhandling, og i alt er 24 personer tiltalt i sagen.
De tre hovedgerningsmænd, som har indrømmet at have dræbt de to kvinder, mens de filmede det, får formentlig deres dom i dag.
Og det kan ende med dødsstraf, hvis domstolen går med på anklagerens påstand.
Læs også:Louisa Jespersens mor venter på dom i Marokko-terrorsag: ’Jeg håber, de får dødsstraf’Inden den mulige dom i dag retter flere af sagens forsvarsadvokater dog en skarp kritik af retssagen, som kaldes både 'absurd' og 'latterlig'.
Det skriver norske VG.
De beder om 20 års fængsel, og han får ikke lov til at forklare sig.
Forsvarer Saskia DitisheimDen schweiziske advokat Saskia Ditisheim repræsenterer en schweizisk-spansk mand, der er tiltalt for at have givet de tre personer terrortræning.
Hun fulgte et retsmøde i sagen forrige torsdag og var bestemt ikke imponeret.
- Retssagen indebærer et brud på menneskerettighederne.
De tiltalte har ikke fået en retfærdig rettergang.
Der er ikke ligevægt mellem parterne, siger hun.
En af de tiltalte ankommer til et retsmøde i maj.
Ifølge advokaten har efterforskningen været mangelfuld, og hun er særlig chokeret over én ting.
- Det faktum, at man min klient ikke fik lov til at forklare sig frit.
De beder om 20 års fængsel, og han får ikke lov til at forklare sig.
Dommeren lod ham ikke tale, siger Saskia Ditisheim.
Advokat: Flere tiltalte har ændret forklaringDen schweizisk-spanske mands marokkanske forsvarer, Saad Sahli, hævder over for VG, at anklagerne mod hans klient bygger på, hvad de andre tiltalte har fortalt til politiet, og ikke på, hvad de har udtalt i retten.
Her har flere ændret i deres forklaringer, fortæller forsvarsadvokaten.
Desuden blev han ifølge sit eget udsagn to gange bedt om at afslutte sin procedure ved det seneste retsmøde.
- Hvis retten skal dømme denne mand baseret på politirapporterne i stedet for vidneudsagene i retten, så havde vi ikke behøvet denne retssag, siger han.
Der ventes at falde dom i dag, men retssagen er flere gange blevet udsat.
Marokko idømmer stadig kriminelle dødsstraf, men har ikke henrettet dømte i over 25 år.
Så en dødsdom i landet svarer reelt til livstid i fængsel.
FacebookTwitterKopier linkEmner:Retsvæsen|Marokko|Afrika|Kriminalitet




https://www.dr.dk/nyheder/indland/betjente-trak-pistoler-under-paludan-besoeg-i-tingbjerg

IndlandBetjente trak pistoler under Paludan-besøg i Tingbjerg- Det var selvfølgelig ubehageligt, fortæller Stram Kurs' partileder.
Rasmus Paludan blev i går evakueret fra Tingbjerg.
(© Stram Kurs)Af Emil Søndergård Ingvorsen18.
juli 2019 kl.
09.
26 | opdateret 18.
juli 2019 kl.
11.
19Bemærk: artiklen er mere end 30 dage gammelLæs opTre betjente trak deres pistoler, da tre mænd løb over mod Stram Kurs' partileder, Rasmus Paludan, under et besøg i københavner-forstaden i aftes.
Det fortæller partilederen til DR Nyheder.
Desuden har partiet lagt en video op sin Facebook-side, der tydeligt viser, at mindst en betjent trækker sit våben.
Jeg har aldrig prøvet før, at politiet var nødt til at trække deres pistoler, når jeg bliver angrebet.
Det er der mig bekendt ikke nogen danske politikere, der har prøvet før.
Rasmus PaludanI videoen ser man, hvordan tre personer - heraf to klædt i mørkt tøj - stormer over vejen og hen mod Rasmus Paludan, der holder kameraet.
- Stop, stop, stop, træk væk, råber politiet til de tre personer, som alle efterkommer betjentenes ordre.
I videoen ser man, hvordan betjenten med det trukne våben straks evakuerer partilederen og fører ham væk.
Paludan: Gik 10 meter og blev angrebetRasmus Paludan fortæller til DR Nyheder, at han var i Tingbjerg for at lave en live-video til Facebook.
.
Han besluttede sig for at gå en tur i området, da der blev spillet meget høj musik, der hvor han optog videoen.
- Jeg nåede at gå cirka 10 meter, og så var der tre maskerede mænd, som løb mod mig - antageligt for at slå mig, siger Rasmus Paludan, der fortæller, at det var her, at betjentene trak deres tjenestepistoler.
To af disse var i civil, mens den sidste var i uniform, fortæller han.
Partilederen ønsker ikke at oplyse, om nogle af betjentene i civil er fra Politiets Efterretningstjeneste.
Han vil dog gerne fortælle, hvordan han har det dagen derpå.
- Det var selvfølgelig ubehagelig.
Jeg har aldrig prøvet før, at politiet var nødt til at trække deres pistoler, når jeg bliver angrebet.
Det er der mig bekendt ikke nogen danske politikere, der har prøvet før, siger Rasmus Paludan.
Københavns Politi har ikke ønsket at stille op til et interview, og har i stedet sendt et skriftligt svar.
- Københavns Politi kan bekræfte, at politipersonale i forbindelse med en hændelse i Tingbjerg i går trak tjenestevåben, uden at sigte på personer.
Det er standardprocedure, når personer med ukendte hensigter kommer løbende direkte mod en person, der har personbeskyttelse som følge af et højt trusselsniveau, siger vicepolitiinspektør Michael Vibe Kragh og fortsætter:- Som i andre sager, hvor en situation udvikler sig pludseligt, og hvor politipersonale må trække våben, vil der nu blive udarbejdet en redegørelse om hændelsen, siger han.
Ingen personer er foreløbigt sigtet i forbindelse med episoden, oplyser politiet.
Politiet undersøger, hvorvidt nogle af handlingerne kan løftes til sigtelser.
I første omgang lød det ellers fra politiets vagtchef onsdag aften, at én person var blevet sigtet.
Rettet klokken 11.
05: Det er fremgået af artiklen, at der var tale om en demonstration.
Det var ikke tilfældet, og derfor er det rettet.
FacebookTwitterKopier linkEmner:Ekstra Bladet|Politi|Københavns Politi|Tingbjerg|Rasmus Paludan (advokat)




https://www.dr.dk/nyheder/indland/voldtaegtsforsog-i-skagen-fire-maend-efterlyses

IndlandVoldtægtsforsøg i Skagen: Fire mænd efterlysesEn 28-årig kvinde fik skræmt mændene væk, da de hev fat i hende.
Omkring klokken 01.
45 blev kvinden antastet af fire mænd, mens hun sad på en trappe på Øster Strandvej i Skagen.
18.
juli 2019 kl.
12.
19Bemærk: artiklen er mere end 30 dage gammelLæs opEn 28-årig kvinde blev natten til torsdag forsøgt voldtaget i Skagen.
Det oplyser vagtchef Jes Falberg fra Nordjyllands Politi.
Omkring klokken 01.
45 blev kvinden antastet af fire mænd, mens hun sad på en trappe på Øster Strandvej.
Hun var netop steget ud af en taxi, fordi hun ville tilbage på diskotek Buddy Holly, har hun fortalt politiet.
- Mændene tager fat i hende, hiver hende ned på jorden og forsøger at trække bukserne af hende, men hun kæmper imod, og det lykkes hende at kradse en af mændene så meget i ansigtet, at de forsvinder fra stedet uden at forfølge hende, lød det tidligt torsdag morgen fra Jes Falberg.
Ingen er endnu anholdt i sagen.
Torsdag middag har Nordjyllands Politi derfor udsendt en efterlysning, hvor politiet beskriver de fire mænd, der er mistænkt:A: Mand, udenlandsk/arabisk af udseende, 16-18 år, cirka 165 centimeter høj og spinkel af bygning.
Kortklippet hår i siderne og med kort hanekam.
Iført sort hættetrøje med stort Adidas-logo på brystet samt sorte Adidas bukser med tre hvide striber.
B: Mand, udenlandsk/arabisk af udseende, 16-18 år, grønne øjne, iført rød hættetrøje og sko af mærket Adidas Ultra Boost.
C: Mand, udenlandsk/arabisk af udseende og iført mørkt tøj.
D: Mand, udenlandsk/arabisk af udseende og iført mørkt tøj.
Politiet opfordrer borgere til at henvende sigLederen af efterforskningen, politikommissær Carsten Straszek, opfordrer borgere, der måtte have oplysninger i sagen, til straks at henvende sig til politiet på telefonnummer 114.
- Alle, der måtte have oplysninger om de fire mistænkte, bedes henvende sig.
Det gælder også, hvis man har hørt eller set noget i området omkring gerningstidspunktet, siger Carsten Straszek i en pressemeddelelse.
En retsmediciner har torsdag morgen undersøgt offeret for voldtægtsforsøget for at sikre spor.
Politiet har også haft hunde til at lede efter spor på overfaldsstedet på Øster Strandvej i Skagen.
Kvinden, der kommer fra Aarhus, var på besøg hos nogle kammerater i Skagen, da overfaldet fandt sted, fortalte vagtchef Jes Falberg tidligere.
- Hun mener, at den ubehagelige oplevelse stod på i få minutter.
Hun har desuden fortalt, at hun aldrig har mødt nogen af de fire mænd før.
/ritzau/FacebookTwitterKopier linkEmner:Adidas|Skagen|Nordjyllands Politi|Politi|Jylland




https://www.dr.dk/nyheder/udland/instagram-skjuler-nu-antallet-af-likes-i-flere-lande

UdlandInstagram skjuler nu antallet af likes i flere landeI Canada er det nye initiativ allerede testet.
Brugere vil ikke længere kunne se, hvor mange likes andre brugeres billeder har fået.
Af Signe Mai Vilsbøll18.
juli 2019 kl.
10.
16Bemærk: artiklen er mere end 30 dage gammelLæs opUnges mentale helbred bliver sat på prøve af sociale medier, har undersøgelser vist, og nu har fotoplatformen Instagram besluttet sig for at lette presset på de mange brugere, der lader sig påvirke negativt af Instragram-opslag.
Fra i dag skjuler tjenesten derfor antallet af likes på brugernes billeder i flere lande.
I stedet for at angive, hvor mange der har trykket på hjertet for at tilkendegive, at de kan lide det, de ser, vil brugere fremover møde beskrivelsen "og andre", hvis mere end én person har liket brugeres opslag.
InstagramInstagram er et socialt medie, hvor brugere kan dele billeder mellem hinanden, kommentere og like.
Det sociale medie blev lanceret i 2010, og med et stigende antal brugere blev det opkøbt af Facebook i 2012 for 1 milliard dollar (5,6 milliarder kroner, red.
).
En opgørelse fra juni 2018 viste, at Instagram har mere end en milliard brugere, mens over 400 millioner bruger app'en dagligt.
Flere kendte bruger platformen i professionelle sammenhænge, og et stort antal influencere tjener penge ved at reklamere for produkter på Instagram.
På egen Instagram-konto vil brugere fortsat kunne se antallet af likes under deres opslag, og man vil også se antallet af likes på andres billeder, hvis de klikker på "og andre", fortæller Instagram til britiske BBC.
Virksomheder, der måler på antal likes, vil ikke blive berørt.
Testes i flere landeDet sociale medie testede allerede det nye initiativ i Canada i maj.
Nu rulles testen så ud i Australien, Japan, Brasilien, New Zealand, Irland og Italien.
Ifølge Facebook-chef i Australien og New Zealand Mia Garlick for at brugere kan fokusere på deling af det, de interesserer sig for.
Og ikke kun på, hvor mange likes, et opslag får.
- Målet er, at få brugere til at føle at de ikke bliver bedømt på deres opslag, og at se, om det kan hjælpe folk til at fjerne fokus fra likes, siger hun.
Da Canada skulle teste initiativet, udtalte medievirksomhedens chef, Adam Mosseri, at det var med et ønske om at dæmme op for den konkurrence og det sociale pres, brugere på det sociale medie oplever.
- Vi vil gerne have, at folk bekymrer sig lidt mindre over, hvor mange likes de får, lød det.
Dårligt selvværd og kropsledeAntallet af likes et opslag giver, er med årene blevet målestok for succes og popularitet på Instagram, ligesom antallet af følgere er det, og det kan ifølge studier have negativ indvirkning på brugere, der ikke får så mange likes.
I 2017 foretog den uafhængige organisation The Royal Society for Public Health en større undersøgelse af sociale mediers betydning for 14-24-åriges mentale helbred i Storbritannien.
Den viste, at Instagram var det sociale medie, der fik flest negative følelser frem, fordi det sociale medie har en tendens til at styrke følelser af mindreværd og kropslede hos unge brugere.
Positivt for privat brugDR Nyheder interviewede i maj en influencer, en debattør, en hjerneforsker og en ekspert i sociale medier for at høre, hvad de mener om Instagrams initiativ.
Blandt andre influenceren Julia Sofia Aastrup, der som privat bruger synes, det er positivt:- Ligesom mange andre brugere er jeg jo også bare et ungt menneske, der bliver påvirket af det, jeg ser, sagde hun dengang og understregede, at det professionelt kan blive en udfordring, hvis man ikke ligeså let kan følge med i, hvordan andre i branchen klarer sig.
- Det er altid en inspiration at se, hvad der fungerer godt for ens 'kollegaer' – og det er hurtigst at aflæse ved at se på antallet af likes på et opslag.
Om Instagram vil teste initiativet i Danmark, vides ikke.
Instagram er indtil videre ikke vendt tilbage med svar på DR Nyheders henvendelse.
FacebookTwitterKopier linkEmner:Instagram|Canada|Storbritannien|Sundhed og velvære|Facebook




https://www.dr.dk/nyheder/indland/vegetarburgere-trender-hos-de-store-burgerkaeder-salget-vokser-maaned-maaned

IndlandVegetarburgere trender hos de store burgerkæder: 'Salget vokser måned for måned'Hos Max Burger er salget af kødfrie burgere tredoblet siden 2016.
Af Magnus Dam Nielsen18.
juli 2019 kl.
10.
40Bemærk: artiklen er mere end 30 dage gammelLæs op34-årige Katja Søgaard står foran den elektroniske bestillingsskærm på Max Burger i indre København og bestiller en burger med en stor og saftig oksekødsbøf i.
Selvom den svenske burgerkæde har hele otte forskellige vegetarburgere på menuen, har Katja Søgaard ikke overvejet at skifte sin kødbøf ud med en plantebaseret bøf.
- Det er ikke noget, jeg sådan har lyst til, lyder det kortfattet fra den burgerglade kvinde.
Vi kan mærke det måned for måned, at vi bestiller flere ingredienser hjem til vores vegetariske og veganske burgere, så der er absolut en løbende, stigende interesse for det her.
Thomas Byfoged, restaurantschef hos Max BurgerDet samme gælder 25-årige Zakarias Nouamani Poulsen, der er i gang med at bestille en kyllingeburger:- Det er ikke noget, der har slået mig som sådan.
Jeg spiser ikke så meget vegetarisk.
Men selvom de to kunder ikke er hoppet med på vegetarbølgen, så er der flere og flere, der begynder at bestille burgere uden kød i, når de tager et smut forbi en af de store burgerkæder.
Det oplever de hos Max Burger, hvor salget af kødfrie burgere er tredoblet, siden de i 2016 udvidede deres vegetartilbud.
Salget vokser måned for månedMax Burgers bedst sælgende restaurant i Danmark ligger på Gammeltorv i hjertet af København.
Her kommer folk som regel forbi, når de skal have stillet deres burgersult.
Restaurantchefen hedder Thomas Byfoged, og han oplever, at der bliver slynget flere og flere vegetarburgere over disken:- Vi kan mærke det måned for måned, at vi bestiller flere ingredienser hjem til vores vegetariske og veganske burgere, så der er absolut en løbende, stigende interesse for det her.
Thomas Byfoged er restaurantschef i den Max Burger, der ligger på Gammeltorv I københavn.
Og interessen kommer kun til at stige i fremtiden, vurderer Thomas Byfoged:- Tendensen er kun lige startet.
I hvert fald med det indtryk, jeg har, når jeg står dagligt og betjener vores gæster.
Jeg tror ikke, vi er i mål endnu.
Jeg tror, der er stor interesse i fremtiden for fra tid til anden at teste noget, der ikke nødvendigvis er oksekød i.
Over 40.
000 vegetarburger om månedenTilbage i november 2017 satte McDonald's deres første vegetarburger på menuen.
Dengang solgte burgerkæden 65.
000 vegetarburgere i de første tre måneder, men det tal er steget markant siden.
I dag er der tre forskellige vegetarburgere at vælge imellem, når du træder ind på en af McDonald's restautranter i Danmark, og i de seneste tre måneder er der blevet købt 136.
000 vegetarburgere samlet set i deres restauranter.
Derfor kommer McDonald's også til at satse endnu mere på vegetarburgere i fremtiden, fortæller deres kommunikationschef Pia Tobberup:- Vi tror rigtig meget på vegetar-trenden, og vi udvikler løbende på vores burgere.
Vi er overbeviste om, at vegetarprodukter er kommet for at blive, og derfor kommer vi nok også til at få flere vegetarprodukter på menuen i fremtiden.
Pia Tobberup er Kommunikationschef for McDonald's i Danmark.
Skal ikke efterligne oksekødssmagenSelvom både McDonald's og Max Burgers vegetarbøffer til forveksling kan ligne en oksekødsbøf eller en kyllingebøf, har det aldrig været meningen at efterligne kødsmagen.
- Formålet med at lancere vores vegetarprodukter har ikke været, at de skal smage ligesom vores oksekødsprodukter, de skal smage godt i sig selv, fortæller Pia Tobberup.
Og den tilgang deler Max Burger.
- Det handler mere om smagen, end hvad der er i burgeren, understreger Thomas Byfoged.
En af McDonald's vegetarburgere.
Den endelige domKatja Søgaard er færdig med sin bestilling af en Original Burger og Crispy Fries med løgringe og smelteost til.
Men før hun sætter tænderne i sin kødbøf, får hun lov til at smage en af Max Burgers vegetarburgere.
Hun tager en stor bid af bøffen, der får lov til at køre rundt i munden et par gange, og efter lidt tid er hun klar med den endelige dom:- Jeg er lidt overrasket, den er alligevel ret tæt på bøfsmagen, synes jeg, siger Katja Søgaard.
Faktisk udelukker hun ikke at taste den ind på skærmen næste gang, hun skal bestille mad på Max Burger.
'Måske', lyder det kryptiske svar.
Katja Søgaard prøvesmager en vegetarbøf.
FacebookTwitterKopier linkEmner:Fødevarer|Fastfood-spisesteder|McDonalds|København|Restauranter




https://www.dr.dk/nyheder/udland/kortslutning-lukker-reaktorer-pa-russisk-atomkraftvaerk

UdlandKortslutning lukker reaktorer på russisk atomkraftværkStrålingsniveauet på og omkring atomkraftværk er uændret, efter at reaktorer måtte slukkes, siger selskab.
Kraftværket Kalinin ligger omkring 350 kilometer nordvest for Ruslands hovedstad, Moskva.
18.
juli 2019 kl.
11.
44Bemærk: artiklen er mere end 30 dage gammelLæs opDet russiske atomkraftværk Kalinin har slukket tre ud af fire reaktorer, efter at en transformer kortsluttede torsdag.
Det oplyser atomkraftselskabet Rosenergoatom i en pressemeddelelse, der uddyber, at der er tale om den første, anden og fjerde reaktor.
Det skriver nyhedsbureauerne Reuters og AFP.
Kraftværket ligger omkring 350 kilometer nordvest for Ruslands hovedstad, Moskva.
I pressemeddelelsen står der ifølge nyhedsbureauet, at strålingsniveauet på kraftværket og i det omkringliggende område er uændret efter episoden.
Atomkraftværket i Kalinin kører på reaktortypen VVER-1000, som det har fire af.
Den første reaktor blev sat i drift i 1984.
Samlet kan værket producere 4000 MW.
Kraftværket producerer blandt andet strøm til Ruslands hovedstad, Moskva.
Læs også:Tjernobyls kæmpe-kuppel indvietOppe igen inden for 48 timerIfølge det russiske nyhedsbureau Tass vil hele atomkraftværket være oppe og køre igen inden for 48 timer.
Det oplyser en højtstående embedsmand fra det russiske energiministerium, der tilføjet, at den fjerde reaktor muligvis bliver genstartet senere torsdag.
Torsdagens episode fandt sted, blot en uge efter at et andet atomkraftværk i landet blev lukket ned, skriver den russiske engelsksprogede avis Moscow Times.
Sidste fredag måtte en reaktor i Belojarsk lukke på grund af en sikkerhedsmekanisme, der blev udløst.
Kraftværket kom op at køre igen tirsdag.
Avisen skriver, at Rusland ifølge World Nuclear Association, som har base i London, har ti atomkraftværker inklusive det, der torsdag var ramt af kortslutning.
Hovedparten af dem ligger i det østlige Rusland.
/ritzau/FacebookTwitterKopier linkEmner:Rusland|Moskva|Kraft- og varmeværker|Atomkraft|London




https://www.dr.dk/nyheder/politik/faerre-tager-flyet-i-sverige-danske-politikere-vil-kopiere-nabolandets-flyskat

PolitikFærre tager flyet i Sverige: Danske politikere vil kopiere nabolandets flyskatIfølge dansk flyselskab vil skat på flybilletter medføre færre afgange i Danmark.
SAS-fly holder parkeret i Stockholm-lufthavnen Arlanda.
I lighed med andre svenske lufthavne har Arlanda over det seneste år oplevet tilbagegang i antallet af passagerer.
Det er sket samtidig med, at den svenske regering har indført en flyskat.
Af Lasse Bastian Larsen18.
juli 2019 kl.
12.
11Bemærk: artiklen er mere end 30 dage gammelLæs opSF og Enhedslisten mener, at det skal være dyrere at sætte sig op i flyet, blandt flere partier.
Ifølge de to partier slipper flybranchen nemlig for billigt afsted med at forurene.
SF lægger ikke skjul på, hvor de har hentet inspirationen fra til deres forslag om en skat på flybilletter.
- Den har vi hentet fra Sverige.
Vores model ligner den svenske rigtig meget, siger partiets klimaordfører, Signe Munk.
Ordførerens parti lægger med sit forslag op til, at flyselskaber eksempelvis skal betale en afgift på 60 kroner til den danske stat, når de sender en passager afsted til en europæisk destination fra Danmark.
Også 60 kroner lyder taksten for den tilsvarende rute i Sverige i dag - dog i svenske kroner.
I Danmark vil den socialdemokratiske regering nu 'kigge på' passagerafgifter hen over sommeren blandt flere klimatiltag.
Det gør transportminister Benny Engelbrecht (S) klart i en kommentar til DR.
CO2- og brændstofafgifter samt skrappere miljøkrav til flybrændstof nævnes af ministeren som andre af de håndtag, som regeringen vil overveje at dreje på.
Læs også:Nye toner fra S-regeringen: Overvejer skat på flybilletter for at nå klimamålEnhedslistens klimaordfører, Mai Villadsen, fortæller, at hendes parti også har hentet inspiration i Sverige til partiets forslag til en flyskat.
Ifølge Enhedslisten skal taksten dog op på 150 kroner per passager, når et fly letter fra Danmark mod et andet land i Europa.
Og den vil stige, dets mere man flyver.
Eksempelvis til 400 kroner, hvis den rejsende flyver fem gange eller flere per år til en europæisk destination.
En af ambitioner med forslaget er blandt andet, at flytrafikkens vækst skal bremses.
150.
000 færre rejsende på grund af svensk flyskatSer man på flytrafikkens vækst i Sverige, tyder noget da også på, at det kan blive tilfældet.
Efter den rødgrønne regering i Sverige indførte passagerafgifter fra april 2018, er flere års vækst i antallet rejsende brudt.
Det viser tal fra den den svenske Transportstyrelse.
Antallet af passagerer er nu faldet ti måneder i streg sammenlignet med året før.
Myndigheden finder det i en evaluering af flyskatten sandsynligt, at flyskatten har haft betydning for faldet i antallet af rejsende, men at andre faktorer som naturlige op- og nedgange i flytrafikken også kan spille ind.
Og i en ny trafikprognose spår den svenske Transportstyrelse, at flyskatten vil medføre 150.
000 færre passagerer i 2019, blandt andet fordi flyafgiften gør det mindre attraktivt at tage flyet, hvis man skal rejse på korte distancer.
Den borgerlige opposition i Sverige har været meget kritiske over for flyskatten.
Lederen af det største borgerlige parti, Ulf Kristersson fra Moderaterne, mener ikke, at flyskatten får nogen effekt for klimaet.
- Hvis man gør, som regeringen nu gør, flytter man flytrafik og udslip til f.
eks.
København, sagde han i en tv-debat sidste år på SVT.
'Økonomisk velstand øges uden flyskat'Og det kan han have ret i, mener Sydbanks Aktieanalysechef, Jacob Pedersen, som følger luftfartsbranchen tæt.
- Når Danmark skiller sig ud blandt vores nabolande ved ikke at have nogle flyafgifter, så betyder det, at flyselskaber finder det mere interessant at åbne ruter her, fordi de kan tjene flere penge, siger Jacob Pedersen, der også mener, at Danmark høster en økonomisk gevinst:- Det gør luftvejen mellem Danmark og resten af verden bedre, og det betyder dermed også, at vores økonomiske vækst og velstand øges herhjemme.
Sidste år flyttede SAS eksempelvis en direkte rute til Hongkong fra Arlanda-lufthavnen ved Stockholm til Kastrup.
Årsagerne til, at ruten nu flyves fra Danmark og ikke Sverige, er flere, men 'en faktor' var ifølge SAS selv, at Sverige har indført en flyskat.
En flysskat i Danmark vil da også få betydning for antallet af flyafgange, fortæller det danske flyselskab DAT, som blandt andet flyver på indenrigsruter fra København til Karup og Rønne.
- Hvis en passagerafgift indføres i Danmark, bliver det sværere for os at få økonomien til at hænge sammen på vores ruter i landet.
Derfor vil det helt klart betyde færre afgange, siger den administrerende direktør og stifter af flyselskabet, Jesper Rungholm, der heller ikke vil udelukke, at rutelukninger i yderste konsekvens kan blive konsekvensen.
Særligt indenrigstrafikken i Sverige har oplevet fald i trafikken, efter flyskatten er blev indført.
Det svenske flyselskab BRA nævner skatten blandt flere årsager til, at selskabet har nedlagt en rute mellem Jönköping og Stockholm.
Den svenske regering har nu startet arbejdet med at kompensere lufthavne, som er ramt økonomisk af flyskatten, skriver Sveriges Radio.
Både SF og Enhedslisten har dog udtalt, at formålet med deres forslag til flyskat også er at få færre til at flyve i Danmark.
- Formålet med vores forslag er, at vi skal have lagt en dæmper på antallet af flyrejser, fordi trafikken skader klimaet enormt meget, siger Enhedslistens klimaordfører, Mai Villadsen.
'Passagerafgift kan skabe holdningsændring'Flyenes andel af den globale CO2-udledning er da også stigende, også selvom flyene på grund af ny teknologi bliver stadig mere brændstofeffektive.
Professor i energiplanlægning ved Aalborg Universitet Brian Vad Mathiesen undrer sig derfor over, at flytrafikken modsat de fleste andre kollektive transportformer er fritaget for afgifter i Danmark.
- Der bør være en rimelighed i, hvordan de her ting hænger sammen.
Vi bliver nødt til at kigge på forurener-betaler-princippet.
Også fordi et kilo CO2, der udledes i atmosfæren, har en drivhusgaseffekt, der er to til tre gange større end andre, siger Brian Vad Mathiesen.
Han mener, at en effektiv løsning vil være at lægge en afgift direkte på flybrændstoffet.
Men det kan være vanskeligt for det enkelte land på grund af nuværende internationale aftaler på området, som de enkelte lande skal overholde.
Derfor kan nationale løsninger som passagerafgifter være en mulighed, vurderer Brian Vad Mathiesen.
- Jeg tror, at når der er et politisk signal, så hjælper det på folks forståelse for, at det er klimaskadeligt at flyve.
Dermed vil der komme en holdningsændring over imod at tage klimaudfordringen særdeles alvorligt.
FacebookTwitterKopier linkEmner:Sverige|Skatter og afgifter|Flytrafik|København|Lufthavne




https://www.dr.dk/sporten/cykling/sejrer-fra-sygesengen-skaderamt-froome-tildeles-sejren-i-vueltaen-i-2011

CyklingSejrer fra sygesengen: Skaderamt Froome tildeles sejren i Vueltaen i 2011Juan José Cobo har fået frataget Vuelta-sejren fra 2011 efter en dopingdom.
Chris Froome, der tilbage i 2011 cyklede for Sky Procycling, jubler efter sin sejr på 17.
etape.
Her otte år efter kan han juble over at få sejren i hele løbet tildelt.
18.
juli 2019 kl.
09.
10Bemærk: artiklen er mere end 30 dage gammelLæs opChris Froome er vinder af Vuelta a España 2011.
Det er ikke en tastefejl.
Den britiske cykelrytter får tildelt sejren otte år efter det spanske grand tour-løb, skriver nyhedsbureauet Reuters.
Læs også:ETAPEN PÅ 1 MIN Mørkøv hjælper italiener til sprintsejr i TourenDet sker, efter at Den Internationale Cykelunion (UCI) for en måned siden fandt den nu 38-årige spanier Juan José Cobo skyldig i brug af doping, efter at man fandt uregelmæssigheder i Cobos biologiske pas mellem 2009 og 2011.
Cobo, der kørte sin sidste sæson som professionel tilbage i 2014, blev idømt tre års karantæne med tilbagevirkende kraft.
Han havde en måned til at appellere UCI's beslutning til Den Internationale Sportsdomstol (CAS).
Det er ifølge Reuters ikke sket, og derfor er Froome blevet tildelt sejren i Vueltaen i 2011.
Juan José Cobo, der tilbage i 2011 cyklede for Geox TMC, fejrer sin sejr i La Vuelta.
En sejr, der otte år efter bliver taget fra ham.
Genoptræner efter alvorligt styrtSejren bringer Froome op på syv samlede grand tour-sejre og betyder samtidig, at han bliver den første brite til at vinde en grand tour i stedet for Bradley Wiggins, der vandt Tour de France i 2012.
Læs også:Brækket lårben og albue: Froome misser Tour de France efter voldsomt styrtFroome er i øjeblikket i gang med at komme sig over det styrt, der i juni var tæt på at koste ham livet.
Han deltager derfor ikke i det igangværende Tour de France, men er i stedet ved at genoptræne.
Uheldet skete 12.
juni under en træningstur forud for en etape i Criterium du Dauphiné.
Britiske fans hylder Chris Froome i sygesengen.
De savner ham ved årets Tour de France.
Froome var uheldig, da han med en hastighed på 54 kilometer i timen tog en hånd af styret for at pudse næse.
I samme øjeblik hev et vindstød fat i britens forhjul og slyngede ham ind i en mur.
Han fik konstateret brud flere forskellige steder på kroppen og fortalte efterfølgende, at han var heldig at være i live.
Kirurgen Remi Philippot, der opererede briten gennem fire timer, slog efterfølgende fast, at Froome kan se frem til fire til seks måneders pause.
/ritzau/FacebookTwitterKopier linkEmner:Bradley Wiggins (cykelrytter)|Chris Froome (cykelrytter)|Den Internationale Cykelunion|Spanien|Cykelsport




https://www.dr.dk/sporten/cykling/dr-sender-gadeloeb-fra-struer-naar-tour-stjernerne-kommer-til-byen

CyklingDR sender gadeløb fra Struer, når Tour-stjernerne kommer til byenDen 30.
juli kører Jakob Fuglsang og flere af Tour de France-feltets hurtigste ryttere gadeløb i Struer.
Jakob Fuglsang kører gadeløb i Struer den 30.
juli.
Blot to dage efter afslutningen på Tour de France.
Af Michael Sten Jensen18.
juli 2019 kl.
08.
49Bemærk: artiklen er mere end 30 dage gammelLæs opBremseklodserne er knap stoppet med at gløde over Tour de France-afslutningen på Champs-Élysées, før en stor del af rytterne skal i pedalerne igen.
Den 30.
juli bliver der nemlig kørt gadeløb i Struer under navnet Le Tour Revanchen, og hele løbet kan ses på DR3.
Et felt på mellem 50 og 60 ryttere regnes der med at stille til start, og i den gruppe vil der være rigeligt med mulighed for at få set et par danske cykelben i fuld vigør på Søndergade og på Kirkebakken i det vestjyske.
Eksempelvis vil det danske Tour-håb Jakob Fuglsang, der i 2019 har vundet både Liège-Bastogne-Liège og Critérium du Dauphiné, være at finde i feltet - det samme vil den danske mester Michael Mørkov (Quick-Step) og Michael Valgren (Dimension Data) være.
Michael Valgren stiller også til start i Struer.
Derudover arbejdes der på at få tilsagn fra flere af Tour-feltets udenlandske profiler, mens der også bliver plads til de bedste danske amatørryttere.
Feltets store trækplaster, Jakob Fuglsang, ser da også frem til at køre sit eneste løb på dansk grund i 2019.
Selv med tunge Tour-ben.
- Uanset, hvordan det ender i Touren, så vil 2019 allerede være det bedste resultatmæssige år i min karriere.
Jeg har oplevet en forrygende støtte fra danske fans, og jeg ser meget frem til at give noget tilbage til dem.
Det bliver en fantastisk dag med god stemning sammen med mange af mine gode venner og konkurrenter, siger Jakob Fuglsang i en pressemeddelelse.
Stort for byenSelv om Kirkebakken i Struer ikke helt har det samme hårnålesving eller stigningsprocenter som Alpe d'Huez, så bliver den 1,8 kilometer rute en teknisk prøvelse for rytterne.
I alt skal der køres en time plus fem omgange rundt i Struer, så rytterne vil derfor hele tiden være en armslængde fra de flere tusinde tilskuere, som Kim Hofler, Tourist & Event Manager i Struer Kommune, håber på møder frem.
- Der har altid været stor interesse for cykelløb i Struer, og det har vi set både når PostNord Danmark Rundt kommer forbi, eller da Giro de Italia-feltet kørte igennem Struer.
Derfor håber vi også, at der kommer flere tusinde for at skabe en fantastisk stemning og se Jakob Fuglsang og de andre køre om sejren, siger Kim Hofler.
Hele løbet kan ses på DR3 fra klokken 19.
00.
FacebookTwitterKopier linkEmner:Jakob Fuglsang (cykelrytter)|Michael Valgren (cykelrytter)|DR3|Struer|Cykelsport




https://www.dr.dk/sporten/cykling/tourdefrance/pyrenaeerne-starter-med-fuglsang-taet-paa-100-procent-jeg-har-faaet

Tour de FrancePyrenæerne starter med Fuglsang tæt på 100 procent: 'Jeg har fået power i benene'Jakob Fuglsang er ved at være på toppen, og det er meget passende, da bjergene starter i dag.
Af Frederik Palle18.
juli 2019 kl.
09.
41Bemærk: artiklen er mere end 30 dage gammelLæs opDet har været en lang og meget hård optakt til de helt høje bjerge, men nu er de så tæt på, at rytterne, hvis de har de stærke briller på, rent faktisk kan se tinderne i horisonten.
Når rytterne har kørt 130 kilometer på dagens etape, starter Pyrenæerne nemlig, og så kan Jakob Fuglsangs jagt på sekunder ellers starte, hvis benene og lysten er til det.
- Jeg vil sige, at jeg følte mig godt kørende i dag, og jeg følte faktisk, at jeg begynder at få god power i benene igen, lød det fra Jakob Fuglsang efter gårsdagens etape.
- Så jeg tror, at hviledagen har gjort godt alligevel, og jeg er ved at være på toppen igen.
Sidste gang en etape sluttede i målbyen Bagnères-de-Bigorre, viste danskeren sig frem på meget flot vis.
Han kom nemlig alene til mål med Daniel Martin.
Og selvom han desværre tabte spurten, så afviser Fuglsang ikke, at de gode minder kan inspirere til et nyt forsøg på noget stort.
- Man skal aldrig sige aldrig.
Vi får at se, lyder det fra Jakob Fuglsang.
Se hvor Fuglsang tabte vigtig tid til konkurrenterne på 10.
etape.
Magnus Cort kommer formentlig til at spille en vigtig rolle tidligt på etapen for at beskytte sin danske kaptajn, og han ser faktisk frem til Pyrenæerne.
- Det bliver spændende.
Bjergetaper er jo noget af det store og det, man ser frem mod.
Også som rytter.
Jeg glæder mig til at se, hvad Jakob og de andre kan, siger Magnus Cort.
Spørgsmålet er dog, hvad man kan forvente af angreb fra de helt store ryttere.
Det er nemlig bare det første skridt af mange på de høje tinder, og man skal heller ikke glemme enkeltstarten fredag.
Team INEOS-profilen Egan Bernal forventer ikke det helt store.
- Etapen bliver den første i bjergene, og jeg ved ikke rigtig, hvad man skal forvente.
Jeg håber bare, at jeg har det godt.
Jeg tror, at det er for tidligt at gå i offensiven.
Specielt med en enkeltstart og en anden svær bjergetape, der kommer bagefter.
Men der vil uanset hvad komme angreb, siger colombianeren til sit holds hjemmeside.
Etapen er 209 kilometer lang og går over to kategori 1-stigninger inden for de sidste 70 kilometer.
FacebookTwitterKopier linkEmner:Egan Bernal (cykelrytter)|Jakob Fuglsang (cykelrytter)|Magnus Cort (cykelrytter)|Cykelsport|Dan Martin (cykelrytter)




https://www.dr.dk/nyheder/udland/brand-i-animationsstudie-i-japan-33-bekraeftet-dode

UdlandBrand i animationsstudie i Japan: 33 bekræftet dødePolitiet mener, at branden er påsat og har anholdt en mand.
Animationsstudiet i Kyoto i Japan ligger i en treetagers høj bygning.
)18.
juli 2019 kl.
07.
58 | opdateret 18.
juli 2019 kl.
14.
25Bemærk: artiklen er mere end 30 dage gammelLæs opMindst 33 personer er omkommet i en brand i et animationsstudie i Kyoto i Japan.
Det bekræfter det lokale brandvæsen til nyhedsbureauet Reuters.
Brandvæsenet siger også, at de er færdige med at gennemsøge bygningen for flere ofre.
Tidligt torsdag morgen dansk tid lød det, at en person havde mistet livet, og at flere end 30 personer var kommet til skade, hvoraf ti var i kritisk tilstand.
Men senere blev der fundet yderligere 12 døde personer på første sal i bygningen og nu er dødstallet altså oppe på 33 personer.
Brandfolk kæmper for at få bugt med flammerne.
 Det frygtes, at flere er døde i branden.
1 / 2Brandfolk kæmper for at få bugt med flammerne.
1 / 2Det frygtes, at flere er døde i branden.
2 / 2En er anholdtPolitiet har ifølge det japanske medie NHK anholdt en mand, der skulle have hældt benzin ud i bygningen.
Det arbejder ud fra den formodning om, at der er tale om en brandstiftelse.
Den mistænkte brandstifter, der blev anholdt, skulle ifølge AP også selv være kommet til skade i branden.
Branden brød ud klokken 10.
30 lokal tid i det treetagers høje Kyoto Animation Studio, hvor flere end 70 personer arbejdede.
Ifølge en talsmand fra det lokale brandvæsen har flere vidner hørt en høj eksplosion fra bygningens førstesal.
Det tog brandvæsnet flere timer at få bugt med branden, der torsdag morgen dansk tid var tæt på at være slukket helt.
Animationsstudiet bliver kaldt KyoAni og blev oprettet i 1981.
Det er kendt for sine hitserier om gymnasiepiger - herunder "Lucky Star," ''K-om!
" og "Haruhi Suzumiya," skriver AP.
Ejerne af studiet har endnu ikke udtalt sig.
FacebookTwitterKopier linkEmner:Japan|Brande|Brandstiftelser|Det Konservative Folkeparti|Ulykker




https://www.dr.dk/nyheder/regionale/midtvest/kronvildt-skader-markerne-nyt-hegn-sparer-steffen-flere-hundrede-tusind

Midt- og VestjyllandKronvildt skader markerne: Nyt hegn sparer Steffen for flere hundrede tusind kronerNormalt løber flokke på 80 då- og kronvildt gennem Steffen Bjerres kartoffelmark.
Det nye vildthegn er meget fleksibelt og kan sættes op på et par timer.
Af Frederik Gatzwiller og Maiken Friis Lange18.
juli 2019 kl.
10.
00Bemærk: artiklen er mere end 30 dage gammelLæs opNyspirede kartoffeltoppe på markerne frister då- og kronvildt, som spiser afgrøderne og volder store markskader og økonomisk tab for landmændene.
En ny type hegn, der er nem at sætte op og tage ned, kan holde de ubudne gæster væk.
- Normalt er der flokke på 60-80 dyr ad gangen inde på marken.
I år er der langt mindre skader, nok svarende til otte til ti dyr, siger Steffen Bjerre, der er én af dem, der tester det nye hegn.
Han bor op til et skovområde ved Kølkær syd for Herning.
Hvis han ikke gør noget for at holde dyrene ude af marken, kan han miste op mod 500.
000 kroner om året i afgrødeskader.
- Økonomisk er det en katastrofe, siger han.
Hegnet er lavet af en fleksibel stømledende plastiktråd, der ikke går så nemt i stykker, som den ståltråd man normalt bruger.
Plastisktråden kan nemt strammes om et hjul, og dermed bliver tråden ikke slap.
Det er Sagro, der repræsenterer landmænd i Syd- Midt- og Vestjylland, der har udviklet hegnet.
- Det er smart, at det er så fleksibelt, fordi hvis dyrene render ind i det og mærker, at der er strøm i det, så knækker det ikke.
Ståltrådshegnet skulle dyrene bare røre, så ville det springe, siger Steffen Bjerre.
To mænd kan sætte 1000 meter hegn op i timen.
Se hvordan:Billederne er lavet af SAGROTab af millionerSteffen Bjerre er ikke den eneste, der døjer med, at kron- og dåvildt enten spiser afgrøderne eller løber igennem marken, så afgrøderne bliver ødelagt.
Sagro undersøgte i 2016 landmændenes økonomiske tab ved markskader forårsaget af dyr.
774 landmænd indberettede et tab på 9,2 millioner kroner.
Læs også:Tusindvis af rålam dør i høstmaskiner: Simpel metode skal redde demMed hegnet håber organisationen på at reducere afgrødetabet med 90 procent.
- Vi ser et stort potentiale i hegnet.
Især hvis vi til efteråret, når vi tager kartoflerne op af jorden, kommer frem til samme konklusion, nemlig at hegnet virker, siger Rasmus Filsø Løbner, natur- og vildtrådgiver ved Sagro.
Hegnet har været testet siden maj, og Sagro håber på at opskalere forsøget næste år.
FacebookTwitterKopier linkEmner:Dyr|Herning|Landbrug|Planteavl|Jylland




https://www.dr.dk/nyheder/penge/kunderne-flygter-overskuddet-dykker-i-danske-bank

PengeKunderne flygter: Overskuddet dykker i Danske BankDanske Banks overskud faldt i første halvdel af 2019, hvor banken tjente syv milliarder kroner.
Hvidvaskskandalen har fået danske kunder til at forlade Danske Bank i første halvdel af 2019.
Af Michelle Hald18.
juli 2019 kl.
08.
09 | opdateret 18.
juli 2019 kl.
10.
26Bemærk: artiklen er mere end 30 dage gammelLæs opDet er hårde tider i Danske Bank.
Hvidvaskskandalen rammer Danmarks største bank, som bløder kunder og mister indtjening.
I første halvår af 2019 har 13.
600 privatkunder forladt Danske Bank.
Det svarer til en procent af kunderne.
- Den estiske sag fortsætter med at have en negativ indflydelse på kundetilfredsheden og kundeantallet for detailkunder i Danmark, skriver Danske Bank i regnskabet.
Det ser dog ud til, at kundeflugten er ved at aftage.
Det var nemlig i begyndelsen af året, at Danske Bank mistede flest kunder.
I andet kvartal mistede banken 4.
300 kunder, står der i regnskabet.
Selvom en kundeflugt på en procent ikke lyder af meget, er det alligevel meget for en bank, mener Niels Lunde, der er chefredaktør på Børsen.
- Bankkunder er generelt ret dovne.
Der skal meget til, før vi forlader vores bank, selvom vi har lyst til det, siger han.
Kundetilfredsheden blandt Danske Banks danske kunder er blevet en smule bedre i løbet af 2019.
Men Danske Bank kalder dog stadig den score, som kunderne giver banken for 'utilfredsstillende,' og den ligger under bankens eget mål.
Overskuddet falderOgså på bundlinjen går det nedad for Danske Bank, der kom ud af første halvdel af 2019 med et overskud på syv milliarder kroner.
Det er et fald i forhold til samme periode i 2018, hvor banken tjente 9,2 milliarder kroner.
Christian Baltzer, der er finansdirektør i Danske Bank, mener dog, at resultat er 'okay.
'- Vi har en dårligere indtjening, end vi har haft tidligere.
På den korte bane skal vi accepetere det niveau, vi er på lige nu.
Det er de rigtige ting, vi gør for at få en god solid bank i fremtiden, siger han.
Bankens omsætning på 22,3 milliarder kroner er næsten uændret, men faldt dog en million kroner.
Danske Banks overskud bliver endda hjulpet af salget af Danica i Sverige, som banken tjente 1,3 milliarder kroner på.
Mens Danske Bank altså havde ekstraordinære indtægter fra salget af Danica, faldt bankens renteindtægter.
I første halvdel af 2019 havde Danske Bank renteindtægter på 10,9 milliarder kroner.
Samme periode i 2018 var tallet 11,8 milliarder kroner.
- Noget af tilbagegangen er strukturelt, men det vigtigste er, at vi investerer rigtig meget i at bekæmpe økonomisk kriminalitet.
- Vores omkostninger til det stiger i første halvår, hvilket vi synes er okay.
Det er vigtigt, at vi som landets største bank bliver de bedste til at bekæmpe økonomisk kriminalitet, så vi ikke igen bliver udnyttet til at lave hvidvask, siger Christian Baltzer.
Dårligt resultat var varsletNiels Lunde mener dog ikke, at Danske Bank kan være tilfreds med et overskud på syv milliarder kroner.
- Det lyder af svimlende mange penge, men det er ikke nok.
En virksomheds overskud skal stå i forhold til virksomhedens størrelse.
Hvis det ikke gør det, vil aktionærerne overveje, om de skal eje Danske Bank aktier, siger han.
Danske Bank havde på forhånd varslet, at 2019 ikke bliver så godt et år, som banken havde forventet.
Den 8.
juli kom banken nemlig med en selskabsmeddelelse, hvor forventningerne til resultatet for 2019 blev nedjusteret til 13-16 milliarder kroner efter skat mod 14-16 milliarder kroner, som banken tidligere havde meldt ud.
Opdateret kl 10:25 med citater fra Christian Baltzer, finansdirektør i Danske Bank og Niels Lunde, chefredaktør på Børsen.
FacebookTwitterKopier linkEmner:Danske Bank|Økonomi|Pengeinstitutter|Erhverv|Sverige




https://www.dr.dk/nyheder/indland/flere-spaender-cykelhjelmen-fra-6-til-42-procent-pa-14-ar

IndlandFlere spænder cykelhjelmen: Fra 6 til 42 procent på 14 årStigende brug af cykelhjelm kan aflæses i form af færre alvorlige hoved- og ansigtsskader.
Knap halvdelen af cyklisterne - 42 procent - bruger cykelhjelm, når de begiver sig ud på den tohjulede.
(Arkivfoto).
18.
juli 2019 kl.
05.
57Bemærk: artiklen er mere end 30 dage gammelLæs opFlere danskere ifører sig cykelhjelm, når de bevæger sig ud i trafikken på den tohjulede.
På 14 år er antallet af cyklister, der bruger hjelm, steget fra 6 procent til 42 procent.
- Det er gået hen og blevet mere cool at bruge cykelhjelm, og det er en udvikling vi håber vil fortsætte, siger dokumentationskonsulent Jesper Hemmingsen, Rådet for Sikker Trafik.
De nye tal bygger på en måling blandt 12.
000 cyklister i 25 byer, som Rådet for Sikker Trafik, TrygFonden og landets kommuner har foretaget.
Det er de yngste, der er de flittigste brugere af cykelhjelmen.
Når det gælder børn under 11 år, er det stort set alle, der bruger hjelm.
Det kniber lidt mere, når børnene bliver større.
I gruppen af børn og unge mellem 11 og 15 år er det således 63 procent, som ifører sig cykelhjelm.
Så tager det et dyk, når det gælder gruppen af unge mellem 16 og 25 år.
Her er det kun 30 procent, som spænder hjelmen, når de træder i pedalerne.
Flere ældre skal medHos forældregenerationen er det cirka 42 procent mellem 26 og 60 år, som bruger cykelhjelm.
- Selv om vi har set flere unge spænde hjelmen, så skal vi have endnu flere teenagere og deres forældre til at køre med hjelm.
- Vi er ikke i mål endnu, men det går generelt den rigtige vej, siger Jesper Hemmingsen.
Han bygger sin optimisme på, at 97 procent af børnene under 11 år bruger cykelhjelm.
- De bliver flasket op med cykelhjelmen, så når de bliver teenagere, tager de forhåbentligt de vaner med sig, siger Jesper Hemmingsen.
Den stigende brug af cykelhjelmen kan også aflæses i form af færre alvorlige hovedskader.
- Når vi ser på antallet af brækkede arme og ben, gør cykelhjelmen ikke den store forskel.
Men når de gælder de alvorlige hoved- og ansigtsskader, så afspejler antallet den stigende brug af cykelhjelm, siger Jesper Hemmingsen.
Der er også forskel på mænds og kvinders brug af hjelm.
Kvinderne ligger med 44 procent en tand højere end mændene med 39 procent.
/ritzau/FacebookTwitterKopier linkEmner:Cykeltrafik|Trafiksikkerhed|TrygFonden|Rådet for Sikker Trafik




https://www.dr.dk/nyheder/politik/nye-toner-fra-s-regeringen-overvejer-skat-paa-flybilletter-naa-klimamaal

PolitikNye toner fra S-regeringen: Overvejer skat på flybilletter for at nå klimamålStøttepartier ser udmelding som 'ny bevægelse' i deres retning, mens oppositionen anklager Socialdemokratiet for populisme og løftebrud.
Transportminister Benny Engelbrecht (S) og resten af regeringen vil hen over sommeren kigge på passagerafgifter på flybilletter som et af flere tiltag for at reducere udledningen af drivhugasser i flybranchen.
Af Lasse Bastian Larsen18.
juli 2019 kl.
06.
54Bemærk: artiklen er mere end 30 dage gammelLæs opFlytrafikken vokser i Danmark i disse år.
Og når flyselskaber sender solhungrende danskere afsted mod fjerne himmelstrøg denne sommer, slipper de for klimaafgifter i modsætning til mange andre lande.
I Sverige skal et flyselskab eksempelvis betale 400 svenske kroner, når de flyver en passager til Thailand.
Den danske stat opkræver derimod ikke passagerafgifter hos flyselskaberne i modsætning til de fleste EU-lande, men det kan være på vej til at ændre sig.
Nu gør transportminister Benny Engelbrecht det nemlig klart, at passagerafgifter er i spil for at nå regeringen og dens støttepartiers mål om at reducere udledningen af drivhusgasser med 70 procent i 2030.
For at nå det mål er flere metoder under overvejelse.
- Der er flere forskellige håndtag, som vi kan dreje på.
For eksempel en passagerafgift, en brændstofafgift, en CO2-afgift eller et iblandingskrav, siger Benny Engelbrecht i en kommentar til DR.
Regeringen har dog endnu ikke lagt sig fast på, hvilke konkrete metoder der skal tages i brug:- Der er fordele og ulemper ved hvert tiltag, og jeg mener derfor, at det er vigtigt, at vi ikke haster et forslag igennem uden at være klar over disse fordele og ulemper.
Derfor vil regeringen hen over sommeren arbejde videre med at kigge på de forskellige klimatiltag, lyder det i kommentaren fra Benny Engelbrecht.
Udmelding vækker glæde hos røde partierMeldingen om, at afgifter for flyrejser nu er i spil, kommer, selvom Socialdemokratiet hidtil har været imod idéen.
I en klimarundspørge, som DR foretog blandt partierne op til det seneste folketingsvalg, erklærede Socialdemokratiet sig som det eneste parti i rød blok 'uenig' i, at Danmark skal indføre en klimaafgift på flyrejser, så rejsende betaler en afgift per flyrejse.
Partiet argumenterede for, at en afgift som denne vil ramme de økonomisk dårligst stillede i samfundet for hårdt.
Socialdemokratiet ville i stedet stille krav til mere bæredygtigt flybrændstof i tankene i de fly, som letter fra danske lufthavne.
Det kunne man læse i det klimaudspil, som partiet fremlagde under valgkampen.
Regeringspartiet lagde også op til en CO2-afgift på flybrændstof, men kun hvis den kan indføres på europæisk niveau.
- Lige præcis det her med afgifter på fly har altså en masse medfølgende problemer, som vi ikke vil være med til.
Rasmus Prehn (S), daværende transportordfører, oktober 2018Den socialdemokratiske regerings nye udmelding vækker glæde hos flere af de røde støttepartier.
- Jeg ser det klart som en ny bevægelse fra Socialdemokratiet og regner med, at det er en åbning for, at der endelig kan ske noget i forhold til flysektoren, hvor CO2-udledningerne stadig stiger, lyder det fra Enhedslistens klimaordfører, Mai Villadsen.
Ifølge ordføreren er det en vigtig prioritet for Enhedslisten at få indført passagerafgifter.
Partiet foreslår, at det skal blive dyrere, des flere gange man flyver om året.
Så mens en økonomibillet til en europæisk destination skal pålægges en afgift på 150 kroner på flyvning nummer et, skal det koste op mod 1.
000 kroner per tur, hvis man gentagne gange flyver langt på business class.
- Formålet med vores forslag er, at vi skal have lagt en dæmper på antallet af flyrejser, fordi trafikken skader klimaet enormt meget.
- Med den nuværende teknologi udleder flyvning rigtig meget CO2, så vi skal helt klart reducere vores antal af flyrejser.
Men det er klart, at vi også skal arbejde på andre brændstoffer, som gør det mindre klimaskadeligt at flyve, lyder det fra Mai Villadsen.
SF: Vores forslag kommer ikke til at ændre adfærdenSF's politiske ordfører, Karsten Hønge, kalder transportministerens udmelding 'et lille skridt i den rigtige retning.
'- Det lyder som om, at Socialdemokratiet er ved at åbne døren for en af de løsninger, der skal findes.
Og når socialdemokrater åbner døren i retningen af en mere klimavenlig politik, så er SF de første til at sætte foden i klemme, så de ikke kan lukke døren igen.
SF’s model læner sig meget tæt op ad den, der sidste år blev indført i Sverige.
Rejser du eksempelvis inden for landets grænser og i Europa, skal den nye afgift være på 60 kroner.
Da SF sidste efterår præsenterede forslaget, var Socialdemokratiet kritiske.
- Lige præcis det her med afgifter på fly har altså en masse medfølgende problemer, som vi ikke vil være med til, sagde partiets daværende transportordfører, Rasmus Prehn.
Læs også:SF vil have flypassagerer til at betale mellem 60 og 400 kroner for klimabelastningKarsten Hønge mener dog modsat Enhedslisten, at en flyafgift ikke nødvendigvis vil få den store effekt på antallet af flyrejser.
- Jeg tror ikke på, at vores forslag kommer til at ændre adfærden særligt meget, fordi det er blevet så rasende billigt at flyve i forvejen.
Så hvad skulle 60 kroner ekstra egentlig betyde?
- Men jeg ved med sikkerhed, at vi med de penge, som vi vil få ind, kan få penge til andre intiativer, som vil komme klimaet til gavn, lyder det fra Kasten Hønge, som foreslår, at en del af provenuet skal gøre det hurtigere at rejse med tog.
SF's politiske ordfører, Karsten Hønge, og Enhedslistens klimaordfører, Mai Villadsen, glæder sig begge over, at regeringen nu vil kigge nærmere på passagerafgifter på flybiletter.
Begge partier gik i modsætning til Socialdemokratiet til valg på netop dette forslag.
 DR Nyheder)Venstre: S løber fra sine løfterVenstres klimaordfører er modsat de to partier i rød blok skuffet over transportministerens udmelding.
- Socialdemokratiet var meget klar i mælet før valget.
Der afviste de nationale passager- og brændstofafgifter.
Det er virkelig trist, at man på den anden side vender på en tallerken.
- De er løbet fra, hvad de har lovet danskerne før valget, og lefler nu for deres parlamentariske grundlag, lyder det fra Thomas Danielsen.
Venstre ønsker også en grønnere flytrafik, men peger på, at det skal ske igennem internationale aftaler, som blandt andet kan ske ved at stille skrappere miljøkrav til flybrændstof og forskning.
En passagerafgift i Danmark betegner Venstres ordfører som 'populisme':- Passagerafgifter er jo faktisk noget, som danskerne gerne vil have, fordi man så kan flyve videre med god samvittighed, men det er ikke ensbetydende med bedre klima.
Der bør man som politiker i stedet læne sig op ad sagkundskaben.
Et flertal af danskerne synes ifølge en Epinion-måling foretaget for DR, at en flyafgift på 100 kroner per billet er en god idé.
Læs også:Måling: Flertal af danskere klar til at betale 100 kroner i klimaafgift på flybillettenThomas Danielsen vil dog ikke på dette tidspunkt afvise, at Venstre vil stemme for en skat i sidste ende med resten af partierne i rød blok.
- Hvis der skal laves en overordnet klimaftale for Danmarks klimapolitik, herunder for vindmølleudbygning og andre ting, så siger det sig selv, at vi ikke vil sætte os på sidelinjen på grund af en enkelt særdeles stor tåbelighed.
- Men der er ikke nogen tvivl om, at passagerafgifter ikke vil være noget, som vi på nogen måde kommer til at tage æren for.
Tværtimod er det noget, som vi vil tage afstand fra, siger Thomas Danielsen.
DF: Flyafgifter vil få social slagsideOgså Dansk Folkeparti er imod passagerafgifter.
Partiets klimaordfører, Morten Messerschmidt, anklager direkte Socialdemokratiet for at begå 'løftebrud':- De vender jo 180 grader, i forhold til hvad de sagde i valgkampen.
Det er meget bekymrende.
Socialdemokratiet siger, at de vil kigge på passagerafgifter, og intet er besluttet endnu.
Så er det ikke tidligt at beskylde partiet for løftebrud?
- Men i valgkampen var de meget fastlåste i deres retorik og gjorde det meget klart, at de var imod forslaget.
I øvrigt havde de nogle super gode argumenter for, hvorfor flyafgifter er en dårlig idé - i øvrigt de samme argumenter, som jeg har, lyder det fra Morten Messerscmidt.
I stedet mener DF-ordføreren, at flyindustiren skal leve op til konkrete CO2-reduktioner i 2030, som selskaberne så selv må finde ud af, hvordan de når.
Klimaordføreren mener, at en passagerafgift vil være direkte dårlig for den grønne omstilling.
Han argumenterer for, at den ikke vil få betydning for den teknologiske udvikling, som kan få flyselskaberne til at flyve mere bæredygtigt.
Ifølge Morten Messerschmidt er det også et problem, at flyafgifter har social slagside og vil ramme eksempelvis børnefamilier, der ikke har så mange penge, ekstra hårdt.
Både SF og Enhedslisten ønsker dog at kompensere lavindkomstgrupper fra flyskatten over den grønne check.
Men den model giver Morten Messerschmidt ikke meget for.
- Det vil blive et reguleringshelvede, som i sidste ende kun vil være skadeligt for de svagest stillede, uanset hvordan.
Det der med, at man tror, at man kan sidde ved et skrivebord og få tingene mingeleret på plads, det tror jeg ikke på.
Transportminister Benny Engelbrecht har ikke ønsket at uddybe sin kommentar i et interview over for DR.
FacebookTwitterKopier linkEmner:Lufthavne|Flyselskaber|Sverige|Thailand|Thomas Danielsen (politiker)




https://www.dr.dk/nyheder/penge/forbrugerombudsmanden-politianmelder-e-cigaretfirma

PengeForbrugerombudsmanden politianmelder e-cigaretfirmaVirksomheden Smoke-IT har overtrådt reklameforbuddet, vurderer Christina Toftegaard Nielsen.
Det er første gang, at Forbrugerombuds- manden politianmelder en forhandler af e-cigaretter for at overtræde reklameforbuddet.
Af Oliver Batchelor18.
juli 2019 kl.
08.
05 | opdateret 18.
juli 2019 kl.
09.
45Bemærk: artiklen er mere end 30 dage gammelLæs opDet er ulovligt at reklamere for e-cigaretter og genopfyldningsbeholdere på nettet - og det koster nu e-cigaretvirksomheden Smoke-IT en politianmeldelse.
Forbrugerombudsmanden vurderer, at firmaet med udsagn som 'mix 3 stk','20 % off' og 'Køb 20 stk: Spar 10 %' samt salgsfremmende billeder på sin hjemmeside har brudt loven.
- Vi ser desværre mange reklamer for e-cigaretter på hjemmesider og sociale medier.
Men det totale forbud mod reklamer for e-cigaretter gælder naturligvis også på nettet, fastslår Christina Toftegaard Nielsen i en skrivelse på Forbrugerombudsmandens hjemmeside.
Forbuddet mod reklamer for e-cigaretterIfølge §16 i lov elektroniske cigaretter er det ulovligt at reklamere for e-cigaretter og genopfyldningsbeholdere over for offentligheden.
Forbuddet omfatter alle handlinger, som har til formål til at sælge e-cigaretter, eller som har den direkte eller indirekte virkning.
Reklameforbuddet er meget bredt og gælder på nettet, fx på hjemmesider og sociale medier, i trykte medier, radio, tv, på gaden og i mails, fx elektroniske nyhedsbreve.
Hjemmesider, der sælger e-cigaretter, må på neutral vis oplyse, at de sælger e-cigaretter og præsentere deres produkter, men oplysningerne må ikke have en reklameeffekt.
Hjemmesidens domænenavn må ikke indeholde ordet e-cigaret eller associere til elektroniske cigaretter.
Det vil efter Forbrugerombudsmandens vurdering være reklame.
Fysiske butikker, der sælger e-cigaretter, kan have neutrale skilte ved indgangen til butikken, hvorpå der står ”elektroniske cigaretter.
”Formålet med forbuddet mod reklamer for e-cigaretter er blandt andet at forebygge udbredelse af elektroniske cigaretter til ikke-rygere og børn og unge.
Kilde: ForbrugerombudsmandenVi har haft en mand til at sidde i en måned og rette i teksterne, og vi mener, at vi har gjort alt det, vi skulle.
Ejer og stifter af Smoke-IT, Jens Nygaard AndersenForbuddet mod at reklamere for e-cigaretter gælder ikke kun anprisninger, men omfatter også brug af navne og logoer på nettet, der indeholder e-cigaretter eller associerer til e-cigaretter.
Derfor vurderer Forbrugerombudsmanden, at brugen af navnet og logoet Smoke-IT i sig selv er reklame, der opfordrer til rygning.
Må gerne reklamere på butiksfacaderMed anmeldelsen sender Christina Toftegaard Nielsen et klart signal til landets øvrige forhandlere af e-cigaretter:- Hvis forhandlere af e-cigaretter ikke ophører med at reklamere, må de forvente at blive politianmeldt, udtaler hun.
Der er dog en undtagelse til reklameforbuddet, som betyder, at fysiske butikker, der er specialiseret i at sælge e-cigaretter og genopfyldningsbeholdere, kan reklamere inden for og på butiksfacader og vinduer.
Derfor må Smoke-IT gerne bruge sit navn og logo i sine fysiske butikker, som der findes 27 af rundt om i landet - med tre flere på vej.
På hjemmesiden Smoke-IT, kan man læse, at online-webshoppen er danskernes foretrukne inden for e-cigaretter og e-juice, som er påfyldningsvæsken til e-cigaretter.
Ifølge cvr-registret har virksomheden hovedsæde i Galten i Aarhus og landede sidste år et overskud på fem millioner kroner.
Ejer: Vi har rettet indEjeren og stifteren Jens Nygaard Andersen fortæller, at han er opmærksom på anmeldelsen fra Forbrugerombudsmanden, men at han endnu ikke har modtaget den fysisk.
- Vi har ikke besluttet, hvad vi gør endnu.
Men vi har længe været i dialog med Forbrugerombudsmanden og hele tiden fastholdt, at vi ikke kommer til at lukke vores hjemmeside.
Hvis vi gør noget, så omdøber vi den, siger han.
Han fortæller, at virksomheden allerede har gjort en indsats for at fjerne de anprisninger på hjemmesiden Smoke-it.
dk, som Forbrugerombudsmanden omtaler.
Læs også:Ny forskning slår fast: E-cigaretter øger risikoen for hjerte-kar-sygdomme- Vi har haft en mand til at sidde i en måned og rette i teksterne, og vi mener, at vi har gjort alt det, vi skulle, lyder det fra Jens Nygaard Andersen.
Udsigten til at skulle tage et juridisk slagsmål med Forbrugerombudsmanden i retten bekymrer ikke ejeren af Smoke-IT.
- Det her handler i sidste ende om nogle EU-regler, som bliver fortolket forskelligt i de enkelte lande.
Der vil vi gerne have en dommer til at fastlå, hvordan reglerne skal tolkes herhjemme, siger han.
FacebookTwitterKopier linkEmner:Christina Toftegaard Nielsen (jurist)|Forbrugerombudsmanden|Rygning|Forbrug|Aarhus




https://www.dr.dk/sporten/cykling/tourdefrance/dagens-etape-ventetiden-er-ovre-folkens-tour-feltet-rammer-pyrenaeerne

Tour de FranceDAGENS ETAPE Ventetiden er ovre, folkens!
Tour-feltet rammer PyrenæerneTour de France er endelig nået til en af de to store bjergkæder, og de åbner med en etape, hvor alt peger mod en udbrudssejr.
Af Frederik Palle og Tobias Boldt18.
juli 2019 kl.
07.
55Bemærk: artiklen er mere end 30 dage gammelLæs opHvor har vi glædet os.
Altså de første 11 etaper i årets Tour de France har langt fra været dårlige.
De har faktisk været ret underholdende med sidevind, tætte massespurter og hårdt terræn i Vogeserne og Massif Central.
Men nu kommer det, som de fleste af os har kigget frem mod, siden Touren sluttede sidste år – de store bjergetaper.
Tour-feltet lander i dag i Pyrenæerne.
Dagens etape fra Toulouse til Bagnères-de-Bigorre er bestemt ikke den hårdeste i årets løb, men de to store bjergtakker på den anden halvdel af den godt 210 kilometer lange etape må give ondt i maven hos mange.
Det er svært at komme uden om, at etapen bliver en udbrudsetape.
Alt andet vil være en kæmpe overraskelse.
Specielt fordi de første 130 kilometer er forholdsvis flade.
Der vil udbruddet, hvis der ikke er nogen trusler mod Julian Alaphilippes gule trøje, formentlig få lov til at få et kæmpe hul.
Det kunne måske være noget for den danske udbrudskonge Mads Würtz Schmidt, der ikke har været bange for store opgaver.
Michael Valgren nævnte også for TV 2 i går, at dagens etape ikke var en umulighed for ham at angribe på.
To løb i et løbDet store spørgsmål er så, hvad der vil ske blandt favoritterne, når man kommer til de to hårde stigninger.
Den første starter med 80 kilometer til mål i den kendte Tour-by Bagnères-de-Luchon, hvorfra man kører op af Col de Peyresourde.
Det er blevet til et af de bjerge, der bliver brugt oftest i Touren.
Med undtagelse af 2015 har stigningen været med hvert år siden 2012.
Den er 13,2 kilometer lang og stiger med et gennemsnit på syv procent.
Se etapeprofilen for 12.
etape af årets Tour de France.
Efter toppen venter der 22 kilometers nedkørsel, inden man rammer foden af La Hourquette d'Ancizan, der er et forholdsvist nyt bjerg i Tour de France-sammenhæng.
Det har kun været med to gange tidligere i 2011 og 2013.
Og netop 2013 kan Jakob Fuglsang nok huske rigtig godt.
Her angreb han nemlig på stigningen med Daniel Martin og holdt forspringet på selvsamme 30 kilometer lange nedkørsel, som de kører ned ad i dag, inden han blev slået i spurten af ireren.
Bjerget er kortere end den første med sine 9,9 kilometer, men til gengæld er stigningsprocent lige en tand hårdere med 7,5 procent.
Jakob Fuglsang i Tour de France 2013, hvor han blev nummer to på en lignende etape.
Formentlig vil Team INEOS forsøge at holde favoritterne samlet med et jævnt udmarvende tempo, men det kan ikke afskrives, at de ryttere, der tabte tid i sidevinden, vil forsøge at vinde noget tilbage.
Det drejer sig blandt andre om Thibaut Pinot, Mikel Landa og så selvfølgelig Jakob Fuglsang.
Det bliver slutteligt også interessant at følge den gule førertrøje, som sidder på Julian Alaphilippe, fordi det kan gå begge veje.
Enten er de to stigninger for hårde, og han taber trøjen, eller vil han forsøge at jage mere tid på den sidste nedkørsel, der er til mål.
FacebookTwitterKopier linkEmner:Frankrig|Jakob Fuglsang (cykelrytter)|Julian Alaphilippe (cykelrytter)|Michael Valgren (cykelrytter)|Cykelsport




https://www.dr.dk/nyheder/penge/nordea-har-overskud-paa-fem-milliarder-i-andet-kvartal-ikke-tilfredsstillende

Den store skattelækSe temaPengeNordea har overskud på fem milliarder i andet kvartal: Ikke tilfredsstillendeBankens overskud falder markant sammenlignet med andet kvartal sidste år.
Nordea kommer ud af andet kvartal med et overskud på lige over fem milliarder kroner.
Af Emil Søndergård Ingvorsen18.
juli 2019 kl.
06.
47Bemærk: artiklen er mere end 30 dage gammelLæs opNordeas ageren de seneste 12 måneder gør, at den nordiske storbank ser tegn på, at de er ved at vinde markedsandele tilbage.
Men alligevel er resultatet for andet kvartal, som netop er blevet offentliggjort, ikke tilfredsstillende.
Det siger topchef Casper von Koskull i en kommentar til regnskabet, hvor det fremgår, at banken har et overskud på godt fem milliarder kroner de seneste tre måneder.
- Det er derfor nødvendigt med yderligere tiltag for at styrke de finansielle resultater, skriver han i sine kommentarer til regnskabet, hvor det ikke er specificeret, hvilke tiltag der er tale om.
Det er dog et massivt fald i forhold til samme periode sidste år, hvor overskuddet lød på 8,3 milliarder kroner.
Læs også:Trods 23 milliarder i overskud hos Nordea: 'Resultatet er ikke på det niveau, vi ønsker'I regnskabet nævnes også, at banken stadig er i gang med at finde en afløser til topchefen.
Han trækker sig nemlig tilbage senest ved udgangen af 2020.
Det arbejde er dog stadig i gang, og banken vil melde ud, når der er nyt i sagen.
Flere har forladt NordeaDen nordiske storbank har mistet flere ledende skikkelser i 2019.
Efter generalforsamlingen i februar stoppede Björn Wahlroos som bestyrelsesformand i Nordea, og i maj besluttede risikochef Julie Galbo sig for at sige op.
Årsagen til Julie Galbos beslutning blev ikke beskrevet af Nordea, men fratrædelsen skete midt i en periode, hvor banken blev efterforsket for, om der var gjort nok for at stoppe hvidvask.
Som andre nordiske banker har Nordea været involveret i sager, hvor der er rejst mistanke om hvidvask gennem bankens filialer.
Ved regnskabet for første kvartal i år valgte Nordea i den forbindelse at lægge 709 millioner kroner til side til en forventet bøde.
FacebookTwitterKopier linkEmner:Björn Wahlroos (erhvervsleder)|Casper von Koskull (erhvervsleder)|Nordea|Pengeinstitutter|Økonomi




https://www.dr.dk/nyheder/udland/populaer-ansigts-app-skal-undersoges-af-fbi

UdlandPopulær ansigts-app skal undersøges af FBIEn populær russisk app, der gør dig gammel, skal ifølge topsenator undersøges af FBI af frygt for datamisbrug.
Med 'Faceapp'  kan du blandt andet lave en visuel fremskrivning og få et bud på, hvordan du måske kommer til at se ud, når du bliver ældre (Privatfoto).
18.
juli 2019 kl.
03.
48Bemærk: artiklen er mere end 30 dage gammelLæs opUtallige danskere og folk over hele verden har den seneste tid moret sig med at dele billeder af sig selv som gamle via appen Faceapp.
Men nu skal det russiske firma, der står bag den populære app, undersøges af det amerikanske forbundspoliti, FBI.
Det fremgår af et brev fra Demokraternes mindretalsleder i Senatet, Chuck Schumer, til FBI, skriver nyhedsbureauet AP.
Schumer er bekymret for, om det russiske firma indsamler data om de millioner af amerikanske brugere af appen.
- Faceapp kan udgøre en national sikkerhedstrussel og sætte privatlivet i fare for flere millioner amerikanere, lyder det i brevet.
Schumer skriver videre, at det vil være "dybt forstyrrende, hvis personlig information blev givet videre til en fjendtlig fremmet magt, der aktivt er i cyberkrig mod USA.
"Nummer et på app-listenFaceapp er udviklet af firmaet Wireless Lab i Rusland.
Den kan hentes i både Apples App Store og Google Play, hvor den ligger nummer et på listen over de mest populære apps.
Mange kendte fra Danmark og resten af verden har delt et billede af sig selv "som gammel" på Instagram, herunder tv-vært Pelle Hvenegaard, den amerikanske basketballspiller LeBron James og den amerikanske rapper Drake.
Her kan du se et eksempel på, hvordan Faceapp behandler et billede.
 © DR Nyheder / Foto: (Privatfoto) © Privatfoto)Faceapp fungerer således, at man uploader et billede af sig selv i appen, der så genererer et billede af dig som "gammel".
Millioner brugere verden overEfter at flere millioner brugere verden over er hoppet med på bølgen, har det vakt bekymring for, hvad Faceapp gør med de mange billeder.
Ifølge CBS News skriver Faceapp således om sin datapolitik:- Faceapp, dets datterselskab og tjenesteudbydere må sende information, som vi indsamler om dig, over grænser og fra dit land til andre lande i hele verden.
Den administrerende direktør bag appen, Jaroslav Goncharov, siger til det amerikanske techmedie TechCrunch, at ingen brugerdata når til Rusland.
Billederne bliver i stedet uploadet til skyplatformene Google Cloud og Amazon Web Services, der ligger uden for Rusland.
Derudover nævner han, at de fleste brugerbilleder bliver slettet inden for 48 timer, og at Faceapp ikke sælger eller deler brugerinformationer med nogen tredjepart.
/ritzau/FacebookTwitterKopier linkEmner:LeBron James (basketballspiller)|Rusland|Twitter|Amazon.
com|Erhverv




https://www.dr.dk/nyheder/udland/repraesentanternes-hus-stemmer-imod-rigsretssag-mod-trump

UdlandRepræsentanternes Hus stemmer imod rigsretssag mod TrumpDemokrat må opgive en rigsretssag mod Donald Trump efter præsidentens tweets mod kvindelige kongresmedlemmer.
Donald Trump fejrede afgørelsen på Twitter ved at skrive: - Dette er måske det mest åndssvage og tidskrævende projekt, jeg nogensinde har skullet arbejde på.
18.
juli 2019 kl.
02.
08Bemærk: artiklen er mere end 30 dage gammelLæs opRepræsentanternes Hus i USA har stemt for at opgive en rigsretssag mod USA's præsident, Donald Trump.
Med stemmerne 332 mod 95 var der overvejende flertal for at opgive en resolution, der skulle lede til en rigsretssag mod Trump, skriver nyhedsbureauet Reuters.
Manden bag resolutionen, demokratiske Al Green, have angiveligt set sit snit til at udnytte en voksende kritik af USA's præsident efter hans seneste Twitter-angreb mod kvindelige kongresmedlemmer.
Det er tredje gang, at Green må opgive at få en rigsretssag igennem mod Trump.
Imens er det første gang, at Green får en resolution afvist, mens Demokraterne har flertal i Repræsentanters Hus.
Donald Trump fejrede afgørelsen på Twitter ved at skrive:- Dette er måske det mest åndssvage og tidskrævende projekt, jeg nogensinde har skullet arbejde på.
- Det burde aldrig blive tilladt at gøre mod en amerikansk præsident igen.
Ville fordømme Trumps angrebTirsdag stemte Repræsentanternes Hus for at fordømme Trumps Twitter-angreb.
Teksten i resolutionen lyder:- Vi fordømmer kraftigt præsident Donald Trumps racistiske kommentarer, der har legitimeret og forøget frygten for og hadet mod nye amerikanere og farvede personer.
Sagen begyndte at rulle, da Trump søndag tweetede, at fire kvindelige demokrater i Kongressen "skulle tage hjem og rette op på de fuldstændig ødelagte og kriminalitetsramte lande, de kom fra.
"Læs også:Demokrater svarer Trump igen: 'Svage hjerner og ledere udfordrer vores loyalitet til vores land'De amerikanske medier mener, at der er tale om demokraterne Alexandria Ocasio-Cortez fra New York, Ilhan Omar fra Minnesota, Ayanna Pressley fra Massachusetts og Rashida Tlaib fra Michigan.
Af de fire er kun Ilhan Omar født uden for USA.
Hun ankom til Minneapolis i 1997 som flygtning fra Somalia.
De amerikanske medier mener, at der er tale om demokraterne Alexandria Ocasio-Cortez fra New York, Ilhan Omar fra Minnesota, Ayanna Pressley fra Massachusetts og Rashida Tlaib fra Michigan.
Også republikanere tager afstandSiden tweetet er det væltet ind med kritik både fra demokrater og verdensledere, men også flere republikanere har taget afstand fra præsidentens udtalelser.
Donald Trump forsvarede selv sine tweets mandag og sagde, at de ikke var racistiske.
- Kritikken bekymrer mig ikke, da mange er enige med mig, lød det fra Trump ved et pressemøde i Det Hvide Hus ifølge nyhedsbureauet AP.
Senere mandag svarede de fire kvinder igen på Trumps udfald på en fælles pressekonference.
Ocasio-Cortez mener, at Trump med sine tweets forsøger at distrahere vælgerne.
- Svage hjerner og ledere udfordrer vores loyalitet til vores land for at undgå at debattere politikken, sagde hun ifølge CNN.
Ilhan Omar var inde på det samme:- Dette er agendaen for hvide nationalister.
Det er lige meget, om det sker i chatfora, på nationalt tv eller som nu i Det Hvide Hus' have, sagde hun på pressekonferencen.
/ritzau/FacebookTwitterKopier linkEmner:Donald Trump (politiker)|USA|Repræsentanternes Hus|Twitter|Embedsmisbrug




