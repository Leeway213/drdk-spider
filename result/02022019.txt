https://www.dr.dk/nyheder/udland/korrespondent-praesidentens-forslag-om-valg-er-tom-hilsen-til-demonstranterne

UdlandKorrespondent: Præsidentens forslag om valg er tom hilsen til demonstranterneVenezuelas præsident åbner for parlamentsvalg før tid.
Men det er en skinmanøvre, siger korrespondent.
Af Lars Lindevall02.
feb.
2019 kl.
23.
11Bemærk: artiklen er mere end 30 dage gammelLæs opVenezuelas præsident, Nicolás Maduro, foreslår nu at udskrive parlamentsvalg før tid.
I en tale til sine tilhængere i Venezuelas hovedstad, Caracas, sagde præsidenten i dag, at Forfatningsrådet, der består af regeringsstøtter, vil drøfte, om der skal udskrives valg til Nationalforsamlingen allerede i år.
Her sidder oppositionen i forvejen på flertallet af pladserne, men det folkevalgte organ fik frataget langt de fleste af sine beføjelser i 2017.
Det har oprindeligt været planen, at der skal afholdes valg til Nationalforsamlingen i 2020.
En tom hilsenKristian Almblad, der er DR Nyheders korrespondent i Sydamerika, kalder præsidentens opfordring til et valg i parlamentet for lidt af en 'skinmanøvre' og en 'tom hilsen til demonstranterne'.
For oppositionen har ikke krævet et valg til Nationalforsamlingen, hvor de allerede sidder på flertallet - de kræver et præsidentvalg.
- Han vil fremskynde et valg til Nationalforsamlingen, men det er ikke det, som folk på gaden har råbt efter.
De vil have et valg til præsidentposten.
De vil have Nicolás Maduro fjernet.
Så det er en tom hilsen til demonstranterne.
Læs også:General erklærer støtte til Guaidó: Tusindvis af demonstranter på gaderneDR’s korrespondent understreger desuden, at Nicolás Maduro selv har frataget Nationalforsamlingen en stor del af magten i landet.
- Dette parlament har Maduro selv kørt ud på et sidespor for to år siden, da han oprettede et forfatningsråd, der fungerer som et slags ekstra parlament.
Så rigtig meget af den magt, der lå i parlamentet, er blevet fjernet fra dem.
Derfor er det lidt af en skinmanøvre, siger Kristian Almblad.
I dag har der været store demonstrationer i flere byer i det sydamerikanske land, hvor oppositionen under ledelse af den selvudnævnte præsident, Juan Guaidó, har vist modstand mod den siddende præsident.
Oppositionslederen udråbte i sidste uge sig selv til midlertidig præsident og har fået opbakning fra en lang række lande, herunder USA og flere af Venezuelas nabolande.
Oppositionslederen, Juan Guaidó,  udråbte i sidste uge sig selv til præsident og har fået opbakning fra en lang række lande, herunder USA og flere af Venezuelas nabolande.
Presset fra flere siderUdover at Nicolás Maduro møder modstand fra store dele af landets befolkning, er han også presset udefra.
USA, EU samt flere latinamerikanske lande har anerkendt Juan Guaidó som den legitime præsident i Venezuela.
Maduro har betegnet de store EU-lande som 'uforskammede'.
Desuden har en general i Venezuelas luftvåben Francisco Yanez slået fast i en video på Twitter, at han ikke længere støtter landets venstreorienterede præsident.
Her opfordrede generalen også andre medlemmer af Venezuelas militær til at gøre det samme som ham.
I videoen, som er blevet publiceret på Twitter, siger Francisco Yanez, at han tager afstand fra præsident Maduros 'irriterende og diktatoriske udøvelse af myndighed'.
FacebookTwitterKopier linkEmner:Venezuela|EU|Twitter|Valg og folkeafstemninger|USA




https://www.dr.dk/nyheder/kultur/x-factor-dommer-gaar-til-kamp-verdens-udsatte-piger-vi-glemmer-hvor-heldige-vi-er-i

KulturX Factor-dommer går til kamp for verdens udsatte piger: 'Vi glemmer, hvor heldige vi er i Danmark'Oh Land havde et stærkt budskab med, da hun lørdag optrådte i Danmarks Indsamling.
Af Rasmus Meldgaard Harboe02.
feb.
2019 kl.
22.
34Bemærk: artiklen er mere end 30 dage gammelLæs op- En stærk kvinde, der ikke er bange for at sige sin mening.
Sådan blev sangerinden Oh Land introduceret, da hun gik på scenen med nummeret 'Human Error' ved årets udgave af Danmarks Indsamling.
Læs også:Danmark samler 71.
708.
044 kroner ind til verdens udsatte pigerOg for Oh Land, som i virkeligheden hedder Nanna Fabricius Øland, er det vigtigt at være til stede og støtte op om Danmarks Indsamling, fortæller hun til dr.
dk:- Jeg tror nogle gange, vi tager lidt for givet, hvordan alting fungerer i vores del af verden.
Så er det nemt at se sig utilfreds med de små procenter, som ikke er helt, som man vil have det, siger hun.
- Men i sammenligning med, hvordan ting foregår i mange dele af verden, så er vi jo virkelig bare et utopia.
Vi glemmer, hvor heldige vi er i Danmark.
Retten til at være barnDer er en rigtig god grund til, at Oh Land har sagt ja til at optræde i årets udgave af Danmarks Indamling på DR1, hvor der i år samles ind under overskriften 'Styrk verdens piger'.
- Der er det super fantastisk, at man kan indsamle til sådan en sag og støtte nogle af de piger rundt omkring i verden, der slet ikke har de muligheder, som jeg for eksempel er vokset op med i Danmark, siger hun.
Når Oh Land ikke lige optræder i Danmarks Indsamling på DR1, er hun blandt andet dommer på denne sæson af X Factor på TV 2.
Selvom Oh Land er nødt til at slå hjernen fra, når hun går på scenen, så sender hun tanker til de piger, som det hele handler om i aften - og hylder børns ret til at være børn.
- Jeg tror, at drømmene er der over hele verden.
Bare fordi, du bor et sted, hvor du ikke har adgang til de samme muligheder, tror jeg stadig, at de piger drømmer lige så stort, som pigerne herhjemme i Danmark, siger hun og fortsætter:- De skal have lov til at bruge deres ressourcer på lige fod med drenge.
Studere og få lov til at blive pilot, hvis det er det, de vil være.
Oplev Oh Lands optræden i videoen øverst i artiklen.
sE også:Så er der gåsehud!
Søs Fenger synger rørende udgave af sit kæmpehitFacebookTwitterKopier linkEmner:Oh Land (musiker)|DR1|X Factor




https://www.dr.dk/nyheder/kultur/rystet-kronprinsesse-mary-i-kenya-er-det-retfaerdigt-en-pige-ikke-bestemmer-over-sin

KulturRystet kronprinsesse Mary i Kenya: 'Er det retfærdigt, at en pige ikke bestemmer over sin egen krop?
'Kronprinsessen støttede op om Danmarks Indsamlingen 2019, der i år hjælper piger i hele verden.
Af Christian Ellegaard02.
feb.
2019 kl.
22.
00Bemærk: artiklen er mere end 30 dage gammelLæs opDanmarks Indsamlingen 2019 har i år fokus på at hjælpe verdens udsatte piger, og den sag støtter kronprinsesse Mary også op om.
Læs også:Danmark samler 71.
708.
044 kroner ind til verdens udsatte pigerI efteråret rejste kronprinsessen til Kenya, hvor hun med egne øjne oplevede den uretfærdighed, piger over hele verden hver dag oplever og kæmper med.
- I bund og grund handler det om retfærdighed.
Hvorfor skal en pige se sin bror gå i skole, mens hun knokler derhjemme og hendes muligheder bliver til nul?
, sagde kronprinsesse Mary blandt andet i det indslag, der blev vist i lørdagens store indsamlingsshow.
Besøg i slummen gjorde stort indtrykKronprinsessen besøgte Kenya i selskab med blandt andre udviklingsminister Ulla Tørnæs (V), hvor hun blandt andet åbnede en konference i Nairobi, der sætter fokus på ligestilling og kvinders rettigheder.
Under sit besøg gæstede kronprinsessen også Kibera, et af Afrikas største slumområder, og et kenyansk center for udsatte teenagemødre, der er blevet gravide i en meget ung alder.
Oplevelser, der gjorde stort indtryk på kronprinsessen.
- Er det retfærdigt, at en pige ikke bestemmer over sin egen krop?
Hvornår hun vil giftes og med hvem?
Om hun vil have børn, og hvornår hun vil have dem?
Det er uretfærdigt, slår kronprinsessen fast.
Se hele indslaget fra kronprinsesse Marys besøg i Kenya i videoen øverst.
FacebookTwitterKopier linkEmner:Ulla Tørnæs (politiker)|Venstre|Kenya|Royalt|Afrika




https://www.dr.dk/sporten/fodbold/akrobatiske-dolberg-bidrager-i-ajax-maalfest

FodboldAkrobatiske Dolberg bidrager i Ajax-målfestKasper Dolberg viste akrobatiske evner, da han scorede til 2-0 i 6-0-sejr over Venlo i den hollandske liga.
02.
feb.
2019 kl.
22.
31 | opdateret 03.
feb.
2019 kl.
20.
14Bemærk: artiklen er mere end 30 dage gammelLæs opDen danske landsholdsangriber Kasper Dolberg scorede lørdag for ottende gang i den bedste hollandske fodboldrække, da Ajax Amsterdam slog Venlo med 6-0.
På hjemmebane foldede rækkens nummer to sig for alvor ud efter pausen med fem mål.
Hakim Ziyech bragte værterne i front efter 35 minutter, og så begyndte målene ellers at hagle ind hos Venlo.
Dolberg øgede til 2-0 i begyndelsen af anden halvleg, da han i fri position modtog en aflevering tæt foran Venlo-målet.
Efter at den 21-årige dansker havde tæmmet bolden mod foden, drejede han den hurtigt i mål med en akrobatisk bevægelse.
Dolberg er med afstand den mest scorende dansker i Æresdivisionen med en 14.
-plads på topscorerlisten.
Holdkammeraten Lasse Schöne og FC Emmens Nicklas Pedersen har hver scoret fire gange, mens Feyenoords Nicolai Jørgensen er noteret for to træffere.
Med små ti minutter tilbage af opgøret måtte Dolberg vige pladsen for den 14 år ældre Klaas-Jan Huntelaar, der kom på banen og scorede til 5-0.
I overtiden scorede Donny van de Beek kampens sidste mål.
Ajax er placeret på ligaens andenplads med 50 point.
Topholdet PSV Eindhoven har 52 point for en kamp færre.
/ritzau/FacebookTwitterKopier linkEmner:Hakim Ziyech (fodboldspiller)|Kasper Dolberg (fodboldspiller)|Holland|Fodbold|Ajax Amsterdam




https://www.dr.dk/nyheder/viden/kroppen/persille-i-vaginaen-og-kaffe-i-maasen-vilde-sundhedstrends-aegger-til

KroppenPersille i vaginaen og kaffe i måsen: Vilde sundhedstrends ægger til diskussionForskellige sundhedsråd bliver spredt, selv om de er farlige.
Bedre kommunikation kan måske slå tendenserne ihjel, siger ekspert.
Krydderurter som persille kan påvirke hormonbalancen i kroppen.
Men de kan også forårsage dødelige infektioner, hvis man stikker dem op de forkerte steder.
(© Colourbox)Af Thomas Holmegaard Faarup02.
feb.
2019 kl.
21.
00Bemærk: artiklen er mere end 30 dage gammelLæs opDer er alternativ medicin, og så er der virkelig alternativ medicin.
I denne uges udgave af sundhedsvidenskabsprogrammet Sygt Nok på P1 kan du høre vært Maja Thiele og professor i naturstofkemi Lars Porskjær Kristensen snakke om den medicinske virkning af naturmedicin, blandt andet lægeurter.
De to fagkyndige personager kommer dog ikke lige omkring, hvor farligt det kan være at stikke krydderurten persille op i vaginaen for at fremskynde sin menstruation.
Hvorfor skulle de da også have gjort det?
, tænker du måske.
Læs også:Faktatjek: Kan energidrikke være farlige for dig?
Men efter at det britiske helsemagasin Marie Claire ifølge IFLScience.
com for to uger siden rådgav sine læsere om persilles mageløse medicinske virkning, vil en advarsel måske ikke være af vejen.
Sygt Nok på P1Hør mere om hepatitis C og andre sundhedsvidenskabelige emner i programmet Sygt Nok på P1 hver fredag klokken 10 eller lige her.
Hvad vil det sige at være sund og rask?
Hvordan opstår sygdomme?
Og hvorfor kan det næsten ikke blive sygt nok, når mediernes overskrifter varsler om dårlige vaner eller lover nye mirakelkure?
I et nyt sundhedsprogram på P1 undersøger læge og forsker Maja Thiele trends og tendenser, den nyeste forskning og de største gennembrud inden for sundhedsområdet.
Vært: Maja Thiele.
For ”gode” råd spreder sig med lynets hast på internettet, og der dukker jævnligt historier op om dagligvarer og desliges helbredende effekt ved anden indførelse end oral.
Sidste år anbefalede skuespilleren Gwyneth Paltrow at skylle endetarmen med kaffe.
Året før det var det agurken, der skulle op i vaginaen.
Og for hundrede år siden sikkert noget helt tredje.
- Alternativ selvmedicinering er jo lige så gammel som oldtiden selv, forklarer Malthe Kouassi Bjerregaard, museumsinspektør på Medicinsk Museion, Københavns Universitet, hvor de formidler sundhedsvidenskab og medicinsk historie.
De kendte gør detHvorfor nogle folk søger mod supermarkedets grøntafdeling og ikke apotekets hylder, når de skal finde deres lægemidler, er der ifølge Malthe Kouassi Bjerregaard ikke noget simpelt svar på.
Men noget, som gør sig gældende i dag som for hundrede år siden, er kendisfaktoren.
- Når Gwyneth Paltrow bruger kaffe til at rense sin tarm med, forbinder vi hende med skønhed, succes og et sundt legeme.
Og så tager vi det for gode varer, siger Malthe Kouassi Bjerregaard.
Læs også:1400 patienter har fået medicinsk cannabisLigesom folk tog en god, gedigen omgang fejlernæring for gode varer godt 200 år tidligere.
- I 1800-tallet var digteren Lord Byron så fedtforskrækket, at han nærmest kun levede af kiks og eddike.
Og fordi mange så op til ham og idealet om den lidende kunstner, spredte det sig til store dele af det bedre borgerskab, siger han.
- På internettet sker spredningen bare meget hurtigere, og det gør selvfølgelig også noget ved processen, siger Malthe Kouassi Bjerregaard.
Videnskaben er kedelig og langsomBåde på nettet og i den analoge verden kæmper sygehuse, klinikker og universiteter en brav kamp for at formidle information og viden på en letforståelig måde.
Men den opgave er ikke altid så ligetil.
Og det kan være medvirkende til at menigmand søger mod den alternative medicin, forklarer Malthe Kouassi Bjerregaard.
Den måde man taler om kroppen på indenfor lægevidenskaben kan jo godt være ret ”kedelig” eller meget svær at forståMalthe Kouassi Bjerregard, Medicinsk MuseionHan nævner som eksempel, at der godt kan gå 20 år imellem, at man finder ud af noget i et museforsøg, til der kommer en pille til mennesker.
- Hvis du har det dårligt lige nu, er det jo ikke den mest tilfredsstillende viden, siger Malthe Kouassi Bjerregaard.
Et formidlings-dilemmaMirakelkure, som øjensynligt findes i hobetal på internettet, er yderst sjældne, og fremskridt inden for lægevidenskaben tager tid.
Det åbner op for et dilemma inden for formidlingen af lægevidenskab, forklarer Malthe Kouassi Bjerregaard.
- Enten skal man inden for sundhedsvæsenet være helt kategorisk og sige; sådan er dit system, og sådan skal du gøre for at helbrede det.
Eller også skal man være mere ærlig om, at alting tager tid, men at det her er den bedste løsning med den viden, vi har lige nu, siger han.
- Men det er klart, at hvis vi skal bekæmpe sådan nogle til tider farlige tendenser, som dem vi snakker om nu, kan det godt være, at sundhedsvæsenet skal skære linjerne lidt hårdere op, siger Mathe Kouassi Bjerregaard.
Pas på anekdotisk bevisførelseGennem historien er medicinkyndige mænd og kvinder nået frem til store opdagelser inden for lægevidenskaben efter eksperimenter på egen krop.
Man skal bare altid huske at tjekke efter, om beviset for virkningen ikke kun er af anekdotisk karakterMalthe Kouassi Bjerregaard, Medicinsk MuseionMed det in mente, burde vi så ikke hylde de folk, der frivilligt eksperimenterer med alternative behandlingsformer på hele menneskehedens vegne?
- Det korte svar er nej.
Det kan være sindssyg farligt, siger Malthe Kouassi Bjerregaard.
Han opponerer meget imod de vilde behandlinger, men mener samtidig, det er vigtigt, at vi ikke affejer alternativ medicin fuldstændig.
- Meget af den alternative medicin bygger på en blanding af reel viden, traditioner og overleveringer.
Man skal bare altid huske at tjekke efter, om beviset for virkningen ikke kun er af anekdotisk karakter, siger han.
Han nævner i tillæg, at der på Københavns Universitet er flere projekter i gang, hvor blandt andet den reelle medicinske effekt af forskellige urter undersøges videnskabeligt.
Anledning til diskussionDet kan altså være farligt at forsøge sig med alternativ medicin og behandlingsmetoder, du har læst om på nettet, og som der ikke er videnskabeligt belæg for virker.
Men dermed ikke sagt, at vi ikke kan bruge historier, som dem om persille, kaffe og agurk til noget som helst.
- Når der dukker sådan nogle historier op, er det jo anledning til diskussion.
For selvfølgelig er sundhedsvæsenet ikke alvidende, siger Malthe Kouassi Bjerregaard.
Læs også:Butikker sjusker fortsat med håndkøbsmedicin: Sælger gammel medicin- Men sprøjter man kaffe op i enden eller stikker persille op i vaginaen, tager man lige sin skepsis ti skridt for langt.
Ifølge Malthe Kouassi Bjerregaard kunne information om den etablerede sundhedsvidenskab måske godt være bedre.
Men der er sten på vejen.
- Det kræver en lang samtale at forstå videnskab, og det kan være rigtig kompliceret.
Det kræver dog også et debatmiljø, hvor man ikke føler, man er nødt til at snakke med versaler og caps-lock for at komme igennem, siger han.
FacebookTwitterKopier linkEmner:Gwyneth Paltrow (skuespiller)|Københavns Universitet|Medicin|Sundhedsvidenskab|Storbritannien




https://www.dr.dk/sporten/basketball/overlegne-horsens-vinder-basketpokal-fjerde-gang

BasketballOverlegne Horsens vinder basketpokal for fjerde gangHorsens IC var bedst fra start til slut i pokalfinalesejren på massive 105-70 over Svendborg Rabbits.
Horsens var teknisk set udehold, men pokalfinalen i basketball for herrer blev afviklet i Forum Horsens.
02.
feb.
2019 kl.
21.
33 | opdateret 03.
feb.
2019 kl.
20.
15Bemærk: artiklen er mere end 30 dage gammelLæs opHorsens IC vandt i dag pokalfinalen i basketball for herrer med en storsejr på 105-70 over Svendborg Rabbits.
Horsens havde fordel af, at pokalfinalen blev afviklet i Forum Horsens med mange gulklædte hjemmefans på tribunerne, og at Horsens havde vundet de foregående syv ligakampe mod Svendborg på stribe.
Der gik da heller ikke mere end fem minutter, før Horsens begyndte at trække fra, før første periode endte med en føring på 27-19.
Efter anden periode var stillingen 58-38, og før den fjerde og sidste bid af kampen var Horsens' forspring igen vokset yderligere og lød nu på massive 86-53.
Læs også:Efter ni års tørke: Aabyhøjs basketkvinder vinder pokalturneringenKampen var reelt afgjort.
På vej til finalen sendte Horsens ligatopholdet Bakken Bears ud af turneringen.
Horsens har været i DM-finalerne i de seneste fire foregående sæsoner og blev senest pokalmester i 2015.
Det var dengang en sjælden forseelse, for Horsens havde tidligere været i 10 pokalfinaler og kun vundet de to - i 1993 og 1996.
Svendborg Rabbits vandt senest pokalfinalen i 2014.
I de to foregående ligakampe mellem de to hold, der ligger henholdsvis nummer to og tre, har Horsens på andenpladsen vundet stort.
/ritzau/FacebookTwitterKopier linkEmner:Horsens|Svendborg Rabbits|Horsens IC|Basketball|Svendborg




https://www.dr.dk/sporten/basketball/efter-ni-aars-toerke-aabyhoejs-basketkvinder-vinder-pokalturneringen

BasketballEfter ni års tørke: Aabyhøjs basketkvinder vinder pokalturneringenAarhus-klubben slog Stevnsgade med femten point i pokalfinalen.
Det holdt til tider hårdt, men det endte med en komfortabel sejr til Aabyhøj IF.
02.
feb.
2019 kl.
18.
48 | opdateret 03.
feb.
2019 kl.
20.
16Bemærk: artiklen er mere end 30 dage gammelLæs opAabyhøj IF er ny pokalvinder i basketball for kvinder.
I dag vandt holdet finalen med 74-59 over Stevnsgade.
De to hold startede opgøret i Forum Horsens ganske nervøst med brændte skud på stribe.
Bedst greb om tingene fik Aabyhøj, før Stevnsgade åd sig tilbage i opgøret med en god anden periode.
I tredje periode satte Åbyhøj dog tingene på plads, og derfra var sejren ikke i fare.
Der var nok at juble over på Aabyhøj-bænken.
Stillinger efter hver af de tre første perioder lød således 21-14, 32-32 og 55-37 i pokalvinderens favør.
Stevnsgade har siden 2014 været i tre DM-finaler og vundet to pokaler - den seneste i 2016.
Aabyhøj vandt senest pokalfinalen i 2010, hvor det også blev til DM-sølv.
Således var den jyske klub tilbage i det sjove selskab efter en række magre sæsoner.
Da de to klubber senest mødtes i ligaen i januar måned, vandt Stevnsgade med tre point.
/ritzau/FacebookTwitterKopier linkEmner:Aarhus|Forum Horsens|Horsens




https://www.dr.dk/sporten/haandbold/herreligaen/gog-forsvarer-foerstepladsen-takket-vaere-lykketraef-af-profil

HerreligaenGOG forsvarer førstepladsen takket være lykketræf af profilMed seks sekunder tilbage af opgøret udlignede GOG's Lasse Kjær Møller til 21-21 i topkampen mod Aalborg.
Henrik Møllgaard fra Aalborg Håndbold (tv) ærgrer sig efter kampen mod GOG, der ender 21 -21.
02.
feb.
2019 kl.
19.
03Bemærk: artiklen er mere end 30 dage gammelLæs opHåndboldherrerne fra GOG forsvarede førstepladsen i landets bedste række med uafgjort ude mod Aalborg.
Lørdagens topkamp mellem ligaens nummer et og to endte 21-21 efter en sen udligning fra fynboernes Lasse Kjær Møller med seks sekunder tilbage af opgøret.
De to mandskaber var senest i ligaaktion i slutningen af december, hvor Aalborg måtte aflevere førstepladsen efter et nederlag på udebane til Skjerns regerende mestre.
Flvyende nordjysk startLørdag fik nordjyderne en suveræn start mod GOG, og efter ti minutter kunne højrefløjen Mark Strandgaard bringe hjemmeholdet foran med 5-1, da han passerede den tidligere Aalborg-keeper Ole Erevik.
En lang række tekniske fejl og unødvendige boldtab fra Aalborg-spillerne blev i den efterfølgende periode straffet af GOG, og fynboerne havde syv minutter senere udlignet til 6-6.
Læs også:GOG topper ligaen efter syvende sejr i trækVærterne løftede sig frem mod pausen og kunne gå i omklædningsrummet efter første halvleg med en føring på 11-8.
En stærk GOG-start på anden halvleg resulterede i en udligning til 13-13, og holdene fulgtes ad frem til afslutningen - dog ofte med en etmålsføring til Aalborg.
Kun en enkelt gang i hele kampen var GOG foran.
Det var ved 19-18 efter 52 minutters spil.
Med godt et minut tilbage scorede Sebastian Barthold til 21-20 for værterne, og da GOG misbrugte den efterfølgende chance, begyndte det at ligne en Aalborg-sejr.
Opgøret blev tæt på alle parameter.
Men der blev dømt overtrådt, da værterne forsøgte at cementere sejren, hvilket gav GOG en sidste chance for at få point med fra det nordjyske.
Bolden havnede hos Lasse Kjær Møller, der forsøgte med et skud fra distancen.
Det endte bag Aalborg-målmand Mikael Aggefors, og dermed endte opgøret 21-21.
GOG topper Herre Håndbold Ligaen med 30 point foran Aalborg med 29.
Læs også:GOG-profil misser VM efter korsbåndsskade: 'Kæmpe tab for landsholdet'Tidligere på dagen vandt Skanderborg med 26-21 ude over Sønderjyske, mens Århus på hjemmebane slog Ribe-Esbjerg 25-23.
Skanderborg, Sønderjyske og Århus befinder sig alle i top-8, der efter grundspillet kvalificerer sig til slutspillet.
Ribe-Esbjerg har på niendepladsen fire point op til Sønderjyske på ottendepladsen.
/ritzau/FacebookTwitterKopier linkEmner:Aalborg|GOG Håndbold|Ribe-Esbjerg HH|Jylland|Håndbold




https://www.dr.dk/nyheder/kultur/se-det-smukke-oejeblik-6000-danskere-taender-et-lys-verdens-piger

KulturSe det smukke øjeblik: 6.
000 danskere tænder et lys for verdens pigerOp mod 6.
000 danskere går optog gennem Aalborg ved Danmarks Indsamlingen 2019.
Af Christian Ellegaard02.
feb.
2019 kl.
20.
19Bemærk: artiklen er mere end 30 dage gammelLæs op- Tænd et lys for verdens piger.
Den opfordring havde omkring 6.
000 danskere i den gode sags tjeneste valgt at tage op lørdag aften.
Læs også:Danmark samler 71.
708.
044 kroner ind til verdens udsatte pigerI anledningen af Danmarks Indsamlingen 2019 havde en stor menneskemængde trodset den bidende vinterkulde og gik i et fælles lysoptog med start i Nørre Sundby og videre gennem Aalborg.
Med lysende fakler i hånden gik optoget blandt andet over Limsfjordsbroen og endte deres rejse ved Musikkens Hus i Aalborg, hvor Danmarks Indsamlingen i år bliver afholdt.
- Det var fantastisk rørende at gå sammen med flere tusinde mennesker.
Jeg bliver enormt rørt og enormt ydmyg over, at så mange aalborgensere engagerer sig i det her.
Man føler sig som en del af noget større, lød det fra Aalborgs borgmester, Thomas Kastrup-Larsen.
Optoget kulminerede med en optræden af Klarup Pigekor fremførte salmen 'I Danmark er jeg født'.
Se det rørende øjeblik i videoen øverst.
Læs også:Så er der gåsehud!
Søs Fenger synger rørende udgave af sit kæmpehitFacebookTwitterKopier linkEmner:Thomas Kastrup-Larsen (politiker)|Aalborg|Musikkens Hus|Klarup




https://www.dr.dk/sporten/fodbold/tyskland/bayern-nederlag-sender-danskere-paa-mesterskabskurs

TysklandBayern-nederlag sender danskere på mesterskabskursBundesligaens tophold Dortmund øger afstanden til Bayern München.
Selvom det ikke blev til tre point mod Frankfurt, kan Delaney og holdkammeraterne glæde sig over Bayerns nederlag.
02.
feb.
2019 kl.
18.
15 | opdateret 03.
feb.
2019 kl.
20.
17Bemærk: artiklen er mere end 30 dage gammelLæs opBorussia Dortmund snublede egentlig i mesterskabskampen i dag, da førerholdet blot fik 1-1 ude mod Eintracht Frankfurt, men alligevel endte danskerklubben som vinderne i topkampen i denne runde.
For Bayern München dummede sig nemlig endnu mere i udekampen mod Bayer Leverkusen, der blev tabt med 1-3 trods pauseføring på 1-0.
Dermed øgede Dortmund afstanden til de forsvarende mestre fra seks til syv point efter 20 spillerunde.
Usikkerhed fra begyndelsenBayern spillede ikke med stort overskud i de første 45 minutter, og Leverkusen kom frem til gode chancer.
Men et hovedstødsmål af midtbanemanden Leon Goretzka fem minutter før pausen sikrede alligevel favoritterne føringen halvvejs.
Usikkerheden i sydtyskernes bageste geledder blev imidlertid ikke fikset i pausen, og det endte med at blive dyrt for mesterholdet.
Dårlig anden halvlegI 53.
minut sendte Leverkusen-angriber Leon Bailey et hårdt og flot frispark ind bag Bayern-keeper Sven Ulreich, som ikke så helt sagesløs ud.
Bolden sad i hans side og kom fra 30 meters afstand.
Men det var et flot mål, og det gav hjemmeholdet troen på, at der kunne være mere end et enkelt point i kampen at hente.
Ti minutter senere blev gæsternes forsvar igen rykket fra hinanden, og tæt under mål kunne Kevin Volland dirigere bolden ind til 2-1.
Fiaskoen lurede for Bayern München, og holdet satsede mere offensivt efter 1-2-målet, men trods flere chancer kom målet aldrig.
I stedet blev det hele afgjort kort før tid af indskiftede Lucas Alario, da han fra kort afstand kunne sætte bolden ind til 3-1.
Først skulle VAR-rummet dog kigge målet igennem i et par minutter.
To danskere på banen for DortmundThomas Delaney var med fra start for Dortmund, som havde Jacob Bruun Larsen på bænken indtil 77.
minut.
Topholdet havde det svært i første halvleg mod Frankfurt, som også har gang i en god sæson, hvor holdet kæmper med om de europæiske pladser.
Midtvejs i første halvleg bragte Marco Reus dog gæsterne i front, men føringen holdt i mindre end et kvarter.
Så sørgede Luka Jovic for udligningen, og Dortmund måtte slide hårdt i bestræbelserne på at undgå pointtab.
Det lykkedes, da der ikke blev scoret i anden halvleg, og trods pointtabet øgede Dortmund altså afstanden i toppen med et enkelt point.
/ritzau/FacebookTwitterKopier linkEmner:Jacob Bruun Larsen (fodboldspiller)|Leon Goretzka (fodboldspiller)|FC Bayern München|Fodbold|Tyskland




https://www.dr.dk/sporten/badminton/anklager-mod-direktoer-aergrer-dansk-badmintonspiller-haaber-ikke-det-holder-stik

BadmintonAnklager mod direktør ærgrer dansk badmintonspiller: 'Håber ikke det holder stik'Den danske doublespiller Anders Skaarup ønsker klarhed over anklagerne mod Badminton Danmarks direktør, Bo Jensen.
Anders Skaarup (tv.
) ser frem til, at der kommer klarhed over anklagerne mod Badminton Danmarks direktør, Bo Jensen.
Af Michael Sten Jensen i Lyon02.
feb.
2019 kl.
17.
58 | opdateret 02.
feb.
2019 kl.
19.
56Bemærk: artiklen er mere end 30 dage gammelLæs opDet er nok de færreste, som vil kalde efterårets forhandlinger om en ny, kollektiv aftale for Danmarks bedste badmintonspillere og Badminton Danmark for et ukompliceret forløb.
At der kommer en sag, som måske belyser, at det har været ekstra svært at forhandle som spiller, hvis anklagerne holder stik, er rigtig ærgerligt.
Anders SkaarupUndervejs er forhandlingerne blevet afbrudt, da Badminton Danmark ikke ville forhandle med spillernes repræsentant, Mads Øland.
Som konsekvens har spillerne i en længere periode selv stået for den daglige træning.
For en uge siden kom der dog en ny, seks-årig aftale på plads, men onsdag tog forløbet så endnu en drejning.
Badminton Danmarks direktør, Bo Jensen, blev af udstyrsproducenten Yonex i et brev anklaget for at have manipuleret firmaets synspunkter i henhold til spillernes kommercielle rettigheder, da forhandlingerne spidsede til.
- Disse detaljer er blevet klippet og klistret, og vigtige aspekter og krav fra den samlede korrespondance er blevet udeladt, skriver Yonex i brevet til forbundet.
Læs også:Badminton-gigant anklager dansk direktør for manipulation: Savner stadig et svarSvært at navigere iAnders Skaarup, der til dagligt spiller ved siden af Kim Astrup, har gennem hele processen været en del af spillernes forhandlingsudvalg.
Lettelsen over endelig at have papir på en aftale ryger dog et nyk ned, hvis anklagerne fra Yonex viser sig at holde stik lyder det fra Anders Skaarup.
- Vi synes jo, at det i forvejen har været et hårdt forløb, som vi har været igennem.
Det startede allerede i slutningen af november, hvor træningen blev lukket ned.
Samtidig fik vi at vide, at vi ikke kunne forhandle med den repræsentant, som vi gerne ville bruge.
- Kombineret med deadlines og trusler omkring OL, så blev tingene sat på spidsen, men heldigvis kom der noget sund fornuft ind, og vi fandt hinanden i en aftale, hvor begge parter kan se sig selv.
Anders Skaarup (tv) og Kim Astrup nåede semifinalen i sæsonfinalen i december.
- At der så kommer en sag, som måske belyser, at det har været ekstra svært at forhandle som spiller, hvis anklagerne holder stik, er rigtig ærgerligt.
Det viser måske også lidt af det, som vi potentielt har været oppe imod, for det har ikke været nemt som spiller at navigere i, siger Anders Skaarup.
Ønsker klarhed fremadrettetPrioriteten for de danske badmintonspillere er nu at finde tilbage til dagligdagen i elitecentret i Brøndby, hvor træningen er genoptaget sammen med Badminton Danmark.
Hvem er Yonex?
- En af verdens førende producenter af badmintonudstyr- Producerer også udstyr til tennis og golf- Stammer fra Japan- Det anslås, at 80 procent af badmintonspillerne bruger Yonex' ketsjereIndtil der er klarhed over Yonex' anklager mod Bo Jensen bliver det dog en udfordring at få banket tilliden helt på plads, lyder det fra Anders Skaarup.
- Hvis der er hold i sagen, så er det naturligvis ærgerligt for alle.
Det er jo ikke en sund måde at komme ud af en forhandling på – hverken for os spillere, forbund eller sponsorere.
- Jeg håber ikke, at anklagen holder stik, for vi vil gerne komme videre og bygge et samarbejde op omkring tillid, men der skal også klarhed over sagen, for det har været en hård og uvant situation at sidde i som spiller, siger Skaarup.
Afventer hovedbestyrelsesmødeIfølge Politiken har Badminton Danmarks bestyrelsesformand, René Toft, taget afstand fra anklagerne.
Han siger dog, at sagen vil blive taget op på et hovedbestyrelsesmøde i næste uge.
- Anklagerne er grundløse, da det arbejdsdokument, der er genstand for anklagerne, 100 procent korrekt gengiver Yonex Japans opfattelse af, hvordan spillere sponsoreret af Yonex kan anvendes markedsføringsmæssigt af Badminton Danmark, lyder det fra formanden.
Bo Jensen, direktør i Badminton Danmark.
En udmelding, som Yonex' direktør i Norden, Benni Holst Andersen, tidligere på ugen til DR Sporten fortalte, at han ikke accepterer.
-Det er beklageligt, at formanden ikke har haft ordentlig tid til at sætte sig ind i sagen.
Det er egentlig det eneste, jeg vil sige om det, siger Benni Holst Andersen.
FacebookTwitterKopier linkEmner:Badminton Danmark|Mads Øland (idrætsleder)|Yonex|Badminton|Brøndby




https://www.dr.dk/nyheder/udland/general-erklaerer-stoette-til-guaido-tusindvis-af-demonstranter-paa-gaderne

UdlandGeneral erklærer støtte til Guaidó: Tusindvis af demonstranter på gaderneFlere steder i Venezuela er der netop nu demonstrationer mod den siddende præsident, Maduro.
Demonstrationerne er gået i gang i Venezuela, hvor oppositionen under ledelse af den selvudråbte præsident, Juan Guaidó, er gået på gaden for at vise deres modstand mod den siddende præsident, Nicolás Maduro.
Af Lars Lindevall02.
feb.
2019 kl.
17.
28Bemærk: artiklen er mere end 30 dage gammelLæs opBlå bog - Juan GuaidóIndtil for få dage siden var lederen af oppositionen i Venezuela, Juan Guaidó, et forholdsvis ukendt ansigt på den internationale politiske scene.
Det ændrede sig onsdag, da han foran tusindvis af venezuelanere udråbte sig selv til Venezuelas præsident.
Her kan du læse mere om den 35-årige ingeniør og politiker:Navn: Juan Gerardo Guaidó Márquez.
Født: 28.
juli 1983 (35 år).
Opvokset: Delstaten Vargas.
Søn af: Faren var pilot, og moren var lærer.
Nationalitet: Venezuelaner.
Uddannelse: Er oprindeligt uddannet ingeniør fra Andrés Bello Catholic University i Venezuela.
Har derudover en master i offentlig administration fra George Washington University i USA.
Karriere:* Var i 2009 med til at starte partiet Popular Will.
* Blev den 5.
januar 2019 taget i ed som formand for Venezuelas nationalforsamling.
Civilstand: Gift med Fabiana Rosales.
Sammen har de en datter på et år.
Bopæl: Caracas.
Kilder: Latin American Post, New York Times, The Guardian.
Lige siden oppositionslederen Juan Guaidó den 23.
januar udråbte sig selv til fungerende præsident for Venezuela, har der været stor politisk uro i det sydamerikanske land.
Demonstranter fra oppositionen er lige nu på gaden flere steder i landet for at vise deres modstand mod den siddende præsident, Nicolás Maduro.
Det skriver BBC.
Senest har en video floreret på sociale medier, hvor en af lederne i Venezuelas luftvåben general Francisco Yanez slår fast, at han ikke længere støtter landets venstreorienterede præsident.
Her opfordrer generalen også andre medlemmer af Venezuelas militær til at gøre det samme som ham.
I videoen, som er blevet publiceret på Twitter, siger Francisco Yanez, at han tager afstand fra præsident Maduros 'irriterende og diktatoriske udøvelse af myndighed'.
Han hævder samtidig, at op mod 90 procent af Venezuelas væbnede styrker er imod Maduro.
- Overgangen til demokrati er lige om hjørnet, tilføjer han.
Beskyldt for forrædderiVenezuelas militære overkommando har reageret på videoen ved at anklage general Francisco Yanez for forrædderi.
Tusindvis af demonstranter er på gaden i Venezuela.
For nylig valgte Europa-parlamentet at anerkende Juan Guaidó som Venezuelas midlertidige præsident.
Støtten til Juan Guaidó kommer i kølvandet på, at en række europæiske lande i sidste uge stillede Venezuelas pressede præsident, Nicolás Maduro, over for et ultimatum om at udskrive valg inden for otte dage.
Et ultimatum, som Maduro har afvist.
USA samt flere latinamerikanske lande har ligeledes anerkendt Guaidó, som fungerende præsident, mens den siddende præsident Maduro støttes af Rusland og Kina.
Også i USA, Peru, Mexico, Argentina og Spanien ventes der demonstrationer mod Maduro lørdag.
FacebookTwitterKopier linkEmner:Venezuela|Europa-Parlamentet|USA|Twitter|Militær




https://www.dr.dk/nyheder/kultur/danmarks-indsamling-hvorfor-samler-vi-nu-ind-igen-og-hvad-gaar-dine-penge-egentlig

KulturDanmarks Indsamling: Hvorfor samler vi nu ind igen?
Og hvad går dine penge egentlig til?
Få svar på 10 spørgsmål om indsamlingen, som kulminerede lørdag aften med et stort show på DR1.
Lørdag aften kulminerede Danmarks Indsamling i Aalborg.
Af Anders Holm Nielsen02.
feb.
2019 kl.
17.
30Bemærk: artiklen er mere end 30 dage gammelLæs opLørdag aften omkring midnat blev det afsløret, hvor meget danskerne denne gang har indsamlet ved dette års Danmarks Indsamling, der kulminerer med et indsamlingsshow i Aalborg.
Læs også:Danmark samler 71.
708.
044 kroner ind til verdens udsatte pigerOfte bliver Danmarks Indsamlingen mødt af kritiske røster på sociale medier – for holder vi et stort indsamlingsshow for at hjælpe, eller for at få det godt med os selv?
Og er der ikke fattige herhjemme, der har brug for hjælp?
Vi har spurgt Danmarks Indsamlingens pressetalsperson Anna Rørbæk om, hvorfor vi nu skal gribe til lommerne igen, og om det hele overhovedet gør en forskel.
DANMARKS INDSAMLINGNår Danmarks Indsamling 2019 løber af stablen fra 1.
januar til showaften lørdag den 2.
februar er det 13.
gang, at indsamlingen afholdes.
Indtil nu har danskerne:Bidraget med mere end en milliard kronerHjulpet mere end syv millioner mennesker til en bedre tilværelseStøttet i alt 173 udviklingsprojekter i 47 lande fordelt på tre kontinenterGivet det største bidrag i 2010, da 130 millioner kroner gik til Afrikas kvinder og ekstraordinær hjælp til jordskælvsofrene i HaitiI 2018 solgte Laura Daugaard på otte år perleplader for 9100 kr.
til fordel for børn uden hjem, som var årets temaKilde: danmarksindsamling.
dkHvorfor hedder det ”Styrk verdens piger”?
Og hvorfor er det lige blevet det tema?
Vi har valgt temaet, fordi virkeligheden mange steder i verden ikke er for børn – og slet ikke for piger.
De bliver gift med mænd, der kunne være deres fædre, og de bliver mødre, mens de selv er børn.
Næsten hvert andet sekund står en pige barnebrud.
Det kan danskerne være med til at ændre på, og derfor har vi valgt pigerne som vores sag.
Er der ikke også svage piger og kvinder i Danmark, der kunne bruge hjælpen?
Der er helt sikkert også piger i Danmark, der kunne bruge hjælp.
Men det særlige ved Danmarks Indsamling er, at vi fokuserer på andre steder i verden.
Der er heldigvis mange danske organisationer, der hjælper danskere, der har det svært, og det står enhver frit for at donere til det, man brænder mest for.
Læs også:Seksuelle overgreb er en del af hverdagen: To historier der viser, at pigeliv ikke er meget værdDanske organisationer som Kirkens Korshær, de hjemløses organisation - SAND og Frelsens Hær støtter også op om Danmarks Indsamling.
De mener ikke, at det ene bør udelukke det andet.
Hvorfor støtter vi pigerne - og ikke drengene?
Der er bestemt også drenge, der har brug for hjælp.
Men piger møder nogle særlige udfordringer, der er markante i form af børneægteskaber, seksuelt overgreb og graviditeter.
De bliver i højere grad ekskluderet af samfundet, går ikke i samme grad i skole, og de overøses med skam, hvis de træder forkert.
Når man hjælper piger, ser man en multiplikator-effekt.
Sætter man ind hos pigerne og får dem i skole, ser man simpelthen en positiv effekt på mange områder som sundhed og trivsel.
Og hjælper man den enkelte pige, ser man, at det meget hurtigt gavner familien, lokalsamfundet og samfundet helt overordnet.
Der er med jævne mellemrum indsamlinger fra dør til dør, og mange af os giver i forvejen – hvorfor skal vi nu samle ind igen?
Det særlige ved Danmarks Indsamling er, at vi er 12 af Danmarks største humanitære organisationer, der går sammen med DR og danskerne om at sætte fokus på et formål, og i år er det verdens udsatte piger, vi samler ind til.
Virker indsamlinger overhovedet, eller kaster vi penge i et sort hul?
Det er en udbredt myte, at udviklingsbistand ikke gavner og ikke gør nogen nytte.
De sidste 25 år er det med en fælles indsats lykkedes at halvere ekstrem fattigdom i verden og halvere andelen af mennesker, der sulter.
Børnedødeligheden er faldet markant, børnearbejde er faldet fra omkring 250 millioner børn i 2000 til 150 millioner i dag, færre får HIV, og mange flere børn kommer i skole.
Alt det, vi gør i verden for at hjælpe, har en fantastisk effekt, og det går bedre end nogensinde før – blandt andet på grund af det, danskerne er villige til at donere.
Hele det her store indsamlingsshow, er det ikke bare noget, man stabler på benene, så vi kan få det godt med os selv?
Det gør ikke noget, at det føles godt at give, og det er helt i orden, at man får det godt med sig selv.
Det må også gerne være underholdende at hjælpe andre.
For dem, der får støtten, betyder det altså ikke det helt store, hvordan den er blevet indsamlet.
Det betyder noget, at støtten rent faktisk kommer, og at de får redskaberne til at rejse sig fra de miserable forhold, de lever under.
Men hvordan sikrer I, at pengene havner i de rigtige lommer til dem, der rent faktisk har brug for dem?
Danmarks Indsamlings projekter er treårige, og der føres meget nøje tilsyn og laves rapportering med hvert enkelt af projekterne.
Alle 12 organisationer er meget professionelle og gennemsigtige i forhold til at vise bidragsydere, at der er en tydelig effekt i udviklingen.
Burde man ikke satse på noget hjælp til selvhjælp og fokusere mere på eksempelvis handel?
Det er et krav for alle projekter ved Danmarks Indsamling, at de skal være bæredygtige, og det betyder, at man ikke bare kommer og giver et menneske en fisk og smutter igen.
Nej, man giver dem fiskestang og lærer dem at fiske.
Og man lærer dem at skalere det op til en fiskevirksomhed med ansatte.
Kravet til bæredygtighed er i alle projekter, og på den måde hjælper vi mennesker i nød til at løfte deres eget, familiens og lokalsamfundets liv ud af fattigdom.
Brænder I ikke for mange penge af på indsamlingen i forhold til, hvor meget der havner hos pigerne?
Det koster penge at samle ind.
Men det er enormt omkostningseffektivt, forstået på den måde, at for hver ti kroner går halvanden krone til omkostninger i forbindelse med indsamlingen, og resten føres videre til projekterne.
I løbet af de sidste 13 år har omkostningerne ligget på gennemsnitligt 15 procent.
Hvorfor er det lige netop de 12 organisationer?
Man har kigget på, hvilke organisationer der lever op til indsamlingens formål.
Derudover skal organisationerne i forvejen have en solid indsamlingsøkonomi og være i stand til at levere resultater for pengene.
Ti procent kan ansøges af mindre organisationer, der lever op til samme mål.
Læs også:X Factor-dommer går til kamp for verdens udsatte piger: 'Vi glemmer, hvor heldige vi er i Danmark'FacebookTwitterKopier linkEmner:DR1|Socialforhold|Frelsens Hær|Miljø og natur|Aalborg




https://www.dr.dk/nyheder/kultur/talentfuld-kok-vinder-dommerhjerter-med-torsk-og-roedbeder

KulturTalentfuld kok vinder dommerhjerter med torsk og rødbederKristoffer Ringsing fra Restaurant B-Spis i Næstved er i dag blevet kåret som Årets Kok 2019.
Kristoffer Ringsing kan kalde sig danmarksmester.
02.
feb.
2019 kl.
17.
46Bemærk: artiklen er mere end 30 dage gammelLæs opRødbeder, oksehøjreb og æbler.
Det er nogle af de ingredienser, som Kristoffer Ringsing har brugt til at overbevise et skarpt dommerpanel om, at han er noget helt særligt på den danske kokkescene.
Lørdag er Kristoffer Ringsing blevet kåret som vinder af konkurrencen Årets Kok 2019 - kokkefagets danmarksmesterskab.
Med en forret bestående af torsk, rødbeder og østers, en hovedret af oksehøjreb, brisler, løgkompot og kartoffel og en dessert af pandekager og æblefyld slog han de øvrige ni finalister og hev trofæet hjem.
- Jeg er utroligt glad og utroligt træt.
Vi har trænet så intenst, siger Kristoffer Ringsing umiddelbart efter kåringen.
Prominent dommerpanelHver kok havde - sammen med en assistent - seks timer og 25 minutter til at kreere en treretters menu til 12 kuverter.
Deltagerne fik fredag udleveret en kurv med råvarer, og det var ud fra denne, at de skulle planlægge menuen og lørdag lave en forret, hovedret og dessert.
I dommerpanelet sad en række prominente kokke - herunder den tidligere verdensmester for kokke Rasmus Kofoed fra Danmarks eneste trestjernede Michelin-restaurant, Geranium.
Sammen med kåringen følger en pengepræmie på 40.
000 kroner.
/ritzau/FacebookTwitterKopier linkEmner:Rasmus Kofoed (kok)|Fødevarer|Restauranter|Geranium|Næstved




https://www.dr.dk/nyheder/udland/35-aar-gammelt-foto-kaster-demokratisk-guvernoer-ud-i-racisme-skandale

Udland35 år gammelt foto kaster demokratisk guvernør ud i racisme-skandaleVirginia-guvernør indrømmede at være med på racistisk foto - nu afviser han alt.
Virginias demokratiske guvernør, Ralph Northam, er kommet i et voldsomt uvejr på grund af en gammelt billede i hans årbog fra medicinstudiet.
Nu afviser han dog, at det er ham, som man ser på billedet.
Af Flemming Brandt02.
feb.
2019 kl.
20.
14 | opdateret 02.
feb.
2019 kl.
21.
56Bemærk: artiklen er mere end 30 dage gammelLæs opDen ene er en hvid mand, der er malet sort i ansigtet, mens den anden står ved siden af i en hvid Ku Klux Klan-dragt og -hætte.
Sådan ser et af de mest omdiskuterede billeder i USA i det seneste døgn ud.
Den demokratiske guvernør i staten Virgiania i USA, Ralph Northam, bekræftede i går, at han var en af personerne på et billede i en årbog fra lægestudiet tilbage i 1984.
Ralph Northam har efterfølgende undskyldt billedet.
- Jeg er meget ked af beslutningen, som jeg traf om at stille op, som jeg gjorde på dette foto, og for den smerte, som den beslutning har resultateret i, dengang og nu.
'Tydeligvis racistisk og stødende'Northam oplyste ikke, om han var enten den ene eller den anden figur på billedet, men han erkendte, at udklædningen både var 'tydeligvis racistisk og stødende'.
- Den opførsel stemmer ikke overens med, hvem jeg er i dag og de værdier, som jeg har kæmpet for gennem min karriere i militæret, som læge eller i offentlig tjeneste.
- Men jeg vil gerne gøre det klart, at jeg forstår, hvordan denne beslutning kan ryste indbyggernes i Virginias tillid til denne overbevisning, lød det fra den brødebetyngede guvernør.
En anden forklaringLørdag aften dansk tid havde guvernøren en anden forklaring.
Nu var det ikke længere ham, som man kunne se på billedet.
- Jeg tror nu og dengang, at jeg ikke er nogen af personerne på det foto.
Det var ikke mig på det billede.
Det var ikke Ralph Northam, sagde Ralph Northam ifølge CNN på et pressemøde og tilføjede, at han har tænkt sig at blive i embedet, selvom det villle være nemmere for ham at trække sig.
Northam sagde i øvrigt på pressemødet, at han aldrig havde set billedet, før det dukkede op nu.
Han havde nemlig ikke købt årbogen dengang i 1984, så derfor var det først efter at endelig have kigget nærmere på det igår, at han kunne se, at han slet ikke var på billedet.
Smurte skocreme på kinderneTil gengæld erkendte han, at han ved en lejlighed havde brugt lidt skocreme på kinderne, fordi han gerne ville ligne Michael Jackson i en dansekonkurrence.
- Nu ser jeg tilbage og fortryder, at jeg ikke forstod den smertefulde arv, som der lå i sådan en handling.
Men spørgsmålet er, om hans nye forklaring er nok for en række af hans partifæller, som har stået i kø for at tage afstand til ham.
Ikke mindst blandt dem, der har planer om at stille op til præsidentvalget i 2020.
Den tidligere minister for boliger og byudvikling, Julian Castro, var den første, der opfordrede Northam til at trække sig fra posten:- Det er lige meget, om han er republikaner eller demokrat.
Denne opførsel var racistisk og samvittighedsløs.
Guvernør Northam bør trække sig, lød opfordringen på Twitter.
Northam var voksenI et interview med CNN forklarede Castro sit synspunkt med, at Northam var voksen dengang, og at det var samtidig med, at den sorte borgerrettighedsforkæmper Jesse Jackson forsøgte at blive demokraternes præsidentkandidat.
- Han gik jo ikke i high school (hvor man er 14-18 år, red.
) eller var endnu yngre.
Han var voksen.
1984 er jo ikke 70 år siden.
Siden kom andre højt profilerede demokrater også på banen med opfordringer til guvernøren om at trække sig.
Angst, vrede og racistisk voldDe to afroamerikanske senatorer og præsidentkandidater Kamala Harris og Cory Booker var enige om, at man burde kunne forvente andet og mere af en demokratisk leder.
- Der er ikke plads til racisme i regeringsbygningerne.
De her billeder genopliver århundreder fuldt med vrede, angst og racistisk vold, og de har nedbrudt al tillid til guvernør Northams lederevner, tilføjede Booker ifølge Politico.
De to kvindelige demokratiske senatorer Elizabeth Warren og Kirsten Gillibrand, der også regnes for mulige præsidentkandidater, tog også afstand til Northam.
Warren kaldte billedet 'meget foruroligende', mens Gillibrand mente, at 'racisme ikke kan undskyldes - hverken i vores regeringer eller noget andet sted'.
Begge krævede også, at Northam trækker sig fra posten.
Nancy Pelosi opfordrer også Northam til at gåTidligere vicepræsident Joe Biden og tidligere præsidentkandidat Bernie Sanders har også opfordret Northam til at gå.
Og senest har lederen af demokraterne i Repræsentanternes Hus, Nancy Pelosi, også blandet sig og opfordret Northam til at trække sig.
Det var dog inden, at guvernøren hævdede, at han ikke optræder på billedet.
- Billedet er racistisk og strider imod grundlæggende amerikanske værdier.
Jeg tilslutter mig mine kollegaer i Virginia og opfordrer guvernør Northam til at gøre det rigtige, så folk i Virginia kan hele sårene og komme videre.
Hvis Northam alligevel skulle ende med at måtte forlade embedet, vil han blive afløst af afroamerikaneren Justin Fairfax.
Denne måned er i øvrigt blevet dedikeret til at være Black History Month i USA.
Opdateret med Ralph Northams benægtelser lørdag aften af, at han skulle være på billedet.
FacebookTwitterKopier linkEmner:Bernie Sanders (politiker)|Michael Jackson (musiker)|USA|Ligebehandling|Twitter




https://www.dr.dk/nyheder/vejret/saadan-nu-er-halvdelen-af-vinteren-overstaaet

VejretSådan!
Nu er halvdelen af vinteren overstået I dag er det kyndelmisse, og hvis et gammelt vejrvarsel holder stik, så er foråret lige på trapperne.
I dag - kyndelmisse 2019 - er jorden hvid, og himlen grå i Nordjylland.
Af Louise Gade Sig02.
feb.
2019 kl.
16.
52 | opdateret 02.
feb.
2019 kl.
17.
41Bemærk: artiklen er mere end 30 dage gammelLæs op"Og nu kom Kjørmes Knuuuud.
"I dag er det den 2.
februar og dermed kyndelmisse.
Det er dagen, der fra gammel tid markerer, at halvdelen af vinteren er overstået.
Kyndelmisse betyder "lysfest," og markerer, at lyset igen er på vej efter en grå og mørk vinter, og som så mange andre mærkedage, går Kyndelmisse hånd i hånd med adskillige danske vejrvarsler:•Hvis solen skinner klart på kyndelmissedag, så vil der følge meget sne herefter.
•Hvis det er gråvejr på kyndelmissedag, vil vinteren snart slutte.
•En grøn kyndelmisse giver en kold påske.
Læg særligt mærke til vejrvarsel nummer to, og lad os kaste et blik på eftermiddagens satellitfoto:Skyerne har spillet hovedrollen på kyndelmissedag 2019.
Jo, det har i dén grad været gråvejr i dag - kun lokalt har der været enkelte solglimt.
Så hvis vi skal tro på vejrvarslet om, at gråvejr på kyndelmissedag betyder, at vinteren hører op om lidt, ja, så må foråret altså være lige om hjørnet.
Men nok ikke det allernærmeste hjørne.
Femdøgnsprognosen melder nemlig om mere regn, slud og sne.
Der er ikke meget forår i femdøgnsprognosen.
Den byder i stedet på gråvejr, nattefrost og vinterligt nedbør.
FacebookTwitterKopier linkEmner:Skikke og traditioner|Vejret




https://www.dr.dk/sporten/cykling/belgier-vinder-vm-i-cyklecross-tredje-gang-i-traek

CyklingBelgier vinder VM i cyklecross for tredje gang i trækSanne Cant gav konkurrenterne baghjul i Bogenses mudder.
02.
feb.
2019 kl.
16.
52 | opdateret 03.
feb.
2019 kl.
20.
13Bemærk: artiklen er mere end 30 dage gammelLæs opBelgieren Sanne Cant må efterhånden have kørt sig til titlen som VM-dronning i cykelcross.
I dag i Bogense tog den 28-årige belgier sin tredje VM-titel på stribe, da hun var stærkest på den 18,35 kilometer, mudrede rundstrækning på Fyn.
På forhånd var der ellers ikke meget, der tydede på, at Sanne Cant ville fuldbyrde sit VM-hattrick.
Belgieren har haft en skuffende sæson indtil nu, hvor hun har haft svært ved at levere gode resultater, men da konkurrencen igen hed VM, ramte hun sit topniveau i et hurtigt kørt løb.
Cant viste sig stærkere end den hollandske kvartet, der jagtede hende på de sidste omgange og sørgede for, at hun på intet tidspunkt kunne taget noget for givet.
Ved målstregen efter de syv omgange var Cant ni sekunder foran Lucinda Brand og 15 sekunder foran Marianne Vos, som tog henholdsvis sølv og bronze.
/ritzau/FacebookTwitterKopier linkEmner:Bogense|Cykelsport|Fyn|Holland




https://www.dr.dk/nyheder/indland/bureau-beklager-falck-kampagne-vi-levede-ikke-op-til-vores-vaerdier-og-standarder

Falck-Bios-sagenSe temaIndlandBureau beklager Falck-kampagne: Vi levede ikke op til vores værdier og standarder Bureauet Advice bekræfter, at det samarbejdede med Falck om ulovlig kampagne mod konkurrent.
Kommunikationsbureauet Advice leverede skyts mod Bios for Falck.
02.
feb.
2019 kl.
17.
44Bemærk: artiklen er mere end 30 dage gammelLæs opKommunikationsbureauet Advice beklager sit samarbejde med Falck om en hemmelig kampagne mod konkurrenten Bios.
Det skriver Jyllands-Postens erhvervsmedie finans.
dk.
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet onsdag, at man vil melde Falck til Bagmandspolitiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Forløbet var kaotisk, og Falck har senere undskyldt sin ageren.
Kilde: RitzauKampagnen er af konkurrencemyndighederne fundet ulovlig.
Konkurrencerådet meddelte derfor onsdag, at det vil melde Falck til Bagmandspolitiet for at have misbrugt sin markedsposition.
I afgørelsen blev Falcks samarbejdspartnere hemmeligholdt.
Men nu har Advice bekræftet, at det var en del af samarbejdet over for finans.
dk.
Advice-direktør Espen Højlund beklager i en skriftlig kommentar samarbejdet.
Heri konstaterer han, efter at have læst afgørelsen, at "vi på flere parametre ikke lever op til de værdier og standarder, vi har (.
.
.
)".
Ifølge direktøren vil de fremover handle anderledes.
- Sagen, som for os er ganske usædvanlig, giver anledning til dyb selvransagelse og skærpelse af vores interne værdier og guidelines.
Samarbejdet med Falck blev ifølge bureauet iværksat af to tidligere medarbejdere i efteråret 2014, og i starten af 2015 blev en tredje medarbejder tilknyttet.
En medarbejder, som stadig er ansat, men som ifølge Espen Højlund har spillet en marginal rolle.
Medarbejderen har dog fået en kraftig advarsel.
Læs hele Advices pressemeddelelse her.
Den langstrakte sag går tilbage til 2014, hvor hollandske Bios ville ind på markedet for ambulancedrift i Danmark.
Her vandt Bios retten til at drive ambulancer i Region Syddanmark, hvilket Falck hidtil havde stået for.
Ifølge Konkurrencerådet misbrugte Falck i 2014 og 2015 sin stilling på markedet til at mindske Bios' mulighed for at skaffe reddere.
Det skete blandt ved i det skjulte "at formidle negative historier om Bios til presse og medarbejdere samt målrettet at påvirke de ambulancereddere, der overvejede job hos Bios", skrev formand for Konkurrencerådet, Christian Schultz, onsdag.
Det var blandt andet problematisk, da ambulancereddere er en vigtig og begrænset ressource, skrev rådet videre.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og ForbrugerstyrelsenDen intense kamp mellem de to selskaber endte med, at Bios ikke kunne leve op til kravene i den kontrakt, det havde indgået med Region Syddanmark.
Selskabet gik efterfølgende konkurs.
Falck har anket Konkurrencerådets afgørelse.
- Falck undskyldte den 29.
juni 2018 offentligt for dele af sin ageren i forbindelse med udbuddet, skrev Falck onsdag i en meddelelse.
- Virksomheden levede ikke op til sine egne og omverdenens forventninger, men har ifølge sine juridiske rådgivere ageret inden for konkurrencelovens rammer.
/ritzau/FacebookTwitterKopier linkEmner:BIOS Ambulance Service|Region Syddanmark|Arbejdsmarked|PR og kommunikationsbranchen|Holland




https://www.dr.dk/sporten/golf/dansk-golfspiller-blander-sig-i-toppen-i-saudi-arabien

GolfDansk golfspiller blander sig i toppen i Saudi-ArabienJoachim B.
Hansen er kravlet op på en sjetteplads ved European Tour-turneringen i Saudi-Arabien.
Joachim B.
Hansen er eneste dansker tilbage i turneringen.
02.
feb.
2019 kl.
15.
39 | opdateret 02.
feb.
2019 kl.
15.
45Bemærk: artiklen er mere end 30 dage gammelLæs opDen danske golfspiller Joachim B.
Hansen kravlede lørdag 12 pladser frem i det samlede regnskab efter tredje runde ved European Tour-turneringen i Saudi-Arabien.
Danskeren gik lørdagens runde i fem slag under par, og det rakte til en samlet placering som delt nummer seks inden søndagens fjerde og sidste runde.
Joachim B.
Hansen lagde godt fra land og lavede tre birdies på rundens fem første huller.
Sjette hul gav ham dog en bogey, inden han lavede yderligere tre birdies på 9.
, 10.
og 18.
hul.
Læs også:Dansk golfspiller går i fodsporene på Bjørn: Vinder samlet sejr på Challenge TourenSamlet har danskeren gået de tre første runder i otte slag under par.
Turneringen føres af amerikaneren Dustin Johnson og kineseren Haotong Li, der har gået de tre første runder i samlet 16 slag under par.
Også Thorbjørn Olesen, Jeff Winther, Søren Kjeldsen og Thomas Bjørn var med i turneringen, men danskerne klarede ikke cuttet fredag.
/ritzau/FacebookTwitterKopier linkEmner:Saudi-Arabien|Golf|Søren Kjeldsen (golfspiller)|Thomas Bjørn (golfspiller)|Thorbjørn Olesen (golfspiller)




https://www.dr.dk/nyheder/udland/forsker-rusland-kan-ramme-europa-med-nye-missiler

UdlandForsker: Rusland kan ramme Europa med nye missilerDe russiske mellemdistancemissiler har en rækkevidde på mellem 500 og 5.
500 kilometer.
Vladimir Putin siger, at Rusland ikke vil opstille mellemdistancemissiler, med mindre USA gør det først.
Af Thomas Jorsal02.
feb.
2019 kl.
15.
09Bemærk: artiklen er mere end 30 dage gammelLæs opMange vil huske det som et afgørende øjeblik i den sidste tid af Den Kolde Krig: Hele verden fulgte med, da de daværende ledere af USA og Sovjetunionen, Ronald Reagan og Mikhail Gorbatjov, underskrev INF-traktaten.
En aftale, der har været central for kontrollen med atomvåben siden den kolde krig.
Men nu er aftalen historie.
Rusland meddelte i dag, at de også suspenderer aftalen, efter USA's udenrigsminister, Mike Pompeo, i går kom med samme besked.
Samtidig oplyste den russiske præsident, Vladimir Putin, at Rusland nu vil udvikle supersoniske mellemdistanceraketter.
Og det er dårligt nyt for Europa, vurderer lektor ved Forsvarsakademiet Claus Mathiesen.
- De våben, Rusland i givet fald vil producere, med de rækkevidder, der her er tale om, er først og fremmest noget, der kan true mål i Europa.
Med INF-traktaten blev landbaserede mellemdistancemissiler gjort ulovlige.
Deres rækkevidde er mellem 500 og 5.
500 kilometer, og det er dem, der udgør en trussel for Europa.
Noget, der godt kan give anledning til bekymring, mener Claus Mathiesen.
- Der er ikke længere noget, der tyder på, at USA vil gå ind og beskytte Europa ved at stille et modsvar op.
I hvert fald ikke for egen regning.
Mikhail Gorbatjov og Ronald Reagan underskrev INF-traktaten i 1987.
Den betød blandt andet, at landbaserede mellemdistancemissiler blev ulovlige.
 Vladimir Putin sagde i dag, at Rusland nu vil begynde at udvikle mellemdistancemissiler.
 USA's præsident, Donald Trump, overraskede mange, da han i efteråret sagde, at USA vil trække sig ud af INF-traktaten.
Det blev i dag effektueret.
1 / 3Mikhail Gorbatjov og Ronald Reagan underskrev INF-traktaten i 1987.
Den betød blandt andet, at landbaserede mellemdistancemissiler blev ulovlige.
1 / 3Vladimir Putin sagde i dag, at Rusland nu vil begynde at udvikle mellemdistancemissiler.
2 / 3USA's præsident, Donald Trump, overraskede mange, da han i efteråret sagde, at USA vil trække sig ud af INF-traktaten.
Det blev i dag effektueret.
3 / 3Tiden er løbet fra INFDer er sket meget, siden Ronald Reagan og Mikhail Gorbatjov underskrev INF-traktaten.
Blandt andet er der kommet flere stormagter på den internationale scene, og det har spillet en rolle i russernes og amerikanernes suspendering af traktaten, vurderer Mette Skak, der forsker i Rusland og Sikkerhedspolitik på Århus Universitet.
- Tiden er løbet fra INF-traktaten.
For Rusland parerer den ikke længere flankerne mod øst og syd.
Her er det særligt Kinas øgede militærbudgetter, der vækker bekymring i både USA og Rusland.
Læs også:Ekspert: Skrottet missilaftale handler om Kina, Indien, Pakistan og NordkoreaVladimir Putin siger dog, at Rusland foreløbig ikke vil opstille nye mellemdistanceraketter, med mindre USA gør det.
USA har omvendt længe beskyldt Rusland for at bryde INF-aftalen.
FacebookTwitterKopier linkEmner:Mike Pompeo (politiker)|Rusland|USA|Vladimir Putin (politiker)|Militærudstyr




https://www.dr.dk/nyheder/viden/teknologi/ikke-laengere-underholdning-3-steder-virtual-reality-er-hverdag

TeknologiIkke længere underholdning: 3 steder virtual reality er hverdagOplæring af nye medarbejdere, empati-kursus og hjælp til nåleskræk er bare nogle af de ting, som vr kan tilbyde.
(© Unsplash)Af Anders Worup02.
feb.
2019 kl.
14.
02Bemærk: artiklen er mere end 30 dage gammelLæs opDe seneste år har udviklingen af virtual reality (vr) for alvor taget fart.
Især indenfor spilindustriens vægge.
Men også udenfor underholdningens rum sker der meget med virtual reality.
Michael Abrash er chefforsker hos vr-brille-producenten Oculus.
På en konference sidste år brugte han et citat fra Apple-stifter Steve Jobs' første møde med en personlig computer til at beskrive, hvordan vr - ligesom computeren - en dag bliver en uundgåelig del af vores hverdag.
Læs også:For mange øl?
Virtual reality skal lære unge at styre deres brandert- Indenfor ti minutter var det tydeligt for mig, at alle computere ville virke som denne på et tidspunkt.
Det var tydeligt.
Du kunne diskutere, hvor mange år det vil tage.
Du kunne diskutere, hvem vinderne og taberne vil blive.
Du kunne ikke diskutere uundgåeligheden, det var så tydeligt, sagde Steve Jobs i sin tid.
Indtil vr bliver en ligeså normal del af vores hverdag som computere og mobiltelefoner, kan du her se tre eksempler på, hvordan teknologien gør en forskel i dag.
1Børn med nåleskræk bliver opslugt af vr(© Videnscenter for Børnesmerter)At få taget en blodprøve eller få lagt et drop er noget af det, som børn frygter mest, når de er på hospitalet.
Det blev bekræftet i en undersøgelse, som man lavede i Region Hovedstaden, fortæller Søren Walther-Larsen, der er overlæge på Videncenter for Børnesmerter på Rigshospitalet:- Vi kunne konstatere, at det fylder rigtig meget.
De små blodprøvestik er skræmmende oplevelser for børn, siger han.
I jagten på at finde en metode til at aflede børnenes opmærksomhed fra nålen kastede man sig over virtual reality.
I samarbejde med vr-firmaet Khora blev der udviklet et vr-spil, som hurtigt blev en succes.
- Det er en meget stærk oplevelse.
Teknologien gør, at det virker mere fordybende end de andre redskaber, vi har brugt indtil videre.
Vi har prøvet alt fra mobiltelefoner, tablets og sæbebobler til historiefortælling, men det her er bare en tand mere fordybende, siger Søren Walther-Larsen.
Spillet er udviklet til børn alderen 5 år og op, men næste skridt er udvikle en vr-oplevelse til børn fra 3 år og op.
2Oplæringen bliver nemmere - og mindre farlig(© Unity Studios)Software- og konsulentfirmaet Unity Studios hjælper andre virksomheder med at bruge VR i deres dagligdag.
Eksempelvis har firmaet udviklet virtuelle rum, hvor ansatte i Grundfos kan blive oplært uden at stå ved selve produktionslinjen.
- Før man kommer ud at arbejde med en farlig maskine, får man muligheden for at træne på nøjagtig den samme maskine i en virtuel verden, hvor fejl ikke forvolder skade på medarbejderen, siger Anders Fogt Hansen, der er Key Account Manager hos Unity Studios.
Træningen har også den fordel, at medarbejderen ikke sænker tempoet ude i produktionen, mens personen er under oplæring.
- Vi lærer allesammen meget forskelligt.
Nogle er bedst til at se det, mens andre lærer bedre, hvis de læser.
Men fælles for os alle er, at hvis man får lov til at prøve arbejdet inden, så er det den bedste måde at huske på, siger han.
3Vr kan gøre dig mere empatisk(© (Foto: L.
A.
Cicero © Stanford University))I forskningens verden bliver virtual reality brugt til at blive klogere på blandt andet menneskets psykologi.
På amerikanske Stanford University er der lavet undersøgelser af, hvordan vr påvirker vores empati.
I en undersøgelse med 560 personer fik deltagerne mulighed for at opleve at være hjemløs via en fortælling på enten skrift, en skærm eller vr.
De personer, som oplevede at blive hjemløse i vr, var mere tilbøjelige til at svare, at de hjemløses liv betyder meget for dem personligt.
Og de var mere enige i udsagn som fx: ”Samfundet gør ikke nok for at hjælpe de hjemløse”.
Da DR Viden skrev om undersøgelsen i oktober, sagde Elisabeth Assing Hvidt, der er adjunkt på Institut for Kulturvidenskaber på Syddansk Universitet:- Det giver utrolig god mening, at man er tilbøjelig til at være mere empatisk, når man får en oplevelse af at være tilstede med hele kroppen og ikke kun forestiller sig det med hjernen.
FacebookTwitterKopier linkEmner:Steve Jobs (erhvervsleder)|Teknologi|Erhverv|Rigshospitalet|USA




https://www.dr.dk/nyheder/kultur/film/25-aarige-alba-spiller-astrid-lindgren-i-kontroversiel-film-jeg-har-enorm

Film og serier25-årige Alba spiller Astrid Lindgren i kontroversiel film: 'Jeg har enorm respekt for hende'Skuespiller Alba August vil vise den svenske forfatters mod i filmen 'Unge Astrid'.
Men Lindgrens datter raser.
- Det har været meget rørende for mig at vide, at hun faktisk ægte har oplevet de ting, jeg 'blot' har skullet spille, fortæller Alba August om rollen som Astrid Lindgren.
Af Kasper Madsbøll Christensen02.
feb.
2019 kl.
15.
02Bemærk: artiklen er mere end 30 dage gammelLæs op- Det kræver eddermame meget mod og styrke at kunne overleve alt det, hun overlever, i så ung en alder.
Og så komme stærkere ud på den anden side.
- Hun er helt sikkert en feminist og en rebel.
Beundringen for det svenske forfatterikon lyser ud af den 25-årige skuespiller Alba August, der i øjeblikket kan ses portrættere Astrid Lindgren i den biografaktuelle 'Unge Astrid'.
Astrid Lindgren har fulgt sin intuition og en følelse af, at hun ikke havde lyst til kun at være kone og mor.
Alba August, skuespillerI filmen følger man forfatterens unge år indtil slutningen af 1920'erne – længe før hun blev verdensberømt for sine elskede bøger om Pippi Langstrømpe, Karlsson på taget og Emil fra Lønneberg.
De år skulle på mange måder vise sig at blive skelsættende for den unge Astrid Lindgren.
Gravid som 18-årig med 30 år ældre chefSom 18-årig bliver hun nemlig gravid med sin redaktørchef og tager først til Stockholm og siden til Danmark for at føde sin søn, Lars, anonymt og aflevere ham i pleje.
Chefen, Reinhold Blomberg, var i øvrigt gift og 30 år ældre end Astrid Lindgren.
Henrik Rafaelsen i rollen som Reinhold Blomberg.
Astrid Lindgren tog til Rigshospitalet for at føde deres fælles barn, da man her tog imod fødende kvinder uden at orientere myndighederne.
På den måde undgik hun at oplyse, hvem der var far til barnet.
Blomberg var nemlig gift i forvejen.
(© Nordisk Film)- Det har været meget rørende for mig at vide, at hun faktisk ægte har oplevet de ting, jeg 'blot' har skullet spille, fortæller Alba August.
- Jeg kendte ikke så meget til hendes baggrund, eller de vilkår kvinder fra den tid levede under.
Det har jeg fået kæmpe respekt for.
Alba AugustDansk-svenske Alba Adéle August er født 6.
juni 1993.
Hun er datter af den danske, Oscar-vindende instruktør Bille August og den svenske instruktør og skuespiller Pernilla August.
Uddannet skuespiller fra Den Danske Scenekunstskole i 2018.
Har tidligere medvirket i tv-serierne 'The Rain' og 'Gidseltagningen'.
Alba August, der er datter af den danske Oscar-vinder Bille August og den svenske skuespiller Pernilla August, kalder Astrid Lindgren, der levede fra 1907 til 2002, for både 'stærk', 'en inspiration' og 'én af de største kunstnere, der findes i Skandinavien'.
August har fået stor ros for sit portræt af Lindgren og blev på den baggrund sidste år udvalgt som én af ti europæiske 'Shooting Stars' på Filmfestivalen i Berlin.
Læs også:Anmelder bevæget af ny Astrid Lindgren-film: 'Emil fra Lønneberg' bliver aldrig det samme igen- Jeg tror, at mange kvinder dengang, der havde været udsat for det samme som hende, ville være blevet gift med Blomberg og slå sig til tåls med at være kone og mor.
Og det gik hun lodret imod, fordi hun både ville arbejde og forsørge sig selv.
- Hun har fulgt sin intuition og en følelse af, at hun ikke havde lyst til kun at være kone og mor.
- Jeg følte det som et stort ansvar at spille hende, har Alba August fortalt om rollen som Astrid Lindgren.
Rollen krævede blandt andet, at August lærte at skrive på skrivemaskine og stenografere.
Stenografi er en slags kondenseret skriftsystem, som kontorassistenter brugte til at nedskrive mundtlig tale.
(© Nordisk Film)Datter: Filmen er 'absurd'Men selv om 'Unge Astrid' er skabt i dybeste respekt for sin hovedkarakter, så er filmen ikke blevet modtaget positivt af Astrid Lindgrens 84-årige datter, Karin Nyman.
Tværtimod.
- Den her film havde man ikke kunnet lave, mens mor levede, sagde Karin Nyman ifølge Expressen til det svenske magasin Vi sidste år.
Hun mente ligefrem, at filmen 'føles absurd'.
Læs også:Astrid Lindgrens datter kritiserer ny film om sin morAlba August kan godt forstå Karin Nymans vrede, men understreger samtidig behovet for at fortælle Astrid Lindgrens historie.
- Hun er én af mange kvinder, der har oplevet det her.
Vi låner hendes historie for at fortælle manges historie, forklarer skuespilleren.
- Jeg tænker, at det er noget, Astrid ikke har talt så meget om, og at det derfor føles grænseoverskridende og flovt for datteren, at vi går ind i det.
Men i virkeligheden har hun jo bare været den sejeste, og det er et tegn på hvor stærk, hun har været.
- Filmen er vores forsøg på at vise Astrid Lindgrens mod og ikke, hvad hun har gjort forkert.
'Unge Astrid' er allerede blevet set af over 200.
000 svenskere og er i skrivende stund solgt til mere end 50 lande.
(© Nordisk Film)Filmen solgt til 50 landeOg selv om Astrid Lindgren har været død i snart 20 år, så er hun stadig et hit.
Også i biografform.
Filmen, der er instrueret af Pernille Fischer Christensen, er allerede blevet set af over 200.
000 svenskerne og er i skrivende stund solgt til mere end 50 lande.
- Selv om jeg har været mega fucking nervøs, så er det bare en drøm at få lov til at kaste sig ud i sådan en rolle, fortæller Alba August, der kalder Lindgren for 'et idol'.
Hun har måttet leve med en kæmpe skam fra både samfundet og familien.
Alba August, skuespiller- Hun er en inspiration for mange kvinder.
I den scene, hvor hun får klippet håret, bliver det meget tydeligt.
Hun er den første i Vimmerby (Astrid Lindgrens fødeby, red.
), der fik klippet kort hår dengang.
Folk gik simpelthen hen og mærkede på det.
Astrid 'har måttet leve med en kæmpe skam'Tre år efter at have afleveret Lars hos en dansk plejemor – i filmen spillet af Trine Dyrholm – vender Astrid Lindgren tilbage for at hente ham hjem.
Plejemoren er blevet syg.
Hermed begynder hun et liv som enlig – og ugift mor – i slut-1920'ernes Stockholm.
Hun bliver siden gift med sin næste chef, Sture Lindgren.
- Hun har måttet leve med en kæmpe skam fra både samfundet og familien.
Jeg har læst om mange kvinder, der enten tog livet af sig selv eller af deres barn, når de stod i en situation som hendes, fortæller Alba August.
- Og det har vi ofte ikke snakket om, fordi der stadig er så meget skam forbundet det.
Netop derfor er det vigtigt at tale om det og få det løftet frem.
- Jeg tror også, Astrid ville have syntes, at det var en god idé.
'Unge Astrid' kan ses i biograferne nu.
(© Nordisk Film)FacebookTwitterKopier linkEmner:Alba August (skuespiller)|Astrid Lindgren (forfatter)|Teater|Stockholm|Den Danske Scenekunstskole




https://www.dr.dk/nyheder/viden/teknologi/virtual-reality-fra-sensorama-i-50erne-til-heldragt-og-handsker-i-80erne

TeknologiVirtual reality: Fra Sensorama i 50'erne til heldragt og handsker i 80'erneVirtual reality er en milliardindustri, hvor tech-giganter slås om at indtage den virtuelle trone.
Men sådan har det ikke altid været.
Af Anders Worup og Christian Mailand (foto og video)02.
feb.
2019 kl.
11.
30Bemærk: artiklen er mere end 30 dage gammelLæs opVirtual reality (vr) er en teknologi, som buldrer fremad i dag.
Men den har faktisk været længe undervejs.
Udviklingen kan spores mere end 60 år tilbage.
- I 1950'erne bliver den første vr-oplevelse udviklet.
Og det var noget, som blev kaldt Sensorama, siger Rolf Nordahl, der er lektor og vr-forsker ved Aalborg Universitet.
Her ses en udgave af Sensorama, hvor det blandt andet var muligt at opleve en tur gennem New York.
(© creative commons)Maskinen blev opfundet af amerikaneren Morton Heilig, der brugte sin erfaring fra filmverdenen til at udvikle Sensorama.
- Den gjorde brug af brugerens sanser.
Der var både noget til syns-, høre- og lugtesansen.
Selve sædet kunne også bevæge sig og give vibrationer, siger Rolf Nordahl.
Fundamentet lægges for den virtuelle verdenSensorama blev aldrig en rigtig succes, men var det første skridt på vejen til en virtuel verden.
Allerede i 1960'erne bliver der taget endnu et vigtigt skridt i udviklingen af vr.
- Her bliver det første head mounted display (HMD) rent faktisk opfundet.
Det er der, hvor det virkelig starter, siger Rolf Nordahl.
Men det er først i 1980'erne, at de første virksomheder som udvikler og sælger vr-udstyr ser dagens lys.
Et af dem var VPL Research, som blev grundlagt af Jaron Lanier, en af pionerne indenfor vr.
Her ses VPL Researchs dragt, handsker og vr-brille.
- Han har et firma, som opfinder forskellige ting indenfor vr.
For det første opfinder han selve begrebet 'virtual reality' i 1980'erne.
Og i hans firma begynder de så også at udvikle forskellige ting, forklarer Rolf Nordahl.
VPL Resarch nåede at udvikle både en heldragt, et HMD og et par handsker til brug i vr.
Dragten kunne måle bevægelserne i arme og ben, mens handskerne skulle give en mulighed for føle i det virtuelle.
Vr bliver tilgængeligt for almindelige personerOp igennem 90'erne forsøger flere sig med vr men uden det store held.
Det er først, da firmaet Oculus i 2012 starter en crowdfunding-kampagne for deres vr-brille Oculus Rift, at der igen for alvor sker noget.
- Den store forskel er, at det nu begynder komme ned i en pris, hvor folk rent faktisk kan bruge det, siger Rolf Nordahl.
Siden da er udviklingen gået stærkt, og i dag kæmper store spillere som Facebook, HTC, Valve, Google og Samsung om at erobre den virtuelle verden.
FacebookTwitterKopier linkEmner:Teknologi|Erhverv|IT-branchen|Google|Samsung




https://www.dr.dk/nyheder/udland/mere-ekstremt-vejr-i-australien-efter-hedeboelgen-kommer-enorme-maengder-vand

UdlandMere ekstremt vejr i Australien: Efter hedebølgen kommer enorme mængder vandLandet er ramt af oversvømmelser, og der kan falde helt op til 20 centimeter regn i dag.
Af Thomas Jorsal og Robin Patrick Stampe Seierby (Video)02.
feb.
2019 kl.
11.
02Bemærk: artiklen er mere end 30 dage gammelLæs opJanuar måned slog alle varmerekorder i Australien.
Det er den varmeste måned, der nogensinde er blevet registreret i landet.
Men som om det ikke var nok, er den nordlige del af Australien nu ramt af massive oversvømmelser.
- Det her er uden fortilfælde.
Vi har aldrig oplevet noget lignende før, så store mængder regn er der faldet, lyder det fra Annastacia Palaszczuk, der er premierminister i delstaten Queensland.
Det voldsomme regnvejr har fået myndighederne til at opfordre folk til at søge op i højderne for at komme i sikkerhed.
- De næste 24 til 48 timer bliver afgørende, advarer Annastacia Palaszczuk.
Hun beskriver overgangen fra den ekstreme varme til de ekstreme mængder nedbør som et fænomen, de oplever en gang hver 100 år.
Her er det indbyggere i byen Townsville i det nordlige Australien, der må kæmpe sig igennem de enorme mængder vand.
 Ifølge prognoserne kan de se frem til endnu mere regn i løbet af lørdag, hvor der nogen steder kan falde op mod 20 centimeter regn.
 Januar var den varmeste måned nogensinde i Australien.
Det medførte flere naturbrande, blandt andet her 90 kilometer nordøst for Melbourne.
 Indbyggerne i Melbourne søger mod vandet for at blive kølet ned.
Her oplevede de tre dage i streg med temperaturer på 43 grader.
1 / 4Her er det indbyggere i byen Townsville i det nordlige Australien, der må kæmpe sig igennem de enorme mængder vand.
1 / 4Ifølge prognoserne kan de se frem til endnu mere regn i løbet af lørdag, hvor der nogen steder kan falde op mod 20 centimeter regn.
2 / 4Januar var den varmeste måned nogensinde i Australien.
Det medførte flere naturbrande, blandt andet her 90 kilometer nordøst for Melbourne.
3 / 4Indbyggerne i Melbourne søger mod vandet for at blive kølet ned.
Her oplevede de tre dage i streg med temperaturer på 43 grader.
4 / 4Varmeste januar nogensindeI forhold til Danmark falder årstiderne omvendt, og derfor er det sommer lige nu i Australien.
Noget de i den grad har kunnet mærke i løbet af januar: Gennemsnitstemperaturen har ligget på 30 grader, hvilket er det højeste nogensinde.
I byen Adelaide har de oplevet, at varmerekorden er blevet overgået to gange i løbet af januar: Først nåede den 47,7 grader og dernæst 49,5 grader.
Mange har søgt lægehjælp, ligesom mange dyr er omkommet i varmen.
Mindst fem dage i januar var blandt de varmeste, der nogensinde er registreret i landet.
Men nu er vejret i den grad i forandring i den nordlige delstat Queensland.
Ifølge vejrprognoser kan de se frem til at få helt op til 20 centimeter regn i løbet af i dag.
FacebookTwitterKopier linkEmner:Australien|Vejret




https://www.dr.dk/nyheder/indland/byer-sloejfer-p-betaling-parkering-er-blevet-et-vaaben-i-kundekrigen

IndlandByer sløjfer p-betaling: Parkering er blevet et våben i kundekrigenKunder gider ikke handle, hvor de skal betale for parkering, siger handelsforeninger.
Parkeringspladser skal være gratis, så kunderne bliver ved med at shoppe lokalt på eksempelvis gågaden, lyder det fra flere handelsforeninger.
(modelfoto) Af Maja Lærke Maach02.
feb.
2019 kl.
12.
12Bemærk: artiklen er mere end 30 dage gammelLæs opDet kan være både dyrt og besværligt for handlende i bil at parkere i centrum af byen, og derfor er det for mange kunder blevet attraktivt at køre til et storcenter, hvor de kan parkere i timer uden at skulle betale.
Det rammer de små forretninger på gågaden, og i jagten på kundernes gunst har en række kommuner valgt at gå samme vej.
Silkeborg Kommune er seneste eksempel: Fra 1.
februar skal der ikke længere betales de første to timer på kommunens omkring 800 parkeringspladser i bymidten.
De gør det for lige at blive lidt bedre end storbyerne, hvor det som regel ikke er til at finde parkeringspladserJesper Højte Stenbæk, Dansk ErhvervEn rundspørge foretaget af DR Nyheder til en række handelsforeninger over hele landet bekræfter, at gratis parkeringsforhold er blevet et vigtigt konkurrenceparameter for handelslivet.
Blandt andet byerne Thisted, Kalundborg, Hillerød, Frederikshavn, Viborg og Tønder har alle succes med tiltaget.
Det samme er tilfældet i Fredericia, oplyser formand for Fredericia Shopping Ole Mortensen til DR Nyheder.
- Det virker absolut mere venligt overfor kunderne, at de kan parkere gratis.
Vi mener, at gratis parkering i vores by er et must, siger han.
Ny lov skal stoppe pengemaskineI Kolding kan kunderne glæde sig over udsigten til 355 nye gratis parkeringspladser, når kommunen til maj fjerner betalingen.
Det betyder fremover tre timers gratis parkering.
I Hillerød blev der i september sidste år indført en times gratis parkering på kommunens p-pladser, mens det koster ti kroner i timen at holde på en plads ejet af et privat selskab.
- Det har været handelens ønske igennem flere år, da man oplever, at kunderne foretrækker at handle, hvor de ikke skal bruge tid på p-automater, og hvor brødet hos bageren ikke koster 10 kr.
ekstra på grund af parkering, fortæller Mette Kragh Faurholdt, der er citykoordinator i byen.
Indtægter fra parkeringI 2017 opkrævede kommunerne p-billetter og -bøder for næsten 900 millioner kroner.
De 634 millioner kroner kom fra p-billetter.
København, Frederiksberg, Aarhus og Aalborg Kommuner stod for knap 90 procent af indtægterne fra p-billetter.
Kilde: Økonomi- og IndenrigsministerietHos Dansk Erhverv kender man alt til de gode erfaringer med at lade kunderne holde uden beregning, fortæller Jesper Højte Stenbæk, der er organisationens fagchef for transport og infrastruktur.
- Det er noget, som breder sig især i de mellemstore byer typisk med en gågade, som konkurrerer med større byer i nærheden om at have et stort opland og et godt handelsliv.
De gør det for lige at blive lidt bedre end storbyerne, hvor det som regel ikke er til at finde parkeringspladser, siger han.
Han fremhæver, at tiltaget også handler om at gøre sig mere attraktiv i forhold til danskernes stigende handel på internettet.
Læs også:Ny lov skulle gøre din p-plads billigere: Uden for storbyerne kan det blive dyrereIfølge Jesper Højte Stenbæk kommer der ikke kun fri parkering for at gøre butikkerne til et tilløbsstykke, men også for at give kunderne mulighed for at blive lidt længere i byen og for eksempel gå på en af byens caféer og restauranter, således at disse forretninger også får gavn af kundernes købetrang.
Det er heller ikke længere lige så attraktivt for kommunerne at opkræve betaling for parkering, da en ny lov fra årsskiftet betyder, at kommunerne nu kun får 30 procent af indtægterne fra parkering.
70 procent af indtægterne bliver i stedet for modregnet det bloktilskud, som kommunerne får af staten.
Det var regeringen og Dansk Folkepartis forsøg på at forhindre, at betalingsparkering blev en pengemaskine for kommunerne.
FacebookTwitterKopier linkEmner:Parkering|Erhverv|Dansk Erhverv|Fredericia|Hillerød




https://www.dr.dk/nyheder/kultur/boeger/jane-aamunds-sidste-rejse-familie-og-venner-sagde-farvel-i-lemvig

BøgerJane Aamunds sidste rejse: Familie og venner sagde farvel i Lemvig- Hun var til fest og farver, og det blev gudstjenesten også, siger Asger Aamund.
Asger Aamund lagde en rose på kisten, inden den kørte væk til Jane Aamunds bisættelse i Heldum Kirke i Lemvig.
Af Maja Lærke Maach02.
feb.
2019 kl.
12.
44Bemærk: artiklen er mere end 30 dage gammelLæs opDen 82-årige forfatter og journalist Jane Aamund er her til formiddag blevet bisat fra Heldum Kirke ved Lemvig.
- Jeg synes, det var en smuk ceremoni.
Den var, som hun gerne ville have haft det.
Hun var til fest og farver, og det blev gudstjenesten også - der blev også grinet i kirken ved omtalen af hende.
Præstens tale gik rent ind hos folk, sagde Jane Aamunds bror Asger Aamund til BT efter begravelsen.
Blandt gæsterne var også hans datter, Malou Aamund, med sin mand, Radio24syvs programchef Mikael Bertelsen.
Også tv-vært og forfatter Cecilie Frøkjær var mødt op for at sige et sidste farvel.
Asger Aamund ankommer til kirken.
Han havde ikke sin kone, Suzanne Bjerrehuus, med, da hun ifølge hans udsagn ikke er glad for begravelser, fortalte han til BT.
 Jane Aamunds kiste i Heldum Kirke i Lemvig.
 Cecilie Frøkjær ankommer til kirken.
Hun har skrevet interviewbog med Jane Aamund.
 Jane Aamund fotograferet i sit hjem i Charlottenlund d.
24 juli 2014.
Hun flyttede siden til sin mors barndomsegn, Lemvig.
 Kisten bæres ud af kirken af bl.
a.
de to brødre og to sønner.
 Asger Aamund lægger en rose på kisten, inden den kører væk.
 Gæster og pårørende ser til, mens rustvognen kører væk med kisten .
 Michael Bertelsen fra Radio24syv deltog sammen med sin kone, Malou Aamund, som er datter af Asger Aamund.
 (ARKIV 1998) Jane Aamund sammen med sine to brødre Asger Aamund og Bjarke Aamund.
 Cecilie Frøkjær til Jane Aamunds bisættelse.
1 / 10Asger Aamund ankommer til kirken.
Han havde ikke sin kone, Suzanne Bjerrehuus, med, da hun ifølge hans udsagn ikke er glad for begravelser, fortalte han til BT.
1 / 10Jane Aamunds kiste i Heldum Kirke i Lemvig.
2 / 10Cecilie Frøkjær ankommer til kirken.
Hun har skrevet interviewbog med Jane Aamund.
3 / 10Jane Aamund fotograferet i sit hjem i Charlottenlund d.
24 juli 2014.
Hun flyttede siden til sin mors barndomsegn, Lemvig.
4 / 10Kisten bæres ud af kirken af bl.
a.
de to brødre og to sønner.
5 / 10Asger Aamund lægger en rose på kisten, inden den kører væk.
6 / 10Gæster og pårørende ser til, mens rustvognen kører væk med kisten .
7 / 10Michael Bertelsen fra Radio24syv deltog sammen med sin kone, Malou Aamund, som er datter af Asger Aamund.
8 / 10(ARKIV 1998) Jane Aamund sammen med sine to brødre Asger Aamund og Bjarke Aamund.
9 / 10Cecilie Frøkjær til Jane Aamunds bisættelse.
10 / 10Jane Aamund døde i onsdags på hospice i Hvide Sande.
Hun efterlader sig sønnerne Jens og Michael og fire børnebørn.
Jane Aamunds kiste blev båret ud af blandt andre de to brødre og to sønner.
- Vi tager afsked med hele Danmarks budbringer af, at livet skal være en fest, lød det ifølge BT i en tale fra hendes søn Jens i kirken.
Læs også:Jane Aamund er dødJane Aamund gjorde sig tidligt bemærket som journalist på Berlingske Tidende, men det store folkelige gennembrud opnåede hun som forfatter med ’Klinkevals'-trilogien, der blev udgivet fra 1989 til 1992.
Succesen blev fulgt op af den selvbiografiske kærlighedsroman ’Colorado Drømme’, som hun modtog Boghandlernes Gyldne Laurbær for i 1998.
Ud over forfatterskabet var det hendes mangeårige kræftsygdom, som hun med åbent sind fortalte og skrev om, der satte sine spor.
FacebookTwitterKopier linkEmner:Asger Aamund (erhvervsleder)|Cecilie Frøkjær (studievært)|Litteratur|Radio24syv|Lemvig




https://www.dr.dk/nyheder/udland/putin-svarer-usa-igen-suspenderer-aftale-om-nedrustning

UdlandPutin svarer USA igen: Suspenderer aftale om nedrustningPræsident Vladimir Putin bebuder, at Rusland vil udvikle nye raketter efter sammenbrud for INF-aftale.
Vladimir Putin har suspenderet INF-aftalen med USA.
02.
feb.
2019 kl.
11.
01Bemærk: artiklen er mere end 30 dage gammelLæs opPræsident Vladimir Putin siger, at også Rusland suspenderer INF-aftalen, som forbyder opstillingen af mellemdistanceraketter.
Det sker dagen efter, at USA meddelte, at det indtil videre ophæver den skelsættende aftale fra den kolde krig.
Læs også:USA trækker sig fra raketaftale med RuslandPutin oplyser, at Rusland nu vil starte på at udvikle nye raketter.
Heriblandt såkaldt supersoniske mellemdistanceraketter.
- De amerikanske partnere har erklæret, at de suspenderer deres deltagelse i aftalen, og vi suspenderer den på samme vis, siger Putin under et tv-dækket møde med sin forsvarsminister, Sergej Sjojgu, og udenrigsminister Sergej Lavrov.
Aftale fra den kolde krigDet betyder, at Rusland lige som USA helt vil trække sig ud af aftalen om et halvt år, hvis ikke parterne enes om at forlænge den.
Putin siger imidlertid, at han har pålagt sin regering ikke at genoptage nedrustningsforhandlinger med USA.
Ifølge nyhedsbureauet AP har Putin en vigtig tilføjelse: Rusland vil ikke opstille nye mellemdistanceraketter, medmindre USA gør det.
INF-aftale fra 1987 fjernede en overhængende fare for en atomkrig mellem det daværende Sovjetunionen og Vesten.
Det var et tidspunkt, hvor Sovjetunionen og USA havde opstillet mange atomraketter langs det såkaldte jerntæppe, der delte Europa under den kolde krig.
USA har senest beskyldt Rusland for at overtræde INF-aftalen, og det er begrundelsen for at suspendere aftalen.
/ritzau/FacebookTwitterKopier linkEmner:Rusland|Vladimir Putin (politiker)|USA|Militærudstyr




https://www.dr.dk/musik/jeg-var-forfaerdelig-som-18-aarig-jeg-vidste-jo-intet-om-livet-dengang

Musik'Jeg var forfærdelig som 18-årig.
Jeg vidste jo intet om livet dengang'- I dag har jeg faktisk nogle historier at fortælle, siger den danske sangerinde Drew.
Af Christian Ellegaard og Foto: Frederik Højfeldt Nielsen02.
feb.
2019 kl.
12.
00Bemærk: artiklen er mere end 30 dage gammelLæs op- You make it so so hard to love ya'.
Sådan lød det, da Drew sidste forår udgav singlen 'Hard To Love'.
Nummeret blev udnævnt til P3's Uundgåelige, men siden successinglen har der været stille fra den dansk-walisiske sangerinde.
I kulissen har Drew dog brygget på store planer for 2019, og snart udgiver hun sin nye single.
Vi mødte det 28-årige pophåb til en snak om musik, følelsen af ikke at have styr på en skid, og hvorfor det er langt federe at være 28 end at være 18 - og nåh ja, og så om dengang hun skældte sin ekskæreste ud i landsdækkende radio.
Lyt til 'Hard To Love' her, mens du læser videre:Drew - Hard To Love- Vega minder mig om det tidspunkt, hvor jeg fik følelsen af at: 'Hey, nu sker der noget'.
Jeg har i mange år drømt om at få en musikkarriere, men hvornår kommer tidspunktet, hvor toget kører, og man bare skal følge med?
For mig var det hér, siger hun og kigger rundt i den tomme koncertsal.
1 / 11Drew er vokset op i den lille nordjyske by Hvilsom - 'Årets Landsby 1995' - med en dansk far og en walisisk mor (det er dér, det brune hår og de brune øjne kommer fra, forklarer hun).
Senere flyttede hun til England, hvor hun som en del af duoen DREWXHILL blev en del af den britiske elektroniske scene.
- Jeg havde lavet musik i England og på trods af, at det gik godt, kom det store gennembrud, som jeg håbede på, aldrig.
Da jeg kom til Danmark igen overvejede jeg faktisk at lægge musikken på hylden.
Men så tænkte jeg alligevel: 'Hm, hvad skal jeg nu?
’.
Så begyndte jeg at skrive nogle sange, sendte sangene rundt til alle, jeg kendte i musikbranchen, og en måned senere stod jeg hér i Vega, siger Drew.
2 / 11Der er sket meget siden dengang.
I starten af 2018 udgav Drew sin debutsingle 'Keeping Up', og senere blev nummeret 'Hard to Love' udråbt til P3's Uundgåelige.
Drew beskriver det som 'at have fødselsdag i en uge', men det var også lidt specielt, at hendes sang nu blev spillet i radioen.
Den handlede nemlig om hendes ekskæreste.
- Jeg fik lidt dårlig samvittighed, fordi jeg skældte min ekskæreste så meget ud i den sang.
Medmindre han gik rundt med høreværn, så kunne han ikke undgå at høre den sang.
Det var lidt underligt, at sangen blev spillet så meget, fordi den var så rå og ærlig, forklarer Drew.
3 / 11Ærligheden er et gennemgående tema i Drews musik.
- Jeg har skrevet nogle sange, som er så personlige, at jeg hellere aldrig vil udgive dem end at få andre til at synge dem.
Andre gange skriver jeg nogle sange, som egentlig er skide gode, men hvor jeg ikke selv føler noget, når jeg synger dem.
Så dur det ikke.
Folk afkoder lynhurtigt, hvis du ikke selv kan mærke det, du står og synger på scenen, siger hun.
4 / 11Det er efterhånden mange måneder siden, at Drew udgav 'Hard to Love'.
Men hvorfor gik der så lang tid uden ny musik?
Drew havde brug for at genfinde sig selv og sin lyd, forklarer hun.
- Der ér gået lang tid.
Jeg havde brug for at finde ind til kernen af, hvem jeg er som menneske og artist.
Det har været vigtigt for mig, at spørge mig selv: 'Hvorfor må du stå på den scene?
Hvorfor skal folk bruge deres tid på dig og købe en billet til din koncert?
Hvad giver det dem?
'.
Det skulle jeg finde svaret på.
Hvad giver jeg, som er folks tid værd?
5 / 11- Jeg synes ikke, de sange, jeg skrev før, var folks tid værd, og det er noget, jeg stadig er ved at finde ud af.
Tidligere kom mine sange fra et ret frygtsomt sted, hvor jeg dømte mig selv enormt meget i stedet for bare at sige: 'Jeg er sgu cool, det går nok'.
Jeg har slappet meget mere af i min sangskrivning nu.
Det er okay at være 28.
Det er okay ikke at lave en skid på en onsdag.
Det er okay ikke at have styr på alting.
Folk har nok frygt og bekymringer i deres eget liv, jeg skal ikke også belemre dem med mine.
6 / 11Selvom der har været stille udadtil, så har Drew arbejdet på masser af ny musik i kulissen.
Til marts udgiver hun sin næste single, '28'.
En sang, der tager udgangspunkt i Drews liv lige nu og her.
- Sangen handler om den følelse, jeg har som 28-årig, og som mange andre i slut tyverne nok også har.
'Jeg burde have mere styr på mit liv'.
Det er nok den mest ærlige sang, jeg har skrevet.
Jeg glæder mig til at udgive den, men det er også lidt angstprovokerende, for den er meget ærlig.
Det er fandme sådan her, jeg har det lige nu.
7 / 11- Sangen handler om, at jeg er for ung til at give op og for gammel til ikke at fortsætte.
Som ung aner man ingenting om verden, men som man bliver ældre, lærer man pludselig mere og mere om verden omkring en.
Det er dér, jeg er lige nu.
Jeg ved så mange ting om verden, og der er så meget, der kan gøre mig fucking deprimeret.
Så kan jeg godt gå fra at tænke: 'Det hele er jo lige meget, vi dør jo alle sammen af klimaforandringer lige om lidt' til at tænke: 'Hvor er det smukt at være i live, og hvor er det sindssygt, at jeg har alt for mine fødder lige nu' – den sammensmeltning kan ende ud i en følelse af rastløshed og vrede engang imellem, fordi jeg bliver forvirret omkring verden og min plads her.
8 / 11Snakken falder på alder.
For er det egentlig for sent at jagte stjernedrømmene, når man er tættere på 30 end på 20?
- Musikbranchen er jo aldersfascistisk som bare pokker.
Det kan godt gå mig lidt på, men '28'  handler også om at skubbe det lidt til side, siger Drew.
- Jeg er glad for, at jeg er en 28-årig popstjerne og ikke en 18-årig popstjerne.
Tak skæbne!
Jeg var et forfærdeligt menneske som 18-årig.
Det er sgu federe at være Drew på 28 end Drew som 18-årig.
Jeg vidste jo intet om livet dengang.
Der er sket sindssygt mange ting for mig de sidste ti år, som har ændret mig radikalt som menneske.
Mine værdier er anderledes, og i dag har jeg faktisk nogle historier at fortælle.
9 / 11- Hvis du havde sagt til 18-årige Drew, at om ti år bliver du P3's Uundgåelige og har en pladekontrakt med Warner Music, så var hun jo eksploderet, fordi det var så vildt og sindssygt.
Men man bliver jo lidt vant til det og drømmer altid videre om noget endnu større.
Du er nødt til at være urealistisk og drømme stort, når du vil leve af musik, men i bund og grund er det jo ikke dét, det kommer an på.
Det handler om at have det godt.
For mig handler det mere om at gøre det her så længe, jeg synes, det er sjovt.
Hvad så, hvis jeg sælger en masse plader og har spillet hos Jimmy Fallon, hvis jeg inderst inde er bundulykkelig?
Jeg skal først og fremmest have det godt, slutter hun.
10 / 1111 / 11FacebookTwitterKopier linkEmner:Wales




https://www.dr.dk/nyheder/politik/fagforeninger-barsel-skal-taelles-med-i-ny-pensionsordning

Længere til pensionSe temaPolitikFagforeninger: Barsel skal tælles med i ny pensionsordningSygdom og barsel skal tælle med, når et arbejdsliv med fysisk arbejde skal gøres op i år.
3F formand Per Christensen har sammen med FOA-formand Mona Striib lagt deres bud frem på, hvordan man kan ændre det danske pensionssystem.
02.
feb.
2019 kl.
10.
47Bemærk: artiklen er mere end 30 dage gammelLæs opDe to fagforeninger FOA og 3F giver i et fælles debatindlæg i Jyllands-Posten deres bud på, hvordan man kan forbedre pensionssystemet.
De to fagforeninger lægger sig på linje med Socialdemokratiet og Dansk Folkeparti og kræver, at grupper med særligt hårdt arbejde skal kunne trække sig tilbage tidligere.
Ordningen skal bygges op om, hvor mange år ansatte i disse gruppe har haft på arbejdsmarkedet.
Og her vil fagforeningerne have, at barsel og perioder med ledighed og sygdom skal tælle med.
- Det er afgørende, at den nye ret til fleksibel tilbagetrækning tager afsæt i en reel ligestilling, så både mænd og kvinder opnår samme muligheder, skriver de to fagforbunds formænd.
- Det betyder, at der skal tages udgangspunkt i, hvor mange år man har været på arbejdsmarkedet, herunder ledighedsperioder, sygdom, barsel og forskellige ansættelsesformer.
Seniorførtidspension skal ændresDe to fagforbunds formænd, Per Christensen fra 3F og Mona Striib fra FOA, efterlyser også ændringer i den ordning, der hedder seniorførtidspension.
Her skal kravene lempes, mener de.
- Færre end 10 procent af det forventede antal er på ordningen.
Der er brug for en langt bedre, mere lempelig og udvidet ordning, skriver de.
Læs også:Regeringen lovede løsning for nedslidte ældre: Kun en femtedel har fået hjælpDe to fejer også anker om problemer med at skaffe data til side og kræver, at der bruges såkaldte "objektive krav" - altså krav man kan måle og veje - frem for subjektive krav, der kræver en vurdering.
Til sidst nævner de, at uligheden i sundhed skal mindskes.
Det er dog ikke uddybet hvordan.
På samme måde skal en ny ordning være "finansieret samfundsøkonomisk ansvarligt".
Det er dog ikke angivet, hvordan det kan gøres.
/ritzau/FacebookTwitterKopier linkEmner:Mona Striib (fagforeningsleder)|Fagforeninger|3F|FOA|Pension




https://www.dr.dk/sporten/cykling/seksdagesloeb-par-nummer-7-tabte-pusten-paa-andendagen

CyklingSeksdagesløb: Par nummer 7 tabte pusten på andendagenMichael Mørkøv og Oliver Wulff er en omgang efter deres største konkurrenter efter indledende jagt i Ballerup.
Par nummer 7 med Oliver Wulff Frederiksen og Michael Mørkøv er en omgang efter konkurrenterne.
02.
feb.
2019 kl.
09.
14Bemærk: artiklen er mere end 30 dage gammelLæs opDet traditionsrige par nummer 7 indfinder sig på en lidt skuffende fjerdeplads efter anden dag ved seksdagesløbet i Ballerup Super Arena.
Michael Mørkøv og makkeren Oliver Wulff er således en omgang efter deres største konkurrenter.
Herunder kan du blive klogere på seksdagesløbets historie.
Dog mangler det danske par blot to point for at runde de 100, der bringer dem på omgangshøjde med de tre førende par.
Aftenens indledende jagt blev vundet af det belgiske par nummer 16 med Kenny De Ketele og Moreno De Pauw.
Med 15 omgange til mål iværksatte belgierne et stort angreb.
Yoeri Havik fra det hollandske par nummer 1 og danske Marc Hester, der danner par nummer 9 med tyske Theo Reinhardt, gik med i angrebet.
Par nr.
7, Oliver Wulff Frederiksen og Michael Mørkøv, torsdag aften.
 Par nummer 7 forholdt sig overraskende passivt, og med fire omgange til mål måtte Mørkøv og Wulff se tre af deres største konkurrenter vinde en omgang.
Det danske par havde ikke tid til at genvinde omgangen og måtte derfor lide et nederlag i aftenens første jagt.
Både det hollandske par nummer 1 og det dansk-tyske par nummer 9 formåede at holde sig på omgangshøjde med belgierne.
Andendagen blev afsluttet med en jagt på 30 minutter.
Det førende belgiske par angreb ved startskuddet og tog en tidlig omgang.
De øvrige toppar var dog ikke sene til at svare igen.
Med 13 minutter tilbage tog 7'erne sammen med blandt andet par nummer 16 endnu en omgang.
Efter førstedagen ligger par nummer 16 i spidsen med 83 point foran 1'erne og 9'erne på omgangshøjde.
Par nummer 7 indtager fjerdepladsen - én omgang efter de førende.
Parret har 98 point og mangler dermed blot to point for at komme på omgangshøjde.
/ritzau/FacebookTwitterKopier linkEmner:Michael Mørkøv (cykelrytter)|Cykelsport|Ballerup|Holland|Ballerup Super Arena




https://www.dr.dk/sporten/tennis/ol-deltagelse-i-fare-maerket-wozniacki-melder-afbud-til-fed-cup

TennisOL-deltagelse i fare: Mærket Wozniacki melder afbud til Fed CupCaroline Wozniacki deltager ikke med det danske landshold i Fed Cup, som starter i næste uge.
Caroline Wozniacki kommer ikke til at spille Fed Cup for Danmark.
02.
feb.
2019 kl.
13.
24Bemærk: artiklen er mere end 30 dage gammelLæs opCaroline Wozniacki deltager ikke i næste uges Fed Cup for Danmark.
Det skriver Dansk Tennis Forbund i en pressemeddelelse.
Med afbuddet hænger tennisstjernens OL-deltagelse i 2020 i en tynd tråd.
Hendes deltagelse i Fed Cup var nødvendig, hvis hun skulle nå at opfylde kravene for at komme i betragtning til en plads ved OL i Tokyo i sommeren 2020.
Her skal man nemlig deltage i to Fed Cup-turneringer inden OL, og der er kun i år og næste år tilbage.
- Er Caroline ikke med i næste uge, så bliver det svært, sagde sportschef i Dansk Tennis Forbund Jens Anker Buus Andersen torsdag til Ritzau.
Også op til OL i 2016 missede Wozniacki kravene på grund af en skade, men ved den lejlighed fik hun dispensation til at deltage alligevel og var også Danmarks fanebærer ved legene.
Fuld forståelse28-årige Wozniacki blev udtaget til det danske Fed Cup-hold i starten af januar, men tennisstjernen lider af en gigtsygdom og er for mærket til at kunne stille op i turneringen, står der i pressemeddelelsen.
- Afbuddet fra Caroline er naturligvis en svækkelse af holdet.
- Men vi har fuld forståelse for, at hendes sygdom tvinger hende til at dossere sin aktivitet i denne sæson, siger Jens Anker Buus Andersen.
Tennisstjernen fik i sensommeren sidste år konstateret gigtsygdommen leddegigt.
Hannah Viller Møller overtager Caroline Wozniackis plads på det danske Fed Cup-hold.
Wozniacki deltog senest i Australian Open i januar, hvor hun røg ud i tredje runde.
I stedet for Wozniacki deltager Hannah Viller Møller på det danske hold ved Fed Cup, hvor også Clara Tauson, der i sidste uge vandt Australian Open for juniorer, er med på det danske hold.
Danmark skal i første omgang møde Polen og Rusland i næste uges turnering.
/ritzau/FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Fed Cup|Tennis|Australien




https://www.dr.dk/sporten/haandbold/fc-barcelona-raser-mod-dhf-efter-skade-til-landsholdsfloej

HåndboldFC Barcelona raser mod DHF efter skade til landsholdsfløjHåndboldklubben FC Barcelona er ikke tilfreds med ledelsen i DHF i forbindelse med Casper U.
Mortensens skade.
Casper U.
Mortensen skal opereres i knæet og er derfor ude det næste halve år.
02.
feb.
2019 kl.
10.
31Bemærk: artiklen er mere end 30 dage gammelLæs opDen spanske håndboldklub FC Barcelona er rasende på Dansk Håndbold Forbund (DHF).
Klubben mener, at forbundet har været meget dårlige med kommunikationen i forbindelse med landsholdsspilleren Casper U.
Mortensen, skriver Ekstra Bladet.
- Det kan godt være, at de er verdensmestre, men deres ledelse er dårlig, siger cheftræner i storklubben Xavi Pascual til det spanske medie Betevé.
Casper U.
Mortensen pådrog sig en knæskade under Danmarks anden kamp ved VM, og efter slutrunden har det vist sig, at skaden kræver en operation.
Det holder Barcelona-fløjen ude i seks måneder, og han kommer dermed ikke til at spille mere i sæsonen.
- De har ikke ringet eller sendt nogen mail som sædvanligt, eller som de har gjort, før de indkaldte spillerne, siger Xavi Pascual.
Forstår frustrationenHos DHF forstår man godt den spanske storklubs frustration, og sportschef Morten Henriksen erkender, at forløbet ikke har været optimal.
Han forklarer det med, at den skanning, som blev lavet på Casper U.
Mortensen under VM, ikke viste, at der var noget galt, mens skanningen efter slutrunden viste et andet resultat.
- Det er den naturlige forklaring på, at kommunikationen ikke har været som ønsket, siger Morten Henriksen til Ekstra Bladet.
Morten Henriksen, sportschef i DHF, forstår FC Barcelonas frustrationer.
Casper U.
Mortensen fik efter sin skade begrænset med spilletid under VM, men kom på banen i kort tid i finalen, der blev vundet stort over Norge og gjorde danskerne til verdensmestre.
Da resultat af skanningen kom onsdag, var det en hård melding for fløjspilleren.
- Jeg er ekstremt ked af det.
Jeg havde set meget frem til at fortsætte de gode takter for min klub, FC Barcelona, her i foråret, skrev han på Twitter.
/ritzau/FacebookTwitterKopier linkEmner:Casper U.
Mortensen (håndboldspiller)|Ekstra Bladet|FC Barcelona|Håndbold|Spanien




https://www.dr.dk/nyheder/kultur/film/ny-mads-mikkelsen-film-aergrer-anmelder-mads-er-fascinerende-men-instruktoeren

FilmlandSe temaAf Filmanmelder og vært på FilmlandPer Juul CarlsenFilm og serierNy Mads Mikkelsen-film ærgrer anmelder: Mads er fascinerende - men instruktøren ødelægger denDer er potentiale i at lade Mads Mikkelsen være tavs på film, mener anmelder.
Bare ikke i 'Arctic'.
'Arctic' blev optaget på bare 19 dage.
Holdet bag filmen var nødt til at aflyse 11 optagedage på grund af dårligt vejr.
02.
feb.
2019 kl.
09.
01Bemærk: artiklen er mere end 30 dage gammelLæs opÉn eller anden dag inden for de seneste par år må Mads Mikkelsen være vågnet op med en stor lyst til bare at bruge sin krop på film.
Ikke al den snak.
Ikke for meget dialog.
Bare fysik.
Bare en mandekrop, der handler.
I øjeblikket kan man se den danske skuespiller med en aldeles veltrimmet krop i Netflix' underligt gammeldags lejemorderfilm, 'Polar', hvor han slår bunkevis af andre actionmen ihjel med beundringsværdig virtuositet.
Han har skam replikker, som han serverer på sin egen underspillede måde.
Men det er først og fremmest med sin fysik, han bærer filmen – og lad os bare slå fast, at hans indsats er en betydeligt bedre historie værd.
Læs også:Anmelder slagter ny Netflix-film med Mads Mikkelsen: Et blodigt mareridtMads Mikkelsen er 'ganske enkelt fascinerende at se på' i 'Arctic', mener anmelder Per Juul Carlsen.
Tavs film om en handymandNu er Mikkelsen her igen i handymandens rolle, i en endnu mere tavs film, som piloten Overgård, der styrter ned med sit fly et sted nær Nordpolen.
'Arctic'Medvirkende: Mads Mikkelsen, Maria Thelma SmáradóttirInstruktør: Joe PennaPremiere: 31.
januarDerefter handler det bare om at overleve, og det gør Mikkelsen, mens han fanger fisk, koger suppe af dem på primitiv vis og skovler et kæmpe S.
O.
S.
i sneen ved hjælp af en metalplade og en jernstang.
Og i øvrigt gør, hvad han kan, for at redde en ung, smuk kvinde, der er døden nær efter et styrt med helikopter kort efter Overgårds egen mavelanding.
Mikkelsen mumler lidt for sig selv, bander i skægget og forsøger at indgyde håb hos den unge kvinde, men ellers er 'Arctic' en tavs film om en mand, der bare handler; som går til hånde for ikke at gå til grunde.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Mikkelsen er fascinerende at se påDet er ikke noget dårligt koncept.
Film om mennesker, der tavst udøver en form for håndværk eller gerning, kan være forbavsende effektive at se på.
Lige fra Robert Bressons fange, der tålmodigt graver sig vej ud af fængslet i 'En dødsdømt flygter' fra 1956.
Eller de tavse gangsteres kup i Jean-Pierre Melvilles 'Telefon til chefen' fra 1972.
Eller Ryan Goslings næsten ordløse flugtbilekspert i 'Drive' fra 2011.
Mads Mikkelsen har fysikken til bare at gøre noget uden at sige noget på film.
Mens andre skuespillere fungerer klart bedst med sjove ord i munden, kan Mikkelsen snildt underholde ved at bare at koge fiskesuppe eller dreje håndtaget på en radiosender.
Han er ganske enkelt fascinerende at se på.
Og som sådan fungerer 'Arctic' glimrende.
Unødvendigt melodramaTil gengæld knager filmen i fugerne, når den spillefilmsdebuterende brasilianske instruktør, Joe Penna, begynder at påvirke Mikkelsens gøremål med fikse påfund.
Mads Mikkelsen (til venstre) med den brasilianske instruktør Joe Penna, der til daglig bor i Los Angeles, USA.
Isbjørnen, der forstyrrer forsøget på at kæmpe sig frem til hjælp, giver rigtig god mening.
Helikopteren, der styrter ned med kvinden, som Mikkelsen får som ekstra opgave at hjælpe, føles til gengæld sært indklistret.
Og hen mod slutningen kan man så tydeligt mærke Pennas tilstedeværelse som historiefortæller, at det bliver irriterende.
Der går - helt unødvendigt - konstrueret melodrama i en film, der ellers netop fungerede takket være sin naturlige tilgang til det at overleve midt i vildmarken.
Det betyder samtidig, at fornemmelsen af faktisk at være tilstede i det arktiske område fordufter.
Der er en imponerende trafik af fly og helikoptere, hvoraf en stor procentdel åbenbart styrter ned.
Og alle de forbipasserende fartøjer har en forbavsende evne til at overse den danske filmstjerne.
Der er et klart potentiale i at lade Mikkelsen være tavs og handlekraftig på film.
Indtil videre har han bare ikke fundet en god historie at være tavs i.
Læs også:Mads Mikkelsen tabte 7-8 kilo under optagelserne til ny film: 'Det var helt sindssygt'FacebookTwitterKopier linkEmner:David Lynch (filminstruktør)|DR P1|Netflix|Arktis|Mads Mikkelsen (skuespiller)




https://www.dr.dk/nyheder/regionale/nordjylland/ryataeppe-teknik-skal-sende-forskere-paa-sporet-af-usynligt-mikroplast

NordjyllandRyatæppe-teknik skal sende forskere på sporet af usynligt mikroplastMan ved forbavsende lidt om den mikroplast, vi i dag leder ud i vandmiljøet.
Et forsøgsprojekt til filtrering af mikroplast vil stå klar i løbet af seks til otte måneder.
Af Klaus Videbæk og Søren K.
Nielsen02.
feb.
2019 kl.
08.
26Bemærk: artiklen er mere end 30 dage gammelLæs opHar du eller dine forældre et ryatæppe derhjemme?
Så kan du nok godt forestille, hvor svært det faktisk vil være at klemme selv små perler eller måske en knappenål igennem det tætte stof.
Måden, som tæppet er syet sammen på, ligner til forveksling teknikken i det filter, som en gruppe forskere fra Teknologisk Institut sammen med tre forsyningsselskaber og en teknologileverandør nu vil bruge til at undersøge, hvor meget af det mikroplast, som ryger gennem rensningsanlæggene, der i sidste ende havner i naturen.
Vi ved meget, meget lidt om, hvad vi udleder af mikroplast.
Hanne Løkkegaard, Teknologisk InstitutDet ved vi i dag ganske lidt om, fortæller seniorprojektleder ved Teknologisk Institut Hanne Løkkegaard.
- Vi ved meget, meget lidt om, hvad vi udleder af mikroplast.
Rigtig meget af det, vi baserer os på, er teoretiske beregninger lavet via et skrivebord, siger hun.
Udfordringen med mikroplast er, at det ofte er så småt, at det enten er svært at se eller faktisk ikke kan spottes med det blotte øje.
Derfor har det heller ikke så underligt været et overset problem.
Vandet ser ellers rent udPå renseanlægget i Hadsund i Himmerland, der vil blive en del af det kommende forsøgsprojekt, har man for nylig fået indtryk af, hvor meget plast, der faktisk kan være tilbage i spildevandet, selvom det er renset.
Mikroplast i spildevandMiljøstyrelsen vurderer, at hovedkilderne til mikroplast i Danmark er dæk, maling, sko, vejstriber og tøj.
De seneste undersøgelser indikerer, at renseanlæggene fjerner mellem 90 og 99 procent af den mikroplast, der kommer ind på anlæggene, mens et til ni procent ikke bliver fanget i dag.
Det skete, da man skulle teste et filter til at opfange fosfor i vandet.
- Der blev vi virkelig overraskede over, hvor meget plastik, der også lå tilbage i det vand, som vi anså for at være fuldstændig rent.
Det var nogle meget, meget små plastikstykker, fortæller direktøren for Mariagerfjord Vand, Søren Erikstrup.
En stor del af mikroplasten vil på rensningsanlægget blive fanget som slam, men hvor meget, der præcist følger med ud via spildevandet, som i sidste ende ledes ud i Kattegat, ved man ikke.
Derfor er det interessant dels at undersøge mængden og finde ud af, hvordan man kan opfange plasten, og hvor effektivt man kan gøre det.
Ved intet om mikrogummiFilteret, som skal testes til rensning af vandet, er importeret fra Schweiz og er helt nyudviklet, fortæller Hanne Løkkegaard.
Mens selve konstruktionen af det bedst kan sammenlignes med et ryatæppe, så er der også monteret en slags støvsuger, som skal suge mikroplastikken til sig.
Her vil man kunne fange mikroplast fra 100 og ned til to mikrometer, svarende til bare 0,002 millimeter.
Særligt den del af mikroplasten, der opgøres som mikrogummi, er interessant for forskerne.
- Vi ved lidt om den rene mikroplast, men vi ved faktisk overhovedet ikke noget om mikrogummi i spildevand, siger Hanne Løkkegaard.
Læs også:EU-agentur vil forbyde mikroplast fra 2020- Mikrogummi interesserer os, fordi vi har en formodning om, at afriv af gummi fra dæk er en af de store kilder til mikroplast i vores vandmiljø.
Hvis man lykkes med at fastsætte den præcise mængde, skal et nyt forskningshold undersøge, hvor skadeligt mikroplast vil være for vandmiljøet.
FacebookTwitterKopier linkEmner:Teknologisk Institut|Videnskab|Vandselskaber|Mariagerfjord Vand|Jylland




https://www.dr.dk/nyheder/viden/teknologi/virtual-reality-snyder-din-hjerne-daarligt-gear-goer-dig-soesyg

TeknologiVirtual reality snyder din hjerne:  Dårligt gear gør dig søsygSiden virtual realitys spæde start har målet været at komme så tæt på virkeligheden som muligt.
Af Anders Worup og Christian Mailand (foto og video)02.
feb.
2019 kl.
07.
31Bemærk: artiklen er mere end 30 dage gammelLæs opDrømmen om at træde ind i en virtuel virkelighed har levet længe, men den har været holdt tilbage af, at teknologien hverken har været god eller billig nok.
I dag er udstyr, som muliggør en fordybende oplevelse, blevet både billigere og bedre.
Men helt grundlæggende har principperne bag virtual reality (vr) ikke ændret sig.
Det handler om at stimulere kroppens sanser.
- Synssansen er den primære sans, vi bruger til at orientere os i verden med.
Men de andre sanser er også utrolig vigtige, siger Rolf Nordahl, der er lektor og vr-forsker ved Aalborg Universitet.
Og når sanserne bliver stimuleret, så giver det følelsen af at være til stede i verden.
- Jo mere man kan bruge de forskellige sanser - lige fra høresansen til følesansen - desto mere vil det skabe en følelse af indlevelse i selve oplevelsen, siger han.
Vr efteraber virkelighedenNår sanserne skal snydes til at få hjernen til at tro på, at de virtuelle oplevelser er virkelige, så benyttes flere små tricks.
Og her er synet den vigtigste sans.
I brillerne i et vr-headset er der to små skærme - en til hvert øje.
Og fordi hjernen er i stand til at udfylde forskellen imellem de to billeder, så giver det illusionen af, at omgivelserne er tredimensionelle.
Ligesom vi kender det fra den virkelige verden.
Brillerne snyder altså hjernen ved at vise den samme scene, men med et lidt forskudt perspektiv på hver skærm.
Og det med at efterabe virkeligheden er også noget af det, som Rolf Nordahl arbejder med på sit laboratorium, hvor han sammen med sine kollegaer arbejder på at give en overbevisende oplevelse af at gå rundt i vr.
- Der er jo forskel på, om du går på sand, græs eller asfalt.
Det giver forskellige følelser op gennem fødderne, men det giver også forskellige lyde.
Og det er alt sammen sådan nogle ting, som man bliver nødt til at prøve at efterligne i virtual reality, siger han.
Søsyge kan ødelægge oplevelsenEn udfordring ved vr er, at cirka 15 procent af befolkningen oplever søsyge, når de befinder sig i de virtuelle verdener.
- Den glædelige nyhed er, at det for det meste er noget, som kan trænes væk.
Hvis man udsætter sig selv for vr i små intervaller, så kan man træne sig til at blive bedre og bedre til at undgå at blive syg, siger Rolf Nordahl.
Og så kan bedre udstyr også være med til at skabe en mere behagelig oplevelse.
Eksempelvis kan en hurtig computer være med at til at sænke risikoen for forsinkelser i forhold til bevægelser, som ellers er noget, der kan øge risikoen for søsyge.
Men kvaliteten af andet udstyr er også vigtig for at undgå en dårlig oplevelse.
- Jeg får selv tunnelsyge, hvis jeg bruger nogle af løsningerne med mobiltelefoner.
Det kan jeg ikke selv klare, så har jeg tunnelsyge i 8-9 timer efter, siger Rolf Nordahl.
FacebookTwitterKopier linkEmner:Sygdomme og lidelser|Aalborg Universitet|Teknologi




https://www.dr.dk/nyheder/regionale/midtvest/anette-er-en-af-faa-paa-seniorfoertidspension-jeg-tror-ikke-nogen-kender

Længere til pensionSe temaMidt- og VestjyllandAnette er én af få på seniorførtidspension: 'Jeg tror ikke, nogen kender den'Modsat mange andre fik Annette Friis seniorførtidspension, fordi hun havde slidgigt.
Af Natacha Tjørnholm og Maiken Friis Lange02.
feb.
2019 kl.
09.
00Bemærk: artiklen er mere end 30 dage gammelLæs opSimple gøremål i hverdagen, som for eksempel at få strømper på, gøre rent og gå en lille tur, er en udfordring for 63-årige Anette Friis fra Bording.
Hun lider af slidgigt, og derfor er hun meget afhængig af både et skohorn, en rollator og sin mand.
- Det gør ondt.
Jeg føler faktisk, at jeg er meget slidt.
Det er jeg ked af.
Jeg kan lave lidt håndarbejde og se lidt fjernsyn, men jeg føler mig virkelig træt, siger hun.
På grund af sygdommen fik Anette Friis for et år siden seniorførtidspension.
Smerter i hoften, skulderen og nakken betød, at hun var tvunget til at lægge et aktivt arbejdsliv bag sig.
Nu er selv indkøbsture og lægebesøg en udfordring.
- I Bilka kan jeg faktisk ikke engang holde til at gå ind i tøjafdelingen, forklarer hun.
Selvfølgelig var jeg ked af at komme ud af arbejdsmarkedet.
Men så kom jeg i tanke om, at efter 50 år har jeg også gjort min pligt.
Anette Friis, seniorførtidspensionistInden Anette Friis fik seniorførtidspension, var hun blandt andet syerske og arbejdede på en vindmøllefabrik, og senere arbejdede hun i hjemmeplejen.
- At sidde og sy ved en overlock i 23 år gør jo noget ved ens skulder, ryg og lænd.
Jeg har nok holdt den kørende i mange år.
Jeg har tit haft ondt i lænden, men har ikke tænkt, at det var noget.
Læs også:Sosu-hjælper om hævet pensionsalder: 'Skal man så komme ud til borgerne med sin rollator'?
Derfor er hun glad for at kunne trække sig fra arbejdsmarkedet fire år inden, hun kunne gå på folkepension.
- Selvfølgelig var jeg ked af at komme ud af arbejdsmarkedet.
Men så kom jeg i tanke om, at efter 50 år har jeg også gjort min pligt, siger hun.
'Hvad vil du leve af?
'I Anette Friis' tilfælde hjalp hendes fagforening med at få tilkendt førtidspensionen.
Men det er langt fra alle nedslidte danskere, der får samme løsning.
På fem år har 1.
441 danskere fået seniorførtidspension.
Det er under 20 procent af det antal, som Finansministeriet i 2011 stillede i udsigt, da et politisk flertal vedtog efterlønsreformen.
- Jeg tror ikke, folk er klar over, at det findes.
Da jeg blev sygemeldt, spurgte min læge: 'Jamen hvad vil du så leve af?
’.
Der havde jeg jo fået min efterløn udbetalt.
Det slog mig da lidt, siger Anette Friis.
I dag har hun vænnet sig til ikke at skulle på arbejde.
- Jeg er jo ikke én der bare sidder.
Jeg elsker jo at have folk omkring mig.
Læs også:Jørgen blev nedslidt og er i dag invalidepensionist: Havde dage med 427 tunge løftFacebookTwitterKopier linkEmner:Førtidspension|Pension|Arbejdsmarked|Bilka|Finansministeriet




https://www.dr.dk/sporten/cykling/cykelsportens-aedelsten-skal-findes-i-mudderet-i-bogense

CyklingCykelsportens ædelsten skal findes i mudderet i BogenseBogense er i weekenden vært for VM i cyklecross og tager dermed også imod nogle af cykelsportens mest lovende talenter.
Mathieu van der Poel (billedet) er sammen med Wout van Aert storfavoritter ved søndagens VM i cyklecross i Bogense.
Af Peter Kobbersmed02.
feb.
2019 kl.
07.
35Bemærk: artiklen er mere end 30 dage gammelLæs opDet bliver ikke bare et blik på verdens bedste cyklecrossryttere, som publikum får, når Bogense lørdag og søndag er vært for VM i cyklecross.
Det kan også være en tidlig oplevelse af fremtidens helt store stjerner på landevejen.
289 mandlige og kvindelige ryttere fra 24 lande kæmper om at kunne kalde sig verdensmester i en disciplin, hvor mudder og høj intensitet er hovedingredienser.
På herresiden er særligt løbets to altoverskyggende favoritter værd at holde et vågent øje med.
Hollænderen Mathieu van der Poel og belgieren Wout van Aert er på tværs af cykelsportens forskellige discipliner blandt de største talenter i verden.
De er begge på nippet til at gøre deres indtog på de største landevejsløbs sejrsskamler, vurderer cykelekspert Dan Frost, som selv har været både rytter og sportsdirektør.
Læs også:Nykåret danmarksmester i cyklecross dropper VM på hjemmebane- De har begge et stort potentiale.
De har allerede vist sig frem i professionel landevejscykling.
Van der Poel er hollandsk mester og van Aert kørte rigtig flot i store løb som Flandern Rundt og Strade Bianche, og så vandt han Danmark Rundt.
- De er absolut blandt de navne, vi også fremadrettet skal holde øje med i landevejscykling, siger Dan Frost.
Hvad er cyklecross?
Cyklecross er en disciplin, hvor rytterne konkurrerer på en rute, der som regel består af en kombination af veje, marker og stier med forhindringer eller stigninger, der tvinger rytterne til at springe af og på cyklen.
Ruten er 2.
500-3.
500 meter lang, og løbet tager cirka 60 minutter i elite-klassen for mænd og cirka 40 minutter for kvinder.
(Kilde DCU - cyklingdanmark.
dk)De to 24-årige cyklecross-profiler kan dermed gå i fodsporene på andre af landevejscyklingens markante ryttere.
Tjekken Zdenek Stybar har vundet etaper i både Tour de France og Vuelta a Espana og har samtidig kørt i top-10 ved Paris-Roubaix fem gange.
Men før den kraftfulde rytters indtog på landevejene, formåede Stybar at vinde hele tre VM-titler i cyklecross.
Også cykelsportens måske allerstørste stjerne, det slovakiske fænomen Peter Sagan, har prøvet kræfter med cyklecross.
Han hentede en andenplads ved juniorrytternes VM i 2009.
Zdenek Stybar vandt 6.
etape af Tour de France i 2015 og er tidligere verdensmester i cyklecross.
 Cykelsportens måske største stjerne, Peter Sagan, er en populær mand blandt fans og har også en baggrund som cross-rytter.
1 / 2Zdenek Stybar vandt 6.
etape af Tour de France i 2015 og er tidligere verdensmester i cyklecross.
1 / 2Cykelsportens måske største stjerne, Peter Sagan, er en populær mand blandt fans og har også en baggrund som cross-rytter.
2 / 2Spørger man Danmarks Cykle Unions (DCU) elitechef, Morten Bennekou, kan cross-disciplinen være en glimrende trædesten for kommende landevejsprofiler.
- Cyklecross giver rytterne en rigtig god teknik.
Selvom landevejsløb er den mindst teknikkrævende af cykelsportens discipliner, har du stor glæde af en god teknik.
- Vores egen Søren Kragh Andersen er jo et godt eksempel på, at god teknik og evnen til at styre cyklen hurtigt gennem sving er en afgørende kompetence på landevej.
Læs også:VM i cyklecross kommer til DanmarkDan Frost supplerer:- Cyklecross kræver stor eksplosivitet og hurtighed.
Efter hvert sving og forhindring skal du være lynhurtig til at ramme nærmest din maxpuls igen.
Det er hårdt og intenst i den times tid, de kører, og derfor kan cross-ryttere også tit blive gode enkeltstartsryttere.
De forstår at ligge på en syregrænse.
Trods det kølige danske vintervejr forventes der mellem 15.
000 og 20.
000 tilskuere til VM i Bogense.
Kvindernes næste verdensmester skal findes lørdag, mens van der Poel og van Aert skal holde konkurrenterne bag sig, når herrerne står til start søndag eftermiddag.
FacebookTwitterKopier linkEmner:Cykelsport|Mathieu van der Poel (cykelrytter)|Peter Sagan (cykelrytter)|Bogense|Frankrig




https://www.dr.dk/nyheder/politik/alternativet-vil-goere-mobiltelefoner-og-vaskemaskiner-markant-dyrere

PolitikAlternativet vil gøre mobiltelefoner og vaskemaskiner markant dyrereAlternativet fremlægger nyt kemiudspil om afgifter på stoffer i elektronik.
Alternativet kommer i dag med sit kemiudspil, der blandt andet byder på afgifter på elektronik  Af Emil Winckler02.
feb.
2019 kl.
08.
03Bemærk: artiklen er mere end 30 dage gammelLæs opEn mobiltelefon skal i fremtiden koste 10 procent mere end den gør i dag, mens prisen på en vaskemaskine skal stige med 20 procent.
I hvert fald hvis det står til Alternativet.
Partiet fremlægger nu et nyt kemiudspil om at lægge afgifter på elektronik, der indeholder farlige kemiske stoffer.
Tankerne bag forslaget er, at de virksomheder, der laver elektronik-produkter, skal fjerne de farlige stoffer, og forbrugerne skal gå efter de mere miljørigtige varer.
- Det vil være et spænd mellem 10-20 procent på elektronikprodukter, der indeholder de her farlige stoffer.
Hvis så producenterne har fjernet de farlige stoffer, så kan de få et fradrag i afgiften, og dermed bliver produktet også billigere, siger alternativets miljøordfører, Christian Poll.
Hvis forslaget fra Alternativet ender med at blive vedtaget, vil det blive væsentligt dyrere at investere i eksempelvis en ny telefon.
- Jeg forestiller mig, at man på mobiltelefoner har en afgift på 10 procent.
Det vil sige, at hvis man har en telefon til 6.
000 kroner, så skal man betale 600 kroner mere for den, hvis den har de her farlige stoffer i sig.
- Mens for en vaskemaskine er det måske 20 procent, vi skal op på for at man begynder at reagere på prisen og gå efter det der er lidt billigere, fordi der ikke er farlige stoffer i, uddyber han.
88 procent af de danske familier har mindst én smartphone i husstanden, viser tal fra Danmarks Statistik.
Det gør Danmark til et af de lande i verden, hvor udbredelsen af den digitale lommecomputer er størst.
81 procent af familierne ejer en vaskemaskine, viser tallene videre.
Afgifter rammer skævtSocialdemokratiet mener også, at der skal gøres en indsats for at få mere miljørigtigt elektronik.
Men afgifter er ikke vejen, siger Socialdemokratiets miljøordfører, Christian Rabjerg Madsen og uddyber:- Hvis man hæver prisen på en telefon med 10 procent, så kan det hurtigt blive en afgift på 1000 kroner.
Det kommer til at vende den tunge ende nedad, så almindelige mennesker med almindelige lønninger ikke får råd til en telefon, siger han.
Selv erkender Alternativet også, at afgifter generelt kan have en social slagside- Alle afgifter rammer socialt skævt.
Det gælder cigaretter, benzin, alt hvad man kan finde på af afgifter.
Og der skal vi over og kigge på socialpolitikken for at få det regnskab til at gå op.
Så det er okay, at de her kemiafgifter rammer socialt skævt?
- Hvis man implementerer Alternativets socialpolitik, så vil lavindkomstgrupperne have 2.
000-3.
000 kroner ekstra at gøre godt med.
Og dem kan de så bruge på elektronikprodukter.
FacebookTwitterKopier linkEmner:Alternativet (parti)|Christian Poll (politiker)|Christian Rabjerg (politiker)|Forbrugerelektronik|Socialdemokraterne




https://www.dr.dk/nyheder/regionale/hovedstadsomraadet/hovedstadsborgmestre-vil-have-ny-metrolinje

KøbenhavnHovedstadsborgmestre vil have ny metrolinje11 borgmestre fra Københavnsområdet vil have metro mellem Rødovre, Hvidovre og København.
Pendlere og passagerer i Rødovre og Hvidovre kan i dag tage S-tog og bus ind til København.
I fremtiden kan de måske også tage metroen.
Af Kristoffer Poulsen02.
feb.
2019 kl.
07.
02Bemærk: artiklen er mere end 30 dage gammelLæs opI fremtiden skal 30.
000 passagerer vænne sig til at hoppe på og af en ny metrolinje mellem Rødovre, Hvidovre og København.
Det mener 11 hovedstadsborgmestre, der i et input til regeringens hovedstadsstrategi foreslår, at man forlænger den allerede vedtagne metrolinje, fra Ny Ellebjerg Station helt til Rødovre Centrum.
For en ny metro vil også kunne løse nogle af de trafikale problemer, der er i hovedstadsområdet, mener Erik Nielsen (S), som er borgmester i Rødovre Kommune.
- Det er den bedste investering man kan gøre i forhold til kollektivtrafik, og den meget tætte trafik, der er på vejene omkring København, og med metroen kan vi flytte rigtig mange bilister væk fra vejene, siger Erik Nielsen og fortsætter:- Der er jo ingen grund til, at metroen ikke godt kan gå ud over Københavns kommunegrænse, siger han.
Bedre offentlig transportRødovre Kommune er ikke det eneste sted, man ser positivt på en udvidelse af metroen.
Også i Hvidovre er en udvidelse af metroen tiltrængt.
- Der er ikke tænkt ordentlig infrastruktur i forbindelse med opførelsen af det nye supersygehus i Hvidovre, siger Helle Adelborg (S), der er borgmester Hvidovre.
Og derfor bakker hun op om udvidelsen af metrolinjen, da der allerede nu er brug for en metro, der kan bringer patienter og ansatte til hospitalet.
- Hvidovre hospital ligger i dag nærmest på en villavej med en motorvej på den ene side og Avedøre Havnevej på den anden side, så vil man tænke endnu mere trafik på de veje i form af busser eller letbane, så ser jeg det som en kæmpe udfordring, siger hun.
Læs også:Jarlov om fremtidsplaner for hovedstaden: Det er en vitaminindsprøjtningEn udvidelse af metronettet vil dog ikke kun gavne borgerne i de to vestegnskommuner.
Den nye metro vil komme alle borgere i hovedstadsområdet til gavn, også selvom det kommer til at koste penge, mener begge borgmestre.
- Der er CO2, som bliver fjernet fra vejene, der vil komme en lettere adgang for erhvervslivet, og der er meget andet, som man skal tælle med ind i den her ligning, så på den måde vil det være en gevinst for hele hovedstaden, siger Erik Nielsen, borgmester i Rødovre Kommune.
- Som omegnsborgmester er jeg også nødt til at sige, at hovedstadsområdet er andet end kun København, afslutter han.
Her er de vedtagne metrolinjerM1 ruller mellem Vanløse og Vestamager.
Første del af metrolinjen stod klar til brug i 2002.
M2 strækker sig mellem Vanløse og Københavns Lufthavn.
Metroen har næsten samme rute som M1, men deler sig ved Christianshavn.
Skinnerne blev taget i brug i 2007.
M3 er måske bedre kendt som Cityringen.
Efter planen vil man kunne tage en tur med den under København til sommer.
Det er ti år efter, at man begyndte udgravningen af den.
M4 har endestation i Ny Ellebjerg og på Orientkaj, der ligger nord for Nordhavn Station.
Den fulde strækning er køreklar i 2024.
Kilde: MetroselskabetManglende finansieringPå trods af de mange fordele borgmestrene fører frem i deres input til regeringens hovedstadsstrategi, er der stadig uklarheder.
Ifølge borgmestrenes egne beregninger, vil de 30.
000 flere rejsende skabe overskud i driften af metroen.
Det er dog ikke i sig selv nok til, at projektet giver økonomisk mening, mener Mogens Fosgerau, der er professor i transportøkonomi på Københavns Universitet.
- Det er forholdsvis dyrt at bygge en metro, og der er færre passagerer uden for København, så jo længere væk, man kommer fra centrum, des mindre sandsynligt er det, at det kan hænge sammen økonomisk, siger han.
Og at det skulle flytte flere fra bilerne over på skinnerne, mener professoren heller ikke er et argument.
- I stort omfang er dem, der tager metroen, folk som ellers ville tage cyklen eller bussen, så en metro er ikke ret effektiv til at få bilisterne væk fra vejene, siger Mogens Fosgerau.
Transportminister Ole Birk Olesen (LA), har ikke haft mulighed for at stille op til et interview om sagen, men meddeler i et skriftligt svar:- Jeg vil naturligvis gerne se på oplæg fra kommunerne til en eventuel udbygning af det eksisterende metronet, men før de har præsenteret deres oplæg - blandt andet til en finansieringsmodel - kan jeg ikke tage stilling til projektet.
FacebookTwitterKopier linkEmner:Helle Adelborg (politiker)|København|Ole Birk Olesen (politiker)|Socialdemokraterne|Togtrafik




https://www.dr.dk/nyheder/udland/meteorit-udloser-eksplosion-under-nedslag-i-cuba

UdlandMeteorit udløser eksplosion under nedslag i CubaVidner oplyser, at de så en ildkugle på himlen, der efterlod en sky af småsten.
En meteorit slog fredag ned ved den vestcubanske by Viñales.
02.
feb.
2019 kl.
06.
48Bemærk: artiklen er mere end 30 dage gammelLæs opEn meteorit slog tilsyneladende ned i det vestlige Cuba i går.
Det oplyser det cubanske miljø- og forskningsministerium ifølge nyhedsbureauet AP.
Cubanske eksperter har tilsyneladende allerede fundet dele af meteoritten.
Offentliggjorte billeder viser, at der er tale om sorte sten med mørkerøde linjer indeni.
Småsten fra en meteorit regnede i går ned over den cubanske by Vinales.
 Som det kan se spå billederne er stenene for det meste sorte med nogle røde linjer.
 Øjenvidner har beskrevet, at meteoritten udløste en "stor eksplosion".
 Der er umiddelbart ingen tilskadekomne trods de mange nedfaldne sten.
1 / 4Småsten fra en meteorit regnede i går ned over den cubanske by Vinales.
1 / 4Som det kan se spå billederne er stenene for det meste sorte med nogle røde linjer.
2 / 4Øjenvidner har beskrevet, at meteoritten udløste en "stor eksplosion".
3 / 4Der er umiddelbart ingen tilskadekomne trods de mange nedfaldne sten.
4 / 4Indbyggere i Viñales oplyser, at de hørte en "stor eksplosion" fredag eftermiddag.
Vidner fortæller, at de så en ildkugle på himlen, der efterlod en sky af småsten, der regnede ned over byen Viñales og andre dele af Pinar del Rio-provinsen.
- Vi kom fra centrum, og vi så en ildkugle flyve hen over himlen, siger den 34-årige spanske turist Jesus Nicolas ifølge AP.
- Det var helt sikkert en meteorit, og det var en stor en, tilføjer han.
Set på himlen over FloridaPå de sociale medier blev der efter episoden spekuleret i, hvorvidt der var tale om et flystyrt.
Cubanske statsmedier afviste hurtigt disse spekulationer og kaldte det "fysisk naturfænomen".
Tidligere fredag udsendte også den amerikanske vejrtjeneste NWS, der er baseret i Florida, meldinger om nedslaget.
I et opslag på Twitter skrev NWS, at en radar "måske har opfanget en meteor" i nærheden af Viñales i Cuba.
I samme opslag oplyste NWS, at det tidligere fredag modtog meldinger om, at en meteor var blevet set på himlen over Florida.
Der er ingen meldinger om materielle skader eller tilskadekomne efter nedslaget/ritzau/FacebookTwitterKopier linkEmner:Cuba|Florida|Twitter|Ulykker




https://www.dr.dk/nyheder/regionale/syd/biblioteker-opruster-sikkerhed-efter-hackerangreb

Syd- og SønderjyllandBiblioteker opruster sikkerhed efter hackerangreb16 mennesker fik stjålet koder og tømt bankkonti af to hackere på biblioteket.
16 mennesker har fået hacket deres konti efter de brugte en computer på biblioteket.
Arkivfoto.
Af Marie De Fine Skibsted og Mine Suurballe02.
feb.
2019 kl.
07.
00 | opdateret 05.
feb.
2019 kl.
08.
23Bemærk: artiklen er mere end 30 dage gammelLæs opDet var bare få klik, der skulle til, før 16 personer fik lænset deres konti gennem computerne, de havde brugt på biblioteket.
Otte millioner kroner blev stjålet eller forsøgt stjålet ved hjælp af spionsoftware kaldet keylogger.
Her registrerer softwaren alle indtastninger på tastaturen og gemmer det på et usb-stik, som tyven så kan bruge til for eksempel at oprette lån, trække penge ud og bestille nye kreditkort i en andens navn.
Det var netop det, to mænd blev idømt tre og fem års fængsel for i går ved Retten i Sønderborg.
Flere af de 15 biblioteker, hvor de havde installeret keylogger på siden 2016, har nu skruet op for sikkerheden for at undgå lignende situationer i fremtiden.
Biblioteker ramt af databedragHerlev BibliotekRoskilde BibliotekTarup BibliotekHørsholm BibliotekAabenraa BibliotekHaderslev BibliotekHasseris BibliotekSkanderborg BibliotekRønde BibliotekHaraldslund BibliotekMiddelfart BibliotekGladsaxe BibliotekSolrød BibliotekBolbro BibliotekÅby BibliotekÉn af dem er Haderslev bibliotek, hvor Per Månson var bibliotekschef, da bedragerierne fandt sted.
I dag er han seniorkonsulent ved Haderslev Bibliotekerne og ser i dag på sagen som rigtig ærgerlig.
- Det er vores ansvar, og vi skal være så skarpe som muligt for at undgå, at det sker.
Vi er den offentlige institution, der har stillet pc'erne til rådighed, og derfor hviler ansvaret først og fremmest på os, siger han.
Siden de to mænd blev varetægtsfængslet den 30.
maj 2017 har arbejdsgangene ændret sig på Haderslev Bibliotek.
Usb-indgangene er spærret af på computerne, der laves sikkerhedstjek hver morgen, og brugerne gøres opmærksomme på deres sikkerhed gennem kampagner og kurser.
Per Månson mener dog også, at brugerne af de offentlige computere selv skal være opmærksomme.
- Du burde med tryghed kunne bruge vores computere, men det er på eget ansvar.
Hvis du ikke logger af eller lader NemID ligge og flyde, så kan vi ikke sikre dig, siger han.
De har misbrugt vores tillidDe to brødre har haft installeret keylogger på biblioteker over hele landet.
I Nordjylland blev Hasseris og Haraldslund biblioteker også ramt.
Bibliotekschef for Aalborg Bibliotekerne Kirsten Boelt fortæller, at hendes medarbejdere hver morgen tjekker computerne for keylogger, og at de holder skarpt øje med de besøgende, der bruger computerne.
Men det er trist, at det skal være sådan, mener hun.
- Da jeg først hørte om det, blev jeg meget ærgerlig.
Det er vældig irriterende, når nogle af vores gæster misbruger den tillid, vi har i vores samfund, siger hun om hackerangrebet.
Hvis du skal bruge en offentlig computer.
.
.
.
.
.
skal du være opmærksom på, om nogen står og holder øje med dig, mens du taster.
.
.
.
må du aldrig forlade computeren uden at logge af og lukke ned.
.
.
.
skal du ikke gemme dine koder på de sider, du har besøgt.
.
.
.
bør du tjekke usb-indgange for efterladte usb--stik - det kan være en keylogger.
Aalborg Bibliotekerne har desuden sørget for, at alt bliver slettet fra deres computere, når de bliver slukket og tændt igen.
Også på bibliotekerne på Fyn har man opgraderet sikkerheden og oplyser gæsterne om sikker brug af computerne.
Der kan komme ny spionteknologi i morgenSelvom bibliotekerne gør, hvad de kan for at stoppe datatyvene, så kan man aldrig være helt sikker, mener Per Månson.
- Der kan komme ny teknologi i morgen, som vi ikke kender til, ligesom vi ikke kendte til keylogger førhen.
Men vi gør, hvad vi kan, for at forhindre, at der sker noget lignende, siger han.
Det har været chokerende.
Det havde jeg aldrig forestillet mig, da jeg startede i sin tid.
Per Månson, seniorkonsulentPer Månson har været bibliotekar i 28 år og har aldrig oplevet noget lignende.
- Det har været chokerende.
Det havde jeg aldrig forestillet mig, da jeg startede i sin tid, fortæller han.
Men selvom bibliotekerne plejede at være ufarlige steder, hvor man lånte en bog med papirlånerkort, mener Per Månson ikke, at vi skal tilbage til det.
- Det har været fantastisk, at vi har kunnet stille flere muligheder til rådighed for borgerne og hjælpe it-svage borgere.
Men der skal selvfølgelig ikke være kriminalitet involveret, fastslår han.
De to mænd blev i går idømt både fængsel og et fælles erstatningskrav på 600.
000 kroner.
Den ældste bror har samtidig et særskilt erstatningskrav i millionklassen, der skal betales tilbage til adskillige banker.
FacebookTwitterKopier linkEmner:Biblioteker|Kriminalitet|Aalborg Bibliotekerne|Haderslev|Kirsten Boelt (bibliotekar)




https://www.dr.dk/nyheder/penge/regeringen-lovede-loesning-nedslidte-aeldre-kun-en-femtedel-har-faaet-hjaelp

Længere til pensionSe temaPengeRegeringen lovede løsning for nedslidte ældre: Kun en femtedel har fået hjælpNye tal afslører, at politisk løsning for nedslidte ikke virker efter planen.
Hovedmanden bag efterlønsreformen opfordrer politikerne til at lave loven om.
Af Klaus Buster Jensen og (Video) Kasper Duncan Gram02.
feb.
2019 kl.
06.
00Bemærk: artiklen er mere end 30 dage gammelLæs opDen ordning, som skal være plan B for nedslidte danskere, der har fået udskudt deres efterløn og pension, virker ikke som lovet.
Da et politisk flertal i 2011 vedtog efterlønsreformen, forklarede statsminister Lars Løkke Rasmussen (V), at ”vi ønsker jo altså at lave en ordning, der gør, at folk, hvis de er slidt ned, kan komme på seniorførtidspension.
”Men selvom regeringen stillede i udsigt, at 1.
780 danskere hvert år skulle få tildelt den såkaldte seniorførtidspension, har færre end 300 danskere om året fået tildelt seniorførtidspension siden 2014.
Det viser en ny opgørelse, som DR Nyheder har fået aktindsigt i hos Styrelsen for Arbejdsmarked og Rekruttering.
Det sagde politikerneDet var et politisk flertal med Venstre, Konservative, de Radikale og Dansk Folkeparti, der i foråret 2011 vedtog efterlønsreformen, og samtidig også lavede regler for seniorførtidspension.
Lars Løkke Rasmussen (V), 2011: ”Og vi ønsker jo altså at lave en ordning, der gør, at folk, hvis de er slidt ned, kan komme på seniorførtidspension”Pia Kjærsgaard (DF), 2011: ”Jeg har sørget for, at hvis nogle er nedslidte… så kan man komme på en seniorførtidspension.
Og det er jo den sociale del af det her.
For selvfølgelig efterlader vi ikke nogen i et dybt sort hul.
”Morten Østergaard (R), 2016: ”Det handler heller ikke om, at de nedslidte i Danmark skal pukles til at blive på arbejdsmarkedet, til de skal bæres ud.
Nej!
Til dem vil vi give en seniorførtidspension, så de i ro og orden kan få en værdig alderdom.
”I alt har 1.
441 danskere på fem år fået seniorførtidspension, og det er færre end 20 procent af det antal, som Finansministeriet stillede i udsigt, viser et svar til Folketingets Beskæftigelsesudvalg.
- Tallene taler deres tydelige sprog.
Der er væsentlig færre på seniorførtidspension, end man havde regnet med, understreger Torben M.
Andersen, professor ved Aarhus Universitet.
Anette efter 50 år: Det gør ondtLige nu fylder debatten om pensionsalder Christiansborg.
Og seniorførtidspension bliver af flere partier set som en løsning for nedslidte danskere, der ikke kan arbejde, indtil de kan gå på folkepension.
Ordningen giver en indtægt på op mod 18.
600 kroner om måneden før skat.
Men kravene til at få den tildelt er de samme som til den almindelige førtidspension.
Og de krav er blevet skærpet.
- Det bliver et problem for dem, der har det svært ved at gå på arbejde, fordi de er fysisk eller psykisk nedslidte, forklarer Torben M.
Andersen.
Anette Friis har arbejdet 50 år.
Hun har været syerske i 23 år, arbejdet på vindmøllefabrik og de seneste år været ansat i hjemmeplejen.
Men for et år siden fik hun slidgigt.
Anette Friis (tv) til tjek på Arbejdsmedicinsk Klinik i Herning for slidgigt.
Hun er en af de få der har fået tildelt seniorførtidspension.
(© DR Nyheder.
)- Det gør ondt, og jeg føler mig meget slidt.
Det er jeg ked af, for jeg havde drømt om, at jeg skulle arbejde, til jeg blev 70.
Men sådan gik det desværre ikke, fortæller Anette Friis.
Som 63-årig har Anette Friis stadig fire år til folkepension.
Hun havde aldrig hørt om seniorførtidspension, men fik hjælp af sin fagforening FOA til at søge den.
- Selvfølgelig var jeg ked af at komme ud af arbejdsmarkedet.
Men så kom jeg i tanker om, at efter 50 år, så har jeg også gjort min pligt, siger Anette Friis.
Arkitekten bag: Lav reglerne omMen kravene til at få seniorførtidspension er blevet for skrappe, siger professor Torben M.
Andersen.
Han var som formand for Velfærdskommissionen arkitekten bag de senere reformer af pension og efterløn.
Og han opfordrer nu politikerne til at lave loven om.
Sådan er reglerneIndtægt: 16.
044-18.
875 kronerFem år til folkepensionsalderenFuldtidsarbejde i mindst 20-25 årFuldt nedsat arbejdsevne, så man ikke kan forsørge sig selv ved almindeligt arbejde eller ved et fleksjob.
Reglerne følger reglerne for almindelig førtidspension, men man skal ikke i arbejdsprøvning og har krav på hurtigere afgørelse indenfor seks måneder.
- I lyset af den udvikling, vi ser, vil det jo være oplagt at revurdere ordningen og revurdere de kriterier, som er i ordningen, så det er skruet sammen på en hensigtsmæssig måde, mener han.
Et afgørende krav til dem, som søger om seniorførtidspension, er, at man skal være så nedslidt, at man ikke vil kunne tage et fleksjob.
Men i dag er det muligt at få tildelt fleksjob for bare en enkelt time om ugen.
Det vedtog et bredt politisk flertal i 2012 i en reform af førtidspension og fleksjob.
Så i praksis skal man kunne dokumentere, at man er for nedslidt til at kunne arbejde i fleksjob bare en time om ugen for at få seniorførtidspension.
Og for mange er det derfor svært at opfylde kravet om at have tabt hele sin arbejdsevne, forklarer professoren.
Troels Lund: Vi skal undersøge det nærmereNår flere ældre har fået udskudt deres efterløn og pension, og altså ikke bliver samlet op af seniorførtidspension, ender de andre steder i systemet.
De seneste fem år er antallet af ældre over 60 år på sygedagpenge og på den lavere ydelse kaldet resurseforløb steget markant.
Ligesom flere ældre har fået tildelt fleksjob.
Der findes ikke tal for, hvor mange ældre der er faldet udenfor systemet og ikke har nogen indtægt.
Den nye opgørelse viser, at 90 procent af de ældre, der søger om seniorførtidspension, får det tildelt, og kun 10 procent får afslag.
Det kunne pege på, at det også er et problem, at folk ikke kender til ordningen, vurderer Torben M.
Andersen.
- Det tyder på, at kriterierne er for skrappe, og at mange simpelthen ikke kender til ordningen, og derfor bliver den ikke brugt så meget, som man havde regnet med, forklarer professoren.
Beskæftigelsesminister Troels Lund Poulsen (V) vil nu undersøge, hvorfor ordningen med seniorførtidspension ikke virker som lovet.
 Beskæftigelsesminister Troels Lund Poulsen (V) siger til DR Nyheder, at der er brug for at skabe en større synlighed omkring ordningen.
- Vi kan konstatere, at der ikke er særlig mange, der kender eller benytter ordningen.
Så der er brug for at lave en større oplysningsindsats - både over for de mennesker, der er nedslidte, men også over for landets kommuner, siger Troels Lund Poulsen.
Beskæftigelsesministeren forklarer også, at han sammen med Folketingets partier nu vil drøfte, hvordan flere nedslidte kan få gavn af ordningen.
- Hvis man er nedslidt, så skal man ikke pines og plages til at være på det danske arbejdsmarked.
Så skal man have en mulighed for at stå af.
Det er nu engang dét, der kendetegner et velfærdssamfund, siger Troels Lund Poulsen og tilføjer:- Der er brug for at se på hele ordningen.
Dels skal vi se på, om kommunerne bruger den, som de skal, og så skal vi også se på hvilke kriterier, der ligger til grund for ordningen, som blev blev besluttet for mange år siden.
FacebookTwitterKopier linkEmner:Lars Løkke Rasmussen (politiker)|Troels Lund Poulsen (politiker)|Venstre|Førtidspension|Pension




https://www.dr.dk/nyheder/udland/tre-er-sigtet-i-sag-om-angreb-pa-julemarked-i-strasbourg

UdlandTre er sigtet i sag om angreb på julemarked i StrasbourgFransk politi mistænker tre mænd for at have fremskaffet det våben, der blev brugt under angreb på julemarked.
Den franske præsident, Emmanuel Macron, lægger en rose ved julemarkedet efter angrebet, der kostede fem mennesker livet, mens 11 blev såret.
02.
feb.
2019 kl.
04.
17 | opdateret 02.
feb.
2019 kl.
04.
21Bemærk: artiklen er mere end 30 dage gammelLæs opTre mænd er fredag blevet sigtet for medvirken til angrebet på et julemarked i Strasbourg i Frankrig i december.
Det oplyser kilder i det franske retsvæsen til det franske nyhedsbureau AFP og det tyske nyhedsbureau dpa.
De tre mænd sidder varetægtsfængslet, mens de venter på at blive stillet for en dommer, oplyser kilderne.
Mistænkes for medvirken til terrorIfølge franske medier mistænker fransk politi de tre for at have fremskaffet den revolver, som den 29-årige Cherif Chekatt brugte under angrebet på julemarkedet.
Under det dødelige angreb den 11.
december 2018 blev fem personer dræbt, mens 11 personer blev såret.
Gerningsmanden blev skudt og dræbt af politiet den 13.
december efter en to dages lang politijagt.
Mere end 700 politifolk deltog i jagten på den 29-årige.
Læs også:Mistænkt gerningsmand er dræbt af politiet i StrasbourgHan havde i forvejen 27 domme på samvittigheden og var kendt af myndighederne som en mulig ekstremist.
Støttede Islamisk StatChekatt blev tilføjet til en liste over mulige ekstremister, da han sad fængslet i Frankrig i 2015.
Begrundelsen var, at han "praktiserede en radikal form for religion".
Efterforskerne har efter angrebet fundet en video, hvor han sværger troskab til Islamisk Stat.
Islamisk Stat har tidligere påstået, at den mistænkte gerningsmand var en del af gruppen, men det har den franske indenrigsminister, Christophe Castaner, afvist.
De tre varetægtsfængslede på henholdsvis 32, 34 og 78 år er alle i familie med hinanden.
Læs også:Mistænkt Strasbourg-drabsmands brødre er anholdtDe sigtes for at have fremskaffet og leveret gerningsvåbnet til Chekatt og for brud på terrorloven, oplyser kilderne til AFP.
De tre mænd blev anholdt tirsdag sammen med to andre mistænkte i samme familie.
De to andre er dog onsdag blevet løsladt uden sigtelser.
/ritzau/FacebookTwitterKopier linkEmner:Islamisk Stat|Kriminalitet|Frankrig|Strasbourg|Jul




https://www.dr.dk/nyheder/udland/brasilien-mindes-de-mindst-115-omkomne-efter-en-daemning-kollapsede

UdlandBrasilien mindes de mindst 115 omkomne efter en dæmning kollapsedeHundredvis af brasilianere gik fredag på gaden for at mindes dem, der mistede livet, da en dæmning kollapsede.
02.
feb.
2019 kl.
02.
28 | opdateret 02.
feb.
2019 kl.
02.
32Bemærk: artiklen er mere end 30 dage gammelLæs opEn uge efter at en dæmning kollapsede i Brasilien, er 115 personer bekræftet omkommet, mens 248 personer fortsat savnes.
Fredag har hundredvis af brasilianerne mindet de omkomne ved en ceremoni i byen Brumadinho, hvor dæmningen kollapsede den 25.
januar.
Fredag klokken 13 lokal tid blev der afholdt en ceremoni til ære for de døde - på netop det klokkeslæt, som dæmningen kollapsede og sendte enorme mængder vand ind over byen fredagen forinden.
BlomsterbladeAlle oprydnings- og redningsarbejdere indstillede deres arbejde, mens ti helikoptere fra politiet og brandvæsnet lod blomsterblade dale fra himlen mod ulykkesstedet.
- Det er fortvivlende.
Det ligner, at der har været krig, siger 23-årige Edvan Cristi, som har mistet en af sine venner i ulykken.
Læs også:Fem anholdt efter dødbringende mudderskred i BrasilienArbejdet fortsætterEfter ceremonien oplyste en talsmand for brandvæsenet i delstaten Minas Gerais, at redningsarbejdet vil fortsætte, selv om der ikke er fundet nogle overlevende siden lørdag i sidste uge.
Læs også:Voldsomme vandmasser truer: Risiko for nyt dæmningskollaps i BrasilienHidtil har arbejdet været fokuseret på at finde overlevende og omkomne i det øverste lag mudder.
Men fredag har brandvæsnet taget gravemaskiner i brug for at grave dybere ned i mudderet.
Ulykken efterforskesDen kollapsede dæmning er ejet af mineselskabet Vale.
Anklagemyndigheden i Brasilien har indledt en efterforskning, der skal undersøge de nærmere omstændigheder om ulykken.
Læs også:Mineselskab savner 200 ansatte efter dæmningskollaps: 'En menneskelig tragedie'Politiet har i den forbindelse anholdt fem personer i forbindelse med ulykken, hvoraf tre af de anholdte arbejder for mineselskabet.
Der er ikke alene tale om en menneskelig tragedie.
Ulykken har også omfattende økonomiske konsekvenser for byen, siger Brumadinhos borgmester, Avimar de Melo Barcelos.
Han oplyser, at byen har brug for finansiel støtte fra staten, da omkring 35 procent af byens skatteindtægter kommer fra mineaktiviteter.
- Vi er en mineby.
Hvis vi mister 35 procent af vores skatteindtægter, kan vi ikke yde basale sociale ydelser, siger borgmesteren.
/ritzau/APFacebookTwitterKopier linkEmner:Ulykker|Brasilien|Redningsvirksomhed|Anklagemyndigheden|Økonomi




https://www.dr.dk/musik/frejas-foerste-kys-aendrede-alt-maaske-ved-hun-hvem-hun-er-hvis-hun-ser-det-her

UpcomingSe temaMusikFrejas første kys ændrede alt: ‘Måske ved hun, hvem hun er, hvis hun ser det her'Se videoen, hvor sangeren Freja Kirk fortæller om en vild nat i en forlystelsespark.
Af Nicolai Sebastian Holle, Lasse Kjær og (video) Jonas Holzknecht02.
feb.
2019 kl.
06.
58Bemærk: artiklen er mere end 30 dage gammelLæs opDa Freja Kirk kyssede en pige første gang, var det under en festlig sommernat i 10.
klasse.
Få hele historien i videoen ovenfor.
Hun havde sneget sig ind i en forlystelsespark med vennerne og drukket fulde i indsmuglet sprut.
Men øjeblikket varede meget længere end tømmermændene for Freja.
Nu har Freja Kirk, der er kendt for sin personlige stil, foreviget det i sin spritnye single 'Young Nights'.
Se videoen, hvor Freja Kirk fortæller, hvilken betydning kysset har haft for hende og'Young Nights'.
Freja Kirk - Young Nights Musikdok: UpcomingVi sætter spot på unge, danske musikere, du bør holde øje med i den kommende tid.
Hvad har de på hjerte?
Og hvordan føles det, når massevis af mennesker begynder at høre deres musik?
FacebookTwitterKopier link




https://www.dr.dk/nyheder/udland/rode-kors-advarer-usa-mod-politisere-nodhjaelp-til-venezuela

UdlandRøde Kors advarer USA mod at politisere nødhjælp til VenezuelaRøde Kors vil ikke vælge side i den politiske konflikt mellem præsident Maduro og hans udfordrer i Venezuela.
Trods udbredt nød og elendighed advarer Røde Kors USA mod at sende nødhjælp til Venezuela.
Røde Kors vil ikke blandes ind i en politisk konflikt.
EPA/LEONARDO MUNOZ 02.
feb.
2019 kl.
01.
23 | opdateret 02.
feb.
2019 kl.
01.
33Bemærk: artiklen er mere end 30 dage gammelLæs opDen Internationale Røde Kors Komité (ICRC) advarer USA om risikoen ved at levere nødhjælp til Venezuela uden om præsident Nicolas Maduro.
Det skriver nyhedsbureauet AP.
Venezuelas oppositionsleder, Juan Guaidó, som har udråbt sig selv til præsident, har bebudet, at han vil trodse Maduros forbud mod at lade humanitær hjælp komme ind i landet.
Den amerikanske præsident Donald Trumps administration har annonceret, at USA vil sende humanitær hjælp til Venezuela, når Guaidó efterspørger det.
Røde Kors vil kun deltage i nødhjælpsarbejdet i Venezuela "efter aftale med myndighederne, uanset hvem myndighederne er".
Det siger ICRC's direktør for globale operationer, Dominik Stillhart,- Vi vil ikke vælge side.
Uanset hvad den politiske situation er, så vil vores fokus altid være, hvad vi kan gøre, siger han.
Læs også:Så lidt er pengene værd i Venezuela: Wendy bruger bolivar til at lave taskerICRC har rådgivet amerikanske embedsmænd om, at alle planer om "at hjælpe det venezuelanske folk bliver nødt til at være afskærmet fra de politiske drøftelser".
Læs også:Tusindvis af demonstranter i protest mod Maduro: 'Vi har ventet på det her i fem år'Det oplyser ICRC's direktør for USA og Canada, Alexandra Boivin, fredag.
- Det er selvfølgelig en meget svær samtale at have med USA, siger hun.
- Vi er her for at tydeliggøre risikoen ved de valg, der bliver truffet, og for at tydeliggøre de begrænsninger, der er for vores muligheder for at operere under omstændighederne.
/ritzau/FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|Røde Kors|USA




https://www.dr.dk/nyheder/udland/el-chapos-hustru-jeg-har-intet-skamme-mig-over

UdlandEl Chapos hustru: Jeg har intet at skamme mig overEmma Coronel Aispuro har ikke ændret sin syn på narkobaronen trods anklager om tortur og levende begravelser.
Emma Coronel Aispuro ankommer til et retsmøde 14.
januar.
Hun har under retssagen kaldt "El Chapo"  en "fantastisk far, ven, bror, søn og partner.
" 02.
feb.
2019 kl.
03.
55 | opdateret 02.
feb.
2019 kl.
03.
57Bemærk: artiklen er mere end 30 dage gammelLæs opEfter at have siddet tavst og lyttet til mere end 200 timers vidneudsagn om blandt andet tortur og ofre, der er blevet levende begravet, kommenterede Joaquin Guzmans kone torsdag for første gang retssagen mod den mexicanske narkobaron, der kører ved en domstol i Brooklyn, New York.
- I dag har jeg afsluttet disse lange dage i retten, hvor der har været alt.
Gode dage og dårlige dage, hvor mit navn også blev nævnt flere gange, skriver Emma Coronel Aispuro i en kommentar på Instagram.
- Jeg kan blot sige, at jeg ikke har noget at skamme mig over.
Jeg er ikke perfekt, men jeg betragter mig selv som et godt menneske, der aldrig har såret nogen med vilje, tilføjer hun.
Nægter sig skyldigGuzman har siddet på anklagebænken ved domstolen i Brooklyn siden 13.
november.
Læs også:Afgørelsens time nærmer sig for El Chapo: Her er retssagens højdepunkterHan nægter sig skyldig i samtlige ti tiltalepunkter - blandt andet at han skulle have stået i spidsen for det frygtede Sinaloa-kartel.
Derudover er han anklaget for at have smuglet massive mængder narkotika ind i USA i en periode på mere end 20 år og dræbt enhver, der stod i vejen for ham.
Torsdag havde anklagemyndigheden og "El Chapos" advokater sidste chance for at fremlægge deres beviser i sagen.
Det forventes, at jurymedlemmerne indleder voteringen mandag.
Tekniker afslørede forhold- Alt det, der er blevet diskuteret i retten om Joaquin - godt og dårligt - ændrer på ingen måde mit syn på ham.
- Jeg kan ikke sælge en anden version af Joaquin, og selv om jeg ikke har haft kontakt med ham i lang tid, så ved min mand, hvor højt jeg elsker ham.
Han stolede altid på mig, og det vil han blive ved med, skriver Emma Coronel Aispuro.
Forholdet mellem de to blev afsløret 9.
januar.
En computertekniker fortalte retten om adskillige sms-beskeder, der blev udvekslet mellem de to, da Guzman var på flugt fra fængslet i 2012.
Aispuro, der er 32 år yngre end Joaquin Guzman, har et sæt syvårige tvillingedøtre med den berygtede narkobaron.
Hun er under retssagen blandt andet blevet beskyldt for at have hjulpet sin mand, da han flygtede fra et topsikret fængsel i Mexico i 2015.
/ritzau/FacebookTwitterKopier linkEmner:Kriminalitet|Tortur|Anklagemyndigheden|Instagram|USA




https://www.dr.dk/nyheder/udland/verdens-stoerste-menneskevandring-400-millioner-kinesere-rejser-hjem-til-nytaar

UdlandVerdens største menneskevandring: 400 millioner kinesere rejser hjem til nytårTransportmyndighederne forventer flere milliarder rejser i anledning af kinesisk nytår.
Af Sean Coogan01.
feb.
2019 kl.
23.
13Bemærk: artiklen er mere end 30 dage gammelLæs opLige knap tre milliarder.
Så mange rejser forventer de kinesiske myndigheder, der bliver gennemført under årets årlige forårsfestival, som resulterer i massemigration, når millioner af kinesere rejser tilbage til hjemstavnen.
Festivalen hænger sammen med kinesisk nytår, som i år fejres fra 5.
-19.
februar, og det giver stor travlhed på begge sider af den store begivenhed.
I den forbindelse forventes over 400 millioner kinesere at rejse til andre dele af landet, hvilket er verdens største årlige menneskevandring, beretter CNN.
De kinesiske transportmyndigheder forventer, at omkring 2,5 milliarder rejser kommer til at foregå i bil, 413 millioner med tog og 73 millioner med fly, rapporterer det amerikanske medie.
Ifølge det statslige medie Xinhua har flere togstationer indført billetfri rejser, hvor man betaler med sin mobiltelefon for at minimere køer ved knudepunkterne.
Derudover vil landets 10 største lufthavne holde døgnåbent for at kunne håndtere de 532.
000 fly, der skal krydse den kinesiske himmel i løbet af de store rejsedage.
De kinesiske transportmyndigheder forventer i alt 413 millioner togrejser i løbet af forårsfestivalen.
1 / 4Der var masser af aktivitet foran Beijings hovedbanegård i dag.
2 / 4En servicerobot sørger for gratis vand på en togstation i millionbyen Hangzhou.
3 / 4Personale optræder for passagererne i Dalians internationale lufthavn i forbindelse med årets store rejsedage.
4 / 4FacebookTwitterKopier linkEmner:CNN|Nytår




https://www.dr.dk/nyheder/indland/overlaegens-dilemmaer-hvad-ville-du-vaelge

IndlandOverlægens dilemmaer: Hvad ville du vælge?
Skal vi betale millioner for behandlinger til børn, eller hvad med uhelbredeligt syge?
Du tager stilling.
Skal samfundet betale for en behandling, hvis det koster adskillige millioner for at forlænge et liv et år?
Gør det forskel, om patienten er et barn eller en pensionist?
(© ColourBox)Af Nis Kielgast01.
feb.
2019 kl.
22.
55Bemærk: artiklen er mere end 30 dage gammelLæs opDer ikke er råd til, at alle patienter kan få den nyeste og bedste behandling.
Derfor må politikerne prioritere.
Det mener ledende overlæge Jakob Trier Møller fra Rigshospitalet.
Han har netop sagt sit job op i frustration over tingenes tilstand i sundhedsvæsenet.
Læs også:Anerkendt klinikchef smækker med døren og kræver politikerne prioriterer: 'Der er ikke råd til det hele'Men hvad mener du, der bør gives penge til eller ej?
Her kan du tage stilling til seks af de dilemmaer, lægerne står over for:FacebookTwitterKopier linkEmner:Rigshospitalet|Læger




https://www.dr.dk/nyheder/udland/aerkerival-driller-mcdonalds-som-en-big-mac-men-saftigere-og-laekrere

UdlandÆrkerival driller McDonald's: 'Som en Big Mac, men saftigere og lækrere'EU har taget Big Mac-varemærket fra McDonald's, og det udnytter burgerkonkurrenten.
Den amerikanske fastfoodgigant Burger King er ude med riven over for konkurrenterne fra McDonald's.
Af Sean Coogan01.
feb.
2019 kl.
22.
45Bemærk: artiklen er mere end 30 dage gammelLæs opI sidste måned led McDonald's et bittert nederlag, da EU fratog burgergiganten sit Big Mac-varemærke.
Og det har konkurrenten Burger King ikke været sen til at udnytte, skriver The Guardian.
Med beskrivelser som "ligesom en Big Mac, men faktisk ret stor" og "ligesom en Bic Mac, men saftigere og lækrere" har Burger Kings svenske afdelinger lanceret nye menuer, som griller konkurrenten.
Burger King hælder ekstra salt i såret med en video, hvor det blandt andet fremgår, at "en konkurrent mistede fornyligt de eksklusive rettigheder til navnet Big Mac".
I videoen bestiller kunder så burgere som "alt andet end en Big Mac" og "burgeren, som Big Mac ønskede, at den var".
Ikke den første provokationMan skal ikke længere tilbage i tiden end til december for at finde en anden provokation fra Burger King, skriver Finans.
dk.
Her tilbød kæden sin signaturburger, en Whopper, for blot en enkelt cent, hvis man installerede Burger King-appen.
Der var dog en særlig krølle på halen.
Tilbuddet kunne nemlig kun bruges, hvis man aktiverede det inden for 600 meter af en McDonald's restaurant.
Kort tid efter havde 50.
000 amerikanere benyttet sig af tilbuddet, lød meldingen fra Burger King til CNN.
EU’s Kontor for Intellektuel Ejendomsret, EUIPO, har gjort op med McDonald's eneret på ordene "Mc" og "Big Mac" i EU efter en strid mellem den amerikanske gigant og den irske burgerkæde Supermacs, som har lidt over 100 restauranter i Irland og Nordirland.
McDonald's mente, at den irske burgerkædes navn var for tæt på burgergigantens og gav udtryk for, at det kunne forvirre forbrugerne.
Efter mere end halvandet års tænketid nåede EUIPO så frem til, at det skulle være slut med McDonald's varemærke.
FacebookTwitterKopier linkEmner:Burger King|McDonalds|Fastfood-spisesteder|Nordirland|Irland




