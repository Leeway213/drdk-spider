https://www.dr.dk/nyheder/udland/ny-graesk-leder-nu-smoeger-vi-aermerne-op

UdlandNy græsk leder: Nu smøger vi ærmerne opMitsotakis lover at forandre Grækenland og skabe vækst.
Men han kan støde på udfordringer, mener professor.
Kyriakos Mitsotakis jubler efter valgsejren var en realitet.
Nu skal der arbejde.
07.
juli 2019 kl.
22.
50Bemærk: artiklen er mere end 30 dage gammelLæs opGrækenlands kommende premierminister, den konservative Kyriakos Mitsotakis, varsler flere investeringer og lavere skatter.
Det siger han i sin første udtalelse, efter at den foreløbige optælling viser, at han og partiet Nyt Demokrati har vundet søndagens valg.
- Jeg vil arbejde for færre skatter, mange investeringer, for gode og nye job samt for vækst, der vil føre til bedre lønninger og højere pensioner i en effektiv stat, siger Mitsotakis.
Han tilføjer, at de foreløbige resultater viser, at grækerne har givet ham et solidt mandat til at forandre Grækenland.
- Nu smøger vi ærmerne op, siger han.
- Jeg ønsker at se dette folk blomstre op.
Jeg ønsker at se de børn, der forlod os, vende hjem.
Det sidste er en henvisning til de tusinder af unge grækere, der flygtede fra den høje ledighed i Grækenland for at søge arbejde andre steder i Europa.
Læs også:Dårligt EU-valg for græsk regeringsparti: Premierminister vil udskrive valgMed knap tre fjerdedele af stemmerne talt op har de konservative en føring med 39,6 procent af stemmerne.
Det græske valgsystem giver det største parti en bonus på 50 mandater.
Dermed står partiet til at få et absolut flertal.
Den nuværende regeringsparti, venstrefløjspartiet Syriza, står i den foreløbige optælling til 31,6 procent.
Premierminister Alexis Tsipras har erkendt valgnederlaget.
Han siger, at han respekterer grækernes valg.
- I dag accepterer vi folkets dom med oprejst pande.
For at bringe Grækenland hertil, hvor landet er i dag, er vi blevet nødt til at tage vanskelige beslutninger med store politiske omkostninger, siger den afgående premierminister.
Blandt de græske vælgere har der været udbredt utilfredshed med 44-årige Tsipras' sparepolitik og skattestigninger.
Skatten skal nedDen 51-årige rival Mitsotakis har tordnet mod regeringen.
Han har lovet jobskabelse, vækst og lavere skatter.
Men hvis vælgerne håber på en radikalt anderledes økonomisk politik med Nyt Demokrati, bliver de nok skuffede.
Sådan lød vurderingen fra professor med speciale i europæisk politik Peter Nedergaard, Københavns Universitet, før søndagens valg.
- Mit bedste bud er, at det ikke bliver meget anderledes.
Mitsotakis bliver nødt til at videreføre den økonomiske politik, som er lagt til rette mellem Tsipras og kreditorerne, sagde han.
Magtoverdragelsen ventes at finde sted allerede mandag.
/ritzau/ReutersFacebookTwitterKopier linkEmner:Alexis Tsipras (politiker)|Grækenland|Skatter og afgifter|Valg og folkeafstemninger|Arbejdspladser




https://www.dr.dk/nyheder/indland/aeldre-bliver-snydt-millioner-af-telekriminelle

IndlandÆldre bliver snydt for millioner af telekriminelleBåde Finans Danmark og Danske Bank oplever, at kriminelle udser sig ældre borgere som ofre for telefonfusk.
Man bør aldrig give oplysninger om sit NemID.
07.
juli 2019 kl.
22.
47Bemærk: artiklen er mere end 30 dage gammelLæs opKriminelle ringer i stigende omfang til ældre for at fiske oplysninger om kreditkort og bankkonti.
Det skriver Politiken.
Således viser en opgørelse fra pengeinstitutternes organisation, Finans Danmark, at der i årets første kvartal var 256 sager med et samlet tab på 7,8 millioner kroner.
Til sammenligning var der i første kvartal af 2018 153 sager med et samlet tab for kunderne på 3 millioner kroner.
En af dem, der har prøvet det, er den 80-årige nordjyske pensionist Bodil Jensen, som i juni blev ringet op af en person, der udgav sig for at være fra hendes bank.
Det var dog en svindler, der fik narret forskellige kontooplysninger ud af hende.
Efter samtalen opdagede Bodil Jensen, at hendes konti var blevet lænset for over 40.
000 kroner.
Tillid bliver misbrugtPensionisten er ikke den eneste, der har oplevet at blive taget ved næsen af telefonsvindlere, der ringer til borgere og udgiver sig for at ringe fra banken, sikkerhedsafdelinger eller Nets.
- Det er nogle rigtig kedelige historier, hvor folks tillid til andre mennesker bliver misbrugt, siger digitaliseringsdirektør Michael Busk-Jepsen fra Finans Danmark til Politiken.
- Det ligger i den menneskelige natur, at vi gerne vil tage imod hjælp fra andre, så det er en meget ubehagelig oplevelse, når den tillid bliver brudt.
Man kan dog gøre noget for selv at være opmærksom.
Michael Busk-Jepsen har således det gode råd, at en rigtig bank aldrig vil bede om at få oplyst koder fra NemID-nøglekort.
- NemID-nøglekortet er strengt personligt, og der må aldrig må udleveres koder herfra til andre.
Du afleverer jo heller ikke dankort og pinkode til en anden på gaden, siger Busk-JepsenLandets største bank, Danske Bank, mærker også, at kriminelle udser sig ikke mindst ældre borgere, som de tilbyder at hjælpe med at standse en større uautoriseret udlandsoverførsel.
/ritzau/FacebookTwitterKopier linkEmner:Michael Busk-Jepsen (erhvervsleder)|FinansDanmark|Danske Bank|Pengeinstitutter|Jylland




https://www.dr.dk/nyheder/indland/en-skandale-og-saa-alvorligt-som-det-kan-vaere-politikere-kritiserer-langsom

Sagen om Dan-BunkeringSe temaIndland'En skandale' og 'så alvorligt som det kan være': Politikere kritiserer langsom efterforskning af Dan-Bunkering-sagPolitiet og anklagemyndigheden har ikke passet deres arbejde, lyder kritikken blandt andet.
En skandale kaldes forløbet både af Naser Khader (K) og af Martin Lidegaard (R), efter de har læst den redegørelse, som Rigsadvokaten har afleveret til Justitsministeriet.
Af Thea Deleuran Müller07.
juli 2019 kl.
22.
56Bemærk: artiklen er mere end 30 dage gammelLæs opSelvom Danmark fik nys om sagen fra USA allerede i 2016, er det først i år, der kommer skred i sagen om det fynske firma Dan-Bunkering.
Det er blandt andet sket, efter DR i april kom med afsløringer om virksomheden.
Og det får den nye justitsminister Nick Hækkerup (S) til at rette en hård kritik mod politiet og anklagemyndigheden for at have gjort for lidt i forløbet.
Derfor kræver han nu en helt ny og grundigere undersøgelse af sagen.
Virksomheden er blevet anmeldt, fordi den er mistænkt for at have leveret jetbrændstof, der endte i tanken på russiske fly, der kastede bomber i Syrien.
Den slags leverancer er i strid EU’s sanktioner for det borgerkrigsramte land.
Justitsministeren er ikke den eneste, der nu kritiserer forløbet.
Det samme gør ordførere fra flere af Folketingets partier, der ikke mener, at politiet og anklagemyndigheden har passet deres arbejde.
Virksomheden Dan-BunkeringDan-Bunkering er en dansk virksomhed fra Middelfart, som har spillet en vigtig rolle i en sag om ulovlige leverancer af mindst 30.
000 ton jetbrændstof til Syrien.
Virksomheden er en del af koncernen United Shipping & Trading Company, der er Danmarks 11.
største virksomhed målt på omsætning.
Selv afviser Dan-Bunkering at have brudt EU’s sanktioner, men efter DR's afsløringer har virksomheden erkendt at have leveret brændstof til russiske tankskibe.
I en mail til DR har virksomhedens advokat tidligere skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
DR har siden marts stillet Dan-Bunkering en række spørgsmål i sagen, som virksomheden ikke har svaret på.
Dem kan du læse her.
'Lugter af en regulær skandale'Politikerne har læst den redegørelse, som Rigsadvokaten har lavet over sagen, og som nu er landet hos Justitsministeriet.
- Det her lugter af en regulær skandale, lyder det fra udenrigsordfører Martin Lidegaard fra Radikale Venstre, der glæder sig over, at ministeren nu har bestilt en ny redegørelse.
- Det er jo en skandale, for sagen har ligget stille i over et år, lyder kritikken også fra Naser Khader (K).
I oktober 2016 opdager de amerikanske myndigheder, at Dan-Bunkering ser ud til at sælge jetbrændstof til russisk militær til brug i Syrien, og giver informationen videre til Udenrigsministeriet i Danmark.
Ministeriet kontakter så Statsadvokaten for Økonomisk og International Kriminalitet (SØIK), der også kaldes bagmandspolitiet.
SØIK forhører sig om sagen hos Politiets Efterretningstjeneste (PET), som så siger, sagen skal til Erhvervsstyrelsen, der er ansvarlig for reglerne om eksport-kontrol.
Erhvervsstyrelsen sender dog sagen tilbage til bagmandspolitiet, da de anmelder virksomheden Dan-Bunkering til SØIK, og skriver at sagen haster.
Sagen går i stå hos fynsk politiDen 22.
februar 2017 drøfter alle de fire parter hastesagen - Udenrigsministeriet, PET, SØIK og Erhversstyrelsen.
De sender den herefter videre til Fyns Politi, og der går sagen i stå, hvor den ligger mere eller mindre stille hos politiet i mere end et år, - noget som Rigsadvokaten i redegørelsen kalder 'meget beklageligt'.
- Fyns Politi har hverken ressourcer eller kompetencer til at have med en sådan international sag at gøre, siger Naser Khader (K).
At myndighederne er så dårlige til at kommunikere, kommer bag på gruppeformanden hos Dansk Folkeparti, Peter Skaarup.
- Jeg er meget overrasket over, at myndighederne ikke snakker bedre sammen og følger op på det, når den ene så ikke svarer, siger han.
- Det er så alvorligt, som det kan være.
Vicestatsadvokat: 'Det er en alvorlig sag'Først da DR tager sagen op i april i år, kommer der for alvor gang i efterforskningen, og der er blevet nedsat en særlig efterforskningsgruppe hos Fyns Politi.
Læs også:Rigsadvokat om Dan-Bunkering-sag: Meget beklageligt, at den lå stilleKirsten Dyrman er statsadvokat i Viborg.
Statsadvokaten er tilsynsmyndighed for politiets arbejde, og hun erkender, at der er blevet smølet.
- Der bør ikke gå en masse tid med at finde ud af, hvor sagen skal placeres og håndtering af indledende efterforskningsskridt.
Det burde i denne sag være foretaget hurtigere, siger hun og uddyber:- Det er en alvorlig sag, og den bør selvfølgelig fremmes mest muligt.
Det har ikke været muligt at få et interview med justitsminister Nick Hækkerup (S), da han ifølge Justitsministeriet er på ferie.
Ministeren har i stedet udtalt sin kritik af politiet og anklagemyndigheden i en pressemeddelse.
Dan-Bunkering er hverken sigtet eller tiltalt i sagen, og virksomheden afviser at have brudt EU's sanktioner.
Du kan læse meget mere om DR's afsløringer her, og du kan få det fulde overblik over sagens forløb ved at klikke her.
FacebookTwitterKopier linkEmner:Martin Lidegaard (politiker)|Naser Khader (politiker)|Socialdemokraterne|Politi|Fyn




https://www.dr.dk/sporten/cykling/tourdefrance/soeren-kragh-bedt-om-cykle-vaek-og-koele-af-blev-rasende-paa

Tour de FranceSøren Kragh bedt om at cykle væk og køle af: Blev rasende på holdkammeratDer var lidt mere debat end normalt efter dagens holdtidskørsel hos Team Sunweb, efter en holdkammerat lavede en fejl.
Se episoden her.
Af Frederik Palle07.
juli 2019 kl.
22.
09 | opdateret 08.
juli 2019 kl.
00.
04Bemærk: artiklen er mere end 30 dage gammelLæs opEpisoden er sikkert glemt allerede i morgen, men der var lidt dårlig stemning efter dagens holdtidskørsel hos Søren Kragh Andersens hold Team Sunweb.
Årsagen var holdkammeraten Nikias Arndt.
Tyskeren skulle nemlig træde holdet op ad den sidste stigning mod målstregen, før holdkammeraterne skulle køre resten af distancen i mål, og det gjorde han virkelig hårdt.
Det lyder måske ikke helt skidt, men i et holdløb, hvor det gælder om at hjælpe holdkammeraterne og ikke smadre dem, så blev den beslutning ikke modtaget pænt.
Søren Kragh Andersen rasede først ud til sportsdirektøren Arthur van Dongen.
Han bad danskeren om at køre lidt væk og køle sit raseri ned.
'Naglerne går lige lidt højt'Men kort efter var det holdkammeraten Nicolas Roches tur til at vise sin utilfredshed.
- Vi ved, at han er stærk.
Han behøver ikke at vise det, lød det fra Nicolas Roche.
Og da Søren Kragh Andersen kommer tilbage efter at have kølet af, fortsatte snakken.
- Ja det er selvfølgelig svært, når adrenalinen kører.
Vi er alle vindertyper, og så går naglerne lidt højt lige efter løbet, forklarede danskeren.
Du kan se hele sekvensen i videoen øverst i artiklen, og hele Søren Kragh Andersens forklaring bagefter.
FacebookTwitterKopier linkEmner:Søren Kragh Andersen (cykelrytter)|Team Sunweb|Cykelsport




https://www.dr.dk/nyheder/udland/usas-udenrigsminister-truer-iran-med-isolation-og-flere-sanktioner

UdlandUSA's udenrigsminister truer Iran med isolation og flere sanktionerIrans beslutning om at øge berigelsen af uran vil føre til isolation og sanktioner, lyder det fra USA.
Det iranske styre har meddelt, at landet vil overskride den grænse, der blev aftalt med flere lande for, hvor meget uran Iran må berige.
(Arkivfoto) 07.
juli 2019 kl.
22.
47Bemærk: artiklen er mere end 30 dage gammelLæs opUSA's udenrigsminister, Mike Pompeo, varsler flere sanktioner mod Iran i kølvandet på det iranske styres beslutning om at overskride grænsen for berigelsen af uran.
- Irans seneste udvidelse af sit atomprogram vil føre til yderligere isolation og sanktioner, skriver Pompeo på Twitter søndag.
- Irans regime vil, hvis det er bevæbnet med atomvåben, udgøre en langt større fare mod verden, tilføjer udenrigsministeren.
I forvejen har USA under præsident Donald Trump indført skrappe sanktioner mod Iran.
Iran vil berige mere uranSøndag morgen meddelte Iran, at det var få timer fra at overskride en grænse, der er fastsat i atomaftalen fra 2015.
I aftalen, som Iran indgik med USA og flere andre lande, er det fastlagt, at Iran ikke må berige uran til en berigelsesgrad på mere end 3,67 procent.
Men den grænse ventes landet altså at bryde søndag.
Trump har trukket USA ud af atomaftalen, der blev indgået af hans forgænger på præsidentposten, Barack Obama.
Flere måneders frustrationI lang tid efter, at amerikanerne havde trukket sig, fortsatte Iran med at følge reglerne.
FN's atomenergiagentur, IAEA, har flere gange konstateret, at Iran overholdt aftalen.
Men i flere måneder har Irans styre været frustreret over de sanktioner, USA har indført.
Iranerne føler ikke, at Europa, der ønsker at bevare atomaftalen, har kunnet afbøde sanktionerne i tilstrækkeligt omfang.
Iranerne har sagt, at de vil opgive flere af deres forpligtelser, hvis de resterende parter i aftalen ikke finder en løsning.
/ritzau/FacebookTwitterKopier linkEmner:Barack Obama (politiker)|Donald Trump (politiker)|Iran|USA|Sikkerhedspolitik




https://www.dr.dk/nyheder/indland/flere-biler-trykket-mod-loftet-af-samsoefaergen-ved-fejl

IndlandFlere biler trykket mod loftet af Samsøfærgen ved fejlDa Samsøfærgen skulle tømmes, trykkede ansat på en forkert knap og løftede biler med passagerer mod færgeloft.
(Arkivfoto) Bilister ombord Samsøfærgen fik sig en slem forskrækkelse søndag.
07.
juli 2019 kl.
20.
51 | opdateret 07.
juli 2019 kl.
21.
25Bemærk: artiklen er mere end 30 dage gammelLæs opSyv biler er søndag eftermiddag blevet beskadiget på Samsøfærgen efter et uheld med et hængedæk.
Det skriver TV2 Østjylland, hvilket færgedirektør for Samsø Rederi Carsten Kruse bekræfter over for Ritzau.
Uheldet skete, da færgen søndag omkring klokken 15.
30 skulle tømme dækket for biler ved havnen i Sælvig på Samsø.
Her blev et hængedæk, som kan løfte parkerede biler, hejst yderligere op mod færgens loft i stedet for ned.
Der sad passagerer i alle bilerne.
Nogle af bilerne blev presset mod et gelænder, der klappede ned i dem.
Andre blev trykket på taget, forklarer færgedirektøren.
- Nu skete der heldigvis ikke nogen personskade.
Men potentielt kunne det være blevet rigtig farligt, siger Carsten Kruse.
Alle biler kunne køre fra havnen selv, og rederiets forsikring betaler for skaderne, fortæller færgedirektøren.
Menneskelig fejlBag uheldet ligger en menneskelig fejl.
Hængedækket skulle løftes for at give plads til nogle lastbiler, der holdt bagved, men det var ikke ordentligt sikret, at der ikke var biler på dækket.
- Da medarbejderen inde på skibet skulle sænke det ene hængedæk, så bilerne kunne køre fra med alle dem, der skal på ferie herovre, kommer han simpelthen til at køre det op, siger han.
- Han var nok overbevist om, at vogndækket var tømt.
Han har det rigtig dårligt med det og gjorde det ikke med vilje.
Derfor har han fået et stort kram af mig.
Det er vigtigt, vi lærer af vores fejl, for hvis vi straffer for fejl, så kommer personalet ikke og fortæller, når der er sket noget, siger Carsten Kruse til TV2 Østjylland.
- Af samme grund sejler den kaptajn, som i 2015 sejlede ind i kajen, også stadigvæk for os.
Politiet og det lokale redningskorps blev efterfølgende tilkaldt til havnen.
Mandag vil passagerer have mulighed for at tale med en psykolog om den ubehagelige oplevelse, hvis nogen skulle have behov for det.
- Vi har anmeldt det til Søfartsstyrelsen, og nu begynder de at se på, om vi kan gennemgå de procedurer, der er for, hvordan vi betjener vores hængedæk, siger Carsten Kruse.
Færgedirektøren understreger, at der ikke er noget teknisk i vejen med hængedækket, som er godkendt.
Samsø Rederi drives af Samsø Kommune.
/DR Nyheder/FacebookTwitterKopier linkEmner:Samsø|TV 2 (tv-kanal)|Jylland|Biler|Samsø Kommune




https://www.dr.dk/nyheder/udland/malta-hjaelper-65-migranter-fra-tysk-redningsskib

UdlandMalta hjælper 65 migranter fra tysk redningsskibMigranter, der er bragt til Malta, vil omgående blive fordelt blandt andre europæiske lande.
Migranterne ombord på "Alan Kurdi" skal nu fordeles ud på andre europæiske lande.
07.
juli 2019 kl.
20.
47Bemærk: artiklen er mere end 30 dage gammelLæs opMalta meddeler søndag, at alle 65 migranter fra det tyske redningsskib "Alan Kurdi" har fået lov til at komme i land på øen.
Migranterne får ikke lov at blive i Malta, vil omgående blive fordelt blandt andre europæiske lande.
Det meddeler de maltetiske myndigheder efter drøftelser med EU-Kommissionen og Tyskland.
Malta har været blandt de førende nationer til at tage sig af migranter, der forsøger at komme til Europa via Middelhavet.
Læs også:Kaptajn på redningsskib for migranter anholdt i ItalienDet tyske redningsskib blev tidligere forment adgang til Malta, efter at fartøjet først var blevet afvist i Italien.
Migranterne, som søndag sidst på eftermiddagen stadig er i internationalt farvand, vil blive samlet op af flådefartøjer fra Malta og sejlet i land.
Tre af dem har akut brug for lægehjælp, oplyser organisationen Sea-Eye.
Afvist i Italien"Alan Kurdi" er det seneste af en række skibe med migranter, som de seneste uger forgæves har søgt at lægge til i en havn i Italien.
Sent lørdag aften skrev Sea-Eye på Twitter, at skibet nu ville sejle til Malta, og at man ikke kunne vente på, at der opstod en nødsituation.
- Nu må vi afprøve, om de europæiske regeringer bakker op om Italiens holdning.
Menneskeliv er ikke noget, man kan forhandle om, lød det fra organisationen.
"Alan Kurdi" sejler under tysk flag og er navngivet efter en treårig syrisk dreng, som druknede i Middelhavet i 2015.
Skibet ændrede lørdag kurs og sejlede mod Malta efter problemer med de italienske myndigheder.
EU-landene har gennem længere tid diskuteret et mere ligeligt fordelingssystem, så lande som Malta, Italien og Grækenland ikke er alene om at tage sig af de nyankomne.
/ritzau/dpaFacebookTwitterKopier linkEmner:Malta|Europa-Kommissionen|Italien|Flygtninge og asylansøgere|EU-forhold




https://www.dr.dk/sporten/haandbold/dobbelt-dansk-em-guld-i-strandhaandbold

HåndboldDobbelt dansk EM-guld i strandhåndboldBåde damelandsholdet og herrelandsholdet vandt søndag EM i strandhåndbold.
Danmarks Emil Halkier (trøje nummer 3) jubler her sammen med en holdkammerat efter sejren.
Af Malte Nørgaard07.
juli 2019 kl.
18.
43Bemærk: artiklen er mere end 30 dage gammelLæs opDe danske kufferter er pakket med guldmedaljer, når landsholdene i strandhåndbold rejser hjem fra EM i Polen.
For både dame- og herrelandsholdet vandt søndag europamesterskabet.
De danske strandhåndbolddamer var første landshold til at spille finale søndag.
Første halvleg blev vundet sikkert 18-12 mod Ungarn, hvorimod resultatet i anden halvleg blev anderledes tæt.
Først i sidste sekund scorede Melanie Fuglsbjerg det afgørende point til stillingen 23-22.
Dermed var det første sæt guldmedaljer sikret.
Historisk guld til herrerneOm kvindelandsholdets pragtpræstation gav herrerne tro på tingene er uvist, men ikke desto mindre leverede de en overbevisende præstation, da de en time senere spillede finale i det polske sand.
Første halvleg blev vundet med 25-18 over Norge, inden danskerne fulgte op med at vinde anden halvleg 19-16.
Derfor kunne herrelandsholdet juble over deres første EM-guldmedalje nogensinde.
Det er første gang siden EM på hjemmebane, at Danmark vinder medaljer i strandhåndbold.
FacebookTwitterKopier linkEmner:Håndbold|Norge|Polen|Ungarn




https://www.dr.dk/nyheder/vejret/vaad-nat-i-vente-risiko-skybrud-paa-sjaelland

VejretVåd nat i vente: Risiko for skybrud på SjællandI den kommende uge er der til gengæld sommervejr i sigte.
Der er risiko for skybrud i Københavnsområdet, Nordsjælland og Midtsjælland.
Af Mette Richardt07.
juli 2019 kl.
20.
12Bemærk: artiklen er mere end 30 dage gammelLæs opDet vil være en god ide at lukke vinduerne i nat, hvis man bor i Københavnsområdet, Nordsjælland eller Midtsjælland.
Der er nemlig risiko for kraftig regn og endda skybrud i disse områder.
Det har ellers været tørt de fleste steder i landet i dag dog med undtagelse af et kraftigt bygeområde omkring Himmerland her til aften.
I aftentimerne er der fortsat risiko for kraftig regn og skybrud i Himmerland samt i det østlige Vendsyssel og på Djursland.
- Det er det nedbørsområde, der er på vej østpå og rammer Sjælland og Hovedstadsområdet i nat, fortæller DR's vejrvært Louise Gade Sig.
Lokalt kan der falde mellem 25-35 millimeter regn på seks timer.
Der er også risiko for lokale skybrud med mere end 15 millimeter på 30 min.
Varslet gælder fra klokken 21.
00 til klokken 12.
00 i morgen.
Mandag ventes lidt mere blandet vejr.
Der kan komme lidt byger først på dagen i de østlige egne, mens Skåne om eftermiddagen kan blive ramt af kraftige byger, som også kan nå Bornholm.
Hvis man har valgt at holde sommerferie i Danmark, kan man glæde sig over, at det lysner forude.
- Fra tirsdag og ugen ud bliver det tørt med stigende temperaturer over 20 grader, lyder meldingen fra Louise Gade Sig.
Det bliver fint dansk sommervejr i den kommende uge.
FacebookTwitterKopier linkEmner:Sjælland|Vejret|Jylland|Twitter|Sverige




https://www.dr.dk/sporten/cykling/uttrup-ludwig-straaler-igen-paa-kaotisk-etapeafslutning-naermer-sig-foerertroejen

CyklingUttrup Ludwig stråler igen på kaotisk etapeafslutning – nærmer sig førertrøjenCecilie Uttrup Ludwig viser virkelig, at hun er til at regne med i disse dage i Giro Rosa, hvor hun i dag blev nummer tre.
Cecilie Uttrup Ludwig blev nummer tre på 3.
etape af Giro Rosa.
Af Frederik Palle07.
juli 2019 kl.
18.
15Bemærk: artiklen er mere end 30 dage gammelLæs opDanske Cecilie Uttrup Ludwig har for alvor ramt storformen på det perfekte tidspunkt til et af sæsonens store mål – Giro Rosa.
På 3.
etape var hun igen med helt fremme, og den danske Bigla Pro Cycling-kaptajn formåede faktisk at spurte sig ind på en tredjeplads.
Det betyder også, at hun endnu engang avancerer i klassementet.
Her er hun nu helt oppe som nummer to kun 20 sekunder efter Katarzyna Niewiadoma på førstepladsen.
De seneste vindere af Giro Rosa2019 Annemiek van Vleuten (Holland)2018 Annemiek van Vleuten (Holland)2017 Anna van der Breggen (Holland)2016 Megan Guarnier (USA)2015 Anna van der Breggen (Holland)2014 Marianne Vos (Holland)2013 Mara Abbott (USA)2012 Marianne Vos (Holland)2011 Marianne Vos (Holland)Afslutningen i sig selv endte med at blive mindeværdig.
Det lignede nemlig, at australske Lucy Kennedy ville køre etapesejren hjem op ad den sidste lille afslutning.
Det troede hun også selv, da armen røg i vejret i glæde.
Men blot et sekund senere var hun overhalet af Marianne Vos, der dermed tager den anden etapesejr på to dage.
Lucy Kennedy kunne ikke forstå, hvad der lige skete i momentet, men hun måtte altså nøjes med andenpladsen, før Cecilie Uttrup Ludwig stormede ind som treer.
FacebookTwitterKopier linkEmner:Cecilie Uttrup Ludwig (cykelrytter)|Cykelsport




https://www.dr.dk/nyheder/indland/naestformand-dansk-jernbaneforbund-efter-ulykke-paa-djursland-det-er-noget-der

Aarhus LetbaneSe temaIndlandNæstformand for Dansk Jernbaneforbund efter ulykke på Djursland: 'Det er noget, der sætter sig i os lokomotivførere'Dansk Jernbaneforbund vil have tjekket alle overkørsler efter ulykke på Djursland.
En bamse er sat i en mast til køreledningen, og blomster er lagt ved den jernbaneoverskæring, hvor en norsk far og søn i går mistede livet, da et letbanetog og en personbil stødte sammen.
Af Thea Deleuran Müller og Nis Kielgast07.
juli 2019 kl.
19.
00Bemærk: artiklen er mere end 30 dage gammelLæs opDet sætter i den grad sine spor, når personer mister livet ved jernbaneoverskæringer, som det skete i byen Trustrup i går - og ikke kun hos de dræbte og efterladte.
Det fortæller Preben S.
Pedersen, der er næstformand i Dansk Jernbaneforbund - den faglige organisation for lokomotivførere.
- Det er noget, der sætter sig i os, men alle trafikselskaber og os i forbundet tilbyder krisehjælp, når der er noget, der sker.
Det var en personbil med en norsk familie på fire, der kolliderede med et letbanetog i byen Trustrup på Djursland omkring klokken 11 i går.
Faren på 34 år og sønnen på syv mistede livet efter ulykken.
Moren på 32 og parrets seks år gamle pige overlevede, men blev efter ulykken indlagt på Aarhus Universitetshospital.
Ulykken skete ved byen Trustrup, som ligger på strækningen mellem Grenaa og Aarhus.
Næstformanden sender sin dybeste medfølelse fra både ham selv og kollegaerne til de pårørende og dræbte efter ulykken i går.
Han opfordrer nu til, at alle jernbaneoverskæringer tjekkes igennem for at minimere risikoen for, at den slags kan ske.
- Mine kollegaer oplever tit, at der er nogen, der kører over, hvor der ikke sker noget.
Gudskelov, men det er jo et traume for dem, hver gang de ser én komme over, der ikke burde komme over, siger Preben S.
Pedersen og uddyber:- Det er det sus, du får i maven.
Ligesom når man kører bil, og der pludselig står nogen foran én, som ikke skal være der.
Det er en hård oplevelse for mine kollegaer.
Havarikommissionen er nu i gang med at undersøge, hvad der førte til gårsdagens ulykke.
'Alle jernbaneoverskæringer er potentiel farekilde'Ved den jernbaneoverskæring, hvor ulykken skete i går, er der lys og lyd, der advarer bilister, når et tog kommer kørende.
Der er ingen bomme, der går ned, og det er helt ifølge reglerne, når et tog kører med 75 km/t, som Aarhus Letbane kører med i dag.
- Der er selvfølgelig sikkerhed, men enhver jernbaneoverskæring er en potentiel farekilde for vores medlemmer og mennesker, der kører over, siger Preben S.
Pedersen.
Der er ved at blive sat bomme op, da det er meningen, at hastigheden skal øges på strækningen til 100 km/t.
Det var ved Albøgevej i Trustrup på Djursland, ulykken skete i går.
Rundt om i Danmark er der også de såkaldte usikrede jernbaneoverskæringer, der kun er markeret med skilte eller manuelle bomme, som trafikanter selv skal løfte.
Det er disse, der er de farligste, mener næstformanden, som også gerne ser, at det er dem, man starter med at se på - og så tager den derfra.
- Det er vores største ønske, og at der så er politisk fokus på, at pengene, der er afsat, også bliver brugt til det, de er afsat til, siger Preben S.
Pedersen.
Transportminister Benny Engelbrecht (S) understregede også på Twitter i går, at det er vigtigt at komme til bunds i sagen, og at ministeren afventer resultatet af Havarikommssionens undersøgelse.
29 dræbte fra 2008 til 2017Næstformanden har svært ved at se, at risikoen for ulykker kan undgås helt, men han mener, at det er realistisk at sikre overkørslerne bedre, så dødsulykker forhåbentlig kan undgås.
- Det må være det, der er formålet for alle, så vi ikke hver gang skal stå og beklage, at det er sket.
Alle ulykker bliver indberettet til Trafikstyrelsen, som hvert år laver en opgørelse over dræbte i forbindelse med togtrafikken.
Af de nyeste tal fremgår det, at der fra 2008 til 2017 var 29 mennesker, der mistede livet i ulykker ved jernbaneoverskæringer.
Det fremgår dog ikke, hvilke sikkerhedssystemer der har været på overskæringen ved den enkelte ulykke.
Meget tyder dog på, at sikkerhedssystemerne har en effekt.
En DTU-rapport fra 2009 gennemgik 10 års uheld og konkluderede, at især de mere alvorlige ulykker reduceres betragteligt af systemerne.
Blinkende lys og lyd har en markant effekt, men vejbomme, der går ned, når der kommer tog, er mest effektive.
En klar opfordring: 'Hav respekt for overkørsler'Der er dog også én ting, som krydsende bilister og gående kan gøre for at selv at højne sikkerheden, siger Preben S.
Pedersen:- De skal have respekt for de overkørsler, der nu engang er.
For vi oplever også, at der er mangel på respekt for dem, siger han og uddyber:- Folk respekterer for eksempel ikke, hvis der er lys eller lyd, og så hvis det ikke går hurtigt nok, så tillader nogle sig alligevel at gå eller køre over, og det giver ulykker.
Havarikommissionen er i færd med at komme til bunds i, hvad der skete ved gårsdagens ulykke.
Der er ikke noget, der tyder på, at alarmsignalerne ikke virkede, fortalte direktøren for Aarhus Letbane tidligere i dag.
Kørslen er i dag blevet gentoptaget på strækningen.
Andre nylige ulykker ved jernbaneoverskæringer•Juni 2018: En 55-årig mand og en 80-årig kvinde bliver dræbt i en ulykke, hvor en minibus rammes af et tog ved en jernbaneoverskæring nær Varde.
Overskæringen var sikret med manuelle bomme, som trafikanterne selv skulle åbne og lukke.
•Januar 2018: Af uforklarlige grunde vælger en mand klokken 7.
00 om morgenen at krydse en jernbaneoverskæring i Holstebro, mens bommene er nede.
Det koster ham livet.
•Januar 2015: En 48-årig kvinde mister livet, da hun gik uden om bommen i en jernbaneoverskæring i Gråsten og bliver ramt af et tog.
•September 2014: 69-årig kvinde og 68-årig mand bliver dræbt i en jernbaneoverskæring i Thisted.
Overskæringen har lys og klokker, men ingen bom.
•Februar 2014: En yngre mand mister livet, da hans bil bliver ramt af et tog på Thybanen i en ubevogtet jernbaneoverskæring i Bedsted.
Der er ifølge politiet tale om en overskæring uden lys og bomme.
•Maj 2013: En far og hans to teenagebørn omkommer, da deres bil blev påkørt af et tog i en overskæring ved Vinderup mellem Struer og Skive.
Overskæringen var udstyret med lyssignal og advarselsklokke, men havde ikke bomme.
•Januar 2013: En 14-årig dreng mister livet, da han kommer kørende på sin cykel og bliver ramt af et tog i en ubevogtet jernbaneoverskæring på lokalbanen ved Agnetevej i Snekkersten i Nordsjælland.
FacebookTwitterKopier linkEmner:Jernbaneanlæg|Ulykker|Jylland|Aarhus Letbane|Gråsten




https://www.dr.dk/nyheder/indland/brand-i-greve-under-kontrol-personer-reddet-ud

IndlandBrand i Greve under kontrol: To personer reddet udDet er uvist, hvorfor en brand brød ud i en nedlagt lagerbygning.
Politiet kender endnu ikke årsagen til den brand, der brød ud tidligere i dag i Greve.
(© Hovedstadens Beredskab)07.
juli 2019 kl.
17.
15Bemærk: artiklen er mere end 30 dage gammelLæs opEn bygning i Greve, som huser østeuropæere, brød søndag eftermiddag i brand.
Branden udviklede sort røg, som drev ind over Greve.
Sidst på eftermiddagen var branden dog under kontrol, og røgudviklingen var nedadgående.
Det oplyser vagthavende hos Midt- og Vestsjællands Politi.
Der er tale om et nedlagt gartneri, hvor der var tilknyttet nogle vogne til at sove i.
Vagtchefen fortæller, at alle skulle være sluppet ud af bygningen.
Myndighederne har reddet to personer ud af bygningen.
Den ene bliver tjekket for røgforgiftning, mens den anden kunne afhøres af politiet på stedet.
Politiet kender endnu ikke brandårsagen.
Stedet er afspærret, og skal nu undersøges nærmere.
Himlen var sort af røgPå billeder fra stedet kunne ses en bygning, der var indhyllet i flammer, mens himlen var dækket af sort røg.
Flere brandbiler og mindst én ambulance var på stedet.
Beredskab Øst havde afsendt vandtankvogn med specielle store slanger og pumper, oplyste beredskabet på Twitter.
Hovedstadens Beredskab assisterede også ved branden.
/DR Nyheder/FacebookTwitterKopier linkEmner:Midt- og Vestsjællands Politi|Brande|Twitter|Greve|Sjælland




https://www.dr.dk/nyheder/viden/klima/en-uge-paa-festival-er-groennere-end-charterrejsen-ogsaa-selvom-du-efterlader

ROSKILDE FESTIVAL 2019Se temaKlimaEn uge på festival er grønnere end charterrejsen - også selvom du efterlader teltetCO2-udledningen er langt mindre, når du tager toget til Roskilde end flyet til Mallorca.
En koncert udleder også meget CO2, hvis kunstner og udstyr er blevet fløjet ind.
Men udledningen deles ud på publikum, og så er det ikke så højt, siger ekspert.
Af Pernille Kjeldgaard Kristensen07.
juli 2019 kl.
18.
30Bemærk: artiklen er mere end 30 dage gammelLæs opMedierne svømmer over med historier om, hvor meget gæsterne på Roskilde Festival sviner.
Skrald, plastik og campingudstyr flyder hvert år over hele Dyrskuepladsen.
Særligt efterladte telte på festivalens sidste dag har de seneste år forarget - for det er svineri med ressourcer.
Og det er et svineri, der udleder CO2, når affaldet køres på forbrændingen, hvor gode telte og andet campingudstyr går op i røg.
Men det er ikke værre for klimaet end en chartertur til Mallorca.
- Hvis du som bosat i Danmark skal vælge mellem en uge på for eksempel Roskilde Festival eller en uges charterferie med fly, så klima-sviner du mere på charterrejsen.
Det siger Torben Chrintz, der er videnschef hos tænketanken Concito.
Han har blandt andet lavet rapporten Forbrugernes klimapåvirkning.
Han vurderer, at festival er en forholdsvis grøn ferieform.
- Hvis du bruger de samme penge på en uges festival eller en uges charterferie, så udleder du samlet set mindst CO2 på festivalen, siger han.
Flyveturen gør forskellenOg det er særligt flyveturen, der her vejer tungt på vægtskålen.
- Det er nemlig de færreste danskere, der flyver til en dansk festival.
Mange tager offentlig transport eller kører flere sammen i en bil, siger han.
Og selvom du efterlader dit telt, når festivalen er ovre, så er det ikke udslagsgivende i forhold til en charterferie med fly.
- Et efterladt telt udleder ikke mere end 30-100 kilo CO2.
Flyturen til Mallorca vil koste omkring 500 kilo CO2, siger han.
Hele regnestykket forudsætter selvfølgelig, at du ser festivalen om en substitut for en ferie, understreger Torben Chrintz.
- Hvis du flyver på ferie ugen efter en festival for at restituere, så nytter det selvfølgelig ikke noget.
Det handler om, at du kun tager på en festival og dropper flyrejsen helt, siger han.
Der er også andre (mindre) klimamæssige fordele ved en uges festival i stedet for en flyrejse.
Du bruger (heldigvis) mange penge på festivalEn uges festival kan være en dyr fornøjelse, når du både skal have billet, mad og telt - og måske en øl eller to.
Men det er en god ting i forhold til dit klimaaftryk.
For bliver feriebudgettet brugt på festival-oplevelser, kan de ikke bruges på andre ting.
- På festival bruger man ofte penge på service.
Koncerterne er for eksempel en service, og det har du jo betalt for gennem din billet, siger han og fortsætter:- Derudover er det sjældent, at du shopper helt vildt på en festival.
Tværtimod er der mange der handler souvenirs, tøj og tasker på en charterrejse.
Her er produktionen af tingene en klimasynder.
Det er bedre at bruge sine penge på service som at spise på restaurant, tage til en koncert eller gå på museum, siger han.
Det er selvfølgelig forudsat, at du har et loft for, hvor mange penge du kan bruge i din sommerferie.
- Når pengene er brugt for eksempel på museumsbesøg, så kan du ikke shoppe for dem, siger Torben Chrintz.
Kigger vi på festivaler, så bliver pengene ofte brugt på mad og våde varer.
- Jeg vil mene, at det mad du spiser, hvad enten det er på festival eller charterferie, svarer til, hvad du alligevel ville spise derhjemme.
Så der udledes ikke mere CO2 af den grund, siger han.
Selvfølgelig kan det være, at du drikker mere på en festival end du ville gøre i en anden vilkårlig uge, men Torben Chrintz mener ikke, at det er nok til, at det overstiger udledningen af CO2 ved en tur med flyveren sydpå.
Kunstnere flyves ind fra hele verdenMen hvad med alle de kunstnere, der flyves ind fra hele verden for at optræde for dig?
Og alt deres udstyr, assistenter og medarbejdere skal jo også flyves til festivalen.
- Hele den proces udleder selvfølgelig meget CO2.
Men det er også fordelt ud på de mange mennesker, som er publikum til koncerten.
Det er altså en service, hvor CO2-udledningen er høj på grund af flyveturene, men som mange personer får noget ud af, siger Torben Chrintz og fortsætter:- Og så fylder CO2-udledningen fra sådan en koncert ikke meget, når det bliver delt ud på mange mennesker.
Når du bruger dine penge på en service, kan de penge ikke bruges på for eksempel shopping eller en lang flyvetur.
- Det er derfor bedre at bruge en krone på en service end på shopping eller flyvninger, fordi du udleder mere CO2 for den krone, siger Torben Chrintz.
FacebookTwitterKopier linkEmner:Torben Chrintz (samfundsforsker)|Turisme|Mallorca|Roskilde Festival|Roskilde




https://www.dr.dk/nyheder/udland/tusindvis-evakueret-i-frankfurt-efter-fund-af-gammel-bombe

UdlandTusindvis evakueret i Frankfurt efter fund af gammel bombeDen amerikanske bombe er fra Anden Verdenskrig.
Sådan ser den 500 kilo store bombe ud.
Af Signe Mai Vilsbøll07.
juli 2019 kl.
16.
36 | opdateret 07.
juli 2019 kl.
17.
33Bemærk: artiklen er mere end 30 dage gammelLæs opEn amerikansk bombe på 500 kilo fra Anden Verdenskrig blev søndag demonteret nær Den Europæiske Centralbanks hovedkvarter i Frankfurt efter en omfattende evakuering af omkring 16.
500 mennesker.
Det skriver AP.
Myndighederne bad de mange tusind borgere om at forlade deres hjem i bydelen Ostend i det østlige Frankfurt, så et bombehold kunne arbejde uden at frygte for borgeres sikkerhed.
Bomber dukker jævnligt opBomben ved centralbankens hovedkvarter blev fundet i sidste måned i forbindelse med byggeri.
For selvom det er mere end 70 år siden, Anden Verdenskrig sluttede, dukker der jævnligt gammel ammunition bomber op rundt omkring i Europa.
Af og til kan det være nødvendigt at evakuere mange mennesker, men der er også i nogle tilfælde tale om mindre operationer, som kun kræver små afspærrede arealer og et mindre bombehold.
Tusindvis blev evakueret fra bydelen Ostend.
3.
000 blev evakueret i juniI juni måned måtte omkring 3.
000 indbyggere i det centrale Berlin evakueres, da myndighederne skulle uskadeliggøre en anden ueksploderet bombe fra Anden Verdenskrig.
Bomben, der havde en vægt på over 100 kilo, blev fundet i forbindelse med udgravninger på en byggeplads ved storcenteret Alexa, der ligger nær den velbesøgte Alexanderplatz i Berlin-bydelen Mitte.
Det skønnes, at der alene i Berlin er omkring 3.
000 ueksploderede bomber tilbage.
Rettelse: I en tidligere udgave af denne artikel fremgik det, at evakueringen foregik i Frankrig.
Dr.
dk beklager fejlen.
FacebookTwitterKopier linkEmner:Berlin|Frankfurt|Historie|Krige og væbnede konflikter|Den Europæiske Centralbank




https://www.dr.dk/nyheder/udland/tysk-storbank-skrotter-globale-aktiviteter-og-fyrer-tusindvis-af-ansatte

UdlandTysk storbank skrotter globale aktiviteter og fyrer tusindvis af ansatteDeutsche Bank har været centrum for flere skandaler det seneste år.
Banken forventer et underskud i 2,8 milliarder euro i andet kvartal, svarende til 21 milliarder kroner, som følge af omlægningen.
Af Signe Mai Vilsbøll07.
juli 2019 kl.
17.
02Bemærk: artiklen er mere end 30 dage gammelLæs opDer er rumlen i Deutsche Bank i dag.
Den tyske storbank har de senere år haft massive udfordringer med undersøgelser og dårlige resultater, og i dag meddeler koncernen, at aktiviteterne som global investeringsbank vil blive nedskaleret kraftigt.
Det sker som led i en større omstrukturering af banken på 7,4 milliarder euro (godt 55 milliarder kroner, red.
).
Nedskaleringen vil ifølge banken betyde, at der fremover bliver plads til omkring 18.
000 færre fuldtidsansatte.
Det svarer til, at banken reducerer næsten en femtedel af sin samlede arbejdsstyrke.
Fire milliardbøder på tre år• 2017: Deutsche Bank accepterer betale en bøde på 3 milliarder kroner til de amerikanske finansmyndigheder.
Banken fik bøden for at have hjulpet russere med at føre mere end 10 milliarder dollars ud af Rusland og ind på konti i andre lande i perioden mellem 2011 og 2015.
• 2016: Deutsche Bank går med til at betale, hvad der svarer til 47 milliarder kroner, i en sag om kritisabel markedsføring af realkreditobligationer under finanskrisen.
Deutsche Bank havde ifølge anklagen vildledt både myndigheder og låntagere, da boligmarkedet i USA var på på sit højeste.
• 2015: Deutsche Bank får en bøde på cirka 16 milliarder kroner af de britiske og amerikanske myndigheder for at have manipuleret med de såkaldte libor-renter, som er en daglig referencerente baseret på rentesatser for usikrede lån, banker tilbyder til andre banker på Londons finansmarked.
• 2015: Deutsche Bank får en bøde på 1,5 milliard for at have haft forretninger med lande på USA's sanktionsliste, herunder Iran og Syrien.
Topchef varslede ændringerDeutsche Bank fik ny topchef sidste år.
Og efter at planerne om en fusionering med konkurrenten Commerzbank i år faldt til jorden, varslede topchefen Christian Sewing nedskæringer på bankens aktiviteter.
Håbet er, at dårlige resultater nu kan blive vendt til rentabilitet.
Da Christian Sewing blev ansat som administrerende direktør i storbanken var det i et forsøg på at ændre kursen med høje udgifter og lav indtjening.
Det er dog aldrig rigtig lykkedes at få vendt flere års nedtur.
Hårdt år for Deutsche BankSå sent som i april måtte Deutsche Bank nedjustere sine forventninger til 2019.
Regnskabet for de første tre måneder viste et resultat før skat, der var 32 procent lavere end første kvartal af 2018.
En del af forklaringen på den fortsatte økonomiske nedgang ligger i skandalesager, der har kostet banken dyrt.
Siden 2008 har banken ifølge en opgørelse fra Bloomberg News fået bøder eller indgået forlig for mere end 120 milliarder danske kroner, hvilket gør banken til en af de banker i verden, der har betalt mest i bøder og forlig de seneste ti år.
Bøde for hvidvask og manipulationI 2017 accepterede Deutsche Bank at betale en bøde på tre milliarder kroner til de amerikanske finansmyndigheder, for ikke at have haft styr på og overholdt bankens hvidvaskningsregler.
Andre store skandalesager fra Deutsche Bank, offentligheden har været vidne til, tæller salg af pakker med dårlige boliglån i USA og manipulation af renter.
Den tyske stats finansielle vagthund, BaFin, besluttede i september, at der fremover skal være en ekstern medarbejder i banken, der kan holde øje med den interne kontrol med hvidvask.
Foreløbigt skal den eksterne medarbejder vogte banken i 36 måneder.
FacebookTwitterKopier linkEmner:Deutsche Bank|Pengeinstitutter|Økonomi|Commerzbank|Rusland




https://www.dr.dk/sporten/cykling/tourdefrance/fuglsang-efter-vellykket-holdloeb-jeg-er-stadig-optimistisk

Tour de FranceFuglsang efter vellykket holdløb: 'Jeg er stadig optimistisk'Jakob Fuglsang var mærket af sit styrt på 1.
etape, men er ganske tilfreds med indsatsen på 2.
etape.
07.
juli 2019 kl.
15.
50 | opdateret 07.
juli 2019 kl.
17.
05Bemærk: artiklen er mere end 30 dage gammelLæs opJakob Fuglsang og Astana leverede søndag en fin indsats på 2.
etape af Tour de France - en holdtidskørsel på knap 28 kilometer.
Det vurderer den danske Astana-kaptajn selv efter etapen.
Den gik den danske cykelstjerne ind til med et styrt på 1.
etape i kroppen.
- Alt i alt synes jeg, at det gik okay.
- Jeg kørte måske på 80-85 procent.
Heldigvis er vi et stærkt hold, og det gør, at vi ikke mister meget tid.
Når alt kommer til alt, var det nok en god dag for os, siger Fuglsang.
Astana var 21 sekunder langsommere end eksempelvis Ineos, der har Tour de France-favoritterne Geraint Thomas og Egan Bernal på holdet.
Til gengæld vandt Fuglsang sekunder på Movistar med Nairo Quintana, Mikel Landa og verdensmester Alejandro Valverde på holdet.
Astana var 24 sekunder hurtigere end Movistar.
- Jeg er stadig optimistisk.
Der er lang vej igen, slutter Fuglsang.
Jumbo-Visma med den gule førertrøje Mike Teunissen på holdet starter sidst.
Det er klokken 16.
15.
/ritzau/FacebookTwitterKopier linkEmner:Alejandro Valverde (cykelrytter)|Egan Bernal (cykelrytter)|Astana Pro Team|Cykelsport|Frankrig




https://www.dr.dk/nyheder/udland/vinder-vm-i-koneloeb-andet-aar-i-traek-vi-goer-det-vores-boern

UdlandVinder VM i koneløb for andet år i træk: Vi gør det for vores børnLitauisk par vinder finsk tilløbsstykke med meget snæver margin.
Vinderparret Vytautas Kirkliauskas og Neringa Kirkliauskiene (øverst) springer i vandgraven under koneløbet.
Hun måtte holde vejret i nogle sekunder, før han fik dem på fast grund igen.
Af Kasper Duncan Gram07.
juli 2019 kl.
15.
24Bemærk: artiklen er mere end 30 dage gammelLæs opDen finske by Sonkajärvi har placeret sig på verdenskortet og tiltrækker tusindvis af turister ved at arrangere det årlige VM i koneløb.
I år har 34 par fra tolv lande kæmpet sig igennem den 253,5 meter lange forhindringsbane med vandgrav og træstammer.
- Jeg vil vinde for min familie, og disse to medaljer går til vores børn.
Sejren er for dem, sagde Vytautas Kirkliauskas, som bar sin kone gennem banen i tiden et minut og seks sekunder - det svarer til en gennemsnitshastighed på næsten 14 km/t.
Det var 0,1 sekund hurtigere end de seksdobbelte finske verdensmestre, Taisto Miettinen og Katja Kovanen, på andenpladsen.
Sin vægt værd i ølFørstepræmien er kvindens vægt i øl, og reglerne foreskriver, at deltagerne skal have det sjovt under konkurrencen.
Det litauiske ægtepar har vundet to år i træk og adspurgt om nøglen til succes, svarer Vytautas Kirkliauskas:- At træne meget og elske min kone.
Det er derfor, jeg løber.
På trods af navnet koneløb, behøver man faktisk hverken at være gift eller i et forhold med hinanden.
Dog skal kvinden være fyldt 17 år og veje mindst 49 kg.
Der afholdes kvalifikationsrunder verden over, blandt andet i USA, Australien og Storbritannien, og fra næste år også i Kina.
FacebookTwitterKopier linkEmner:Storbritannien|Australien|Finland|Kina|USA




https://www.dr.dk/nyheder/udland/hongkong-samler-sig-i-nye-protester-vi-er-noedt-til-redde-byen

Protester i HongkongSe temaUdlandHongkong samler sig i nye protester: 'Vi er nødt til at redde byen'Indbyggere i millionbyen frygter kinesisk indflydelse.
Demonstrationerne er blandt de største, der har fundet sted i Hongkong siden den tidligere britiske koloni blev givet tilbage til Kina i 1997 under overskriften "et land, to systemer".
Af Signe Mai Kærsgaard Vilsbøll07.
juli 2019 kl.
16.
55Bemærk: artiklen er mere end 30 dage gammelLæs opTitusindvis af demonstranter har igen i dag været samlet på gaderne i Hongkong for at protestere mod nye forslag til en udleveringslov med Kina, der har skabt stor politisk uro i den selvstændige kinesiske storby.
Med ny lovgivning frygter hongkongere nemlig, at Kina vil få mere kontrol over Hongkong, og at hongkongere fremover vil kunne blive udleveret til retsforfølgelse i fastlandet.
Efter en række voldsomme demonstrationer i juni ændrede lokalstyret kurs.
Hongkongs leder, Carrie Lam, undskyldte overfor folket og suspenderede den udskældte udleveringslov, men det har ikke været nok til at holde hongkongerne fra at protestere.
- Vi er nødt til at redde byen og gå på gaden for at hjælpe kommende generationer, sagde Dan Lee, der i dag deltog i demonstrationerne med sin kone og sine tre børn.
(© ap)- Vi mener ikke, at lokalstyret passer på Hongkong.
Vi er nødt til at redde byen og gå på gaden for at hjælpe kommende generationer, lød det ifølge AP fra borger i Hongkong, Dan Lee, der deltog i demonstrationerne med sin kone og sine tre børn.
Hvorfor demonstrerer Hongkongs indbyggere?
Hongkongs regering har foreslået tilføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
Opråb til turisterDagens demonstrationer fandt sted i den turisttunge bydel Kowloon, da det er her de eksklusive shoppingområder og stationen for højhastighedstog til Kina ligger.
Området var ifølge Ventis Lau, der har været med til at organisere protesterne, særligt udvalgt for at fange turister fra det kinesiske fastland, der ofte besøger denne del af byen, og få dem til at støtte hongkongerne i deres sag.
- Vi har to mål med demonstrationerne i dag.
For det første ser vi os nødsaget til fortsætte med at markere overfor lokalstyret, at vi har krav, når det kommer til en ny udleveringslov.
For det andet, vil vi vise de kinesiske turister, at der er tale om fredelige protester, sagde han og henviste til, at de statskontrollerede medier har beskrevet demonstranterne som voldelige vandaler.
Ventis Lau var med til at organisere en march under dagens protester.
Han vil have kinesiske turister til at støtte hongkongerne.
(© ap)Indskrænkede rettighederDemonstrationerne er ifølge AP blandt de største, der har fundet sted i Hongkong siden den tidligere britiske koloni blev givet tilbage til Kina i 1997 under overskriften "et land, to systemer".
Kritikere mener, at den foreslåede udleveringslov er et skridt væk fra den administrative særstatus, der sikrer Hongkong uafhængige domstole, fri presse og åbent internet, og dermed flere frihedsrettigheder, end kinesere på fastlandet har.
Flere fremtrædende medlemmer af byens lovgivende forsamling foreslog i sidste måned at forkaste lovforslaget i lyset af den massive folkelige modstand, men Carrie Lam har afvist at trække det tilbage.
Meldingen fra Kina er ifølge AP, at man støtter Carrie Lams beslutning om at suspendere loven på ubestemt tid.
Demonstranter i Hongkong har imidlertid krævet hendes afgang.
FacebookTwitterKopier linkEmner:Hong Kong|Kina|Demonstrationer|Turisme|Storbritannien




https://www.dr.dk/sporten/cykling/tourdefrance/etapen-paa-1-minut-hollandsk-overraskelse-bliver-i-den-gule-troeje

Tour de FranceETAPEN PÅ 1 MINUT Hollandsk overraskelse bliver i den gule trøje efter holdtidskørselDet hollandske cykelhold Team Jumbo - Visma vandt 2.
etape af Tour de France.
07.
juli 2019 kl.
16.
49 | opdateret 07.
juli 2019 kl.
17.
36Bemærk: artiklen er mere end 30 dage gammelLæs opEn forslået Jakob Fuglsang (Astana) slap fint igennem søndagens 2.
etape af cykelløbet Tour de France.
Holdtidskørslen blev vundet af Jumbo-Visma.
Det betyder, at hollænderen Mike Teunissen forsvarer den gule førertrøje.
Jumbo-Visma-rytteren sejrede på 1.
etape lørdag i en massespurt.
Mike Teunissen var igen manden i fokus efter anden etape.
Astana og Fuglsang, der styrtede på 1.
etape, var kun 21 sekunder efter Ineos, det tidligere Sky-mandskab, der har den regerende Tour-vinder Geraint Thomas og en anden forhåndsfavorit Egan Bernal på holdet.
Det må siges at være godkendt efter styrtet, som især gik ud over Fuglsangs højre knæ.
Danskeren sad fint med og tog sine føringer på den knap 28 kilometer lange rute i og omkring Bruxelles.
Flyvende hollændereJumbo-Visma tilbagelagde ruten i tiden 28 minutter og 58 sekunder.
Det var 20 sekunder hurtigere end Ineos, der blev toer på etapen.
Astana blev nummer ti på etapen, 41 sekunder efter Jumbo-Visma.
Mike TeunissenFødt 25.
august 1992 (26 år).
Fødested: Ysselsteyn.
Nationalitet: Hollænder.
Hold: Jumbo-Visma.
Udvalgte meritter: Vinder af 1.
etape i Tour de France 2019.
Samlet vinder af Fire Dage ved Dunkerque 2019 og vinder af to etaper i løbet.
Vinder af etapeløbet ZLM Tour 2019.
Kilde: RitzauIneos var det første hold på ruten og sad dermed længe på førstepladsen.
Jumbo-Visma var nemlig det sidste hold, der kørte ud på ruten.
Sejren var der dog aldrig tvivl om.
Jumbo-Visma havde de hurtigste mellemtider undervejs på ruten.
- Vi var flyvende, siger Teunissen i et interview efter endnu en triumf.
I den samlede stilling er han på grund af sin sejr på 1.
etape og de dertil hørende bonussekunder ti sekunder foran en række af sine holdkammerater.
Wout van Aert er toer, mens Steven Kruijswijk, der er holdets klassementhåb, er nummer tre.
Danskere i top treQuick-Step med Michael Mørkøv og Kasper Asgreen på holdet blev treer på 2.
etape, 21 sekunder efter Jumbo-Visma.
Det betyder, at Asgreen er bedste dansker i den samlede stilling.
Han er nummer 12 med 31 sekunder op til Teunissen.
Kasper Asgreen er nummer 12 i det samlede klassement.
Team Sunweb, der har Søren Kragh Andersen på holdet, blev nummer fire i holdtidskørslen, mens Mads Würtz Schmidt og Katusha blev femmer.
/ritzau/FacebookTwitterKopier linkEmner:Astana Pro Team|Egan Bernal (cykelrytter)|Geraint Thomas (cykelrytter)|Visma|Cykelsport




https://www.dr.dk/nyheder/indland/rigsadvokat-om-dan-bunkering-sag-meget-beklageligt-den-laa-stille

Sagen om Dan-BunkeringSe temaIndlandRigsadvokat om Dan-Bunkering-sag: Meget beklageligt, at den lå stilleFyns Politi missede flere muligheder for at efterforske sag om jetbrændstof brugt i Syrien.
At sagen om Dan-Bunkering ”reelt lå stille” hos politiet i mere end et år, kalder Rigsadvokaten i redegørelsen ”meget beklageligt.
” Af Mathias Friis, Morten Frandsen, Astrid Fischer og Line Gertsen, Astrid Fischer og Line Gertsen07.
juli 2019 kl.
13.
45 | opdateret 07.
juli 2019 kl.
21.
55Bemærk: artiklen er mere end 30 dage gammelLæs opEn politianmeldelse fra Erhvervsstyrelsen, en indberetning fra Danske Bank og materiale oversendt fra Udenrigsministeriet.
Det er oplysninger, Fyns Politi har fået i 2017 og 2018 om virksomheden Dan-Bunkerings mulige brud på EU-sanktioner - oplysninger, som burde have fået politiet til at lave en hurtig efterforskning af sagen.
Men det skete ikke, og det beklager Rigsadvokaten nu.
- Det samlede tidsforløb i sagen har været for langvarigt, konkluderer rigsadvokat Jan Reckendorff i sin redegørelse, som er sendt til justitsminister Nick Hækkerup (S).
Redegørelsen blev bestilt, efter at DR i april afslørede, at sagen om Dan-Bunkerings mulige brud på EU’s Syrien-sanktioner havde ligget hos politiet i over to år.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Efterforskning var ’vanskelig’Rigsadvokatens otte sider lange redegørelse viser blandt andet, at Dan-Bunkering-sagen gennem en lang periode har ligget stille hos politiet.
Erhvervsstyrelsen anmeldte Dan-Bunkering til Statsadvokaten for Økonomisk og International Kriminalitet (SØIK) i februar 2017 på mistanke om brud på EU-sanktioner.
Samme måned sendte SØIK, også kendt som Bagmandspolitiet, sagen videre til Fyns Politi.
Centralt i anmeldelsen var, ifølge Rigsadvokatens redegørelse, en række klassificerede oplysninger fra den amerikanske efterretningstjeneste.
Oplysningerne beskrev, at Dan-Bunkering blev betalt af en russisk virksomhed for at organisere leverancer af jetbrændstof til russiske tankskibe, som herefter sejlede brændstoffet til Syrien.
I anmeldelsen understregede Erhvervsstyrelsen, at der var tale om en hastesag, fordi der var ”begrundet mistanke om, at det ulovlige forhold fortsat pågik.
”Men fordi efterretningerne i anmeldelsen var klassificerede, vurderede Fyns Politi efter drøftelser med SØIK, at det var ”vanskeligt” at foretage en efterforskning.
Fyns Politi forklarer, ifølge redegørelsen, blandt andet at politikredsen i marts 2017 fik besked fra Erhvervsstyrelsen om, at den ikke måtte konfrontere Dan-Bunkering med de klassificerede efterretninger fra USA.
Den melding forhindrede dog ikke, at Fyns Politi kunne have sat gang i efterforskningen på anden vis, fastslår Rigsadvokaten.
Han fremhæver, at der var tale om en alvorlig sag, og politikredsen skulle have hentet hjælp hos andre politimyndigheder.
- Kredsen burde have afsøgt mulighederne for at modtage supplerende materiale, der kunne danne grundlag for den indledende efterforskning ved f.
eks.
kontakt til PET eller Rigspolitiet, som må antages at have kontakter i udlandet samt erfaring med afklassificering af materiale, skriver Jan Reckendorff i redegørelsen.
Ubesvarede opkald til UdenrigsministerietFyns Politi har oplyst til Rigsadvokaten, at de fra juni 2017 og frem adskillige gange ringede til Udenrigsministeriet for at få ministeriet til at tage stilling til, om de amerikanske efterretninger kunne nedklassificeres.
Men Udenrigsministeriet vendte ifølge redegørelsen ikke tilbage før i oktober 2018.
At sagen ”reelt lå stille” hos politiet i mere end et år, kalder Rigsadvokaten i redegørelsen ”meget beklageligt.
”Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Ifølge Rigsadvokaten burde Fyns Politi have presset mere på for at få en afklaring fra Udenrigsministeriet i stedet for blot at vente på, ministeriet vendte tilbage.
- Kredsen burde have rettet henvendelse til Udenrigsministeriet på højere niveau med det formål at søge at få en mere specifik tilbagemelding vedrørende sagens status og Udenrigsministeriets ageren i sagen, lyder i det redegørelsen.
På Udenrigsministeriets sagsliste om Dan-Bunkering-sagen er der ikke anført nogen henvendelser fra Fyns Politi i den periode, hvor politiet gentagne gange skal have forsøgt at kontakte ministeriet.
Sagslisten, som DR har fået aktindsigt i, angiver andre kontakter mellem ministeriet og politiet, men altså ikke nogen, der svarer til oplysningerne fra Fyns Politi.
Fyns Politi ville henlægge sagenAf Rigsadvokatens redegørelse fremgår det, at Fyns Politi i august 2018 besluttede at henlægge sagen, fordi de ikke havde hørt fra Udenrigsministeriet.
Men så kom der pludselig nye oplysninger om Dan-Bunkering, som fik politiet til at skifte mening.
En indberetning fra Danske Bank oversendt til Fyns Politi i september 2018 koblede Dan-Bunkering sammen med en amerikansk retssag om leverancer af jetbrændstof til Syrien.
Ifølge Danske Bank var der blevet overført 342 millioner kroner til Dan-Bunkering fra det russiske selskab Maritime, der spiller en central rolle i den amerikanske sagLæs også:Danske Bank sår tvivl om "Søren blev til Syrien-forklaring" i sag om jetbrændstofKort efter indberetningen fra Danske Bank, i oktober, besvarede Udenrigsministeriet Fyns Politis forespørgsel om at få nedklassificeret dokumenter i sagen og overleverede yderligere materiale til politikredsen.
Trods de nye oplysninger gik der flere måneder, før Fyns Politi i januar 2019 lavede en plan for, hvordan efterforskningen skulle startes op.
Og først i februar var Fyns Politi til møde i Udenrigsministeriet for at få nedklassificeret de amerikanske efterretninger, som sagen tager udgangspunkt i.
Også i denne del af sagen handlede Fyns Politi for langsomt, mener Rigsadvokaten.
- Efter modtagelsen af det yderligere materiale fra Danske Bank i september 2018 og Udenrigsministeriet i oktober 2018 burde efterforskningen endvidere efter min opfattelse på dette tidspunkt havde været fremmet med større hurtighed, skriver han.
I marts 2019 – måneden efter mødet med Udenrigsministeriet – fik Fyns Politi besked om, at de amerikanske efterretninger nu ikke længere var klassificerede.
Rigsadvokaten vurderer, at der her skete et ”gennembrud i forhold til muligheden for at foretage efterforskning i sagen.
”På dette tidspunkt havde sagen ligget hos Fyns Politi i over to år.
Statsadvokaten i Viborg, Kirsten Dyrman, erkender, at sagen har haft et beklageligt forløb.
- Der bør ikke gå en masse tid med at finde ud af, hvor sagen skal placeres.
Og håndteringen af indledende efterforskningsskridt burde i den her sag være foretaget hurtigere, siger Kirsten Dyrman.
Statsadvokaten i Viborg er tilsynsmyndighed for blandt andre Fyns Politi.
Kirsten Dyrman betegner sagen som alvorlig.
- Og den bør selvfølgelig fremmes mest muligt.
Alt andet lige bliver efterforskningen jo ikke nemmere af, at en sag bliver ældre.
Det er der slet ingen tvivl om.
Afsløring satte turbo på efterforskningDR afslørede 28.
april i år, at Dan-Bunkering er involveret i en sag om leverancer af jetbrændstof brugt til russiske bombetogter i Syrien.
Kort efter afsløringen blev der ifølge redegørelsen sat turbo på efterforskningen.
Der blev nedsat en styregruppe med repræsentanter fra politiet og anklagemyndigheden, der skulle ”sikre de nødvendige fremskridt.
” Og der blev oprettet en efterforskningsgruppe med fem mand fra Fyns Politi, som fik til opgave at komme til bunds i Dan-Bunkering-sagen.
På anmodning fra Rigsadvokaten deltager SØIK nu også i arbejdet.
Men forud for det har der altså været et meget langstrakt forløb hos politiet, hvor der ikke er sket meget i sagen.
Det møder kritik fra justitsminister Nick Hækkerup (S), der i en pressemeddelelse udtaler, at politiet og anklagemyndigheden ikke har levet op til deres ansvar.
Nick Hækkerup mener også, at redegørelsen rejser en række spørgsmål, og han har nu bedt Rigsadvokaten om en udbygget redegørelse, som skal kaste yderligere lys over myndighedernes rolle i sagen.
Læs også:Justitsminister retter hård kritik mod politi for langsom efterforskning af Dan-Bunkering-sagI den udbyggede redegørelse ønsker justitsministeren blandt andet en udførlig beskrivelse af, hvorfor SØIK besluttede at placere sagen hos Fyns Politi.
Rigsadvokaten skriver i sin netop afleverede redegørelse blot, at SØIK vurderede, at sagen ”samlet set” ikke havde en karakter, der gjorde at den skulle behandles af SØIK.
Heller ikke selvom den havde en international dimension, og der var tale om en mulig overtrædelse af en sjældent anvendt bestemmelse i straffeloven.
Imens fortsætter efterforskningen hos Fyns Politi, hvor Rigsadvokaten fortsat mener, sagen skal være placeret.
Ifølge Rigsadvokaten skal efterforskningen, udover at bringe overblik over sagens faktiske forløb, også søge at verificere DR’s seneste afsløring om, at Dan-Bunkering fortsatte med at være involveret i leverancer af jetbrændstof, der blev brugt i Syrien, også efter virksomheden var blevet kontaktet af Erhvervsstyrelsen på mistanke om netop brud på Syrien-sanktioner.
Ifølge redegørelsen oplyste Dan-Bunkering til Erhvervsstyrelsen i januar 2017, at de havde stoppet handlerne.
Læs også:Myndighed afkrævede svar: Men bunkerfirma fortsatte med at levere jetbrændstofDR har bedt Dan-Bunkering om en kommentar til de nye oplysninger, men selskabets advokat skriver, at Dan-Bunkering ikke ønsker at kommentere Justitsministeriets pressemeddelelse om Rigsadvokatens redegørelse og i øvrigt forventer, at dialogen med myndighederne ”sker direkte med disse og ikke i medierne”.
Dan-Bunkerings advokat skriver også, at Dan-Bunkering ikke handlede med parter, der var omfattet af sanktioner.
Dan-Bunkering har tidligere over for DR afvist at have brudt EU’s sanktioner og er ikke sigtet eller tiltalt, hverken i Danmark eller USA.
Det har ikke været muligt at få et interview med justitsminister Nick Hækkerup.
Han er ifølge Justitsministeriet taget på ferie.
Artiklen er opdateret med kommentar fra Statsadvokaten i Viborg.
FacebookTwitterKopier linkEmner:Nick Hækkerup (politiker)|Rigsadvokaten|Socialdemokraterne|Politi|Syrien




https://www.dr.dk/sporten/cykling/tourdefrance/trods-stjerne-afbud-soeren-kragh-har-vinderambitioner-i-holdloebet

Tour de FranceTrods stjerne-afbud: Søren Kragh har vinderambitioner i holdløbetSøren Kragh Andersen tror på, at han og Team Sunweb kan vinde dagens holdtidskørsel, selvom Tom Dumoulin ikke er med.
Af Frederik Palle07.
juli 2019 kl.
13.
27 | opdateret 07.
juli 2019 kl.
13.
52Bemærk: artiklen er mere end 30 dage gammelLæs opDer er virkelig skruet op for spændingen i dagens holdtidskørsel.
Der er ikke en tydelig favorit til etapesejren, og hele syv hold er faktisk gode kandidater til at tage sejren.
Et af dem er Søren Kragh Andersens Team Sunweb.
Hvis stjernerytteren Tom Dumoulin havde været til start i Tour de France, så var de måske de største favoritter, men de kan også klare sig uden ham, mener danskeren.
- Jeg tror, at chancerne er gode.
Det er selvfølgelig et stærkt felt, men jeg tror bestemt, at vi har en fair chance, forklarer Søren Kragh Andersen.
Starttider14:30 Team Ineos14:35 Arkea-Samsic14:40 Astana14:45 Groupama-FDJ14:50 AG2R La Mondiale14:55 Movistar15:00 Total Direct Energie15:05 CCC Team15:10 UAE Team Emirates15:15 Trek-Segafredo15:20 Team Katusha Alpecin15:25 Cofidis15:30 Dimension Data15:35 Team Sunweb15:40 Bora - Hansgrohe15:45 Lotto Soudal15:50 Mitchelton - Scott15:55 Bahrain - Merida16:00 EF Education First16:05 Deceuninck - Quick Step16:10 Wanty-Gobert Cycling Team16:15 Team Jumbo - Visma- Det betyder selvfølgelig noget, at Tom Dumoulin ikke er med, men jeg synes faktisk, at vi har nogle ryttere, som er steppet op her på det seneste.
Vi har et stærkt hold, så jeg er sikker på, at vi har en god chance for at vinde, siger han.
DR Sporten fangede den stærke danske rytter, lige før han og holdet skulle ud og prøvekøre ruten, men de havde allerede kigget lidt på den, og den virker umiddelbart lovende.
- Jeg tror, at ruten passer rigtig godt til os.
Den minder måske en smule om, da vi blev verdensmestre i Norge forrige år.
Den er ikke totalt flad, men den har lette bakker med lidt hurtige sving, forklarer Søren Kragh Andersen.
- Vi går efter at vinde.
Der er selvfølgelig også en god chance for at blive slået, men jeg synes, at det er sjovest, hvis man går ind til det med vinderambitioner, siger han.
Michael Matthews, Chad Haga og Leonard Kämna er alle ryttere, som kan køre rigtig gode enkeltstarter, men den objektive cykelekspert vil helt sikkert pege på Søren Kragh Andersen som den altafgørende brik for, at holdet får succes.
Den holdning deler han dog ikke selv.
- Min rolle bliver lige så vigtig som de syv andre rytteres rolle på holdet.
Jeg er en del af holdet, og jeg vil gerne gøre mit bedste.
Det ville også være et godt personligt resultat, forklarer han.
Søren Kragh Andersen ser Jumbo-Visma som den største konkurrent til etapesejren.
FacebookTwitterKopier linkEmner:Michael Matthews (cykelrytter)|Søren Kragh Andersen (cykelrytter)|Cykelsport|Team Sunweb|Frankrig




https://www.dr.dk/nyheder/udland/nye-billeder-giver-politiet-spor-i-jagten-paa-forsvundne-raf-terrorister

UdlandNye billeder giver politiet spor i jagten på forsvundne RAF-terroristerEfterlyst trio lever måske helt almindelige liv med job og hund.
"Dette kunne også være dine naboer," skriver politiet på den nye efterlysning.
De nye billeder er dem, hvor Daniela Klette smiler.
(© Landeskriminalamt Niedersachsen (LKA))Af Nikoline Vestergaard07.
juli 2019 kl.
14.
00Bemærk: artiklen er mere end 30 dage gammelLæs opI begyndelsen af juni offentliggjorde tysk politi nye billeder af den ene af de efterlyste Rote Armee Fraktion-terrorister, som har været som sunket i jorden, siden gruppen blev opløst i 1990'erne.
Billederne er over 30 år gamle og viser Daniela Klette, der i dag er over 60 år gammel.
De nye billeder har givet politiet i Niedersachsen flere henvendelser med tip om de forsvundne RAF-eksmedlemmers mulige opholdsteder.
Sagen om den eftersøgte RAF-trioDe tre eftersøgte tilhører den såkaldte tredje generation af Rote Armee Fraktion, der mistænkes for at være ansvarlige for drabene på forretningsmanden Ernst Zimmermann, Siemens-bossen Karl Heinz Beckurts samt den tidligere Deutsche-Bank-direktør Alfred Herrhausen.
Sammen med Birgit Hogefeld og Wolfgang Grams antager politiet, at trioen også stod bag bomben på et endnu ikke åbnet fængsel i Weiterstadt i 1993, hvor ingen personer kom til skade, men der blev ødelagt for flere millioner kroner.
Daniela Klette er desuden eftersøgt for at forsøge at sprænge Deutsche Banks hovedkvarter i Eschborn i luften med en bilbombe på 45 kilo.
Tilbage i juni og december 2015 efterlod gruppen dna-spor efter et røveri med en bazooka efter at være forsvundet og eftersøgt i cirka 25 år.
- Efterforskningen pågår fortsat.
Vi giver ikke op og forfølger hvert et tip og vender hver en sten, siger chefen for politiet, Friedo de Vries, ifølge kreiszeitung.
de.
Sammen med Ernst-Volker Staub og Burkhard Garweg tilhører Daniela Klette den såkaldt tredje generation af Rote Armee Fraktion, og de tre efterlyses ikke kun for mord, men også flere væbnede røverier.
Seneste bekræftede tilfælde er fra 2016, men flere andre røverier fra de senere år bærer trioens kendetegn og fremgangsmåde.
'Kunne være jeres naboer'Politiet mener, at trioen lever under falske identiteter, og at de ikke nødvendigvis bor sammen.
Måske lever de endda helt almindelige liv.
- De går måske på arbejde om dagen og tur med hunden om aftenen, siger politichef Friedo de Vries.
På en ny efterlysningsplakat skriver politiet da også: "Dette kunne også være jeres naboer".
Læs også:Tre eftersøgte RAF-terrorister er fortsat som sunket i jordenHan afviser dog ikke, at de tre kan få hjælp af andre tidligere medlemmer og lever under jorden et sted.
Men han anser det ikke som realistisk.
- Jo flere hjælpere, de har, desto større er risikoen for at blive afsløret, siger Friedo de Vries.
Tysk politi har bedt om hjælp til eftersøgningen i en række andre lande, herunder Holland, Spanien, Frankrig og Italien.
Indtil videre forgæves.
Der er udlovet en dusør på 80.
000 euro, knap 600.
000 kroner til den, der kan føre til anholdelsen af trioen.
Hvis man ser de efterlyste, skal man dog ikke selv tage kontakt, men straks informere politiet, da de tre anses for farlige og muligvis bevæbnede.
FacebookTwitterKopier linkEmner:Rote Armee Fraktion|Politi|Tyskland|Terrorisme|Frankrig




https://www.dr.dk/nyheder/indland/giftig-larve-lukker-parker-veje-og-restauranter-i-tyskland-danmark-forbereder

IndlandGiftig larve lukker parker, veje og restauranter i Tyskland: Danmark forbereder beredskabEn giftig larve, som kan give udslæt, åndedrætsproblemer, kvalme og opkast, har kurs mod Danmark.
Egeprocessionsspinderens mange tusinde små hår er giftige og spredes via luften ligesom pollen.
Du kan kende de giftige larver ved, at de vandrer i rækker eller klumper på veje, træer eller grene.
Af Sandra Meersohn Meinecke07.
juli 2019 kl.
15.
20Bemærk: artiklen er mere end 30 dage gammelLæs opEn lille larve med giftige hår hærger flere tyske byer, hvor både veje, restauranter og parker har måttet lukke.
De giftige larver, som kaldes ege-processionsspindere, kan have alvorlige helbredsmæssige konsekvenser og har flere steder i Tyskland ført til hospitalsindlæggelser.
- Giften kan give udslæt, åndedrætsproblemer, kvalme og opkast, siger Iben Margrete Thomsen, som er seniorrådgiver på Institut for Geovidenskab og Naturforvaltning ved Københavns Universitet.
Hun opfordrer derfor folk til at være opmærksomme på de små, behårede dyr og deres reder i egetræerne, hvis de rejser sydpå.
Forventningen er, at de også kommer til Danmark på et tidspunkt.
Men om det er om fem, ti eller et år, det ved vi ikke.
Iben Margrete Thomsen, seniorrådgiver på Institut for Geovidenskab og Naturforvaltning ved Københavns Universitet.
Ni børn indlagtI sidste måned blev ni børn indlagt, efter de deltog i en sportsbegivenhed i den tyske by Mülheim.
Her havde børnene svært ved at trække vejret, fordi de havde indåndet hårene fra larverne.
- Hårene kan være luftbårne, og man kan derfor komme til at indånde dem, ligesom når der er pollen i luften, og det kan være virkelig farligt, forklarer Iben Margrete Thomsen.
I byen Münster er seks personer blevet opereret i øjnene, efter at have fået de giftige hår i dem, skriver The Guardian.
- Larverne er mest aktive i juli og august, hvor de kravler ned fra træerne for at forpuppe sig.
Derfor oplever Tyskland de store problemer netop nu, når hårene spreder sig, siger Iben Margrete Thomsen.
Miljøstyrelsens anbefalingerUndgå kontakt med larven - både når den er levende og død.
Hårene kan stadig være giftige på en død larve.
Lad være med at tage den op.
Undgå at ånde tæt på den.
Rører man ved en larve, eller indånder man alligevel tæt på den, skal man tage sit tøj af og vaske sig med vand og sæbe.
Oplever man problemer med at trække vejret, skal man søge lægehjælp.
Får man smerter og kløe på huden, kan det behandles med smertestillende medicin.
Kilde: MiljøstyrelsenVarmere vejr tiltrækker larverneDen pelsede larve er ikke en invasiv art, men varmere vejr har resulteret i, at den yngler mere, forklarer hun og gætter på, at problemerne i Tyskland især skyldes den varme, landet oplevede sidste sommer.
- De har haft det rigtig godt, så der er kommet flere af dem.
Det er ikke første gang, at Tyskland er plaget af de giftige larver.
De har derfor i mange år haft et stort beredskab, som arbejder på at bekæmpe dem.
- De suger både rederne op, men de bekæmper dem også med biologiske bakterier, hvor de prøver at slå larverne ihjel.
Som sidste udvej fælder de egetræer i mange byer for at undgå problemet.
Kurs mod DanmarkDet danske sommervejr er også blevet varmere og dermed mere gunstigt for den giftige larve.
- Der er allerede fanget hanner på sydsiden af Lolland-Falster, siger Iben Margrete Thomsen, som dog understreger, at der ikke er nogen grund til panik herhjemme.
- Hannerne flyver meget længere end hunnerne gør.
Men forventningen er, at de også kommer til Danmark på et tidspunkt.
Men om det er om fem, ti eller et år, det ved vi ikke.
Derfor er Danmark også ved at forberede et beredskab, så larverne kan blive bekæmpet så snart, de krydser grænsen.
- Det er klart, at der er opmærksomhed på det her, både fra kommunerne, som er dem, som skal tage action i byerne, men også fra de træplejere, som måske skal være involveret i bekæmpelsen, siger hun.
Læs også:Giftig larve på vej mod Danmark: Søg læge hvis du bliver ramt af dyrets 62.
000 hårIben Margrete Thomsen forklarer, at hendes kollega, Hans Peter Ravn fra Institut for Geovidenskab og Naturforvaltning, netop arbejder på at få den nødvendige viden ud til dem, som skal håndtere problemet.
- Det er faktisk et ganske voldsomt apparat, der skal sættes i gang.
De skal være i fuldt beskyttelsesudstyr og have nogle specielle støvsugere, når de skal suge reder og larver op, siger hun.
Det allervigtigeste i bekæmpelsen er 'tidlig indsats'.
- Det svarer lidt til en bjørneklo, hvis du ser en bjørneklo og kapper toppen af den med det samme, så har du ikke 50 året efter.
Når larverne først er blevet til sommerfugle, er de 'fuldstændig uskadelige', men deres reder med tusindvis af giftige hår kan blive hængede på træerne i årevis efter, at larverne er væk.
Larverne hærger også LondonSommerfuglene lægger små æg, som kan være svære at se.
Derfor er det også ret uforudsigeligt, hvor egeprocessionsspinderne ender, forklarer eksperten.
- Den har desværre også bredt sig i London, hvor egetræet er et populært bytræ, siger Iben Margrete Thomsen.
Hun forklarer, at temperaturen i byerne ofte er lidt højrere end i resten af landet, og det giver optimale forhold.
- Sidste år havde London store problemer med larverne.
De kunne simpelthen ikke holde trit med bekæmpelsen.
Giftige larver på BornholmGiftige larver er ikke et helt ukendt fænomen i Danmark.
På Bornhom findes der allerede en lignende giftig larve, som hedder Fyrre-processionsspinderen, forklarer Iben Margrete Thomsen.
Sidste sommer skabte de store problemer, hvor flere blev indlagt på Bornholms Sygehus efter at have indåndet larvernes hår.
- Hvis vi er heldige, bliver udfordringerne med egeprocessionsspinderen kun til isolerede udbrud som med fyrreprocessionsspinder på Bornholm.
FacebookTwitterKopier linkEmner:Københavns Universitet|Tyskland|Bornholm|Miljø og natur|Vejret




https://www.dr.dk/sporten/cykling/tourdefrance/fuglsang-dagen-efter-styrt-i-touren-bedre-end-haabet

Tour de FranceFuglsang dagen efter styrt i Touren: 'Bedre end håbet'Astana-kaptajn Jakob Fuglsang styrtede på Tourens 1.
etape, og det gik især ud over højre knæ.
Det så dramatisk ud, da Jakob Fuglsang havde været i asfalten på første etape af årets Tour de France.
07.
juli 2019 kl.
14.
25 | opdateret 07.
juli 2019 kl.
14.
33Bemærk: artiklen er mere end 30 dage gammelLæs opDen danske cykelstjerne Jakob Fuglsang har søndag været ude at teste bentøjet inden starten på 2.
etape af Tour de France senere søndag.
Astana-kaptajnen styrtede på 1.
etape lørdag og slog blandt andet sit højre knæ.
Læs også:Styrtende italiener gør Fuglsang chanceløs: Ny vinkel viser danskerens voldsomme styrt- Det er ikke 100 procent, men det er bedre, end jeg havde håbet.
Så må vi se i løbet, men umiddelbart kan jeg stadigvæk godt mærke det, og det virker, som om benet stadig er lidt bedøvet af slaget.
- Det virker ikke, som om det kører helt, som det gerne skulle.
Vi får se, siger Fuglsang til TV2 Sport.
2.
etape byder på en holdtidskørsel.
Ruten er på knap 28 kilometer.
At træde i pedalerne er den største udfordring, siger Fuglsang, der har ambitioner om at slutte på podiet, når løbet slutter om tre uger i Paris.
- Jeg må bare træde hårdt nok til at følge med.
I går frygtede vi, at det var et spørgsmål om, at jeg bare skulle forsøge at holde hjul, og jeg skulle holde farten.
Men jeg tror umiddelbart godt, jeg kan køre med rundt, siger Fuglsang.
Det bliver rart at få etapen overstået, konstaterer Fuglsang.
Astana-holdkammeraten Magnus Cort er ganske fortrøstningsfuld på sin kaptajns vegne.
- Det så fint nok ud, siger Cort til Ritzau og flere medier efter træningsturen søndag.
- Nu kørte vi ikke helt igennem, og jeg ved ikke, hvordan han havde det.
Det skal vi snakke med ham om og finde ud af, hvad taktikken skal være, siger Cort.
Jakob Fuglsang var ved godt mod efter at have modtaget behandling.
Bekymret managerAstanas manager, Alexandre Vinokourov, udtrykker bekymring.
Sådan må det være, når ens kaptajn styrter allerede på 1.
etape, siger han.
Men han håber, at heldet er med Astana i resten af løbet.
- Det var et slemt styrt, men Jakob er ved godt mod.
Han havde lidt ondt i det højre knæ her til morgen.
- Det tager to-tre dage at komme sig over sådan et styrt, men det vigtigste er, at han er ved godt mod, og at holdet har det godt, siger Vinokourov til TV2 Sport.
Astana-sportsdirektør Lars Michaelsen erkender, at Fuglsang ikke kan træde lige godt med begge ben.
- Vi må håbe, at holdet kan hjælpe, så godt de kan, siger Michaelsen efter at have set søndagens rute og talt med Fuglsang.
- Det kunne have været meget værre.
Vi har et handicap, og det må vi håndtere, så godt vi kan, siger han.
Astana er det tredje hold ude på ruten.
Fuglsang skal i aktion klokken 14.
40.
Første hold på ruten er Ineos klokken 14.
30.
Holdet, som tidligere hed Sky, har den forsvarende Tour-vinder, briten Geraint Thomas, på holdet samt colombianske Egan Bernal, der også regnes for en af de ryttere, der kan vinde Touren.
Desuden er Ineos blandt favoritterne til at vinde holdtidskørslen, så Fuglsang kan formentlig få et hurtigt pejlemærke af, hvor han står efter sit styrt.
Jumbo-Visma med den gule førertrøje Mike Teunissen på holdet starter sidst.
Det er klokken 16.
15.
/ritzau/FacebookTwitterKopier linkEmner:Alexandr Vinokurov (cykelrytter)|Astana Pro Team|Egan Bernal (cykelrytter)|Cykelsport|Frankrig




https://www.dr.dk/nyheder/indland/letbane-koerer-igen-efter-doedsulykke-vi-venter-paa-havarikommissionens-arbejde

Aarhus LetbaneSe temaIndlandLetbane kører igen efter dødsulykke: 'Vi venter på Havarikommissionens arbejde'Intet tyder på, at advarselsanlæg ikke virkede, da to nordmænd i går blev dræbt ved baneoverskæring.
Letbanen kører igen til Grenaa.
Nu skal ulykken undersøges af Havarikommissionen.
Af Nis Kielgast07.
juli 2019 kl.
11.
53Bemærk: artiklen er mere end 30 dage gammelLæs opLetbanen kører igen mellem Hornslet og Grenaa, efter en norsk mand og hans søn i går blev dræbt, da deres bil blev ramt i en jernbaneoverskæring ved Trustrup.
Jeg bliver selvfølgelig nysgerrig, når nogen siger, at anlægget ikke virker, når vi overhovedet ikke har nogle registreringer af, at det ikke virker.
Michael Borre, direktør for Aarhus LetbaneStrækningen blev lukket efter den tragiske ulykke, men nu er der ryddet op, og sikkerhedsanlægget, der skal advare om tog, er klarmeldt.
- Vi har testet det advarselsanlæg, der er på stedet, og fik i går aftes clearing på, at det er i orden.
Vi har testet og målt vores køreledningsanlæg, for bilen, der blev ramt, ramte jo en af masterne.
Det blev også frigivet i går aftes, og derfor har vi kørt fra i morges, siger direktør for Aarhus Letbane Michael Borre.
Byen Trustrup ligger 13 kilometer fra Grenaa, som er sidste stop på letbanestrækningen fra Aarhus til Grenaa.
Har ikke observeret fejlVed overskæringen er der et anlæg, der advarer bilister med lyd og blinkende lygter.
En nabo fortalte i går DR, at han ofte har oplevet, at advarselssystemerne i området ikke virker.
Læs også:Morten bor tæt på ulykkessted: 'Det kommer desværre ikke bag på os'Men ifølge Aarhus Letbane, der har ansvaret for overskæringen, er der ikke tegn på fejl ved ulykkesstedet.
- Vi har ikke observeret eller registreret i vores system, at der har været tilfælde, hvor anlægget ikke har virket og toget er kørt igennem.
Det ville vi have fået advarsler om.
Det kan ikke lade sig gøre, siger Michael Borre.
- Men jeg bliver selvfølgelig nysgerrig, når nogen siger, at anlægget ikke virker, når vi overhovedet ikke har nogle registreringer af, at det ikke virker.
Så derfor er det også noget af det, vi kaster os over.
Han håber, at alle omstændigheder vil blive belyst, når myndighederne får undersøgt ulykken.
- Vi venter på, at Havarikommissionen får gjort deres undersøgelser færdige, og om politiet eventuelt har nogle budskaber til os.
Havarikommissionen skal jo bruge den tid, det tager, og de er altid grundige.
Men vi har samlet det materiale, de skal bruge, så de kan lave deres undersøgelser færdige, siger Michael Borre.
FacebookTwitterKopier linkEmner:Aarhus Letbane|Grenaa|Togtrafik|Aarhus|Ulykker




https://www.dr.dk/nyheder/udland/se-videoen-vrede-tyre-loeber-gennem-byen-ved-omstridt-spansk-festival

UdlandSe videoen: Vrede tyre løber gennem byen ved omstridt spansk festivalSan Fermin-festivalens tyreløb og tyrefægtning mødes hvert år af protester fra dyrerettighedsforkæmpere.
På hver af festivalens otte dage løber seks tyre gennem byen som optakt til tyrefægtning, der også er en del af San Fermin-festivalens program.
Af Signe Mai Vilsbøll og Kasper Duncan Gram (video)07.
juli 2019 kl.
13.
16Bemærk: artiklen er mere end 30 dage gammelLæs opMindst to personer blev stanget og yderligere fem kom til skade, da seks tyre i dag blev sluppet løs i den spanske by Pamplonas smalle, brostensbelagte gader.
Traditionen tro stod modige deltagere ved den årlige folkefest San Fermin klar til at løbe fra tyrene, og tusindvis af mennesker fra hele verden er rejst til Spanien for at overvære de daglige tyreløb, der ender i byens tyrefægterarena.
Søndag var den første af festivalens i alt otte dage med tyreløb.
Fredag havde demonstranter lagt sig i gaderne, topløse og med spyd i ryggen, for at protestere mod det, de mener er tortur af adskillige uskyldige dyr.
Arrangørerne bag San Fermin-festivalen har ikke kommenteret skader eller aktivisters protester direkte.
Og Pamplonas nuværende borgmester, Enrique Maya, har ikke som den tidligere, Joseba Asiron, antydet, at tyrefægtningen kunne blive fortid.
48 tyre må lade livet under de spanske festligheder hvert år, og mindst 15 personer er i årenes løb omkommet ved San Fermin-festivalen.
Se videoen øverst i artiklen.
FacebookTwitterKopier linkEmner:Pamplona|Spanien|Byfester|Dyr|Forlystelser




https://www.dr.dk/nyheder/udland/fattige-graekere-til-valg-de-gamle-skabere-af-gaeldskrisen-staar-til-faa-magten-igen

UdlandFattige grækere til valg: De gamle skabere af gældskrisen står til at få magten igenKrisen er officielt afblæst, men hver tredje græker er truet af fattigdom.
Kyriakos Mitsotakis, Nyt Demokratis leder af det konservative parti, har i formiddag stemt til landets parlamentsvalg.
Af Camilla Markvardsen07.
juli 2019 kl.
11.
36Bemærk: artiklen er mere end 30 dage gammelLæs opNår grækerne i dag går til valg, er der tale om det første parlamentsvalg, efter at den græske gældskrise officielt er ovre.
Alt tyder på, at premierminister Alexis Tsipras fra venstrefløjspartiet Syriza vil blive straffet voldsomt for de seneste fire år ved magten.
For selvom krisen officielt er afblæst, lever grækerne stadig med følgevirkningerne af krisen; den højeste ledighed i EU, lav økonomisk vækst og hver tredje græker er truet af fattigdom.
Læs også:Når 27-årige Malene møder sit 'græske jeg': Hvordan er livet efter krisen?
Alle meningsmålinger peger på, at det gamle konservative oppositionsparti, Nyt Demokrati, vil vinde magten tilbage.
Og vælgerlussingen til regeringen kan endda ende med at blive så syngende stor, at oppositionen får absolut flertal i det græske parlament.
Græsk valg i utidePremierminister Alexis Tsipras holder tale i Athen.
Premierminister Tsipras udskrev valg før tid, efter at hans parti, Syriza, tabte med næsten ti procentpoint i forhold til oppositionen ved valget til Europa-Parlamentet i maj.
Og det på trods af, at Syriza slet ikke var ved magten, da landet blev kastet ud i en gældskrise af dimensioner i 2009, efter at tidligere politiske ledere havde fiflet med de græske nøgletal.
Faktisk var det konservative oppositionsparti, der i dag ser ud til at genvinde magten, det ene af to partier, der skiftevis sad på magten i Grækenland i årene, der ledte op til gældskrisen.
Det andet parti var det socialdemokratiske parti Pasok, der i dag er en skygge af sig selv og har skiftet navn.
Når det i dag ventes, at premierminister Alexis Tsipras alligevel taber valget stort, skyldes det en række andre faktorer, som du kan læse om herunder.
Læs også:Grækenlands tabte generation vil ikke stemme til valget: 'Jeg føler mig ikke velkommen i mit land'Mavepuster til venstrefløjenDemonstrant på gaden i Athen i 2012.
Premierminister Alexis Tsipras vandt parlamentsvalget i Grækenland i januar 2015 på løfter om et opgør med EU.
De internationale kreditorer havde siden 2010 krævet skrappe reformer i Grækenland til gengæld for de milliardlån, der blev udstedt for at undgå en græsk statsbankerot, der også ville have væltet tyske, franske og andre europæiske banker omkuld.
Efter fem hårde kriseår med demonstrationer i gaderne, nedgang i løn og pension og en ledighed på 28 procent, stemte grækerne Syriza til magten.
Det skete i håb om nye tider med mindre korruption, færre nedskæringer og bedre vilkår for landets fattigste.
Men premierminister Tsipras leverede ikke det lovede opgør med "trojkaen", Den Europæiske Centralbank, Europa-Kommissionen og Den Internationale Valutafond, der forhandlede og overvågede låne- og spareplanerne med Grækenland.
Et halvt år efter valget i juli 2015 indgik Tsipras selv Grækenlands tredje låne- og sparepakke med kreditorerne.
Det blev den første store mavepuster til vælgerne på venstrefløjen, der efterfølgende kunne se deres regeringsleder gennemføre skattestigninger, pensionsnedskæringer og besparelser i det offentlige, akkurat som sine forgængere.
Korruption, skovbrande og navnestridEn kvinde reagerer på synet af den udbrændte landsby Mati nær Ahten i juli 2018.
Ikke desto mindre blev Tsipras genvalgt i september 2015, da han udskrev valg for at få bekræftet sit mandat.
Det skyldtes blandt andet, at mange hellere ville give Alexis Tsipras en reel chance som ny leder frem for at stemme på de gamle partier, der havde ført grækerne ind i, men ikke ud af, krisen, skriver den politiske kommentator og redaktør af Macropolis Nick Malkoutzis.
Alexis Tsipras havde derefter fire år til at overbevise vælgerne, men har mistet opbakningen fra næsten en million undervejs: 2,2 millioner stemte på Syriza i januar 2015, 1,9 millioner i september 2015 og 1,3 millioner ved Europa-Parlamentsvalget for halvanden måned siden.
Ifølge Nick Malkoutzis har Tsipras hverken leveret på løftet om mindre korruption og mere gennemsigtighed i det græske magtapparat og altså heller ikke holdt sine økonomiske løfter.
Derudover har han formentlig mistet stemmer på en række dårlige sager, herunder håndteringen af de fatale skovbrande på kysten nær hovedstaden Athen i sommeren 2018.
Læs også:Video: Se de græske skovbrandes hærgen fra luftenBrandene kostede omkring 100 grækere livet, og 20 myndighedspersoner er anklaget for forsømmelse og uagtsomhed i forbindelse med brandene.
Også den historiske navneaftale med nabolandet har formentlig kostet stemmer i det nordlige Grækenland.
Premierminister Alexis Tsipras indgik i januar en historisk navneaftale med nabolandet, der nu hedder Nordmakedonien.
Mange grækere er imod, at den tidligere jugoslaviske republik har fået lov til officielt at bruge ordet Makedonien i sit navn.
For Makedonien er også navnet på Grækenlands største region i nord, hvor landets næststørste by, Thessaloniki, ligger.
Konservativt håb for fremtidenLederen af det konservative oppositionsparti, Kyriakos Mitsotakis, hilser på sine vælgere i Athen.
"Håbet er på vej", lød Syrizas valgslogan tilbage i 2015.
Men fire et halvt år senere lader vælgerne til at synes, at håbet findes hos det konservative parti Nyt Demokrati.
Den mand, der i dag står til at blive valgt som ny græsk premierminister, er Kyriakos Mitsotakis, Nyt Demokratis leder.
- Magt er ikke målet; det er bare et redskab til at gøre befolkningens liv bedre, sagde Kyriakos Mitsotakis fra talerstolen til sine vælgere i Athen tidligere på ugen.
Han har sagt, at han vil puste nyt liv i økonomien og lægge fortiden bag sig, og hvis det lykkes Mitsotakis at få absolut flertal i parlamentet, vil det umiddelbart ligne en stabilitet i græsk politik, ligesom før krisen brød ud.
Opgaven for en ny, græsk leder er dog et stykke ad vejen den samme som under krisen: Der skal skabes reformer.
For selvom der ikke er nogen binding i forhold til tidligere tiders låne- og spareprogrammer, er der stadig et håb om, at kreditorerne eftergiver en del af den massive græske gæld.
Og det vil kun ske, hvis de græske ledere - uanset om det er med venstrefløjen eller højrefløjen ved roret - leverer resultater.
FacebookTwitterKopier linkEmner:Alexis Tsipras (politiker)|Europa-Parlamentet|Grækenland|Europa-Kommissionen|Valg og folkeafstemninger




https://www.dr.dk/sporten/fodbold/superliga/agf-henter-angriber-i-odense

SuperligaAGF henter angriber i OdenseNicklas Helenius skifter med øjeblikkelig virkning fra OB til AGF på en treårig aftale.
Nicklas Helenius fortsætter karrieren i AGF.
07.
juli 2019 kl.
09.
56 | opdateret 07.
juli 2019 kl.
10.
15Bemærk: artiklen er mere end 30 dage gammelLæs opNicklas Helenius kan i den kommende sæson trække den hvide AGF-trøje over hovedet, når han løber på banen i Superligaen.
Angriberen skifter med øjeblikkelig virkning OB ud med den aarhusianske klub.
Det skriver både AGF og OB på deres hjemmesider.
Helenius har fået en treårig kontrakt med AGF.
- Vi har ledt efter en angriber med lidt andre kvaliteter, end dem vi allerede har i truppen nu.
- Helenius komplementerer og tilføjer nogen andre kompetencer og en anden stil, og dermed fuldender han vores angrebsgruppe med Patrick Mortensen og Alexander Ammitzbøll, siger sportschef i AGF Peter Christiansen til klubbens hjemmeside.
Fjerde Superliga-klubHelenius fik sit gennembrud i Superligaen i 2010 for AaB.
Han har siden scoret 63 mål i den bedste danske række, hvor han foruden AaB og OB også har repræsenteret Silkeborg IF.
I 2013 blev han købt af Aston Villa, men opholdet i Premier League-klubben blev aldrig en succes, og efter et år blev han lejet ud til AaB, der efterfølgende hentede han tilbage til Danmark på en permanent aftale.
- Da jeg først hørte om AGF's interesse, var jeg slet ikke i tvivl om, at det ville jeg rigtig gerne.
Nicklas HeleniusI 2016 skiftede han til SC Paderborn i den andenbedste tyske række på et lejeophold, inden han senere samme år kom til Silkeborg IF.
I 2017 blev han købt af OB, men har den seneste sæson ikke fået så meget spilletid i klubben.
- Hverken vi eller Nicklas var tilfredse med den mængde spilletid, Nicklas fik i sidste sæson, og der har ikke været tegn på, at det ville blive anderledes i den kommende sæson, siger sportsdirektør i OB Jesper Hansen til hjemmesiden.
- Der har været interesse for ham fra flere sider, og derfor har vi ikke villet stå i vejen for, at Nicklas kan komme et sted hen, hvor han forhåbentlig kan få den mængde spilletid, han ønsker, siger han.
Nicklas Helenius fik sit Superliga-gennembrud i AaB.
Siden da har han også været forbi blandt andre Silkeborg og OB.
Også Helenius selv er tilfreds med skiftet.
- Da jeg først hørte om AGF's interesse, var jeg slet ikke i tvivl om, at det ville jeg rigtig gerne.
Det er en kæmpe klub, og det har altid været fedt at spille i Ceres Park som modstander.
- Det glæder jeg mig til nu at gøre som AGF'er, siger Helenius til AGF's hjemmeside.
Han støder til AGF-truppen mandag.
/ritzau/FacebookTwitterKopier linkEmner:AGF|Odense Boldklub|Fodbold|Storbritannien|Nicklas Helenius (fodboldspiller)




https://www.dr.dk/nyheder/udland/iran-bryder-i-dag-atomaftalens-graense-uranberigelse

UdlandIran bryder i dag atomaftalens grænse for uranberigelseAtomaftalens grænse for berigelse af uran bliver brudt i dag, oplyser landet.
Bushehr-værket i Iran kræverifølge Reuters en berigelsesgrad på fem procent.
07.
juli 2019 kl.
09.
37Bemærk: artiklen er mere end 30 dage gammelLæs opIran overskrider i dag grænsen for berigelsen af uran, der er fastlagt i den internationale atomaftale med landet fra 2015.
Det oplyser Ali Rabiei, talsmand for det iranske styre, ifølge nyhedsbureauet AP.
I atomaftalen er det fastlagt, at Iran ikke må berige uran til en berigelsesgrad på mere end 3,67 procent, men den grænse vil landet altså bryde.
Det kommer efter måneders iransk frustration over sanktioner indført over af USA.
Iranerne føler ikke, at Europa, der ønsker at bevare atomaftalen, har kunnet afbøde sanktionerne i tilstrækkeligt omfang.
Myndighederne i Iran erkendte mandag, at landet allerede har brudt atomaftalen, når det gælder mængden af lavberiget uran.
Læs også:Medie: Irans lagre med beriget uran overskrider grænseEn af Irans forhandlere siger dog ifølge Reuters samtidig, at landet stadig ønsker at bevare atomaftalen, og at 'diplomatiets døre stadig er åbne'.
Forhandleren indskærper dog, at europæerne har forsømt at leve op til deres forpligtelser anvist i atomaftalen.
Der har tidligere været beretninger om, at iranerne ønskede at fremstille uran med en berigelse på fem procent, men det er ikke officielt bekræftet.
Dog oplyses det, at Iran ønsker at fremstille beriget uran, der kan bruges i reaktoren på Bushehr-atomkraftværket.
Netop berigelsesgraden til Bushehr-værket skulle ifølge Reuters tidligere have været bekræftet fra officielt hold som værende fem procent.
Iran vil imidlertid ikke på nuværende tidspunkt berige uran til et niveau, der kan bruges i reaktoren i Teheran.
/ritzau/FacebookTwitterKopier linkEmner:Iran|Sikkerhedspolitik|Teheran|USA




https://www.dr.dk/nyheder/viden/kroppen/fra-blodige-obduktioner-til-robot-doktor-se-hvordan-laeger-har-kigget-ind-i






https://www.dr.dk/nyheder/udland/hun-overlevede-auschwitz-og-doedsenglens-eksperimenter-85-aarige-eva-mozes-kor-er

UdlandHun overlevede Auschwitz og 'Dødsenglens' eksperimenter: 85-årige Eva Mozes Kor er død Eva Mozes Kor døde på sin årlige tur tilbage til den tyske koncentrationslejr i Polen, Auschwitz.
Som en af de få overlevede Eva Mozes Kor og hendes søster Miriam både Auschwitz og mødet med den berygtede nazi-læge Dr.
Mengele og hans grusomme medicinske forsøg.
Af Sandra Meersohn Meinecke07.
juli 2019 kl.
08.
52 | opdateret 10.
juli 2019 kl.
11.
57Bemærk: artiklen er mere end 30 dage gammelLæs opEva Mozes Kor overlevede Auschwitz og daglige medicinske forsøg af den berygtede nazi-læge Dr.
Mengele.
Torsdag den 4.
juli døde hun 85 år gammel.
Det oplyser organisationen Candles Holocaust Museum and Education Center, som Eva Mozes Kor er medstifter af, på deres Twitter-profil.
Eva Mozes Kor døde på en af sine årlige ture med organisationen til den tyske koncentrationslejr i polen, Auschwitz.
Siden hun i januar i 1945 blev befriet fra Auschwitz af den sovjetiske hær, har Eva Mozes Kor dedikeret sit liv til at oplyse verden om Holocaust og aktivt udbredt budskabet om, at alle bør tilgive deres værste fjender.
I årevis har hun opsøgt vidner både overlevende og nazister, fundet dokumenter og optegnelser, for at kortlægge og bevise hvilke grusomheder, der fandt sted i koncentrations- og udryddelseslejrene under Anden Verdenskrig.
Efter befrielsen boede Eva Mozes Kor først i Israel og senere i USA.
Det øjeblik, jeg tilgav nazisterne, blev jeg fri fra Auschwitz og alle de tragedier, der har ramt mig.
Eva Mozes KorDeporteret som ti-årigEva Mozes Kor var ti år, da hun blev deporteret fra hjemmet i Ungarn af nazisterne.
Sammen med sine forældre, to ældre søskende og sin tvillingesøster blev de hentet og kørt til Auschwitz II–Birkenau i det tyskbesatte Polen.
Kort efter ankomsten til KZ-lejren blev familien adskilt.
Eva Mozes Kor og hendes tvillingesøster Miriam undslap i modsætning til resten af familien gaskamrene.
De blev i stedet fragtet til et laboratorium, hvor de to jødiske piger skulle være forsøgspersoner for den berygtede nazi-læge Josef Mengele.
Dr.
Mengele fik senere øgenavnet "Dødsenglen", fordi de fleste ikke overlevede hans grusomme og umenneskelige eksperimenter.
Både Eva Mozes Kor og søsteren Miriam har mistænkt, at de mange medicinske eksperimenter på deres kroppe har påvirket deres helbred, da begge kvinder blandt andet har haft alvorlige problemer med deres nyrer.
Tvillingesøsteren døde i 1993 af blærekræft.
Eva Mozes Kor dedikerede sit liv til at udbrede kendskabet til Holocaust og budskabet om at tilgive sine værste fjender.
Tilgav sine torturbødlerEva Mozes Kor blev kendt i det meste af verden, da hun ved et retsmøde mod den dengang 93-årige tidligere bogholder og SS-mand Oskar Gröning, der var anklaget for medvirken til 300.
000 drab, offentlig gik ud og tilgav ham.
Tilgivelsen blev kritiseret af både anklagerne og Auschwitz-komitéen.
Men Eva Mozes Kor stod fast; tilgivelsen af hendes torturbødler var, har hun udtalt, den eneste magt, hun havde over gerningsmændene.
- Jeg opdagede, at jeg, den lille forsøgskanin fra Auschwitz, havde magten til at tilgive.
Ingen kunne give mig den magt, og ingen kunne tage den fra mig, har Eva Mozes Kor fortalt i et interview med det danske netmedie POV International.
Her fortæller hun også om sin tilgivelse af den tidligere nazist Hans Wilhelm Münch, som hun også fik overtalt til at tage med hende til Auschwitz på 50 års dagen for befrielsen i 1995 og skrive under på, at der fandt folkemord sted i gaskamrene.
Et sidste visit til AuschwitzSå sent som i sidste uge holdt Eva Mozes Kor en tale ved en mindehøjtidlighed ved Auschwitz, hvor hun fortalte, at hendes ophold i kz-lejren havde lært hende fire vigtige ting om livet.
Den ene var at "tilgive alle sine værste fjender".
- Det øjeblik, jeg tilgav nazisterne, blev jeg fri fra Auschwitz og alle de tragedier, der har ramt mig, sagde Eva Mozes Kor.
Se hele hendes tale, som blev filmet og lagt på Auschwitz minde-museums Facebook-side, her:En million jøder blev mellem 1940 og 1945 slået ihjel i Auschwitz II-Birkenau i det tyskbesatte Polen.
Eva Mozas Kor og hendes søster var blandt de cirka 180 levende børn, der blev fundet i Auschwitz efter befrielsen.
FacebookTwitterKopier linkEmner:Anden verdenskrig|Forbrydelser mod menneskeheden|Facebook|Polen|Twitter




https://www.dr.dk/nyheder/indland/sproejtemidler-under-graviditeten-kan-oege-risikoen-adhd-symptomer-hos-boern

IndlandSprøjtemidler under graviditeten kan øge risikoen for ADHD-symptomer hos børnForskerne er overraskede over, at de fandt en sammenhæng.
Forskeren bag undersøgelsen råder gravide til at købe dansk eller økologisk frugt og grønt.
Af Louise Damløv og Astrid Sejersen07.
juli 2019 kl.
09.
00 | opdateret 11.
juli 2019 kl.
14.
31Bemærk: artiklen er mere end 30 dage gammelLæs opHar en gravid høje mængder af sprøjtegifte fra eksempelvis frugt og grønt i sin urin, er der større risiko for, at hendes barn i to til fire-årsalderen har udviklet ADHD-symptomer.
Det viser en ny undersøgelse fra Syddansk Universitet og Odense Universitetshospital.
Der er tale om insektmidlet chlorpyrifos og den gruppe af insektmidler, der går under navnet pyrethroider.
Man bruger insektmidlerne til at sprøjte frugt og grønt, og derfor kan man få stofferne ind i kroppen.
- Vi ser en klar sammenhæng mellem de her insektmidler i kvindernes urin og ADHD-symptomer hos deres børn, og det er, selvom vi har prøvet at tage højde for andre faktorer, der kunne forklare sammenhængen, siger Louise Dalsager, der er ph.
d.
-studerende ved Forskningsenheden for Miljømedicin på Syddansk Universitet.
90 procent af urinprøverne indeholder rester fra insektmidlerStudiet er netop offentliggjort i det videnskabelige tidsskrift Environmental Research.
Det bygger på data fra 948 gravide og deres børn, som deltager i Odense Børnekohorte, der er et forskningsprojekt, som følger kvindernes børn fra fosterstadiet til de fylder 18 år.
Odense BørnekohorteDet er et projekt, der følger 2.
552 børn fra fosterstadiet til de fylder 18 år.
Projektet startede i 2010 og indeholder en lang række underprojekter, der hver især har fokus på forskellige sundhedsfremmende og sygdomsforebyggende problematikker.
Du kan læse mere om Odense Børnekohorte herUnder graviditeten fik kvinderne undersøgt deres urin for rester af insektmidler, og da børnene var mellem to og fire år, besvarede familierne et spørgeskema om symptomer på ADHD.
Forskerne målte rester af både pyrethroider og chlorpyrifos i over 90 procent af urinprøverne fra de gravide.
Jo højere koncentrationer af pyrethroider, jo flere ADHD-symptomer havde børnene.
Denne sammenhæng blev stærkere, hvis mødrene også havde en høj koncentration af insektmidlet chlorpyrifos i urinen, forklarer Louise Dalsager.
- De kvinder, der ligger i den højeste tredjedel, dem der har de højeste koncentrationer af de her insektmidler, hvis vi sammenligner dem med de kvinder der har de laveste koncentrationer, så kan vi se, at sandsynligheden for, at børnene scorer højt på ADHD-skalaen, er dobbelt så stor, siger hun og tilføjer:- Det er overraskende, for de koncentrationer, som vi måler, er jo ikke specielt høje, men alligevel er vi i stand til at se den her sammenhæng.
Forsker: Spis dansk og økologiskI Danmark bruger man pyrethroider i landbrug og gartneri, og der findes derfor ofte rester i fødevarer.
Insektmidlerne virker ved at lamme insekternes nervesystem.
Det er forbudt at anvende chlorpyrifos i Danmark, men der findes rester i importeret frugt og grønt, da stoffet stadig er tilladt i mange andre lande.
Derfor har Louise Dalsager en klar opfordring til gravide:- Noget af det, man kan gøre, er at spise danskproduceret frugt og grøntsager, og hvis man vil være helt sikker på at undgå det, så skal man spise økologiske fødevarer, siger forskeren.
Undersøgelsen er lavet i samarbejde mellem Forskningsenheden for Miljømedicin, SDU, Forskningsenheden for Børn- og Ungepsykiatri, SDU, Odense Universitetshospital og Odense Børnekohorte.
Artiklen er opdateret med citat.
FacebookTwitterKopier linkEmner:Syddansk Universitet|Insekter|Odense|Skadedyr|Odense Universitetshospital




https://www.dr.dk/nyheder/regionale/syd/kirke-gaar-ekstra-skridt-ikke-blive-glemt-doebte-boern-faar-stor-fest-og-gaver

Syd- og SønderjyllandKirke går ekstra skridt for ikke at blive glemt: Døbte børn får stor fest og gaver i fem årGaver skal være med til at gøre troen mere håndgribelig, lyder det fra ekspert.
En af de gaver, Aabenraa Sogn har givet til de døbte børn, er et trækors som dette, hvor fadervor står skrevet på.
 DR)Af Louise Mandrup (interview) og Catia Schmidt07.
juli 2019 kl.
09.
00Bemærk: artiklen er mere end 30 dage gammelLæs opMåske har du fået et lys eller en børnebibel af kirken, da du selv eller dit barn blev døbt.
Men hvis du bor i Aabenraa Sogn, kan du se frem til mange flere gaver fra kirken.
Hvert år i barnets første fem år markerer kirken nemlig årsdagen for dåben ved at sende en gave hjem til barnet.
Det hele kulminerer efter fem år med en jubilæumsfest i kirken for de døbte børn.
Med gaverne bliver forældrene mindet om at tale med deres børn om dåben.
Tine Baarts Andsager, sognepræst, AabenraaDåben går nemlig let i glemmebogen, hvis ikke folk får lidt hjælp til at huske dagen, mener Tine Baarts Andsager, der er sogne- og sygehuspræst i Aabenraa.
- Vi vil gerne sætte fokus på dåben, så den får lidt mere præg af at være en festdag, man mindes hvert år.
Med gaverne bliver forældrene mindet om at tale med deres børn om dåben, siger hun.
Kirken går fra åndelig til fysiskKirken har i mange år været meget åndeligt og intellektuelt funderet.
Men ifølge Jette Bendixen Rønkilde, der har en ph.
d.
i teologi på Aarhus Universitet, er det en naturlig udvikling i kirken, at den bliver mere fysisk i kraft af for eksempel gaver.
- Når man får flere genstande ind i folkekirken, er det fordi man gerne vil gøre troen mere håndgribelig, siger hun.
De første fem år af barnets liv markerer Aabenraa Sogn dåben med en gave.
På børneområdet begyndte det for flere år siden med blandt andet babysalmesang og spaghettigudstjeneste.
Læs også:Hvad skal barnet hedde?
Forældre meldes til politiet for ikke at navngive deres børn i tideFør i tiden var det helt naturligt for forældrene at oplære deres barn i den kristne tro, men i dag påtager de sig ikke ligeså naturligt den opgave, mener Jette Bendixen Rønkilde.
- Derfor ser kirken en nødvendighed i igen at støtte forældrene og give dem værktøjer til at lære deres barn om troen.
Mange sogne over hele landet markerer dåben ved etårsdagen, men de færreste følger dåbsbarnet i flere år, som man gør i Aabenraa Sogn.
Hvis man bliver døbt i folkekirken, bliver man automatisk medlem.
FacebookTwitterKopier linkEmner:Aabenraa|Aarhus Universitet|Kristendom




https://www.dr.dk/nyheder/udland/macron-vil-drofte-atomaftale-med-irans-praesident

UdlandMacron vil drøfte atomaftale med Irans præsidentPræsident Macron og præsident Rouhani er blevet enige om at drøfte mulighederne for en dialog om atomaftalen.
)07.
juli 2019 kl.
03.
19Bemærk: artiklen er mere end 30 dage gammelLæs opFrankrigs præsident, Emmanuel Macron, har aftalt med Irans præsident, Hassan Rouhani, at parterne vil undersøge mulighederne for at genoptage en dialog om den internationale atomaftale med Iran inden 15.
juli.
Det oplyser Emmanuel Macron lørdag i en pressemeddelelse.
Frankrig ønsker i samarbejde med Iran at deeskalere de spændinger, der er opstået, efter at Iran 1.
juli brød den tilladte grænse for beriget uran, som landet havde forpligtet sig til i atomaftalen fra 2015.
Aftalen blev indgået mellem stormagter i Europa, herunder Tyskland og Storbritannien, samt USA.
Den amerikanske præsident, Donald Trump, trak dog USA ud af aftalen sidste år og genindførte sanktioner mod Iran, hvilket har medført spændinger mellem de to lande.
Den internationale atomaftale med Iran fra 2015 satte graden af berigelse til 3,67 procent.
Myndighederne i Iran erkendte mandag, at landet allerede har brudt atomaftalen, når det gælder berigelse af uran.
Ifølge en unavngiven iransk embedsmand vil Iran søndag annoncere, at landet øger berigelsen af uran til fem procent.
Med en højere berigelse af uran er Iran nærmere det, som atomaftalen skulle forhindre: at regimet bliver i stand til at fremstille atomvåben.
I pressemeddelelsen lørdag advarer Macron Rouhani, om at der vil være konsekvenser, hvis Iran bliver ved med at trodse atomaftalen.
Det er ikke oplyst, hvilke konsekvenser det vil få.
Ifølge en udtalelse på iransk stats-tv siger Rouhani, at Iran vil diskutere atomaftalen med de involverede parter, hvis alle sanktioner mod landet bliver ophævet.
USA har efter udtrædelsen af atomaftalen blandt andet forsøgt at blokere for al olieeksport fra Iran.
Derudover har USA advaret EU om, at alle europæiske virksomheder, der handler med Iran, vil få forbud mod at operere på det amerikanske marked.
Det har sat EU i en klemme, fordi man har et stærkt ønske om at bevare atomaftalen med Iran.
/ritzau/FacebookTwitterKopier link




https://www.dr.dk/nyheder/indland/ung-mand-dod-efter-fald-gennem-glastag-pa-hovedbanegarden

IndlandUng mand død efter fald gennem glastag på HovedbanegårdenEn faldulykke på Københavns Hovedbanegård har i de tidlige morgentimer kostet en 24-årig mand livet.
Den unge mand har tilsyneladede været ude og gå på overdækningen på perronafsnittet, siger vagtchefen hos Københavns Politi (arkivfoto) 07.
juli 2019 kl.
06.
41Bemærk: artiklen er mere end 30 dage gammelLæs opEn ung mand er tidligt i morges død i en faldulykke på Københavns Hovedbanegård, oplyser vagtchef Leif Hansen fra Københavns Politi.
- Det ser ud til, at han har været oppe at gå på overdækningen på perronafsnittet.
Overdækningen består af glasruder, og så er han tilsyneladende trådt igennem og er faldet de mange meter ned på skinnerne, siger han.
Indtil videre vil politiet kun oplyse, at der er tale om en ung mand.
Københavns Politi har ved 8-tiden oplyst, at der er tale om en 24-årig mand, og at de pårørende er underrettet.
- Der er ikke noget, der tyder på en forbrydelse.
Der er heller ingen indikationer på selvmord.
Det er en meget ulykkelig ulykke, siger vagtchefen.
Politiet fik anmeldelsen om ulykken klokken 05.
19.
/ritzau/FacebookTwitterKopier linkEmner:Københavns Hovedbanegård|København|Københavns Politi|Kriminalitet|Ulykker




https://www.dr.dk/sporten/cykling/tourdefrance/den-gule-troeje-i-tour-de-france-fylder-100-aar

Tour de FranceDen gule trøje i Tour de France fylder 100 årDen prestigefulde 'maillot jaune' fra verdens største cykelløb fylder rundt.
Den gule trøje, der hylder Eddy Merckx, før 1.
etape af Tour de France.
Af Anders Keld Messer07.
juli 2019 kl.
07.
13Bemærk: artiklen er mere end 30 dage gammelLæs opDen gule trøje er for mange et symbol på Tour de France.
Den leder tankerne hen på sommer og sol.
De gule solsikker på markerne, der soler sig i den bagende sol.
Det er også det ultimative hæderstegn i Tour-feltet, der indgyder respekt fra de øvrige ryttere.
Den gule trøje er et symbol for magt - men det er også et symbol på en lang historie.
Ifølge historiebøgerne kunne Eugéne Christophe den 19.
juli 1919, som den første rytter, trække den gule trøje over hovedet.
Der er siden blevet tildelt over 2.
000 gule trøjer til mere end 250 forskellige ryttere.
Den gyldne trikot var ikke med fra startDa rytterne lørdag cyklede ud på den 106.
udgave af Tour de France, var det samtidig 100 år siden, at den gule trøje så dagens lys for første gang.
Historien om den gule trøjes oprindelse leder tilbage til den første løbsleder Henri Desgrange.
Ifølge publikum var det svært at se, hvilken rytter der førte løbet.
Dette blev på daværende tidspunkt vist med et grønt armbind, som den førende rytter skulle bære på sin overarm.
Henri Desgrange bliver i dag æret med et håndskrevet ’HD’ på den gule trøje.
Desgrange var redaktør på avisen L'Auto - senere L’Équipe - der arrangerede løbet, og derfor faldt valget på avisens gule papir, da farven på en ny førertrøje skulle vælges.
Toppen af bjergpoppenHvis vi kigger på sværvægterne i Tour de France, så har Eddy Merckx haft flest dage i gult.
Belgieren, der for 50 år siden vandt sit første Tour de France, har kørt 96 dage i gult, hvor det er blevet til fem sejre i Touren.
I toppen over flest dage i gult er også de femdobbelte Tour-vindere Bernard Hinault fra Frankrig, spanske Miguel Indurain og franske Jacques Anquetil.
Eddy Merckx i gult i Tour de France i 1974.
Franske Bernard Hinault kunne i næsten et årti (fra 1978 til 1986) tage den gule trøje over hovedet 75 gange.
Miguel Indurain vandt i begyndelsen af halvfemserne fem Tour de France i streg - fra 1991 til 1995.
Dette løb op i 60 dage i gult.
Den sidste femdobbelte Tour-vinder, Jacques Anquetil, kørte i 50'erne og 60'erne 50 dage i gult.
Der er dog én rytter, som sniger sig op på fjerdepladsen - med en Tour-sejr færre i rygsækken.
Det er britiske Chris Froome, der med sine 59 dage i gult fra 2013 til 2017, passerer Anquetil på femtepladsen.
Seks danskere i den gule trøjeBjarne Riis er den dansker, der med sine 14 gule trøjer, har haft flest dage i gult.
I 1995 var han i den gule trøje på 7.
etape, mens det i 1996 var fra 9.
etape og hele vejen til Paris.
Dette giver kun 13 dage – men Riis fik i 1997 æren af at køre én etape i den gule trøje, da han vandt løbet året forinden.
Bjarne Riis indrømmede senere at have taget EPO.
Bjarne Riis kører i gult over målstregen på Hautacam og grundlægger sin sejr i 1996-udgaven af Touren.
Kim Andersen fik i midten af 1980’erne 10 dage i den gule trøje fordelt på to udgaver af Touren.
Fra 3.
etape til 8.
etape i 1983 og fra 4.
etape til 7.
etape i 1985.
Sidste gang vi havde en dansker i gult var Michael Rasmussen, der i 2007 kørte ni dage i den gule trøje – fra 8.
etape til 16.
etape.
Rasmussen blev trukket ud af sit hold efter 16.
etape grundet tvivl om opholdssted inden Touren.
I 2007 kørte Michael Rasmussen i gult.
Her ses han på 14.
etape af løbet.
Jørgen V.
Pedersen havde i 1986 fem dage i gult fra 7.
etape til 11.
etape.
Rolf Sørensen kunne i 1991 iklæde sig den gule førertrøje i fire dage fra 2.
etape til 5.
etape.
I 1998 kørte Bo Hamburger 4.
etape som den førende rytter.
Jørgen V.
Pedersen er den eneste danske rytter, som har båret den gule trøje i Tour de France, der ikke har en dopingsag eller -indrømmelse.
20 individuelle trøjer skal markere 100 årTil at fejre den gule trøjes århundrede har Tour de France-arrangøren Amaury Sports Organization (ASO) og løbets trøjesponsor Le Coq Sportif annonceret 20 individuelle gule trøjer, der skal bæres i løbet af årets Tour.
Atomium i Bruxelles, Reims-katedralen, Belfort-Løven, Place du Capitole i Toulouse vil være at finde på nogle af trøjerne.
Derudover vil den første vinder, Eugène Christophe, og Eddy Merckx, Bernard Hinault, Miguel Indurain og Jacques Anquetil pryde hver deres trøje.
Du kan se højdepunkter fra dagens etape i AftenTour på DR1.
FacebookTwitterKopier linkEmner:Bernard Hinault (cykelrytter)|Chris Froome (cykelrytter)|Cykelsport|Frankrig|DR1




https://www.dr.dk/sporten/cykling/tourdefrance/dagens-etape-gode-danske-sejrschancer-i-den-smukkeste-cykeldisciplin

Tour de FranceDAGENS ETAPE Gode danske sejrschancer i den smukkeste cykeldisciplinEtapen i dag byder på en holdtidskørsel, der kan få stor indflydelse på klassementet, men samtidig dufter det også af en dansk etapesejr.
Af Frederik Palle og Kasper Aleksander Thrane07.
juli 2019 kl.
08.
26Bemærk: artiklen er mere end 30 dage gammelLæs opMange cykelfanatikere vil sige, at der ikke findes noget mere smukt, end når et hold på otte ryttere arbejder sammen i en holdtidskørsel.
Ligesom mange cykelryttere formentlig vil sige, at det er den hårdeste udfordring overhovedet i sporten.
Holdtidskørslen er noget helt specielt, og i årets Tour de France dufter den af drama og spænding, der kan få betydning hele vejen til Paris.
I de senere år har man set, at tidsforskellene i bjergene bliver mindre og mindre mellem favoritterne, og derfor bliver etaper som dagens holdtidskørsel meget vigtige.
(BMC 2018) Det daværende BMC (nu CCC) vandt holdtidskørslen under sidste års Tour de France.
Starttider14:30 Team Ineos14:35 Arkea-Samsic14:40 Astana (Jakob Fuglsang og Magnus Cort)14:45 Groupama-FDJ14:50 AG2R La Mondiale14:55 Movistar15:00 Total Direct Energie15:05 CCC Team15:10 UAE Team Emirates15:15 Trek-Segafredo15:20 Team Katusha Alpecin (Mads Würtz Schmidt)15:25 Cofidis15:30 Dimension Data (Michael Valgren og Lars Bak)15:35 Team Sunweb (Søren Kragh Andersen)15:40 Bora - Hansgrohe15:45 Lotto Soudal15:50 Mitchelton - Scott (Christopher Juul-Jensen)15:55 Bahrain - Merida16:00 EF Education First16:05 Deceuninck - Quick Step (Kasper Asgreen og Michael Mørkøv)16:10 Wanty-Gobert Cycling Team16:15 Team Jumbo - VismaHvis man ser på favoritterne til dagens holdtidskørsel, så skal man være en kæmpe pessimist for ikke at sige, at der er en rigtig god mulighed for, at en dansker er med til at hente etapesejren i dag.
Mitchelton-Scott, Deceuninck-Quick Step og Team Sunweb er alle blandt topkandidaterne til etapesejren, og de har alle danskere på holdet.
Umiddelbart er det bedste bud af dem nok Mitchelton-Scott med Christopher Juul-Jensen.
De har nogle gode temporyttere i Luke Durbridge og Yates-brødrene krydret med det danske es.
Team Sunweb ville normalt være et virkelig godt bud, men det er svært at sige, hvad tabet af Tom Dumoulin vil betyde for dem og Søren Kragh Andersen.
Se ruteprofilen for dagens holdtidskørsel.
Deceuninck-Quick Step er verdensmestre i disciplinen, og en af hovedårsagerne til Kasper Asgreens Tour-debut kan helt sikkert findes på denne etape, hvor han er ekspert.
Ruten går rundt i Bruxelles og har derfor som sådan ikke nogen svære punkter med høje stigningsprocenter, så det bliver mest af alt en kamp for de bedste tempokørere i løbet.
Derfor bliver det også en etape, hvor Jakob Fuglsang skal forsøge at tabe så lidt tid som muligt oven på styrtet i går.
FacebookTwitterKopier linkEmner:Adam Yates (cykelrytter)|Christopher Juul-Jensen (cykelrytter)|Mitchelton-Scott|Cykelsport|Frankrig




https://www.dr.dk/mitliv/rune-rejser-uden-se-paa-uret-naar-man-blaffer-er-oplevelserne-vigtigere-end-rejsetiden

#travelaloneSe temaMit LivRune rejser uden at se på uret: ’Når man blaffer, er oplevelserne vigtigere end rejsetiden’- Der følger altid en god historie med, når man sætter sig ind i en bil til en fremmed.
Af Palle Herløv og Lærke Kromann (grafik)07.
juli 2019 kl.
08.
14Læs opRune trak vejret ekstra langt ned i lungerne, da han efter sit livs længste 20 minutter blev sat af i Dragoman nær grænsen mellem Bulgarien og Serbien.
Han fik mere end et lift med sig på den køretur: En oplevelse for livet, og en god historie at fortælle videre.
Der var 35 grader i bilen.
Det var kvælende, og der hang en stank af kyllingelort i kabinen.
Manden bag rattet - en bulgarer midt i 60'erne - snakkede ikke engelsk, men han signalerede meget bestemt til Rune, at han ikke skulle rykke sædet tilbage for at gøre plads til benene.
- Jeg sad med min taske klemt inde mellem knæene, så det havde været oplagt at rykke sædet nogle centimeter, siger 26-årige Rune Øster Mortensen, der har utallige 'free rides' på sit blaffer-cv gennem de seneste ti år.
Bag Runes sæde stod forklaringen på stanken og temperaturen i bilen: Papkasser med kyllinger.
Rune fik lov at åbne vinduet to centimeter på klem i et halvt minut, så lidt af stanken kom ud.
Det var befriende, og han valgte at blunde resten af vejen for at ignorere stanken.
Her knap to måneder senere er det præcist én af de slags oplevelser, han husker tilbage på med et stort smil.
Rune blaffer stort set altid, når han rejser.
På ferie, på weekendture eller fra sit hjem i Virum i Nordsjælland til sine forældre i Nibe i Nordjylland.
I nogle uger blaffede han forsøgsvis hver dag mellem Virum og sin arbejdsplads i Hillerød, og han kom ikke for sent en eneste gang.
Han blaffer for at møde en masse mennesker og for at fragte sig selv på en måde, hvor rejsetiden ikke er vigtig.
At han så sparer en hulens masse penge og belaster miljøet mindre er en positiv sideeffekt.
#travelaloneHar du overvejet at rejse alene, selvom det måske er grænseoverskridende?
Vi har mødt fem personer, der på hver sin måde rejser på egen hånd.
Tag med dem på tur ud af deres comfortzone.
Du kan blandt andet møde Rune, der har blaffet sig gennem verden, og Elisabeth, der har rejst i fem år.
Rune kan godt lide tanken om, at han aldrig ved, hvem der dukker op, når han står med sit papskilt i hånden på en tankstation, en rasteplads eller ved nedkørslen til motorvejen.
Altid med navnet på en by, der ligger så tilpas tæt på, at han ikke beder folk om for meget.
Han har prøvet hele paletten af bilister: En mor med sin teenagedatter på passagersædet, en enlig mand i en gammel møgspand, direktøren i den nyeste BMW og far og mor på tur med tre børn bagi.
Rune sørger altid for at hilse pænt på, præsentere sig med navn og nationalitet og spørge, hvor folk selv skal hen, for så er samtalen igang.
Han stresser aldrig ind i folks bil, for det kan give et dårligt udgangspunkt for turen for begge parter.
Fælles for bilisterne er, at de altid har en eller anden historie at fortælle.
Om den nye legeplads i børnehaven, deres nylige skilsmisse eller den guitar, de lige har bygget op fra bunden som et hobbyprojekt.
Rune kommer ofte hjem med en følelse af at være beriget sådan rent menneskeligt.
- Når den første barriere er brudt ned, sker der et eller andet mellem os.
Det er noget af det mest fantastiske ved den her rejseform, at man kommer tæt på nogen personer, man ellers aldrig ville have mødt.
Det kan godt være, vi kun har 15 minutter eller to timer sammen, men tilliden er der som regel helt fra start, fordi de allerede har valgt at give mig et lift, siger Rune Øster Mortensen.
- Folk, der samler en blaffer op, er indstillet på at snakke om et eller andet.
Og hey - man ses jo aldrig igen, så hvorfor skulle man ikke være ærlig?
På en af Runes blafferture sydpå fik han et lift af en tysk mand sidst i 40'erne, som fortalte en rørende historie.
Hans søn var død af kræft syv år tidligere, og manden fortalte Rune om hele forløbet i detaljer.
- Jeg kunne fornemme, at det kom bag på ham, at han var så åben omkring det over for mig, for det var ikke noget, han plejede at være, når snakken faldt på sønnens sygdom og død som 23-årig.
Så sad vi der begge to og var følelsesmæssigt påvirkede.
Vi havde kun lige mødt hinanden, fortæller Rune.
- Det var stærkt.
- De fleste af os går og bærer rundt på noget, vi ikke har lyst til at snakke med venner og familie om, selv om vi måske har et behov for det.
Det er bare noget andet, når man sidder over for en fremmed.
Hvorfor skulle man lyve over for en tyrkisk lastbilchauffør?
Det er lidt som at tale med en præst, der har tavshedspligt.
Det kommer aldrig videre, og det kan være en kæmpe lettelse at få sagt noget højt.
Rune hører fra andre, der blaffer, at de har det på samme måde.
Måske har man selv oplevet, at man pludselig snakker anderledes med en ven eller en kollega på en længere køretur, hvor man kun er to afsted.
Der opstår et særligt, intimt rum i en bil, når man er undervejs.
Spørg om min oplevelse - ikke rejsetidenRune husker en enkelt gang, da han som barn kom kørende med sin far på landevejen mellem to mindre byer på Himmerland-egnen.
Hans far holdt ind til siden og tilbød to fremmede drenge på Runes alder et lift, og Rune syntes, det var superpinligt.
- Nok mest fordi, ens forældre altid er pinlige, når man er teenager.
Det var tanken om, at han bare sad og småsnakkede med nogen, vi ikke kendte, jeg ikke brød mig om.
Det virkede underligt.
Rune fik et anderledes forhold til blafning, da han kom på efterskole nær Odder syd for Aarhus.
Her var det meget almindeligt, at eleverne stillede sig ud til vejen og kørte med de lokale til og fra byen.
På den måde fandt han ud af, hvor nemt det er at komme omkring på den måde, og det gav så meget mening for ham, at det er blevet hans foretrukne rejseform.
- Det lykkes mig altid at få et lift, og det er som regel hurtigere end at vente på offentlig transport.
Der er noget eventyr-agtigt over alt det ubekendte, der følger med, og så er det bare sjovere at bruge sine penge på andre ting end transport.
Rune har flere hundrede ture rundt i Danmark bag sig.
Nogle gange alene og andre gange sammen med venner og veninder.
Som da han for nylig blaffede til og fra Ærø med en veninde og til Slovenien med en ven.
Han har endda blaffet til havnebyen Stettin i det nordvestlige Polen sammen med sin mor.
Turen var en fødselsdagsgave til hende, så hun kunne se, hvad hendes søn foretager sig på sine mange tomle-ture.
Der er altid ét spørgsmål, der går igen, når folk spørger ind til hans ture: "Nå.
Hvor lang tid tog det så?
"Det er lige meget, om det er fra Virum og hjem til forældrene i Nibe, hele vejen ned gennem Europa til Tyrkiet eller fra Alaska til San Diego.
- Det er selvfølgelig både relevant og interessant at vide, men spørg nu hellere, hvad jeg oplevede undervejs.
Om de mennesker, jeg har mødt, eller de landskaber, jeg har set ved ikke at sidde oppe i et fly over skyerne.
Det er det, der betyder noget for mig.
Vores kultur er meget bygget op omkring at gøre ting effektivt, og for mig er blafning en fantastisk måde at øve sig i det totalt modsatte.
Derfor sagde Rune eksempelvis straks "yes, please", da han på vej gennem Rumænien blev inviteret hjem til en fattig familie efter at have fået et lift af sønnen.
Familien boede på en gård, hvor de producerede gedeoste, som Rune fik lov at smage.
Her blev han et stykke tid og mærkede følelsen af at få lov til at komme helt ind under huden på de lokale, når de fortalte om deres liv og hverdag.
- Det var jo aldrig sket, hvis jeg kun havde fokuseret på at komme hurtigt videre.
I Tyrkiet fik han en god snak med en mand, der ikke kunne et ord engelsk.
Det foregik med hjælp fra Google Translate på Runes telefon.
Det tog sin tid, men det virkede på den måde, og Rune forsøgte at forklare ham om sit syn på frygten for det fremmede.
Ingen af dem havde travlt.
Turen fra Tyrkiet til Danmark tog i alt 40 timer med 14 forskellige lift.
I USA mødte han en spændende fyr, der viste sig at være pilot.
Han var på vej til Boston, hvor han skulle flyve nogle forretningsfolk til New York i et lille privatfly, og Rune var så heldig, at der var plads til ham og en impulsiv handling, så han tog med.
Runes tur til USA var i et sabbatår.
Han skulle besøge nogle venner rundt omkring i landet, og det lykkedes ham at komme omkring og på tværs af landet to gange ved at blaffe.
På et tidspunkt spurgte han ind over en hæk en kvinde, om han måtte slå telt op i hendes have, og pludselig havde han fået lov til at bruge hendes hus, badeværelse, køleskab og så videre i flere dage, mens hun besøgte sin søster i Texas.
- Hun gav mig sgu nøglen til huset uden at ane, hvem jeg var.
Det er tankevækkende.
Sikke en tillid at have.
Jeg har haft mange fordomme om andre mennesker, der er blevet manet godt og grundigt til jorden.
Men er det hele så bare superfedt 24-syv når man tomler rundt i verden med god tid til at træne smalltalk-musklen og suge indtryk til sig?
Det er tæt på, synes Rune, men nej - der er også tidspunkter, hvor det hele er noget lort.
Hvor han har lyst til at købe en togbillet hjem eller bare væk fra det hele.
Han kan ligesom alle andre også blive utålmodig, selv om han bevidst træner ikke at være det.
Det er bare svært, når han står på en tankstation og alle siger nej, når han beder om et lift til den næste by.
Når alle kører den vej, han skal, men folk kigger på ham med himmelvendte øjne eller som om, han er en seriemorder på flugt.
- De tænker måske, jeg er en kæmpe nasserøv, fordi jeg prøver at komme gratis omkring, eller også vil de bare gerne have fred til at høre den podcast, de har udskudt til netop den køretur.
Det er også fair nok, og jeg respekterer altid et nej.
Jeg ved, der nok skal komme en anden og tage mig med.
Runes længste venten var på turen gennem USA, hvor det tog ham fire timer og et kvarter, før nogen tilbød ham et lift videre fra et sted i Indianapolis.
Det tager i gennemsnit et sted mellem ti og 30 minutter.
- Jeg vil klart anbefale folk at prøve den her rejseform.
Blafning er en måde at få øjnene op for, hvor forskellige vi er som mennesker, og man hopper ud af bilen med en smule større forståelse og respekt for folk, der ikke ligner en selv.
Man skal huske på, at man altid kan hoppe på en bus, et tog eller et fly hjem, hvis det hele bliver for meget.
Han har aldrig selv haft ubehagelige oplevelser, men han har to veninder, der har prøvet at være i en situation, hvor en mandlig bilist pludselig begyndte at tale til dem på en måde, der gjorde dem utrygge.
Her er et godt råd at have et kodeord eller -sætning, der betyder, at man gerne vil af.
Hvis altså man rejser sammen med en anden.
Rune har lige nu orlov fra sit job som designingeniør, så han har god tid til at få stillet sin rejselyst.
Hans næste tur går til den græske ø Lesbos i august, da han skal arbejde frivilligt med søredning.
Selvfølgelig på blaffer-manér og med en forventning om at møde en masse spændende mennesker med en god fortælling.
Er det lovligt at blaffe i Danmark?
Det har vi spurgt politiet om, og nej - det er ikke ulovligt, hvis man stiller sig det rigtige sted:•Motorvejen starter efter det grønne motorvejsskilt.
Stil dig på den ’rigtige’ side af skiltet; det er forbudt at opholde sig på motorvejen som fodgænger.
•Til- og frakørsler ved rastepladser på motorvejen er også kategoriseret som ’motorvej’.
•Det er ulovligt for bilister at holde ind i nødsporet for at tage en blaffer med.
Man må heller ikke krydse nødsporet for at komme ud i rabatten.
Det tæller også som kørsel i nødsporet.
•Tænk desuden over, hvor du står og blaffer.
Er det sikkert for en bilist at holde ind og tage dig med uden risiko for andre på eksempelvis en landevej?
Kilde: Christian Berthelsen, politiassistent, Rigspolitiets Nationale FærdselscenterFacebookTwitterKopier linkEmner:USA|Tyrkiet|Virum|Jylland|Nibe




https://www.dr.dk/nyheder/indland/justitsminister-retter-haard-kritik-mod-politi-langsom-efterforskning-af-dan

Sagen om Dan-BunkeringSe temaIndlandJustitsminister retter hård kritik mod politi for langsom efterforskning af Dan-Bunkering-sagMyndighederne har ikke levet op til deres ansvar, fastslår Nick Hækkerup.
Politiet og anklagemyndigheden har ikke levet op til deres ansvar, mener justitsminister Nick Hækkerup (S).
Af Mathias Friis, Morten Frandsen, Astrid Fischer og Line Gertsen, Astrid Fischer og Line Gertsen07.
juli 2019 kl.
06.
58Bemærk: artiklen er mere end 30 dage gammelLæs opJustitsminister Nick Hækkerup (S) retter nu en hård kritik mod politiet og anklagemyndigheden for at have ageret for langsomt i sagen om Dan-Bunkering.
Dan-Bunkering er – som DR har afsløret – flere gange blevet anmeldt til politiet på mistanke om, at virksomheden har brudt EU’s sanktioner ved at levere jetbrændstof til brug for russiske bombefly i Syrien.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
DR’s afsløringer førte i april til, at den daværende justitsminister, Søren Pape Poulsen (K), bad om en redegørelse for, hvordan sagen er blevet håndteret.
Den redegørelse har Rigsadvokaten nu afleveret til den nye justitsminister, Nick Hækkerup, der i en pressemeddelelse skriver, at han ser med stor alvor på sagen.
- Der har været tale om et meget langstrakt forløb, hvilket er meget utilfredsstillende.
Det er politiets og anklagemyndighedens ansvar at sikre, at der i så alvorlige sager er vedvarende fremdrift i efterforskningen.
Det ansvar har politiet og anklagemyndigheden ikke levet op til i denne sag, udtaler Nick Hækkerup i pressemeddelelsen.
Ny redegørelse skal give flere svarRedegørelsen viser blandt andet, at sagen om Dan-Bunkering reelt lå stille i mere end et år hos Fyns Politi fra juni 2017 til sensommeren 2018.
Noget, Rigsadvokaten betegner som "meget beklageligt".
Det var på et tidspunkt, hvor både Statsadvokaten for Særlig Økonomisk og International Kriminalitet (SØIK), PET og Fyns Politi kendte til indberetninger fra den amerikanske efterretningstjeneste om, at Dan-Bunkering var involveret i leverancer af jetbrændstof til Syrien, som blev sejlet til landet via russiske tankskibe.
Læs også:USA advarede danske myndigheder om Dan-Bunkering: Alligevel fortsatte brændstof-leverancer til brug i SyrienSagen lå stille, selvom Erhvervsstyrelsen, da den politianmeldte virksomheden i februar 2017, understregede, at der var tale om en hastesag, fordi der var "begrundet mistanke om, at det ulovlige forhold fortsat pågik.
" Erhvervsstyrelsen anmeldte sagen til SØIK, der kort efter sendte sagen videre til Fyns Politi.
Selvom der i den otte sider lange redegørelse fra Rigsadvokat Jan Reckendorff er både forklaringer og beklagelser, så er justitsminister Nick Hækkerup ikke tilfreds.
- Redegørelsen rejser en række spørgsmål om politiets og anklagemyndighedens håndtering af sagen, som skal afdækkes yderligere.
Jeg har derfor besluttet, at Rigsadvokaten skal lave en udbygget redegørelse om sagen, skriver han i pressemeddelelsen.
Minister: ensidigt billedeDen udbyggede redegørelse skal blandt andet give svar på, hvorfor SØIK - der også kendes som Bagmandspolitiet - sendte sagen videre til Fyns Politi.
Det skriver justitsministeren i et brev til Folketingets Retsudvalg.
I brevet kritiserer ministeren desuden Rigsadvokaten for, på en række punkter, at give et "ensidigt billede af forløbet" i sin redegørelse.
Det er min klare forventning, at politiet og anklagemyndigheden nu sikrer, at efterforskningen af sagen fremmes med den fornødne hurtighed, og at der er fuldt fokus på at få sagen færdigbehandlet hurtigst muligt.
Nick Hækkerup (S), justitsministerSom DR har fortalt, indgik efterretningerne fra USA til Udenrigsministeriet, og Udenrigsministeriet har løbende holdt møder og været i kontakt med PET, SØIK og Fyns Politi om sagen.
Alligevel har Udenrigsministeriet ikke været involveret i at udarbejde redegørelsen, men det burde det have været, skriver Nick Hækkerup til retsudvalgets medlemmer.
- Udenrigsministeriet skal derfor inddrages med henblik på, at en fyldestgørende beskrivelse af myndighedernes samarbejde i sagen kan indgå i den udbyggede redegørelse, lyder det fra justitsministeren.
Rigsadvokaten skal aflevere den nye redegørelse senest 14.
augustFem mand sat på efterforskningenDR afslørede 28.
april i år, at virksomheden Dan-Bunkering fra Middelfart er involveret i en sag om leverancer af mindst 30.
000 ton jetbrændstof til russisk militær, som har udført bombetogter i Syrien til støtte for præsident Bashar al-Assad.
Afsløringen var baseret på amerikanske retsdokumenter, centrale kilder og fortrolige oplysninger hos danske myndigheder.
På dette tidspunkt havde de danske myndigheder kendt til Dan-Bunkerings mulige overtrædelse af EU-sanktioner i to et halvt år.
For allerede i oktober 2016 advarede USA første gang Danmark om det mulige sanktionsbrud.
Læs også:Utroligt, uforståeligt og skandaløst: Politikere forundrede over myndigheders rolle i sag om jetbrændstof til SyrienMen af Rigsadvokatens redegørelse fremgår det, at politiet og anklagemyndigheden først i begyndelsen af maj i år - altså efter DR's afsløring - har nedsat en styregruppe for at sikre ”den nødvendige fremdrift" i sagen.
Styregruppen besluttede samme måned at etablere en gruppe med fem medarbejdere fra Fyns Politi, som nu har fået til opgave at efterforske Dan-Bunkering-sagen.
Forventer resultaterJustitsminister Nick Hækkerup understreger i brevet til Folketingets Retsudvalg, at han regner med snart at se resultater.
- Det er min klare forventning, at politiet og anklagemyndigheden nu sikrer, at efterforskningen af sagen fremmes med den fornødne hurtighed, og at der er fuldt fokus på at få sagen færdigbehandlet hurtigst muligt, skriver han.
Dan-Bunkering er ikke sigtet eller tiltalt i sagen og afviser at have brudt EU’s sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
Det har ikke været muligt at få et interview med justitsminister Nick Hækkerup, der ifølge ministeriet er gået på sommerferie.
FacebookTwitterKopier linkEmner:Bashar al-Assad (politiker)|Nick Hækkerup (politiker)|Socialdemokraterne|Syrien|Politi




https://www.dr.dk/nyheder/viden/kroppen/foerste-beviser-paa-vold-retsmedicinere-opklarer-33000-aar-gammelt-mord

KroppenFørste beviser på vold: Retsmedicinere opklarer 33.
000 år gammelt mordSlag mod kraniet er muligvis dødsårsagen for berømt fortidsmenneske.
Hvis forklaringen om, at fortidsmanden har fået kraniebrud på grund af slag fra et andet menneske, så er det et af de første beviser på et tilfælde, hvor mennesker er voldelige overfor hinanden.
(© Kranoti et al 2019)Af Pernille Kjeldgaard Kristensen07.
juli 2019 kl.
07.
03Bemærk: artiklen er mere end 30 dage gammelLæs opKrimier er ofte et hit, når danskerne finder skønlitteraturen frem.
Nu viser det sig, at et sandt krimi-drama også har udspillet sig for cirka 33.
000 år siden - og det er næsten en bog værdigt.
En ny undersøgelse af et ældgammelt kranie, der i 1941 blev fundet i en grotte i Rumænien, peger nemlig i en bestemt retning: Der er blevet begået et mord.
- Cioclovina kraniet er berømt indenfor feltet, for vi har ikke mange kranier, der er over 30.
000 år gamle.
Og nu er der kommet et kvalificeret bud på, hvordan kraniet egentlig har fået to brud, siger Niels Lynnerup, der er professor i retsantropologi på Retsmedicinsk Institut på Københavns Universitet, men som ikke har været en del af det internationale forskerhold bag undersøgelsen.
Der har været mange teorier, der har forsøgt at forklare, hvordan kraniet har fået to brud: Var grotten Cioclovina kollapset og havde slået fortidsmanden ihjel?
Er bruddene opstået, efter at kraniet blev fundet under Anden Verdenskrig?
Nu mener forskere, at de har et videnskabeligt bud på, hvad der kan være sket.
Et af de første tegn på vold mellem menneskerGennem CT-scanninger og 3D-modeller har forskerne nemlig haft mulighed for at modellere og undersøge kraniet på en helt ny måde.
Forskerne har også selv udført forskellige slag og forsøg på modeller af kraniet, for at finde ud af om slag fra et menneske er dødsårsagen.
- Og resultaterne stemmer godt overens med hypotesen om, at de to brud kommer af vold med en stump genstand mod kraniet, siger Niels Lynnerup.
Det kan betyde, at vi har et af de første bevarede eksempler på mennesker, der er voldelige overfor hinanden.
Han forklarer, at hvis det er tegn på vold, så er det et særsyn - især fordi der ikke er bevaret særlig mange skeletter og knogler fra så langt tilbage i tiden.
- Hvis man mener, at de to brud kommer af slag med en stump genstand, så betyder det også, at det her er blandt de første tilfælde, hvor vi mener at kunne se, at der har været vold mellem mennesker, siger han.
Hvad kigger retsmedicineren efter på kraniet?
Når et kranie bliver ramt af en stump genstand, så kommer der brudlinjer i kraniet, der er karakteristiske for sådan et slag.
Kort fortalt, så er kraniet en kuppel - og når det rammes med en stump genstand, som ikke skærer ind i knoglen som fx et sværd, så ved retsmedicinere, at det giver særlige brudlinjer.
Gennem 3D-scanninger har forskerne bedre kunne se brudlinjerne.
Når det sammenholdes med tekniske modeller for, hvordan vi i dag ved, at de karakteristiske brudlinjer dannes på et kranie, giver det nye resultater.
Nutidens teknologi som scannere, 3D-modeller og visuelle modeller har givet meget mere retsmedicinsk viden indenfor de seneste år.
Kilde: Niels Lynnerup, Københavns Universitet.
Niels Lynnerup understreger, at vi aldrig med sikkerhed kan sige, at kraniebruddene er dødsårsagen.
- Vi har jo ikke resten af skelettet, og i sagtens natur heller ikke bløddele (væv, der forbinder for eksempel sener og muskler, red.
), hvor der også kan være dødelige skader.
Men forskerne har fået nogle meget spændende resultater, der kunne tyde på, at slag fra et andet menneske mod kraniet er dødsårsagen, siger han.
To forskellige slag mod kranietI en artikel i News Scientist forklarer en af forskerne bag undersøgelsen, at de mener, at de to bruds karakteristika viser, at manden har stået ansigt til ansigt med sin voldsmand ved et af slagene.
Gennem forskellige tests på kunstige kranier mener forskerne også, at fortidsmanden kan have været på knæ eller have ligget på jorden, da han modtager et af slagene.
Og de hypoteser, mener Niels Lynnerup, er gode bud på forklaringer af skaderne.
- Ved kraniebrud kan man som regel også sætte slagene i rækkefølge.
Hvis man bliver ramt flere gange på kraniet, giver det nemlig forskellige brudlinjer, der skærer ind over de andre brudlinjer på karakteristiske måder, siger Niels Lynnerup og fortsætter:- Men det er selvfølgelig svært at sige, for hvis det har været en kamp, så er det svært at sige, hvad der helt præcist er sket.
Men det understreger forskerne også selv i undersøgelsen.
FacebookTwitterKopier linkEmner:Vold|Videnskab|Københavns Universitet|Rumænien|Historie




https://www.dr.dk/nyheder/kultur/bossanovaens-brasilianske-far-er-doed

KulturBossanovaens brasilianske far er dødJoão Gilberto, som blev verdenskendt for sit musikalske samarbejde med Stan Getz, er død, 88 år.
Joao Gilberto blev 88 år.
06.
juli 2019 kl.
22.
17 | opdateret 06.
juli 2019 kl.
22.
29Bemærk: artiklen er mere end 30 dage gammelLæs opDen brasilianske bossanova-musiker João Gilberto er død, oplyser hans familie lørdag.
Manden, der får en meget stor del af æren for at have udviklet bossanovaen og sat et solidt aftryk på Brasiliens musikalske landkort, blev 88 år.
Gilberto debuterede i 1951 med singlen "Quando Você Recordar" som 20-årig.
Han fik snart en del opmærksomhed for sin særlige måde at spille og synge på.
Stan Getz & João Gilberto: The Girl From IpanemaMed hans udgivelser havde en ny stil, en "bossa nova" som det hedder på portugisisk, set dagens lys.
Gilbertos musik var en form for videreudvikling af sambaen med indflydelse fra jazz og flere andre genrer.
Ikonisk samarbejdeI den brede offentlighed er Gilberto formentlig mest kendt for sit samarbejde med jazzmusikeren Stan Getz.
Deres fælles debutalbum, "Getz/Gilberto", blev et af de bedst sælgende jazzalbums nogensinde.
Det skyldes ikke mindst sangen "The Girl from Ipanema", der blev sunget af Gilbertos daværende hustru, Astrud Gilberto.
Gilberto har ikke skrevet sangen.
Men det var gennem indspilningen med ham, hans hustru og Stan Getz, at sangen blev verdenskendt.
/ritzau/AFPFacebookTwitterKopier linkEmner:Jazz|Brasilien




https://www.dr.dk/nyheder/udland/amerikanske-laerere-vaabentraener-i-sommerferien-vi-forbereder-os-paa-det-vaerste

UdlandAmerikanske lærere våbentræner i sommerferien: 'Vi forbereder os på det værste'I 2018 var der rekordmange skoleskyderier i USA.
Af Signe Mai Vilsbøll og Kasper Duncan Gram (video)06.
juli 2019 kl.
21.
42Bemærk: artiklen er mere end 30 dage gammelLæs opMens skolelærere i Danmark lader op til det kommende skoleår med en lang sommerferie, forbereder lærere sig i den amerikanske stat Utah sig på et nyt skoleår med våbentræning, så de kan afværge eventuelle skoleskyderier.
Det skriver nyhedsbureauet AP.
Hos politiet i den centrale del af staten var 30 skolelærere lørdag mødt op på skydebanen for at tage et fire uger langt kursus i, hvordan de lader et våben, sigter og skyder, så de rammer plet.
Og udover skydetræning får lærerne ifølge AP også undervisning i konfliktmægling, selvforsvar og behandling af sårede.
'Jeg skal beskytte mine børn'Christy Belt, der er lærer for en femteklasse, er blandt eleverne på kurset.
Hun fortæller AP, at tidligere blodige masseskyderier i USA har inspireret hende til træne, så hun er klar i tilfælde af, at lignende episoder skulle finde sted på hendes arbejdsplads.
- Der er kommet flere strategier i min værktøjskasse med kurset.
Det er ikke sådan, at jeg skal lege Rambo og beskytte hele skolen, men det er rart, at jeg kan beskytte børnene i det klasselokale, jeg underviser i, så de ikke bliver ofre for skoleskyderi, siger Christy Belt og tilføjer:- Jeg håber også, at vores træning vil afholde folk fra at komme ind på skolerne og skyde vores børn.
Man kan sige, at vi håber på det bedste, men forbereder os på det værste.
Rekordmange skoleskyderierSå sent som i maj måned blev mindst syv elever såret under et skoleskyderi nær Denver i staten Colorado i USA, og i februar sidste år skød og dræbte en 19-årig mand 17 personer på en skole i Parkland i Florida, hvor han selv tidligere havde været elev.
Gentagne tragedier med skyderi på skoler satte i 2018 gang i landsdækkende protester mod den amerikanske våbenlov blandt landets skolelever, og nu prøver politi i Utah altså at imødekomme problemet på andre måder.
En opgørelse har vist, at der i 2018 var 94 skoleskyderier.
Det er en en stigning på 60 procent i forhold til den hidtidige rekord fra 2006, hvor der blev registreret 59 skoleskyderier.
FacebookTwitterKopier linkEmner:USA|Uddannelse|Mord|Utah|Kriminalitet




https://www.dr.dk/sporten/tennis/federer-faar-flot-jubilaeumssejr-mod-fightende-franskmand

TennisFederer får flot jubilæumssejr mod fightende franskmandRoger Federer hentede sin grand slam-sejr nummer 350 med sejren i tre sæt over Lucas Pouille ved Wimbledon.
Roger Federer jubler over endnu en sejr.
06.
juli 2019 kl.
20.
21 | opdateret 06.
juli 2019 kl.
21.
55Bemærk: artiklen er mere end 30 dage gammelLæs opRoger Federer kan fortsat drømme om at vinde Wimbledon for niende gang i karrieren.
Lørdag aften spillede den schweiziske tennisstjerne sig videre til fjerde runde med en sejr over Lucas Pouille.
37-årige Federer vandt 7-5, 6-2, 7-6 over franskmanden på Centre Court i London.
Sejren var nummer 350 for Roger Federer i grand slam-sammenhæng, hvilket er flere end nogen anden spiller i historien.
Gav god modstand27.
-seedede Lucas Pouille gjorde det ellers glimrende og ydede den 20-foldige grand slam-vinder værdig modstand.
Den 25-årige franskmand havde to muligheder for at bryde Roger Federers serv i første sæt, men schweizeren fik afværget dem begge.
Foran 6-5 fik Roger Federer så udnyttet sin anden sætbold og sikret sætsejren.
I andet sæt var schweizeren mere dominerende.
Med to servegennembrud kom han foran 4-0, hvorefter han dog fik brudt sin serv for første gang i kampen.
Med endnu et servegennembrud til 6-2 afgjorde Roger Federer imidlertid sættet til egen fordel.
I tredje sæt var begge spillere sikre i deres servepartier, og først i sættets 12.
parti kom den første breakbold, som samtidig var matchbold.
Den tilfaldt Roger Federer ved stillingen 6-5, men Lucas Pouille afværgede den med et servees.
Endnu et servees skaffede ham senere partiet.
Så skulle de to spillere ud i en tiebreak, og her strøg Roger Federer frem til en 4-1-føring og senere tre matchbolde ved 6-3.
Lucas Pouille fik afværget den første, men på den anden blev han presset til at sende bolden i nettet.
I fjerde runde skal Roger Federer møde Matteo Berrettini.
Den 17.
-seedede italiener vandt efter en lang kamp 6-7, 7-6, 4-6, 7-6, 6-3 over argentineren Diego Schwartzman.
Argentineren havde tre matchbolde i fjerde sæt, men han formåede ikke at udnytte dem.
Nadal sikkert videreRafael Nadal gjorde kort proces, da han lørdag var i aktion i tredje runde ved Wimbledon i London.
Den tredjeseedede spanske tennisstjerne var ganske overlegen, da han på Centre Court vandt 6-2, 6-3, 6-2 over franske Jo-Wilfried Tsonga.
Nadal havde ingen problemer med at spille sig videre.
Rafael Nadal lignede en spiller, der kommer til at række kraftigt ud efter karrierens 19.
grand slam-triumf, efter at han for nylig vandt French Open for 12.
gang.
Jo-Wilfried Tsonga mødte ellers op med en for de fleste spillere ganske hæderlig statistik på 4 sejre i 12 indbyrdes kampe mod Rafael Nadal.
Stjernebesat mixdouble også videreMixeddoublerækken er normalt ikke noget, der tiltrækker sig større opmærksomhed ved tennisturneringen Wimbledon i London.
Men i år er det anderledes.
Det skyldes, at damesinglestjernen Serena Williams fra USA har ladet sig overtale til at stille op sammen med briternes egen storspiller Andy Murray, som på grund af skader i øjeblikket udfolder sig i doublerækkerne.
Der var højt humør undervejs.
Lørdag aften indtog det celebre par Wimbledonanlæggets Centre Court, hvor de vandt deres kamp i første runde.
Det skete med en sejr på 6-4, 6-1 over tyske Andreas Mies og hans makker, chileneren Alexa Guarachi.
Det tabende par så ud til at hygge sig gevaldigt under kampen, hvor de fik lov til at spille på det store tennisstadion.
/ritzau/FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Tennis|Wimbledon Championships|London




https://www.dr.dk/sporten/cykling/tourdefrance/styrtende-italiener-goer-fuglsang-chanceloes-ny-vinkel-viser-danskerens

Tour de FranceStyrtende italiener gør Fuglsang chanceløs: Ny vinkel viser danskerens voldsomme styrtJakob Fuglsang kunne ikke gøre noget i situationen ved dagens styrt viser et Go Pro-kamera fra Tour de France-feltet.
Af Frederik Palle og Malte Nørgaard06.
juli 2019 kl.
22.
21Bemærk: artiklen er mere end 30 dage gammelLæs opDer var masser af dramatik med 20 kilometer tilbage på dagens etape, da man pludselig kunne se Astana-kaptajnen Jakob Fuglsang stå i rabatten og ømme sig.
Han var på meget uheldigvis røget i jorden, og en video viser nu, at der ikke var meget at gøre i situationen.
Go Pro-kamera afslører nemlig, at Bahrain-Merida-rytteren Damiano Caruso ryger på bagdelen foran danskeren, og derfor ryger Fuglsang også ned.
Det er faktisk et Go Pro-kamera på Kasper Asgreens cykel, der afslører styrtet.
FacebookTwitterKopier link




https://www.dr.dk/sporten/cykling/staerke-vos-tager-etapesejren-uttrup-ludwig-naermer-sig-podiet-samlet

CyklingStærke Vos tager etapesejren: Uttrup Ludwig nærmer sig podiet samletAlt gik efter planen for Cecilie Uttrup Ludwig på den første kuperede etape i Giro Rosa, hvor Marianne Vos tog sejren.
Marianne Vos vandt 2.
etape i Giro Rosa, mens det også var en fin dansk dag.
Af Frederik Palle06.
juli 2019 kl.
18.
38 | opdateret 06.
juli 2019 kl.
18.
39Bemærk: artiklen er mere end 30 dage gammelLæs opMarianne Vos styrede kvindecykling i en lang årrække med tre verdensmesterskaber, en olympisk titel og tre samlede sejre i Giro Rosa.
De seneste vindere af Giro Rosa2019 Annemiek van Vleuten (Holland)2018 Annemiek van Vleuten (Holland)2017 Anna van der Breggen (Holland)2016 Megan Guarnier (USA)2015 Anna van der Breggen (Holland)2014 Marianne Vos (Holland)2013 Mara Abbott (USA)2012 Marianne Vos (Holland)2011 Marianne Vos (Holland)De senere år er dominansen forsvundet fra hende, men hun viser stadig i glimt, at hun er en unik cykelrytter.
I dag tog vandt hun den krævende 2.
etape i Giro Rosa.
Hollænderen har vundet løbet samlet tre gange tidligere.
Det var en hollandsk dominans i dag, da landsmandinderne Annemiek van Vleuten og Lucinda Brand tog de efterfølgende placeringer.
Det var også en god dag for det danske klassementshåb Cecilie Uttrup Ludwig.
Hun kom nemlig i mål på en 15.
plads i en meget decimeret favoritgruppe.
Det betyder, at hun avancerer til fjerdepladsen samlet set, hvor hun kun er 24 sekunder efter Katarzyna Niewiadoma på førstepladsen.
Den flotte danske placering i klassementet skyldes en fremragende holdtidskørsel på 1.
etape af Cecilie Uttrup Ludwig og holdkammeraterne Bigla Pro Cyling.
FacebookTwitterKopier linkEmner:Cecilie Uttrup Ludwig (cykelrytter)|Cykelsport




https://www.dr.dk/nyheder/indland/morten-bor-taet-paa-ulykkessted-det-kommer-desvaerre-ikke-bag-paa-os

Aarhus LetbaneSe temaIndlandMorten bor tæt på ulykkessted: 'Det kommer desværre ikke bag på os'En far og hans søn mistede livet, mens en 32-årig kvinde og en pige på seks år er uden for livsfare.
Både ambulancer, akutlæger og helikoptere blev sendt til ulykkesstedet.
Af Thea Deleuran Müller06.
juli 2019 kl.
20.
16Bemærk: artiklen er mere end 30 dage gammelLæs opDet var en norsk 34-årig mand og hans syv år gamle søn, der mistede livet, efter at en personbil og et letbanetog til formiddag kolliderede på strækningen mellem Aarhus og Grenaa.
De to andre i bilen er i familie med de dræbte og er uden for livsfare.
En kvinde på 32 år og en pige på seks.
Selvom beboere i området kalder ulykken for 'tragisk', kommer ulykken ikke som en overraskelse:- Det er tragisk at tænke på, men det er desværre heller ikke noget, der kommer bag på os, der bor herude, for det virker ikke ordentligt, siger Morten Grantzau, der bor tæt på ulykkesstedet.
- Vi kører over mange gange i de forskellige jernbaneoverskæringer, der er herude.
Det er over halvdelen af gangene, det ikke virker.
Ulykke skete ved byen Trustrup, som ligger på strækningen mellem Grenaa og Aarhus.
Det var en norsk familie på fire, der sad i den bil, der til formiddag stødte sammen med et letbanetog ved Albøgevej i byen Trustrup på Djursland.
Der er endnu ikke sat nogen bomme ved den jernbaneoverskæring, som ulykken skete ved, men i stedet er det lys- og lydsignaler, der skal advare bilister om tog på jernbanen.
Der ligger dog bomme ved siden af vejen, som er klar til at blive sat op, fortæller DR's reporter på stedet.
Dårlig udsigt som bilistDet er på nuværende tidspunkt for tidligt at sige noget om årsagen til ulykken, men Havarikommissionen er i gang finde frem til, hvad der er sket.
Jernbaneoverskæringen ved Albøgevej er én af dem, som de lokale er særlig opmærksomme på, siger Bjarne Dalgaard, der er lærer og bor i området:- Når man kommer i bil, har man meget dårlig udsigt over, om der kommer noget tog, siger han og uddyber:- Det er selvfølgelig noget, som vi lokale kender og ved, men man kunne godt forestille sig, at der kunne ryddes et træ, så man bedre kunne se skinnerne.
Den samme skærpede opmærksomhed har Morten Grantzau, når jernbanesporene skal krydses:- Os, der er vant til at køre herude, kører meget forsigtigt over og kigger grundigt til begge sider, men det gør dem, der kommer udefra, ikke.
De er ikke vant til at køre herude.
Klokken 11.
05 fik Østjyllands Politi meldingen om, at uheldet var sket ved Albøgevej, hvor ambulancer og andet redningspersonale blev sendt til stedet.
Direktør hos Aarhus Letbane genkender ikke kritikkenDen kritik kommer bag på Michael Borre, den administrerende direktør for Aarhus Letbane:- Vi har ikke fået nogen meldinger om særlige problemer med den overkørsel overhovedet, men nu afventer vi, hvad Havarikommissionen kommer frem til, hvilke råd de har til os, og hvad vi skal kigge på efterfølgende, siger han.
- Det er en gammel overkørsel, og den har det sikkerhedskontrol-anlæg, som giver lyd og lys fra sig.
Det svarer til det sikkerhedsniveau, vi har, når vi kører med den hastighed, vi gør på strækningen.
Kommer I til at fortsætte med at køre med letbanetog på steder, hvor der endnu ikke er sat bomme op?
- Det er ikke meningen, at bommene skulle være sat op nu.
Bommene bliver sat op af Banedanmark i forbindelse med et projekt, som forventes færdigt inden 1.
oktober og er en ekstra sikkerhedsting i forhold til, at man kan sætte hastigheden op, siger han og uddyber:- Vi kommer til at køre på strækningen, medmindre havarikommissionen siger, at der er fejl på anlægget.
Det er der ikke noget, der tyder på indtil videre, men vi er nødt til at vente, til de er færdige med deres undersøgelser.
Letbanetog involveret i flere hændelserLetbanestrækningen mellem Aarhus og Grenaa åbnede den 30.
april i år, og lige nu er Banedanmark i gang med at sætte bomme op ved alle overgange mellem de to byer, da hastigheden på strækningen skal sættes op, forklarer direktøren.
Ingen kom til skade i det letbanetog, som bilen stødte sammen med.
Siden Aarhus Letbane begyndte at køre, har togene været involveret i 24 både små og store hændelser, men det er første gang, at personer mister livet i forbindelse med uheld.
De fleste uheld er sket i byen, hvor bilister skal vænne sig til, at der er kommet en jernbane i byen, siger Michael Borre, der understreger, at sikkerheden er ok, og at det her er 'en mere traditionel jernbaneulykke'.
- Det er selvfølgelig tragisk, men det er den udfordring, der altid er med et jernbanesystem, hvor man skal krydse med den anden trafik.
Den nyvalgte transportminister Benny Engelbrecht (S) kalder det også en 'forfærdelig ulykke' på Twitter.
- Det er vigtigt, at vi kommer til bunds i, hvad der var årsagen til ulykken, og derfor vil jeg afvente Havarikommissionens igangværende undersøgelser, skriver Benny Engelbrecht også i et andet tweet.
FacebookTwitterKopier linkEmner:Benny Engelbrecht (politiker)|Socialdemokraterne|Aarhus Letbane|Togtrafik|Aarhus




https://www.dr.dk/sporten/cykling/tourdefrance/den-danske-tour-debutant-jagtede-prikker-jeg-ville-aergre-mig-hvis-jeg

Tour de FranceDen danske Tour-debutant jagtede prikker: ’Jeg ville ærgre mig, hvis jeg ikke prøvede’Der var danske farver med fremme fra start af på den første etape af Tour de France, hvor Mads Würtz Schmidt gik med i udbrud.
Mads Würtz Schmidt fik masser af opmærksomhed på den første etape af Tour de France.
Af Frederik Palle06.
juli 2019 kl.
18.
58Bemærk: artiklen er mere end 30 dage gammelLæs opMads Würtz Schmidt trillede ikke bare ind på sin første etape nogensinde i Tour de France.
Han ville meget mere end det.
Så allerede efter 500 meter var danskeren gået i udbrud.
Drømmen var at køre sig i den prikkede bjergtrøje.
- Det var en plan, jeg havde lagt hjemmefra, at jeg skulle prøve at komme ud og få en af trøjerne.
Jeg ville ærgre mig, hvis jeg ikke prøvede.
Det var bare om at holde sig fremme i neutral zone og så prøve at komme med, forklarer Mads Würtz Schmidt.
Se interviewet med Mads Würtz Schmidt.
Desværre fik danskeren blandt andre den olympiske mester, Greg van Avermaet, med sig.
Og stigningen, hvor kampen om prikkerne skulle afgøres, var lige netop en lækkerbisken for belgieren.
Mur de Grammont er nemlig et af nøglepunkterne i Flandern Rundt, som Greg van Avermaet har været hovedrolle i de seneste mange år.
- Det var sindssygt fedt.
Det er selvfølgelig ærgerligt, at Greg van Avermaet kørte med, men jeg måtte jo prøve alligevel.
I spurten fedter mit baghjul lidt rundt, og så får han allerede tre meter, og det gør ham den anden også, og så er det jo det, siger Mads Würtz Schmidt.
Læs også:ETAPEN PÅ 1 MINUT Fuglsang styrter i hollandsk Tour-triumf- Men jeg nød dagen.
Det var sgu fedt at være ude i fronten.
Der var mange mennesker og en vild stemning.
Så en fed første dag, forklarer han.
Desværre var det ikke kun den tidligere U23-verdensmester i enkeltstart, der blev samtaleemne med danske briller i dag.
Jakob Fuglsang styrtede 18 kilometer fra mål, og der sad Mads Würtz Schmidt tæt på.
- Jeg sidder faktisk et par pladser bag Fuglsang, da han røg ned.
Der var stress på, siger han.
I morgen venter holdtidskørslen i Bruxelles, hvor der er vigtige sekunder på spil i klassementet.
FacebookTwitterKopier link




https://www.dr.dk/nyheder/kultur/film/vi-anerkender-det-er-skadeligt-netflix-indfoerer-laengeventet-forbud-i-deres

Film og serier'Vi anerkender, det er skadeligt': Netflix indfører længeventet forbud i deres serier og filmFremover skal instruktører have en god grund, hvis deres karakterer skal have lov til at ryge en smøg i en Netflix-produktion.
Borgmester Larry Kline fra Netflix-serien 'Stranger Things' må investere i et rygestop-kursus, hvis han vil gøre sig forhåbninger om at blive en del af den næste sæson af den populære serie.
For Netflix har nemlig indført rygeforbud i deres kommende produktioner.
(© Netflix)Af Christian Mejdahl06.
juli 2019 kl.
18.
32Bemærk: artiklen er mere end 30 dage gammelLæs opCigabøj, zot, eller kistesøm.
Cigaretter går under mange navne.
Men nu skal det være slut med at pulse overdrevent løs på de kræftfremkaldende smøger.
I hvert fald hvis det står til den amerikanske streamingtjeneste Netflix, som i udgangspunktet netop har indført et rygeforbud i alle deres kommende film og serier.
Det skriver Variety.
Fremover er det forbudt at ryge i alle Netflix' produktioner til børn og familier, og film og serier, som er aldersmærket +14 år, skal droppe cigaretter, medmindre det er bidende nødvendigt af historiske eller faktuelle årsager.
Rygning er skadeligt, og når det bliver portrætteret positivt på skærmen, så kan det påvirke unge negativt.
NetflixYderligere vil film og serier med højere aldersmærkninger heller ikke indeholde rygning, medmindre det er essentielt for den kreative vision, instruktøren måtte have, eller et definerende træk for en given karakter.
- Netflix støtter den kreative frihed, siger en talsmand for streamingtjenesten til Variety og fortsætter:- Men vi anerkender også, at rygning er skadeligt, og når det bliver portrætteret positivt på skærmen, så kan det påvirke unge negativt.
Særligt Netflix-serien 'Stranger Things' har fået kritik for at være fuld af cigaretter, som det dog er de voksne karakterer, der nøjes med at ryge.
(© Netflix)'Et spændende initiativ'Hos Kræftens Bekæmpelse hilser man det nye tiltag velkommen med stor glæde.
Mette Lolk Hanak er afdelingschef for forebyggelse og oplysning i organisation, og hun roser streaminggiganten for deres beslutning om at droppe cigaretter i fremtiden.
Det handler ikke om, at vi skal forbyde Egons Olsens cigar.
Det handler om, at rygning på film og tv har en betydning, og at man godt kan droppe unødvendig rygning.
Mette Lolk Hanak, Kræftens Bekæmpelse- Jeg synes, det er et rigtig godt og spændende initiativ.
Der har længe været fokus på, at rygning er meget synligt i film og tv.
Så jeg synes, det er godt, at Netflix som stor producent tager medansvar og gør noget ved det, lyder det fra Mette Lolk Hanak, der er glad for, det endelig kommer på dagsordenen:- Der har måske været en tendens til, at man ikke har taget det alvorligt.
Det har lidt været betragtet som noget pjat, at rygning på tv har en betydning for, hvordan børn og unge opfatter det.
Men det har en betydning.
En amerikansk undersøgelse fra 2012 konkluderer nemlig, at unge, der er ser film med mange rygescener, har dobbelt så stor risiko for at begynde at ryge, i forhold til dem, der ser film med færre rygescener.
Mette Lolk Hanak fra Kræftens Bekæmpelse mener dog ikke, at det vil fungere med et totalt rygeforbud i alle kommende film og tv-serier.
- Jeg tror ikke, man kan forbyde det.
Det skal man nok heller ikke.
Men bevidsthed og spilleregler hos de skabende kræfter er et godt og vigtigt skridt.
For det handler ikke om, at vi skal forbyde Egons Olsens cigar.
Det handler om, at rygning på film og tv har en betydning, og at man godt kan droppe unødvendig rygning.
I DR's dramaserier bliver der også røget.
Og ikke kun cigaretter.
Her er det bankrådgiveren Anna fra 'Bedrag III', der fyrer op i en solid joint.
Dramachef: 'Vi tænker over de signaler, vi sender'Blandt karaktererne i DR's dramaserier finder man også rygere.
Hvad enten det er den kriminelle Nicki fra 'Bedrag', den følelsesmæssigt flossede Emilie fra 'Herrens Veje' eller det iltre søskendepar Emil og Gro i 'Arvingerne', så står røgen ud mellem deres læber i flere scener.
DR's dramachef Christian Rank afviser dog at indføre et rygeforbud på linje med Netflix, men understreger, at der ligger mange overvejelser bag hvert et karaktertræk, de forskellige roller besidder.
- Vi er opmærksomme på, hvilke signaler vi sender.
Jeg mener også, at du sjældent ser dramatik i dag, hvor rygning bliver forbundet med et sejt, James Dean-agtigt ungdomsideal.
Det er ikke længere sådan, vi ser det i en kulturel kontekst, siger han.
Han mener desuden, at det ville være en trist skæbne for dansk drama, hvis det skulle underlægges enhver form for censur.
- Dramaet skal ikke begrænses af, hvad der er det rigtige at gøre.
Hvis det var sådan, så var der mange historier, der aldrig ville blive fortalt.
Drama spejler skyggesider såvel som de gode sider af livet.
Det er ikke en opskrift på det perfekte liv.
Derfor bruger vi alle greb, siger Christian Rank og fortsætter:- Men jeg håber naturligvis ikke, at unge som voksne tager vores serier som en opfordring til at ryge.
Læs også:Ultrapopulær kult-serie er endelig tilbage!
Her er øjeblikkene, der får det til at løbe koldt ned ad ryggenFacebookTwitterKopier linkEmner:Netflix|Rygning|Kræftens Bekæmpelse|Kræft|James Dean (skuespiller)




https://www.dr.dk/sporten/cykling/tourdefrance/jakob-fuglsang-er-blevet-syet-shit-happens

Tour de FranceJakob Fuglsang er blevet syet: ’Shit happens’Jakob Fuglsang siger selv, at han har det okay efter det voldsomme styrt på 1.
etape af Tour de France.
Jakob Fuglsang Astana Pro Team kommer ud sammen med massøren Cristian Valente efter lægebehandling efter sit styrt i 1.
etape Bruxelles-Bruxelles.
Af Frederik Palle06.
juli 2019 kl.
18.
18 | opdateret 06.
juli 2019 kl.
19.
11Bemærk: artiklen er mere end 30 dage gammelLæs opDer er noget med uheld over Jakob Fuglsang i Tour de France.
Løbet var knap startet, før han røg i jorden og slog sig.
Det satte straks mange tanker i gang hos ham selv, holdkammerater og danske cykelfans.
Men nu er han blevet tjekket, og den første melding fra danskeren er umiddelbart god.
Jakob Fuglsang kom ud til den samlede mediemængde efter at være blevet tjekket, og her var han fattet.
- Jeg styrtede.
En rytter røg ned foran mig, da vi prøvede på at køre frem.
Shit happens.
Så nu må vi se, forklarer han.
- Jeg har fået et slag på knæet og store sting i øjenbrynet.
Det bliver en svær etape i morgen, men vi må se, hvad der sker, siger Fuglsang.
I morgen venter en meget vigtig holdtidskørsel, hvor danskerne skal forsøge ikke at tabe for meget tid til konkurrenterne.
FacebookTwitterKopier linkEmner:Jakob Fuglsang (cykelrytter)|Frankrig|Cykelsport




https://www.dr.dk/sporten/tennis/tennissportens-nye-stjerneskud-hyldes-livet-har-aendret-sig-paa-et-splitsekund

TennisTennissportens nye stjerneskud hyldes: 'Livet har ændret sig på et splitsekund'15-årige Cori Gauff er på alles læber efter en uge med tre sejre i Wimbledon.
Cori Gauff fik en forrygende debut på Wimbledons Centre Court.
Af Mette Richardt06.
juli 2019 kl.
19.
43Bemærk: artiklen er mere end 30 dage gammelLæs opDen bare 15-årige amerikaner Cori ’Coco’ Gauff er efter tre sejre i Wimbledon blevet tennissportens nye darling.
På sociale medier og nyhedssider hyldes hun af fans, kommentatorer, sports- film- og musikstjerner.
Hun fik et wild card til kvalifikationsturneringen i den traditionsrige græsturnering.
Da hun havde spillet sig succesfuldt gennem den, var alles øjne rettet mod hende, da hun skulle møde den tidligere mester Venus Williams i første runde af sin første Grand Slam-turnering på seniorplan.
Sensationen blev en realitet.
Ved at besejre den 25 år ældre Venus Williams, blev hun den yngste spiller til at vinde en kamp i Wimbledon siden Jennifer Capriati i 1991.
I de næste to kampe gik det ud over Magdalena Rybarikova fra Slovakiet, mens hun i tredje runde gjorde det af med slovenske Polona Hercog, som ovenikøbet havde haft matchbold undervejs.
Men Gauff hev sejren hjem i tre sæt i sin første kamp på Wimbledons prægtige Centre Court.
Det er tre kampe og sejre, der på ganske kort tid har gjort, at hendes liv har taget noget af en drejning.
Cori Gauff er den yngste spiller til at vinde en kamp i Wimbledon siden 1991.
 Den unge tennisspiller slipper jubelen løs, når hun har vundet en kamp.
 Trods modgang bliver 15-årige Cori Gauff ved at fighte.
Hun overvandt en matchbold i tredje runde.
 Der er opbakning fra forældrene Corey og ´Candi Gauff.
 Cori Gauff er overvældet over opmærksomheden ved Wimbledon.
 Sejren over veteranen Venus Williams gav Cori Gauff det første skub mod stjernerne i de voksnes rækker.
1 / 6Cori Gauff er den yngste spiller til at vinde en kamp i Wimbledon siden 1991.
1 / 6Den unge tennisspiller slipper jubelen løs, når hun har vundet en kamp.
2 / 6Trods modgang bliver 15-årige Cori Gauff ved at fighte.
Hun overvandt en matchbold i tredje runde.
3 / 6Der er opbakning fra forældrene Corey og ´Candi Gauff.
4 / 6Cori Gauff er overvældet over opmærksomheden ved Wimbledon.
5 / 6Sejren over veteranen Venus Williams gav Cori Gauff det første skub mod stjernerne i de voksnes rækker.
6 / 6'Det er surrealistisk'Under kampene har hun publikum i sin hule hånd, hun hyldes som var hun en af briternes egne.
Indtil videre suger hun det hele til sig.
- Det er vildt.
Inden jeg spillede mod Venus, stod folk stille og ventede efter min træning.
Der var en lille pige, der spurgte om et billede.
Dagen efter, da jeg havde spillet mod Venus, stod alle og skreg mit navn.
Det er ret surrealistisk, hvordan livet kan ændre sig på et splitsekund, sagde Cori Gauff til journalisterne efter gårsdagens sejr.
Det er ikke kun tennisfans, der har fået øjnene op for hendes præstation.
Særligt afroamerikanske stjerner hylder den unge kvindes gennembrud.
Blandt beundrerne er den legendariske basketballspiller Earvin Magic Johnson, der roser præstationen på Twitter.
- Tillykke til 15-årige Coco Gauff med endnu en sejr i Wimbledon!
Utroligt.
Også Skuespiller Samuel L.
Jackson deler sin begejstring på Twitter, hvor han bare skriver Coco!
!
!
!
!
!
!
!
Musikeren Snoopdogg skriver på Instagram:- Storhed.
Sort.
Girl Power.
Jeg er vild med det der Wimbledon.
Hyldest til Williams for at inspirere.
Sorte fædre og døtre i denne sport, skriver Snoopdogg.
Cori Gauff selv var dog mest imponeret over en hilsen, hun havde fået fra sit store idol rapperen og skuespilleren Jaden Smith.
Ydmyg var hun, da hun blev fortalt af pressen, at hun som minimum havde sikret sig 174.
000 pund svarende til knap 1.
500.
000 kr.
for arbejdet under Wimbledon.
En stor del af pengene skulle nemlig bruges på sweatshirts af mærket Jaden.
- Min mor har forbudt mig at købe sweatshirts i to måneder.
Jeg har fået sendt en hver uge.
Jeg kan ikke gå med dem derhjemme, fordi det er så varmt, så jeg elsker at have dem på, når jeg er ude at rejse, sagde Cori Gauff, der kommer fra solskinsstaten Florida.
Hun kunne heller ikke lade være med at kommentere Jadens nye album, som hun jokede med, at hun var lige så begejstret for som dagens sejr.
Faren har svært ved at fatte detCori Gauffs forældre er trofast på plads på sidelinjen ved Wimbledon.
Far Corey og mor Candi har begge været aktive idrætsudøvere som henholdsvis basketballspiller og baneløber.
Allerede som 12-årig skrev Cori Gauff sig ind i historiebøgerne, da hun som den yngste nogensinde vandt en U18-turnering i USA.
Cori Gauffs far Corey og mor Candi jubler med fra tilskuerrækkerne.
Hendes far Corey, der også er hendes træner, har alligevel lidt svært ved helt at følge med i, hvor hurtigt det hele går med hans talentfulde datter.
- Når de råber hendes navn op til kampene, sidder jeg der og tænker ’ Hvad pokker er det der sker’?
, sagde Corey Gauff efter gårsdagens kamp.
Her var datteren tæt på at ryge ud men fik alligevel kæmpet sig til sejr.
- Hun har altid kæmpet sådan – lige siden hun var en lille baby.
Hun havde altid gå-på-mod og ville ikke give op, sagde faren.
Cori Gauff får brug for al det fighterinstinkt, hun kan finde frem, for at komme forbi sin næste modstander i Wimbledon.
På mandag står hun overfor sin hidtil største udfordring, når hun møder verdens nummer 7 - den tidligere verdensetter Simona Halep fra Rumænien.
FacebookTwitterKopier linkEmner:Simona Halep (tennisspiller)|Tennis|Venus Williams (tennisspiller)|Wimbledon Championships|USA




