https://www.dr.dk/nyheder/kultur/verdens-bedste-pressefotos-kaaret-se-alle-vinderne-her

KulturVerdens bedste pressefotos kåret: Se alle vinderne herBilledet af en skræmt pige ved den amerikansk-mexicanske grænse er kåret til årets pressefoto.
Se flere vinderbilleder her.
Af Marie Ravn Nielsen11.
apr.
2019 kl.
22.
30Bemærk: artiklen er mere end 30 dage gammelLæs opI en måned har Sandra Sanchez rejst igennem Centralamerika med sin toårige datter.
Da de når frem til grænsen mellem Mexico og USA, bliver de tilbageholdt, og hun bliver kropsvisiteret.
Imens står hendes datter grædende ved siden af sin mor.
Sådan lyder historien bag billedet af den skræmte, lille pige, der sidste år gik verden rundt.
Nu er billedet, der er taget af den amerikanske fotograf John Moore, blevet kåret til verdens bedste pressefoto.
- Jeg tror, at dette billede rørte mange menneskers hjerter, ligesom det rørte mit, fordi det humaniserede en større historie, udtaler John Moore i forbindelse med kåringen.
Det nu prisvindende billede fra juni 2018 satte fokus på den amerikanske regerings beslutning om at adskille forældre og børn, der krydsede grænsen illegalt.
Efter kritik blev lovændringen dog trukket tilbage.
Du kan se de enkelte vinderbilleder fra World Press Photo herunder.
Læs også:Champagne-billede fra Reality Awards vinder 'Årets Pressefoto': Se alle de flotte vinderbilleder herFotograf Pieter Ten Hoopen har vundet årets World Press Photo i kategorien for billedserier.
Her ses det ene af hans i alt fire billeder.
Serien viser, hvordan tusindvis af migranter i en karavane bevægede sig mod grænsen til USA i oktober og november sidste år.
1 / 7En piges 15-års fødselsdag – quinceañera – fejres med bravur i de latinamerikanske lande.
Det ses som hendes overgang til livet som voksen kvinde.
Her har fotograf Diana Markosian taget et billede af fejringen af den cubanske pige Pura, for hvem dagen var noget helt særligt.
Læger havde nemlig sagt, at hun ikke ville nå at leve til at blive teenager grundet en hjernetumor.
Billedet er årets pressefoto i kategorien 'generelle emner'.
2 / 7Dette billede af Brent Stirton vandt i fotokategorien for miljø.
På billedet ses den 30-årige afrikanske kvinde Petronella Chigumbura, der er en del af en lokal gruppe kvinder – også kaldet Akashinga, der betyder modig – der giver dårligt stillede kvinder i Zimbabwe mulighed for at dyrke og forvalte vildmarksområder på en bæredygtig måde.
3 / 7Dette billede er årets vinder i kategorien 'bedste generelle nyhedsbillede' og er taget af Chris McGrath.
Det viser en mand, der forsøger at holde pressen tilbage, da efterforskere fra Saudi-Arabien ankommer til det saudiarabiske konsulat i Istanbul i Tyrkiet, efter at journalisten Jamal Khashoggi forsvandt.
4 / 7Frøer bliver ofte fanget under deres parringssæson i foråret, når mange samles på ét sted – og nogle gange skæres frølårene af dyrene, mens de stadig er i live.
Her ses en flok frøer, der er blevet kastet tilbage i havet i Rumænien, hvor de kæmper for at komme op til overfladen.
Billedet af Bence Máté er kåret til årets naturbillede.
(Foto: Bence Mate © www.
bencemate.
com)5 / 7Modellerne Diarra Ndiaye, Ndeye Fatou Mbaye og Mariza Sakho er fotograferet i Medina-kvarteret i Senegals hovedstad Dakar i tøj fra designeren Adama Paris, mens nysgerrige ser på.
Billedet er taget af Finbarr O'Reilly, der har vundet i kategorien for bedste portræt.
6 / 7Årets sportsbillede er dette foto af norske John T.
Pedersen.
Her ses den 30-årige bokser Moreen Ajambo under en træning i Rhino-bokseklubben i Katanga, der er et slumområde i byen Kampala i Uganda.
Der bor 20.
000 mennesker i det fattige område.
(Foto: John T.
Pedersen © John T.
Pedersen)7 / 7FacebookTwitterKopier linkEmner:Mexico|USA




https://www.dr.dk/sporten/fodbold/europaleague/overtidsdroen-fra-wass-sikrer-valencia-vigtig-udesejr-i-europa-league

Europa LeagueOvertidsdrøn fra Wass sikrer Valencia vigtig udesejr i Europa LeagueDaniel Wass sikrede Valencia sejren over Villarreal i Europa League.
Arsenal og Chelsea vandt deres kampe.
Daniel Wass fejrer sin scoring i overtiden mod Villarreal.
11.
apr.
2019 kl.
23.
18Bemærk: artiklen er mere end 30 dage gammelLæs opDen danske fodboldspiller Daniel Wass sendte Valencia på sejrskurs, da holdet torsdag mødte ligarivalerne fra Villarreal i den første af to kvartfinaler i Europa League.
Wass scorede til 2-1 i kampens overtid, hvorefter holdkammerat Gonçalo Guedes gjorde det til slutresultatet 3-1 med sit andet mål i kampen.
Dermed har Wass og Valencia et godt udgangspunkt inden returkampen på egen bane næste torsdag.
Den samlede vinder af de to kvartfinaler skal i semifinalen møde enten Arsenal eller Napoli.
I den første kamp mellem de to hold tog englænderne en sejr på 2-0.
'AC' og Chelsea med godt udgangspunktFor 11.
gang i 11 Europa League-kampe for Chelsea i denne sæson var der fuld spilletid til danske Andreas Christensen i udekampen mod Slavia Prag, hvor Chelsea hentede et godt resultat.
I en lidet ophidsende kvartfinale i Prag sikrede en sen Marcos Alonso-scoring englænderne en 1-0-sejr.
Dermed har London-klubben gode kort på hånden til returkampen på hjemmebane.
Godt midtvejs i halvlegen trak Chelseas Willian ind fra venstre side.
Fra kanten af feltet tordnede han bolden på overliggeren.
Det var til gengæld også første halvlegs eneste reelle højdepunkt.
Med de danske briller på leverede Andreas Christensen en god kamp i Chelseas centrale forsvar trods en enkelt fejl, som ikke blev straffet.
Andreas Christensen spillede hele kampen for Chelsea.
Hjemmeholdets bedste forsøg var et tørt hug fra Ibrahim Traore efter 68 minutter, som Kepa flot fik slået til hjørnespark.
Der var også et glimt i forbindelse med en fejl af den spanske mål omkring ti minutter før tid.
Det lakkede mod enden uden mål.
Men en flot aflevering fra Willian fandt Marcos Alonsos pandebrask i 86.
minut, og så snuppede Chelsea alle tre point.
Den samlede vinder af kvartfinalen skal i semifinalen møde vinderen af opgøret mellem Benfica og Eintracht Frankfurt.
Meget tyder på, at det bliver førstnævnte, efter at det portugisiske stjernefrø João Félix leverede noget nær et onemanshow hjemme i Lissabon i første kamp.
Den 19-årige offensivspiller scorede tre mål og lagde op til et enkelt, da tyskerne med Frederik Rønnow på bænken blev sendt hjem med et nederlag på 2-4.
Frankfurt fik rødt kort allerede efter 20 minutter, i en situation hvor Benfica også fik straffespark.
/ritzau/FacebookTwitterKopier link




https://www.dr.dk/nyheder/udland/200-doede-bjergbestigere-ligger-stadig-paa-mount-everest-green-boots-har-ligget-der-i

Udland200 døde bjergbestigere ligger stadig på Mount Everest: 'Green Boots' har ligget der i 23 årNepals myndigheder har besluttet at sende et rengøringshold op på verdens højeste bjerg.
© ScanpixAf Anna Sol Jørgensen11.
apr.
2019 kl.
22.
12Læs opBare 350 højdemeter fra toppen af Mount Everest støder bjergbestigere ind i de grønne støvler.
Der har de ligget siden 1996, der var et af de dødeligste år på Mount Everest.
Nogle bjergbestigere er frosset fast i tiden.
Man genkender dem på det udstyr, de har på.
Jakob Urth, dansk klatrerDe grønne støvler sidder stadig fast på manden, der bar dem, da han var på vej op ad den nordlige side af verdens højeste bjerg for 23 år siden.
De tilhører med al sandsynlighed den dengang 28-årige indiske politimand og klatrer Tsewang Paljor, der forsøgte at være en af de første indere, der nåede toppen af bjerget fra nordsiden.
Forsøger man at bestige bjerget fra den nordlige side, er man nødt til at tage et skridt hen over de grønne støvler.
Men er man nået helt op til at skulle tage det skridt, er det højst sandsynligt ikke det første lig, man har passeret.
Danske Jakob Urth nåede selv toppen af bjerget i maj sidste år.
På sin vej op passerede han tre bjergbestigere, der havde lidt samme skæbne som Tsewang Paljor.
- Nogle bjergbestigere er frosset fast i tiden.
Man genkender dem på det udstyr, de har på.
Ud fra deres støvler eller deres dunjakke, kan man se, om de døde der i 1980'erne eller 1990'erne, fortæller han til dr.
dk.
Jakob Urth nåede til toppen af verdens højeste bjerg den 19.
maj 2018.
Det lille hold af fire indiske mænd, som Tsewang Paljor med de grønne støvler var en del af, var blevet til tre på vej op ad bjerget.
Den sidste mand på holdet, Harbhajan Singh, var taget tilbage til en lejr.
Ud på eftermiddagen fik han et kald på walkie-talkien fra de tre, der var fortsat.
De havde nået toppen.
Det var det sidste Harbhajan Singh hørte fra sin ekspeditions-kammerater.
Det er jo ikke fedt på nogen måde at se en død person.
Slet ikke, når man ved, hvad vedkommende har lavet, og at man er i gang med præcis det samme.
Jakob Urth, dansk klatrerVinden tog til og blev til en snestorm, og de grønne støvler kom aldrig ned fra bjerget igen.
Senere blev liget med de grønne støvler fundet ved en hule nær toppen af bjerget.
Den røde sovepose dækker overkroppen, og iltflaskerne ligger rundt om den døde mand, og hulen har fået tilnavnet 'Green Boots'-hulen.
Flere end 300 dødeDet vides ikke med sikkerhed, hvor mange der har mistet livet på vej op ad det 8.
848 meter høje bjerg, men det er flere end 300 personer.
Nogle af dem har som Tsewang Paljar opnået en form for ikonisk status.
Dels fordi de er kendte, og man som bjergbestiger ved, hvilket højdemål de ligger ved.
Men også fordi de nærmest er en tidslomme.
Størtedelen er døde på den strækning, der bliver kaldt dødszonen.
Det er de sidste 400 meter mod toppen, hvor kroppen arbejder hårdt for at få ilt nok i den tyndeluft.
To tredjedele af de døde kroppe ligger der stadig.
Men nu vil Nepals regering starte et større oprydningsprojekt på det nærmest sagnomspundne bjerg.
De vil fjerne 10 ton affald, og døde mennesker skal bugseres ned fra bjerget.
Med sine 8.
848 meter er Mount Everst verdens højeste bjerg.
Om 'Green Boots' bliver en af dem, er usikkert.
De seneste år har klatrere nemlig ikke kunnet få øje på ham.
Det vides ikke, om han er blevet fjernet eller dækket af sne.
I 1996 fandt man en af de bjergbestigere, der i 1924 som nogle af de første havde forsøgt sig på bjerget.
Han havde tweedjakke og uldbukser på.
Han havde lommebog og lommeur med sig.
- Tiden har ingen faktor deroppe, så de bliver bevaret.
De forsvinder jo ikke, siger Jakob Urth.
Det er også derfor, at bjerget bliver omtalt som den evige gravplads.
Det kan måske virke kynisk, at man som menneske på bjerget ikke forsøger at få de døde kroppe ned derfra.
Men når man først er nået op i højderne, er det de færreste, der har kræfter og ilt nok til at bugsere et lig væk.
- For hvordan får man vedkommende ned?
Man kan jo ikke bare få vedkommende på en båre i en bil, fortæller Jakob Urth.
Det aktiverer et survival mode.
Det har jeg forberedt mig på hjemmefra.
Og jeg siger, at det ikke kommer til at ske for mig.
Jakob Urth, klatrer- Det er et vildt miljø.
Det er stejlt, det er sne, det er is.
Det er måske en voksen mand på 80 kilo.
Der skal man bruge fire-fem mand til at trække vedkommende ned, og det er i sig selv en kraftpræstation.
Samtidig skal Nepals regering indblandes, hvis nogen skal håndtere et lig, og prisen for en bjærgning kan løbe op mellem 40.
000 og 80.
000 dollar.
- Jeg har med egne øjne set en ekspedition stå i en base camp og forhandle med en sherpa om en pris på, hvad det skal koste at få et menneske ned derfra, siger Jakob Urth.
Smeltende is får lig til at titte fremDet er ikke alle lig, som bjergbestigere får øje på, når de bevæger sig opad.
Mange af dem er begravet under is og sne, og der kan de have ligget skjult i årtier.
Men i takt med, at klimaforandringerne får temperaturerne til at stige på bjergsiderne, falder mængden af is og sne, og flere døde klatrere titter frem fra deres hvide grav.
- Vi har hentet ligene af nogle bjergbestigere, der er døde i løbet af de seneste år, ned, men de gamle, der indtil nu har været begravet, kommer frem nu, lød det fra den tidligere præsident for Nepals Bjergbestigning, Ang Tshering Sherpa, i marts.
Liget af den indiske bjergbestiger Tsewang Paljor - måske bedre kendt som 'Green Boots' efter farven på hans støvler - har ligget på Mount Everest siden 1996.
I 2017 stak en hånd fra en død klatrer op fra jorden ved Camp 1, og senere på året dukkede endnu et lig op på overfladen af Khumbu Glacier.
Også ved det flade område omkring Camp 4, der også er kendt som South Col, dukker der hænder og ben op med jævne mellemrum.
Den danske bjergbestiger ville helst have været synet af de døde mennesker foruden.
- Omvendt er det ude af mine hænder.
Det er jo ikke fedt på nogen måde at se en død person.
Slet ikke, når man ved, hvad vedkommende har lavet, og at man er i gang med præcis det samme.
- Men det aktiverer et survival mode.
Det har jeg forberedt mig på hjemmefra.
Og jeg siger, at det ikke kommer til at ske for mig.
Skrald bliver begravet i sneDet er dog ikke kun afdøde bjergbestigere, der ligger på Mount Everest.
I flere lejre ligger der også skrald fra tidligere ekspeditioner.
Og det er det skrald, som Nepals regering nu vil forsøge at rydde op.
Målet lyder på at få fjernet 10 ton skrald på bjerget.
Men det er ikke sådan, at der aldrig bliver ryddet op på Mount Everest i dag - eller at der ikke er andre end regeringen, der gør noget, fortæller Jakob Urth.
- Der er mange lokale bureauer og tur-udbydere, der har været med til at bære affald ned.
Sherpaer får også en vis hyre for at hente skrald ned.
I april 2015 ramte et voldsomt jordskælv Nepal, og telte i base camp på Mount Everest blev efterladt, mens en redningsaktion blev sat i gang.
(Foto: 6summitschallenge.
com © Scanpix) Redningshelikoptere blev sat ind for at få folk ved højere højdemeter ned i sikkerhed.
(Foto: 6summitschallenge.
com © Scanpix) Mindst 17 personer blev dræbt i jordskælvet.
(Foto: 6summitschallenge.
com © Scanpix)1 / 3I april 2015 ramte et voldsomt jordskælv Nepal, og telte i base camp på Mount Everest blev efterladt, mens en redningsaktion blev sat i gang.
(Foto: 6summitschallenge.
com © Scanpix)1 / 3Redningshelikoptere blev sat ind for at få folk ved højere højdemeter ned i sikkerhed.
(Foto: 6summitschallenge.
com © Scanpix)2 / 3Mindst 17 personer blev dræbt i jordskælvet.
(Foto: 6summitschallenge.
com © Scanpix)3 / 3I det hele taget undrer det den danske klatrer, hvis der er nogen i dag, der efterlader sig skrald efter en ekspedition.
Hver klatrer betaler nemlig et såkaldt environment fee, altså en miljøafgift, på omkring 4.
000 dollar.
- Den skal dække over, at det affald, der er kommet op på bjerget, kommer ned igen.
I teorien burde der slet ikke ligge noget, selvom jeg ikke selv får det med ned igen.
Men Nepal er bundkorrupt, og de penge lander hurtigt i enkelte lommer, siger Jakob Urth.
At skraldet overhovedet kan ende der skyldes, at omgivelserne bliver usædvanligt barske, når man når op over 6.
-7.
000 højdemeter, forklarer klatreren.
- Nogle gange ændrer vejret sig til orkan på ganske få timer.
Så blæser alt i stykker, og folk flygter.
Nogle gange er udstyret blæst væk, eller det er blevet dækket af sne.
Og så kommer telte, iltflasker og konservesdåser frem igen, når det bliver blottet.
Den danske klatrer giver i det hele taget ikke voldsomt meget for projektet, som Nepals regering har søsat.
- Jeg tror, at regeringen har fundet ud af, at der er god brandingværdi i det, siger han og fortsætter:- Andre udbydere har gjort det i mange år.
Men det er en rigtig god idé på den måde, at der kommer fokus på det.
Og det får privatpersoner som mig til at tænke mere over det.
Kilder: BBC Future, BBC, Dagbladet.
no, DR's arkivFacebookTwitterKopier linkEmner:Nepal|Mount Everest|BBC|Vejret|Jakob Urth (bjergbestiger)




https://www.dr.dk/nyheder/udland/julian-assange-fra-anti-autoritaer-hacker-til-verdenskendt-politisk-figur

UdlandJulian Assange: Fra anti-autoritær hacker til verdenskendt politisk figurDen nu anholdte Julian Assange har været i asyl på Ecuadors ambassade i syv år.
Julian Assange har blandt andet haft selskab af en kat i de syv år, han har boet på Ecuadors ambassade.
Af Emil Eller11.
apr.
2019 kl.
21.
55Bemærk: artiklen er mere end 30 dage gammelLæs opFor nogle er han en helt.
En slags frihedskæmper, der kæmper en digital kamp for den rene sandhed og for informationsfrihed på internettet.
For andre er han en skurk, der gennem lækager af fortrolige dokumenter har sat menneskeliv og nationers sikkerhed på spil og potentielt tippet bægeret til Donald Trumps fordel i det seneste amerikanske præsidentvalg.
Læs også:Wikileaks-stifter anholdt af britisk politiI dag er han en verdenskendt politisk figur, der er blevet anholdt i London og krævet udleveret til USA efter syv års asyl på Ecuadors ambassade.
Se klip fra Julian Assanges anholdelse i London her:Uanset synspunkt kan man ikke tale om Julian Assange uden også at tale om whistleblowere, informationsfrihed og ikke mindst Wikileaks; den hjemmeside, han startede i 2006.
Gennem Wikileaks har Assange hjulpet whistleblowere med at lække flere millioner dokumenter, der ikke var tiltænkt offentligheden.
Offentliggørelser, der har haft store konsekvenser verden over.
Men hvem er Julian Assange, og hvad har ført til, at han i dag er blevet anholdt?
DR Nyheder tegner her et portræt.
Anti-autoritær opdragelse47-årige Julian Assange er født og opvokset i Australien.
Hans forældre mødtes under en demonstration mod Vietnamkrigen, og moren mente ifølge den britiske avis The Independent, at uddannelse gennem det officielle uddannelsessystem ville give unge Julian en "usund respekt for autoriteter".
Derfor blev han i perioder hjemmeskolet og udsat for en række skoleskift.
Inden han fyldte 14 år, havde han flyttet 37 gange.
På et tidspunkt blev han genbo til en computerforretning, og her blev grundlaget for hans computerfascination skabt.
Morens mistro til systemet må have hængt ved.
I hvert fald er det kampen mod netop autoriterer, der har gjort Assange til en omstridt person - og som har ført til, at han i dag blev anholdt på Ecuadors ambassade i London.
Julian Assange poserer for kameraerne, mens han bliver kørt væk efter sin anholdelse.
Inden Wikileaks-opstarten i 2006 var Assange allerede dømt for hacking.
I de tidlige 1990'ere var han ifølge The Guardian allerede blandt Australiens dygtigste hackere, og i 1991 skaffede han sig adgang til Milnet, det amerikanske forsvars datanetværk.
I 1996 blev han dømt for 24 tilfælde af hacking, men blev kun idømt en bøde, da hackingen ikke havde gjort nogen skade.
Assange havde ifølge dommeren ikke handlet ud af ondskab, men snarere ud af "intellektuel nysgerrighed", skriver The Guardian.
Men det var først med Wikileaks, at Assange katapulterede sig ud det internationale rampelys.
Dokumenterede drab på civile og journalisterI 2010 fremlagde Wikileaks ad flere omgange tusindvis af hemmelige dokumenter fra det amerikanske militær, blandt andet om indsatsen i Afghanistan.
Blandt dem var en video, der viste en amerikansk helikopter, der skyder mod og dræber 12 civile, herunder to udsendte medarbejdere fra nyhedsbureauet Reuters.
En del af dokumenterne kom fra den tidligere efterretningsanalytiker Chelsea Manning, som lækkede dokumenterne til Wikileaks.
Den tidligere efterretningsanalytiker Chelsea Manning er blandt dem, der har leveret hemmelige dokumenter til Wikileaks.
Det er blandt andet de læk af dokumenter og kampen for at afsløre krigsforbrydelser og staters hemmeligheder, der har gjort ham til en heltefigur i visse kredse.
Og som har gjort ham til en skadelig kriminel i andres øjne.
For dokumenterne afslørede ganske vist mørke sandheder, men havde også potentialet til at sætte menneskeliv i fare.
Wikileaks blev blandt andet kritiseret for ikke at have sløret identiteten på de afghanere, der arbejdede sammen med de amerikanske styrker tilstrækkeligt.
Forklædt som budIfølge BBC har personer, der har arbejdet sammen med Assange, beskrevet ham som både intens og hyperintelligent.
Men hans tilgang til kvinder har også pådraget sig opmærksomhed.
Og allerede samme år som de store lækager af krigsdokumenter - i december 2010 - blev Assange anholdt i England under mistanke for at have voldtaget to kvinder under et ophold i Sverige.
Han blev dog løsladt mod kaution efter en uge, og en sag om en eventuel udlevering til Sverige blev indledt.
Læs også:OVERBLIK Sexanklager og krigsafsløringer har holdt Assange i diplomatisk fængselI 2012 stadfæstede den britiske højesteret en udleveringsordre, og Assange søgte derefter ophold på den ecuadorianske ambassade i London forklædt som motorcykelbud.
Det gjorde han af frygt for, at svenskerne ville overlevere ham til de amerikanske myndigheder.
Det er der, han har opholdt sig lige siden.
I et kontor, ombygget til sove- og arbejdsværelse for den hvidhårede mand på flugt fra myndighederne.
At forlade ambassaden for så meget som at trække frisk luft ville føre til en øjeblikkelig anholdelse.
Voldtægtssagen i Sverige er siden blevet droppet, men kræves nu genoptaget af de to kvinder.
Assange taler fra sit værelse på ambassaden, efter FN i 2016 havde dømt til hans fordel i en sag om ulovlig indespærring.
Hjalp han Trump?
Tilflugten og isolationen på ambassaden satte dog ikke en stopper for Wikileaks' aktiviteter.
Gennem årene har Wikileaks fortsat hjulpet whistleblowere og offentliggjort hemmelige dokumenter.
Særligt omkring det amerikanske præsidentvalg i 2016 blev Assanges Wikileaks igen en omstridt faktor.
20.
000 lækkede mails fra hovedorganisationen i det demokratiske parti blev publiceret, mens præsidentvalgkampen mellem Clinton og Trump var på sit højeste.
Wikileaks' læk af mails fra det demokratiske parti er af flere blevet beskyldt for at hjælpe Donald Trump til sejr i præsidentvalget i 2016.
Dokumenterne viste blandt andet, at Hillary-lejren på flere områder havde forsøgt at sabotere konkurrenten Bernie Sanders' valgkampagne.
Flere amerikanske efterretningstjenester har undersøgt lækket og er senere nået frem til, at det var russerne, som stod bag, og at Vladimir Putin havde sagt god for aktionen.
Assange selv har dog nægtet at have fået dokumenterne fra Rusland og alle anklager om, at han skulle stå i ledtog med den russiske stat.
Nu venter der den 47-årige australier en retsproces, efter han i dag blev anholdt.
Han blev nærmest med det samme dømt for at overskride betingelserne for sin kautionsløsladelse for flere år siden.
Og i USA venter der ham en anklage om forsøg på at hacke sig ind i en regeringscomputer.
Her skulle Assange angiveligt have opfordret Chelsea Manning til at stjæle og lække hemmelige dokumenter til Wikileaks.
En sag, der maksimalt kan give ham fem års fængsel.
Om han udleveres til USA afgøres ved de britiske domstole 12.
juni.
FacebookTwitterKopier linkEmner:Vladimir Putin (politiker)|USA|Ecuador|IT-kriminalitet|Kriminalitet




https://www.dr.dk/sporten/golf/lucas-bjerregaard-imponerer-paa-foerstedagen-af-us-masters

GolfLucas Bjerregaard imponerer på førstedagen af US MastersDen danske golfspiller Lucas Bjerregaard gik de første 18 huller i US Masters i to slag under par.
Lucas Bjerregaard deler tredjepladsen efter første dag i US Masters.
11.
apr.
2019 kl.
21.
21Bemærk: artiklen er mere end 30 dage gammelLæs opGolfspilleren Lucas Bjerregaard ser ud til igen at have fundet det gode spil frem i USA.
Efter i forrige uge at være blevet nummer fire i WGC Matchplay, hvor danskeren undervejs slog Tiger Woods, indledte Bjerregaard torsdag årets første major, US Masters, med at gå første runde i to slag under par.
Den 27-årige frederikshavner kunne med det resultat gå i Augusta National Golf Clubs klubhus på en delt tredjeplads.
En placering, der dog sagtens kan nå at ændre sig, i takt med at de resterende spillere færdiggør deres første 18 huller.
Bjerregaard startede godt og lavede to birdies på de første tre huller, inden en dobbeltbogey på fjerde hul gav lidt malurt i bægeret.
Thorbjørn Olesen på banen under første runde.
Danskeren fik rettet lidt op på det ved at lave endnu en birdie på sjette hul.
Herefter fulgte seks huller, som blev klaret i par.
Det blev igen til birdies på både 13.
og 15.
hul, men Bjerregaard fik en ærgerlig afslutning på runden, da 18.
og sidste hul endte med en bogey.
Det er første gang, at Lucas Bjerregaard er med i den prestigefyldte turnering, der har en samlet præmiepulje, på hvad der svarer til cirka 73 millioner kroner.
Thorbjørn Olesen er med for tredje gang.
Danskeren indledte sin første runde et par timer efter Lucas Bjerregaard torsdag og er endnu ikke færdig.
/ritzau/FacebookTwitterKopier linkEmner:Tiger Woods (golfspiller)|Golf|USA|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/viden/teknologi/israelsk-rumfartoj-blev-odelagt-da-det-skulle-lande-pa-manen

TeknologiIsraelsk rumfartøj blev ødelagt, da det skulle lande på MånenIsrael håbede med landing af lille robotfartøj at blive fjerde nation i verden, der foretager månelanding.
Fartøjet nåede at tage et billede af Månens overflade.
11.
apr.
2019 kl.
22.
08 | opdateret 12.
apr.
2019 kl.
05.
35Bemærk: artiklen er mere end 30 dage gammelLæs opEn israelsk rumsonde, der skulle være landet på Månen, er slået fejl.
Fartøjet blev ødelagt under landingen torsdag aften.
Det oplyser det statsejede israelske selskab Aerospace Industries.
- Der var ingen tvivl om, at vi forulykkede på Månens overflade, siger Opher Doron fra selskabet.
Ulykken skyldtes, at rumsondens motor gik ud blot 20 minutter før landing.
Forskere arbejder nu på at klarlægge de nærmere omstændigheder.
Der var lagt op til, at Israel skulle blive det fjerde - og det mindste - land i verden, som får et fartøj til at lande sikkert på Månen.
I stedet smadrede rumsonden, der har fået navnet Beresheet, i stumper og stykker, der blev spredt ud over Månens overflade.
Beresheet betyder "tilblivelsen".
Organisationen bag, SpaceIL, mistede torsdag aften kort før halv ti dansk tid kontakten til sonden, umiddelbart før den skulle være landet på Månen.
En videnskabsmand på projektet har erklæret landingen en fiasko, men det er Opher Doron langtfra enig i.
Han kalder den mislykkede rummissionen for en "utrolig succes".
- Det er med afstand det mindste, billigste rumfartøj, der nogensinde når Månen, siger Opher Doron.
Vil forsøge igenDet lille robotfartøj var bygget for det almennyttige selskab SpaceIL og Aerospace Industries og har kostet cirka 100 millioner dollar.
Det svarer til cirka 662 millioner kroner.
Pengene var finansieret af den israelske milliardær Morris Kahn og en håndfuld andre investorer.
Håbet var, at Israel kunne slutte sig til USA, Rusland og Kina som nationer, der har landet fartøjer på Månen.
- Første gang lykkedes det ikke, men vi vil forsøge igen, lød det i en kommentar fra Israels premierminister, Benjamin Netanyahu.
- Vi nåede til Månen, men næste gang vil vi lande mere ubesværet.
Han var mødt op hos jordkontrollen til det, man havde forberedt sig på skulle være en fest.
Med på rumsonden Beresheet var et instrument til at måle Månens magnetiske felter og give et indblik i Månens indre.
Derudover var en kapsel monteret fast på rumsonden.
Heri lå en jødisk bibel, israelske symboler og et billede af den berømte israelske astronaut Ilan Roman, der mistede livet, da rumfærgen Columbia eksploderede ved genindtrædelsen i Jordens atmosfære i 2003.
/ritzau/AFPFacebookTwitterKopier linkEmner:Benjamin Netanyahu (politiker)|Israel|Industri|Videnskab|Kina




https://www.dr.dk/nyheder/detektor/detektor-venstre-skoed-gang-i-udlaendingevalget-men-har-problemer-med-tallene

DetektorDetektor: Venstre skød gang i udlændingevalget - men har problemer med tallene45 udlændingelempelser og 53.
300 flere asylansøgere.
Sådan ville det gå med en rød regering, lød det fra Inger Støjberg (V) på et pressemøde tirsdag.
Men begge tal er problematiske.
Af Sofie Frøkjær, Ida Elmdal Thagesen og Nikolaj Arve11.
apr.
2019 kl.
20.
59Bemærk: artiklen er mere end 30 dage gammelLæs opHent den seneste podcast fra Detektor lige her.
Det er næppe gået manges næse forbi, at Venstre tirsdag i denne uge inviterede til stort pressemøde om udlændingepolitikken.
Med sig havde udlændinge- og integrationsminister Inger Støjberg (V) flere plancher, der skulle illustrere konsekvenserne af Socialdemokratiets udlændingepolitik.
Detektor har kigget nærmere på to af de centrale tal på plancherne.
Hvad har Inger Støjberg sagt?
På pressemødet forsøgte Inger Støjberg at spå om, hvad der ville være sket, hvis den tidligere regering havde fået lov til at blive ved magten efter folketingsvalget i 2015.
– Hvordan havde billedet egentlig set ud, hvis vi bare havde videreført den politik, som Socialdemokratiet sammen med Radikale stod i spidsen for i 2011 til 2015, hvor de jo lempede 45 gange, spurgte hun og svarede selv:– Havde Danmark i alle årene efter 2014 fortsat ligget som nummer 5 på ranglisten, som vi gjorde, da Socialdemokratiet havde magten, ja, så ville vi have modtaget 53.
300 flere asylansøgere i de efterfølgende fire år.
Det er flere mennesker, end der bor i hele Fredericia Kommune.
Det har vi fundet ud afPressemøde i Venstres gruppeværelse med udlændinge- og integrationsminister Inger Støjberg, beskæftigelsesminister Troels Lund Poulsen og udviklingsminister Ulla Tørnæs.
Der er især to interessante tal i det, Støjberg siger på pressemødet: 45 udlændingelempelser og 53.
300 ekstra asylansøgere.
Vi har spurgt flere eksperter, om de mener, tallene er retvisende.
Og det korte svar er: Nej.
Lad os begynde med de 45 lempelser på udlændingeområdet.
Tallet stammer fra et interview i Berlingske med Morten Østergaard (R) fra valgkampen i 2015.
Her gik den radikale leder i rette med Lars Løkke Rasmussen (V), som på det tidspunkt hævdede, at Thorning-regeringen havde lempet udlændingepolitikken 31 gange.
Et tal, som Detektor tidligere har faktatjekket.
Men nu har Venstre altså fundet det lidt større tal frem igen.
Og derfor har Detektor bedt Peter Starup, lektor i jura på SDU og ekspert i udlændingeret, vurdere, om der reelt er tale om 45 lempelser – og om de har noget som helst med antallet af flygtninge at gøre.
– De 45 lempelser er ikke retvisende, fordi langt de fleste handler om alle mulige andre ting end lige netop flygtninges ret til opholdstilladelse, siger han.
På listen er eksempelvis punkterne: “Lempede krav til forskeres opholdstilladelse”, “Lempet forskerskatteordning” og “Fast-track ordningen til danske virksomheder”.
Punkter, som intet har med asylområdet at gøre.
– Det er svært at forestille sig, hvordan de tiltag skulle påvirke antallet af asylansøgere.
Det er måske en indisk læge eller IT-person, der kommer til Danmark efter en helt særlig ordning, men det har jo intet med asylansøgere at gøre, siger han.
Og der er flere grunde til, at tallet 45 ikke holder.
Der er nemlig også punkter på listen, som optræder flere gange.
Det fortæller Marianne Vølund, advokat med speciale i asyl- og udlændingeret og tidligere bestyrelsesmedlem af Foreningen af Udlændingeretsadvokater.
– Flere af punkterne har jo intet med asylansøgeres adgang til Danmark at gøre og derudover er der også punkter, der går igen mere end én gang.
Afskaffelse af pointsystemet optræder eksempelvis som et selvstændigt punkt på listen, samtidig med at man medregner en række punkter, som er en del af pointsystemet, siger hun.
Derudover er der flere punkter, som Peter Starup beskriver som “bundne opgaver” – udlændingelempelser, som Menneskerettighedsdomstolen har pålagt Danmark at gennemføre, og som man derfor ikke kan holde Socialdemokratiet ansvarlige for.
Endelig har Venstre selv stemt for 13 af de 45 punkter.
Men hvad så med de 53.
300 ekstra asylansøgere?
Hvor kommer det tal fra?
Her henviser Venstre til et nyt folketingssvar til partiets udlændingeordfører Mads Fuglede.
Han har nemlig bedt Udlændinge- og Integrationsministeriet regne på, “hvor mange flygtninge Danmark ville have modtaget fra 2015 og frem, hvis Danmark fortsat havde været den femte mest attraktive asyldestination i EU?
”Mads Fuglede henviser i spørgsmålet til, at Danmark i 2014 kom ind på femtepladsen over, hvilke EU-lande der modtog flest asylansøgere i forhold til befolkningstallet.
Og regner man på den måde, når ministeriet altså frem til, at Danmark i alt ville have modtaget 53.
300 flere asylansøgere i perioden efter folketingsvalget i 2015.
Men ifølge Frederik Hjort, som er adjunkt i statskundskab på Københavns Universitet, er det et regnestykke, som hviler på en tvivlsom antagelse.
– Det centrale i analysen er en politisk præmis om, at en Thorning-regering ville have beholdt Danmark på en femteplads i Europa.
Eller at en kommende Mette Frederiksen-regering har til hensigt at bringe Danmark tilbage på en femteplads i Europa.
Og det er efter min mening ikke en plausibel antagelse, siger han til Detektor.
Heller ikke Martin Lemberg-Pedersen, adjunkt på Aalborg Universitet med speciale i migration og flygtninge, køber regnestykket.
– Det er meget arbitrært at tage udgangspunkt i Danmarks rangering i ét år og så bare fremskrive antallet af asylansøgere.
Problemet er, at man udelader en hel masse variabler i et meget komplekst regnestykke, siger han.
Selv har Socialdemokratiets formand, Mette Frederiksen, sagt til DR, at hun slet ikke vil være statsminister, hvis det kræver udlændingelempelser.
– Der kommer ikke til at blive lempet i udlændingepolitikken efter folketingsvalget, siger hun.
Har Inger Støjberg så ret?
Nej, begge de centrale tal på pressemødet er tvivlsomme.
Flere af de 45 lempelser handler slet ikke om flygtninge eller er gentagelser af samme lempelse.
Og de 53.
300 ekstra asylansøgere bygger på en antagelse om, at Thorning-regeringen ville have fastholdt Danmark på en femteplads over de mest attraktive lande for asylansøgere i EU.
Hvad siger Venstre til kritikken?
 Detektor har spurgt Venstres politiske ordfører Britt Bager, om partiet stadig mener, at tallene fra pressemødet er retvisende.
Mener Venstre stadig, det er retvisende at tale om 45 lempelser og koble dem til antallet af asylansøgere?
– Ja.
Vi mener, at der er en klar sammenhæng mellem antallet af lempelser i udlændingepolitikken, og hvor attraktiv man er som asyldestination.
Det er også noget, som nogle af landets førende forskere fra blandt andet Rockwool Fonden konkluderer.
Når vi nævner de 45 lempelser, er det noget, som De Radikales leder, Morten Østergaard, selv har sagt, skriver Britt Bager i et skriftligt svar.
Mener Venstre stadig, det er retvisende at bruge påstanden om 53.
300 ekstra asylansøgere?
– Tallene er ikke vores, men Udlændinge- og Integrationsministeriets.
Og de viser antallet af asylansøgere, hvis Danmark var fortsat med at være den femtemest attraktive asyldestination i EU efter 2014.
Lande som Tyskland og Sverige har konstant ligget højt på listen over antallet af asylansøgere siden 2014 i forhold til befolkningstallet, så derfor er det ikke et utænkeligt scenarie, at det samme var sket for Danmark, hvis der ikke var blevet gennemført opstramninger i udlændingepolitikken af den borgerlige regering.
Det har vi en forpligtelse til at fortælle vælgerne, når vi er så tæt på et folketingsvalg.
FacebookTwitterKopier linkEmner:Britt Bager (politiker)|Flygtninge og asylansøgere|Inger Støjberg (politiker)|Udlændinge- og Integrationsministeriet|Sverige




https://www.dr.dk/nyheder/udland/usa-korrespondent-assange-anholdelse-er-klart-signal-om-man-aldrig-undslipper

UdlandUSA-korrespondent: Assange-anholdelse er klart signal om, at man aldrig undslipperAnklagerne i dag er muligvis kun det første skridt i USA's opgør med Assange og Wikileaks.
Julian Assange har været i politisk asyl på Ecuadors ambassade i London i næsten syv år.
Af Rasmus Christiansen11.
apr.
2019 kl.
20.
56Bemærk: artiklen er mere end 30 dage gammelLæs opJulian Assange, grundlæggeren af whistleblower-organisationen Wikileaks, blev i dag anholdt i London – blandt andet fordi de amerikanske myndigheder vil have ham udleveret.
Læs også:Wikileaks-stifter anholdt af britisk politiHan er anklaget for i 2010 at have hjulpet en anden whistleblower, Chelsea Manning, med at hacke sig ind i strengt fortrolige computere, ejet af den amerikanske regering.
Whistlebloweren Chelsea Manning blev i 2013 idømt 35 års fængsel for at lække fortrolige dokumenter til Wikileaks.
Derfor har de amerikanske myndigheder i mange år ønsket at få ham anholdt.
Det fortæller USA-korrespondent Lillian Gjerulf Kretz.
- Assange har længe været en torn i øjet på USA.
De amerikanske myndigheder vil sende et klart signal om, at du aldrig undslipper, hvis du sætter dig op imod den amerikanske stat, siger hun.
Det er endnu ikke afgjort, om Assange skal udleveres til USA.
Offentliggørelse i 2010 splittede USAI 2010 offentliggjorde Wikileaks tusindevis af fortrolige dokumenter om den amerikanske hærs operationer i Irak og Afghanistan.
Læs også:USA: Julian Assange står til maksimalt fem års fængselEn offentliggørelse, der dengang splittede amerikanerne.
- Nogle så dengang Julian Assange som en mand, der arbejdede i sandhedens tjeneste.
Andre betragtede ham som en trussel mod USA og amerikanske soldaters sikkerhed og interesser, fortæller Lillian Gjerulf Kretz.
De amerikanske myndigheder siger, at Assange maksimalt står til fem års fængsel.
- Muligvis kun første skridtWikileaks har desuden spillet en rolle i specialanklager Robert Muellers undersøgelse af Ruslands forbindelser til præsident Donald Trump.
Specialanklager Robert Mueller afleverede sin rapport den 22.
marts.
Organisationen er mistænkt for at have samarbejdet med Rusland om en række stjålne e-mails, der blev hacket fra Demokraterne, og som skadede Hillary Clinton under valgkampen.
Netop de undersøgelser er noget, som ifølge Lillian Gjerulf Kretz, kan få betydning for både Julian Assange og Donald Trump.
- Det kan føre til gnidninger mellem præsident Trump og dele af administrationen, for Trump roste Assange under valgkampen, siger hun.
- Vi kender ikke omfanget af Wikileaks og Ruslands samarbejde endnu.
Men det her er nok kun første skridt i USA's opgør med Assange og Wikileaks.
Læs også:OVERBLIK Sexanklager og krigsafsløringer har holdt Assange i diplomatisk fængselFacebookTwitterKopier linkEmner:Donald Trump (politiker)|Hillary Clinton (politiker)|USA|Wikileaks|Rusland




https://www.dr.dk/nyheder/udland/efter-66-aar-sydkoreansk-domstol-goer-aborter-lovlige-igen

UdlandEfter 66 år: Sydkoreansk domstol gør aborter lovlige igenFra 2020 vil det ikke længere være strafbart at få en abort i Sydkorea.
Kvinder og mænd demonstrerer mod den stramme abortlovgivning på gaden i Sydkoreas hovedstad Seoul.
Af Sally Frydenlund Larsen11.
apr.
2019 kl.
20.
49Bemærk: artiklen er mere end 30 dage gammelLæs opEn lang kamp for sydkoreanske kvinder er slut.
Siden 1953 har det været forbudt at få foretaget en abort i Sydkorea, men i dag vedtog en sydkoreansk domstol, at abortforbuddet er forfatningsstridigt.
Det skriver blandt andet The Guardian og BBC.
De seneste 66 år har det kun været tilladt for kvinder, der var blevet voldtaget, var i livsfare eller havde været udsat for incest at få en abort.
Kvinder, der har fået fjernet fostre i andre tilfælde, har risikeret bøder på op til 2 millioner won (11.
600 kroner) og fængselsstraf på op til et år.
Ifølge domstolen skal abortloven være revideret senest ved udgangen af 2020.
Aborter i SydkoreaSiden 1953 har det været forbudt at få foretaget en abort i Sydkorea.
Det har også været strafbart for sundhedspersonale at foretage aborter.
I februar undersøgte det sydkoreanske sundhedsministerium befolkningens holdning til abort.
75 procent af kvinder mellem 15 og 44 mente, at abortforbuddet burde afskaffes.
I 2017 underskrev flere end 230.
000 sydkoreanere en underskriftindsamling for at få loven omskrevet.
Kilder: The Hankyoreh og The Guardian.
Kvindens krop, kvindens valgSyv af dommerpanelets ni medlemmer stemte for at ændre lovgivningen.
I en officiel udmelding begrunder domstolen sit valg om at skrotte abortforbuddet med, at kvinder har ret til at bestemme over deres egen skæbne.
- Abortforbuddet begrænser kvinders ret til at definere deres egne skæbner og krænker deres sundhedsrettigheder ved at begrænse deres adgang til sikre og rettidige behandlinger, lyder det ifølge The Guardian.
Beslutningen er blevet modtaget med stor glæde.
Både blandt sydkoreanerne selv og fra eksperter på området.
Roseann Rife, som er Amnesty Internationals forskningsleder i Sydøstasien, siger til The Guardian, at:- Landets drakoniske love har resulteret i diskrimination og stigmatisering i generationer af kvinder og piger ved at tvinge dem til at blive udsat for hemmelige og usikre aborter.
En gruppe abortaktivister fejrer domstolens beslutning i Seoul i dag.
Sjældne retsforfølgelserSidste år viste en undersøgelse, som Korean Women’s Development Institute stod bag, at en femtedel af alle kvinder, der havde været gravide, havde fået en abort.
Af dem levede kun én procent af tilfældene op til kravene om abort.
Det er dog kun få kvinder årligt, der bliver retsforfulgt.
Præsident Moon Jae-in har forholdt sig tavst til nyheden om afskaffelsen af abortforbuddet, men ifølge det sydkoreanske medie Yonhap anerkender regeringen domstolens beslutning.
- De relevante ministerier vil samarbejde om at følge gnidningsfrit op på domstolens afgørelse, skriver regeringen i en officiel erklæring ifølge mediet.
Den sydkoreanske fødselsrate har længe været dalende og er en af de laveste i verden.
I 2016 lå den på 1,2 børn per kvinde ifølge Verdensbanken.
Til sammenligning lå den danske fødselsrate på 1,7.
FacebookTwitterKopier linkEmner:Moon Jae-in (politiker)|Sydkorea|Abort|The Guardian|Amnesty International




https://www.dr.dk/nyheder/viden/teknologi/resultaterne-fra-rum-tvillinger-er-klar-generne-bliver-ikke-normale-igen

TeknologiResultaterne fra rum-tvillinger er klar: Generne bliver ikke normale igenI 2016 blev den ene af to enæggede tvillinger sendt ud i rummet i et år.
Blandt andet for at se, hvilke ændringer i generne det kan medføre.
Scott Kelly på Den Internationale Rumstation.
Næsten ti procent af hans gener ændrede sig på hans rumrejse - og de blev ikke 'almindelige' efter seks måneder på Jorden.
Af Pernille Kjeldgaard Kristensen11.
apr.
2019 kl.
20.
05Bemærk: artiklen er mere end 30 dage gammelLæs opI 2016 vendte astronauten, Scott Kelly, tilbage til Jorden efter 340 dage i rummet.
Ud over at være den amerikaner, der har opholdt sig længst tid på Den Internationale Rumstation, var han også halvdelen af et eksperiment, der aldrig er blevet udført før.
Forskere fra NASA undersøgte, tog prøver og holdt øje med udviklingen af Scott Kellys krop - og analyserede samtidigt hans tvillingebror, Mark Kelly - der blev tilbage på Jorden.
Det er der gennem de efterfølgende år kommet en række foreløbige resultater ud af.
Men nu kan forskerne fremlægge de endelige resultater.
Hele ti forskellige forskergrupper har undersøgt prøverne, der er blevet taget før, under og efter missionen.
Din krop ændrer sig af en rumrejseForskerne har taget 317 prøver, for at blive klogere på, hvad der sker i kroppen hos en astronaut.
- Det er rigtig mange.
De har blandt andet undersøgt cellernes stofskifte, hvilke bakterier der er i testpersonernes afføring og ændringer i deres øjne, forklarer Lise Lotte Hansen, der er lektor på Institut for Biomedicin på Aarhus Universitet, og fortsætter:- Det er så interessant at se, om de ændringer forsvinder, når astronauten kommer tilbage til Jorden, og hvor lang tid det eventuelt tager.
Resultaterne viser, at størstedelen af kroppens ændringer vender tilbage til udgangspunktet efter seks måneder tilbage på Jorden.
Det er dog ikke alle.
Hvad gjorde forskerne?
Rum-tvillingen, Scott Kelly, var væk i 340 dage på Den Internationale Rumstation, ISS.
Scott Kelly vendte tilbage til Jorden i 2016, og nu er resultaterne af undersøgelserne klar.
Tvillingerne var 50 år gamle, da undersøgelsen startede.
Da Scott Kelly tog afsted, var det fire år siden, han sidst havde været i kredsløb om Jorden.
Den seneste tur er også hans længste tur.
Da undersøgelsen startede, havde han i en periode over 12 år sammenlagt været i kredsløb om Jorden i 180 dage.
Tvillingebroderen, Mark Kelly, der blev på Jorden, har også været i rummet.
I hele hans liv har han været uden tyngdekraft i sammenlagt 54 dage.
Der var gået næsten fire år, siden han sidst havde været afsted, da undersøgelsen startede.
Tvillingerne fik taget prøver og blandt andet overvåget ændringer i deres afføring, urin, blodceller, immunceller, kromosomer, genaktivtet og kognitiv formåen.
Tvillingerne blev testet over 25 måneder - både før, efter og under rumrejsen.
Det er første gang, at forskerne har kunnet undersøge forskelle i fysiologiske og molekylære ændringer ved enæggede tvillinger, hvor den ene har været ude i kredsløb om Jorden.
Forskerne bag undersøgelsen forklarer, at det er oplagt at kigge på identiske tvillinger, da de fra naturens side har det samme genetiske materiale - og på den måde kan man nemmere undersøge ændringer, der sker på grund af en tur i rummet.
- Når vi kommer ud i rummet vil kroppen jo forsøge at modvirke den stress, som vi bliver udsat for i rummet, når vi blandt andet bliver vægtløse, siger hun.
- Hele dit immunsystem, stofskiftet - simpelthen hele din krop - bliver udsat for stress, fordi du er i kredsløb om Jorden.
Kroppen prøver derfor at kompensere.
Når du vender hjem til Jorden, ændrer størstedelen af disse effekter sig tilbage igen.
Generne tror stadig, at de er i rummetDer er flere ting, som gør de to tvillinger forskellige.
Her fremhæver Lise Lotte Hansen, at særligt ændringer i genekspression (hvor hurtigt et gen omsættes til protein, red.
) blev ved med at være der efter tilbagekomsten til Jorden.
Forskerne har nemlig fundet ud af, at Scott Kellys genekspressioner ændrede sig drastisk i de sidste seks måneder af rumrejsen.
Forsøget viste, at 8,7 procent af genekspressions-ændringerne ikke vendte tilbage til udgangspunktet efter astronautens hjemkomst.
Hun forklarer, at ændringen ligger i, at nogle af generne er aktive, når de ikke burde være det.
Og nogle af generne er lukkede, når de burde være aktive.
- Generne bliver kort sagt ved med at opføre sig, som om han stadig er i kredsløb om Jorden.
Det er gener, som har noget at gøre med fx immunforsvaret og reparationen af DNA, siger hun og fortsætter:- Og det er åbenbart nogle af dem, som ikke går tilbage til normalen efter seks måneder.
Og det er jo vigtigt at vide til senere missioner, siger hun.
Ændringerne i af genekspressionen skete særligt sidst på rumrejsen.
- I de sidste seks måneder af rumrejsen sker der virkelig en kæmpe ændring i genekspressionen, hvor generne altså ikke går tilbage til normal 'opførsel' - og det skete heller ikke efter seks måneder på Jorden.
Det er 811 gener, der ikke går tilbage til normalt niveau, og det er mange, siger Lise Lotte Hansen.
Vi kan ikke konkludere noget endeligtForskerne bag resultaterne skriver selv, at forsøget er en del af en hypotese om, hvordan kroppen bliver påvirket af rumrejser.
De kan altså ikke konkludere noget endeligt.
- Og det er helt rigtigt.
Derudover er det heller ikke helt optimalt at undersøge et 50-årigt tvillingepar, hvor begge personer faktisk har været i rummet, hvis man skal undersøge genetiske og epigenetiske ændringer, siger Lise Lotte Hansen.
Forskellen mellem de to personer kunne nemlig muligvis være endnu mere markant, hvis begge parter ikke havde været i kredsløb om Jorden før forsøget.
Læs også:7 måder kroppen forandrer sig på i rummet- Jeg mener, at det er et problem, at begge parter er astronauter.
Man kan jo godt forestille sig, at der kan være nogle ‘hængepartier’, som også er ændret i tvillingen Mark Kelly fra hans egne rumrejser, selvom han er på Jorden i dette forsøg, siger hun.
Hun forklarer også, at i forhold til epigenetikken, så er der også forskel på forsøgspersonerne, da de er 50 år gamle.
For selvom de er genetisk identiske som udgangspunkt, har de levet to forskellige liv.
Og det betyder, at deres epigenetiske profiler ikke længere er ens.
- Jeg mener, at det kan være mere givende, hvis man undersøger astronauter før deres første rumrejse, og så følger dem over tid og undersøger deres ændringer gennem flere ture ud i rummet, siger Lise Lotte Hansen.
Men så havde man selvfølgelig ikke haft den gode historie om de enæggede tvillinger.
FacebookTwitterKopier linkEmner:Den Internationale Rumstation|Videnskab|Sygdomme og lidelser|Aarhus Universitet|Sundhed og velvære




https://www.dr.dk/nyheder/kultur/film/anmelders-yndlings-helt-flopper-totalt-i-ny-film-en-omgang-fantasiloest-bae

FilmlandSe temaAf Filmanmelder og vært på FilmlandPer Juul CarlsenFilm og serierAnmelders yndlings-helt flopper totalt i ny film: En omgang fantasiløst bæ'Hellboy' bør skrubbe tilbage til Helvede, mener filmanmelder, der ellers førhen var fan.
- Jeg tigget Hellboy om at skrubbe tilbage til Helvede, væk fra de gribbe, der forsøger at æde hans smukke sjæl, skriver Per Juul Carlsen, der mener, at superhelten 'Hellboy' er kommet i de forkerte hænder.
(© Mark Rogers/UIP)11.
apr.
2019 kl.
20.
02 | opdateret 11.
apr.
2019 kl.
21.
29Bemærk: artiklen er mere end 30 dage gammelLæs opJeg har lige sagt farvel til en af mine gamle venner.
Jeg bad ham ganske enkelt om at skrubbe hjem til Helvede, hvor han hører hjemme.
Det tog han mægtig pænt.
Han stammer faktisk fra Helvede, og det var bestemt også venligt ment, da jeg foreslog ham at smutte hjem.
Efter min opfattelse trænger han til at finde sig selv.
'Hellboy'Instruktør: Neil MarshallMedvirkende: David Harbour, Milla Jovovich, Ian McShanePremiere: 11.
april 2019Jeg vil gerne kunne påstå, at jeg er vokset op sammen med min ven fra Helvede, at vi fulgtes ad til skole og sloges sammen mod plageånderne fra Himlen og så hinanden få den første kæreste.
Men jeg lærte først Hellboy at kende, da jeg var omkring 30 år, fra Mike Mignolas tegneserie af samme navn.
Jeg fik ondt af det lille røde væsen, da jeg så ham kravle ud ad porten til Helvede og ind i vores jordiske verden oven på en okkult besværgelse, fremført af skruppelløse nazister i en desperat kamp for at vende lykken i den anden store verdenskrig.
Senere lærte jeg ham rigtig godt at kende i to af mine yndlingssuperheltefilm, 'Hellboy' og 'Hellboy – the Golden Army' fra 2004 og 2008.
Fra da af var vi perlevenner.
Det er ikke længere den mexicanske billedtroldmand Guillermo del Toro, der tager sig af den røde supersatan sådan som i de to gamle film.
Nu er det derimod engelske Neil Marshall, en fattigrøvsinstruktør, mener Per Juul Carlsen.
(© Mark Rogers/UIP)En fattigrøvsfantasyinstruktørJeg lo af den store, røde mand, der ikke længere var en lille forskræmt dreng, men en brovtende, morsom, respektløs, populærkulturelskende, fastfoodsmaskende, smadrende satan af en superhelt.
Han kunne sagtens have været på nazisternes side, men på en eller anden måde var nogle stumper af empati, moral og kærlighed sluppet med ind fra Helvede, lige nok til at han knyttede sig til professor Bruttenholm, manden der reddede ham fra nazisterne, og skønheden Liz Sherman og alle de andre fra Bureauet for paranormal forskning og forsvar.
Jeg havde glædet mig til gensynet med min gamle ven i den nye 'Hellboy' – men var også bekymret.
Det var ikke længere den mexicanske billedtroldmand Guillermo del Toro, der tog sig af den røde supersatan sådan som i de to gamle film.
Det var derimod engelske Neil Marshall, en fattigrøvsfantasyinstruktør, der stod bag de anderledes lavbudgetsgysere 'Dog Soldiers' og 'The Descent – nedstigning til Helvede', inden han forsvandt over i anonymiteten på diverse serieproduktioner.
Og det endte med, at bekymringen smadrede gensynsglæden ad Helvede til.
- 'Hellboy' er blevet udstyret med et uendeligt arsenal af dårlige standardjokes, som bare bliver liret af uden at have nogen betydning for historiens udvikling, skriver Per Juul Carlsen.
(© Mark Rogers/UIP)Fantasiløst bæMarshalls Hellboy er stadig en brovtende, morsom, respektløs, populærkulturelskende, fastfoodsmaskende, smadrende satan af en superhelt.
Men han er også blevet udstyret med et uendeligt arsenal af dårlige standardjokes, som bare bliver liret af uden at have nogen betydning for historiens udvikling.
Det kan selvfølgelig hænge sammen med, at Andrew Cosbys manuskript bare er en dårlig undskyldning for, at effektafdelingen kan fyre den af med monstre fra Helvede, snotdumme kæmper og monstersvin og ikke mindst filmens skurk, heksen Nimue, der engang blev skåret i småstykker og gemt væk af selveste Kong Arthur, men nu vender tilbage efter noget så fantasiløst som verdensherredømmet.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Væk er de skønne, sære væsener fra Bureauet for paranormal forskning og forsvar.
Væk er de bindegale nazister, såsom den omvandrende sværdkæmpende gasmaske, Karl Ruprecht Kronen.
Væk er al den dejligt skrupskøre, finurlige humor, væk er Guillermo del Toros enestående poesi.
Tilbage er kun alt det fantasiløse bæ, vi kan se i alle de andre fantasiløse film - en historie, der ligner noget, der blev kasseret under arbejdet med et dårligt computerspil, effekter der er genbrug fra andre film, og jokes som Roger Moore skrottede, fordi de var for dårlige til hans James Bond-film.
Derfor har jeg tigget Hellboy om at skrubbe tilbage til Helvede, væk fra de gribbe, der forsøger at æde hans smukke sjæl.
Flygt, gamle ven – jeg be'r dig.
.
.
(© UIP)Læs også:Skuffet anmelder: Superheltefilm er kaotisk og uopfindsomFacebookTwitterKopier linkEmner:Guillermo del Toro (filminstruktør)|Roger Moore (skuespiller)|Humor




https://www.dr.dk/nyheder/indland/skatteminister-vil-aendre-regler-embedsmaend-skal-ikke-finde-beviser-mod-sig-selv

Afsløring af skatteskandaleSe temaIndlandSkatteminister vil ændre regler: Embedsmænd skal ikke finde beviser mod sig selvKarsten Lauritzen vil standse embedsmænds dobbeltroller i kommissionsundersøgelser.
Skatteminister Karsten Lauritzen mener ikke, at der er lavet fejl i sag om embedsmænds dobbeltrolle i Skattestyrelsen.
Alligevel vil han have regler ændret.
Af Jesper Tynell11.
apr.
2019 kl.
20.
22Bemærk: artiklen er mere end 30 dage gammelLæs opSkatteminister Karsten Lauritzen (V) vil have ændret lov om undersøgelseskommissioner, så embedsmænd ikke kan blive bedt om at udvælge beviser til undersøgelser af sager, de selv skal afhøres og ansvarsvurderes i.
Det oplyser ministeren til P1 Orientering, efter radioprogrammet i dag har kunnet fortælle, hvordan en kontorchef i Skattestyrelsen flere gange gjorde opmærksom på, at hun og hendes direktør indtog en dobbeltrolle, da de begge indgik i den undersøgelse, de sad med ansvaret for at udvælge bevismaterialer til.
Alligevel beholdt de to chefer ansvaret for at vurdere, hvilke dokumenter der var relevante at udlevere til Undersøgelseskommissionen om Skat, der blandt andet skal undersøge de to chefers eget ansvar i sagen om svindel med refusion af udbytteskat for over 12,7 mia.
kroner.
- Da jeg blev opmærksom på, at nogle af dem, der er indkaldt til afhøring, også sidder og har ansvar for eller tager del i relevansvurderingen, så spurgte jeg ovre i Skatteministeriet, ’Er det inden for reglerne?
’.
Der har jeg fået oplyst, at juraen er overholdt i forhold til habilitet, forklarer skatteminister Karsten Lauritzen.
Læs også:Chef i Skat påpegede selv dobbeltrolle i undersøgelse af skandalesag- Så må man spørge sig selv, ’Er det rimeligt, at reglerne er sådan?
’ Og det mener jeg ikke er tilfældet, siger ministeren til P1 Orientering.
Stiller spørgsmål ved udvælgelse af bevismaterialetDa kontorchefen blev indkaldt til afhøring i Undersøgelseskommissionen om Skat, skrev hun en e-mail om sin og sin direktørs habilitet i sagen.
- Flere, som vil være involveret i arbejdet i SKAT med at fremskaffe materiale til Undersøgelseskommissionen, har været tæt på de områder, som kommissionen skal undersøge.
Dette gør sig gældende for både [direktøren] og mig, skrev kontorchefen den 28.
juni 2018 i en e-mail.
I mailen bemærkede kontorchefen, at direktøren allerede på et møde tilbage i oktober 2017 også selv havde gjort opmærksom på det, ligesom kontorchefen senere selv endnu en gang påpegede de tos dobbeltrolle i sagen, da hun den 31.
oktober 2018 videresendte sin tidligere mailveksling ”om habilitet”.
Denne gang også til kolleger i Skatteministeriets departement.
- De to medarbejdere, der så har været involveret i det, har klogeligt spurgt kommissionen, ’Er det her et problem for os?
For det kan jo stille spørgsmålstegn ved relevansvurderingen.
’ Og det vil jeg give dem ret i, siger skatteminister Karsten Lauritzen til P1 Orientering.
Har bedt justitsministeren om at lave reglerne omP1 Orientering begyndte første gang at stille spørgsmål vedrørende de to chefers habilitet tilbage i november 2018.
Skatteminister Karsten Lauritzen fortæller nu, at det allerede dengang fik ham til at kontakte Justitsministeriet for at få lavet reglerne om.
- Jeg har ikke grundlag for at tro, at nogen skulle have skjult noget.
Men det skaber jo en mistillid til hele undersøgelseskommissionsredskabet, forklarer skatteminister Karsten Lauritzen.
- Og derfor skrev jeg faktisk til justitsministeren og sagde, ’Jeg synes ikke, at reglerne er gode nok på det her område, fordi de indbefatter, at medarbejdere, der skal indkaldes til afhøring, kan sidde og tage del i relevansvurderingen eller have ansvaret for den, siger ministeren.
Ifølge dr.
jur.
Frederik Waage skal de to chefer dog allerede inden for de nuværende regler betragtes som inhabile i sagen.
At myndighederne opfatter det anderledes, ændrer ikke på hans opfattelse heraf.
- De er inhabile.
For de her embedsmænd, de har siddet på nogle møder, hvor man har truffet afgørende beslutninger, som er under genstand for undersøgelse af undersøgelseskommissionen.
Der har de stået i det problem, at de har skullet tage stilling til, om et dokument skulle udleveres, som potentielt kunne være belastende for dem selv, forklarer han til P1 Orientering.
Læs også:Kommission når muligvis aldrig til bunds: Skat søger stort set ikke i sine dokumenterSkattestyrelsens øverste direktør, Merete Agergaard, er imidlertid af en anden opfattelse.
- Min vurdering, direktionens vurdering, de pågældendes vurdering var og er, at de var og er habile, siger Merete Agergaard til P1 Orientering.
Den besked har skatteminister Karsten Lauritzen også fået fra sine embedsmænd, forklarer han.
- Og derfor ønsker jeg som skatteminister at lave reglerne om.
Og det har jeg klart skrevet til justitsministeren og fået det svar fra justitsministeren, at det kan han kun følge mig i.
Og det kigger man på som led i revision af lov om undersøgelseskommissioner, siger skatteminister Karsten Lauritzen.
Ansvaret kan havne på de forkerte skuldreFlere af de to chefers kolleger, der ligesom de to skal afhøres og ansvarsvurderes, mener, at undersøgelseskommissionen i praksis risikerer at placere aben for udbytteskat-skandalen på de forkerte skuldre.
- For os, der skal ind og afhøres, betyder det jo automatisk, at vi ikke ved, om alt er med, forklarer tidligere direktør i Skat Nordjylland, Lars Møller Madsen, der også skal afhøres og ansvarsvurderes i sagen om udbytteskat.
- Man kan risikere, at det er de forkerte mennesker, der får skylden.
Det er en oplagt risiko, siger han til P1 Orientering.
Skatteministeriets tidligere departementschef, Peter Loft, mener også, at ansvaret risikerer at havne hos de forkerte, når to chefer, der selv har været inde over udbytteskat-sagen, har stået for at udvælge beviser til kommissionen.
- I princippet kan der jo være et eller andet væsentligt dokument, som enten ikke er fundet, eller som nogen har sagt, ’Av, det her må vi sgu hellere beholde for os selv’, siger også tidligere departementschef, Peter Loft, der også skal afhøres og have sit ansvar vurderet i udbyttesagen.
SE også:VIDEO Tibet-sagen forklaret: Kommissionens blinde øje- I yderste konsekvens kan det jo betyde, at nogen bliver tillagt et ansvar, som de enten ikke har eller skulle dele med andre, siger han til P1 Orientering.
Skatteminister Karsten Lauritzen siger, at han godt forstår Lars Møller Madsen og Peter Loft og deres udtalelser til P1 Orientering om, at ansvaret risikerer at havne på de forkerte skuldre.
- Jamen, jeg tænker, at det er et rigtig godt argument for at ændre reglerne, som jeg også har foreslået justitsministeren, og som man sidder og kigger på i forbindelse med, at man skal revidere lov om undersøgelseskommissioner.
Er der grundlag for at konkludere det i den konkrete sag?
Nej, det tror jeg ikke, der er.
Men jeg forstår godt, at de menige medarbejdere siger sådan, som de gør, udtaler skatteminister Karsten Lauritzen til P1 Orientering.
FacebookTwitterKopier linkEmner:DR P1|Karsten Lauritzen (politiker)|Merete Agergaard (embedsmand)|Skatter og afgifter|Jylland




https://www.dr.dk/sporten/badminton/axelsen-klar-til-kvartfinale-i-singapore

BadmintonAxelsen klar til kvartfinale i Singapore Viktor Axelsen er som den eneste danske singlespiller klar til kvartfinalen i Singapore Open.
Viktor Axelsen spillede sig torsdag i kvartfinalen i Singapore Open.
11.
apr.
2019 kl.
18.
20Bemærk: artiklen er mere end 30 dage gammelLæs opViktor Axelsen spillede sig torsdag i kvartfinalen i Singapore Open, der rangerer som en Super-500-turnering på World Touren.
Den danske badmintonspiller slog i anden runde Kantaphon Wangcharoen fra Thailand i tre sæt med cifrene 21-14, 15-21, 21-12.
I kvartfinalen fredag venter den indonesiske spiller Jonatan Christie, som Axelsen netop tabte til i kvartfinalen i Malaysia Open i sidste uge.
Axelsen, der er seedet treer i turneringen, er den eneste tilbageværende singlespiller i Singapore.
Tidligere torsdag røg både Jan Ø.
Jørgensen, Hans-Kristian Vittinghus og Mia Blichfeldt ud af turneringen i anden runde.
Anders Skaarup Rasmussen og Kim Astrup er også videre i Singapore.
Onsdag var det exit for Anders Antonsen og Rasmus Gemke allerede efter den første kamp.
Også herredoublen med Kim Astrup og Anders Skaarup Ramussen lykkedes med at spille sig i kvartfinalen torsdag.
Det danske par vandt med cifrene 21-13, 22-20 over et par fra Singapore.
/ritzau/FacebookTwitterKopier link




https://www.dr.dk/nyheder/indland/1500-har-bestilt-faerdselskontrol-hos-politiet

Indland1.
500 har bestilt færdselskontrol hos politietUtrygge borgere kan bestille en færdselskontrol i lokalområdet.
Intet er for småt, siger politiet.
ATK - Automatisk Trafik Kontrol - kastede i 2018 over en halv million fartbøder af sig.
1.
541 gange har borgere bestilt en fartkontrol.
Af Oliver Batchelor11.
apr.
2019 kl.
17.
47Bemærk: artiklen er mere end 30 dage gammelLæs opSiden årsskiftet har danskerne haft mulighed for at ringe eller klikke sig til en færdselskontrol i nærheden af deres hjem eller i lokalområdet.
Muligheden, der nu er udrullet i alle landets 12 politikredse, har indtil videre kastet over 1.
500 bestillinger af sig, viser et friskt datatræk fra Rigspolitiet.
- Det er svært at sige, om det er meget eller lidt, for vi har ikke noget at sammenligne med.
Men vi er glade for, at borgerne henvender sig.
For når vi taler om utryghed, er vi afhængige af, at folk oplyser os om det, siger politiassistent Christian Berthelsen.
Læs også:Se kortet: Her blitzer fotovognene flest bilisterIndtil videre er det politiets erfaring, at de fleste borgere efterspørger færdelskontrol, fordi de er utrygge ved trafikken i nærheden af deres hjem.
- Det kan dreje sig om både landeveje, villaveje og gader i de store byer.
Men typisk handler det om steder, hvor folk har beboelse lige op til.
Vi får tit den begrundelse, at folk er utrygge ved at lade børnene lege udenfor, siger Christian Berthelsen.
Politi: Vi tager alt seriøstBestillingerne foregår enten per telefon til den enkelte politikreds eller ved at udfylde en ansøgning på politi.
dk.
Politiet bestræber sig på at henvende sig til borgeren inden for 14 dage for at fortælle, om der vil blive gennemført en færdselskontrol på det ønskede sted.
Hvis der er grønt lys, kan borgeren forvente, at der inden for 30 dage bliver gennemført en færdselskontrol på gaden, villavejen, landevejen eller motortrafikvejen.
- Alt bliver taget op til overvejelse.
Der er intet, der for stort eller småt, når det handler om borgernes tryghed.
Vi vil meget gerne tættere på dem på den her måde, siger Christian Berthelsen.
Sådan vurderes en henvendelseNår en borger har afgivet sin bestilling, går politiet helt konkret i gang med undersøge en række forhold, inden borgeren får svar på sin henvendelse.
Der bliver kastet et blik på geografien og på oplysninger om trafikken i det pågældende område.
Det bliver også undersøgt, om der tidligere er udført kontroller på stedet, og om flere borgere har peget på problemer med hastighed, tung trafik eller andet på det samme sted.
- I første omgang sender vi måske en betjent afsted med en laser for at prøve det af.
Men det kan også være, at vi springer det over og sender en fotovogn derud, siger Christian Berthelsen.
12 politikredse: 1.
541 bestillingerNordjylland - 38Østjylland - 192Midt- og Vestjylland - 134Sydøstjylland - 120Syd- og Sønderjylland - 88Fyn - 183 bestillingerSydsjælland og Lolland-Falster - 179Midt- og Vestsjælland - 299Nordsjælland - 116Københavns Vestegn - 85København - 95Bornholm - 12Kilde: RigspolitietFacebookTwitterKopier linkEmner:Politi|Færdselsforseelser|Rigspolitiet|Vejtrafik|Trafik




https://www.dr.dk/nyheder/regionale/midtvest/farvel-til-faengselsbetjente-paa-udrejsecentre-ufaglaerte-tager-over

Midt- og VestjyllandFarvel til fængselsbetjente på udrejsecentre: Ufaglærte tager overMangel på fængselsbetjente betyder, at man erstatter dem med institutionsmedarbejdere.
Fra den 1.
september er det slut med fængselsbetjente på udrejsecentrne Kærshovedgård og Sjælsmark.
(© dr)Af Jesper Ibfelt og Mona Aaberg11.
apr.
2019 kl.
18.
47Bemærk: artiklen er mere end 30 dage gammelLæs opDer skal ikke længere være fængselsbetjente ansat på Udrejsecenter Kærshovedgård ved Ikast og Udrejsecenter Sjælsmark på Nordsjælland.
De skal i stedet erstattes af flere ufaglærte institutionsmedarbejdere.
De lærer alt, hvad der er relevant for at løse opgaven.
Niels Johan Geil, institutionschef- Fængselsbetjentene er langt hen ad vejen overkvalificerede til den opgave, vi skal løse på udrejsecentrene, siger institutionschef på Kærshovedgård Niels Johan Geil og uddyber, at der ikke er grund til bekymring.
- Jeg er fuldstændig tryg ved, at vi kan løse den opgave, vi er sat til at løse, siger han.
I løbet af de seneste to år er fængselsbetjente løbende blevet udskiftet med institutionsmedarbejdere på Kærshovedgård, så der i øjeblikket arbejder 32 institutionsmedarbejdere.
Med omstruktureringen bliver der frigivet seks fængselsbetjente fra Udrejsecenter Kærshovedgård og seks fra Udrejsecenter Sjælsmark.
- Det er ingen hemmelighed, at Kriminalforsorgen mangler hænder.
Ved at frigrøe de her stillinger, kan man få gavn af fængselsbetjentene et andet sted, siger Niels Johan Geil.
Læs også:Støjberg om børns massive mistrivsel på Sjælsmark: 'Forældrene tager dem som gidsler'Institutionsmedarbejderne på Udrejsecenter Kærshovedgård støttes dog fortsat af to politibetjente, som også arbejder der i dag.
Opgraderer kursusDet tager tre år at uddanne sig til fængselsbetjent.
En institutionsmedarbejder er typisk ufaglært og har hidtil bare fået fem dages introduktion med sidemandsoplæring.
Men de bliver nu opgraderet med et 12 dages kursus i blandt andet konflikthåndtering, myndighedsudøvelse og kulturforståelse.
- De lærer alt, hvad der er relevant for at løse opgaven, siger Niels Johan Geil, som dog erkender, at kurserne har manglet.
Læs også:Inger Støjberg: Det skal være dyrt at rejse væk fra udrejse-øStedfortrædende formand i Fængselsforbundet, Bo Yde Sørensen synes, løsningen med institutionsmedarbejdere i stedet for fængselsbetjente er den rigtige set i lyset af den aktuelle mangel på fængselsbetjente.
Med finanslovsaftalen for 2019 aftalte regeringen og Dansk Folkeparti, at det kommende udrejsecenter på øen Lindholm også skal bemandes med institutionsmedarbejdere.
Med omstruktureringen på de to eksisterende centre ensretter man hele strukturen, forklarer Niels Johan Geil.
På Lindholm skal der dog også udstationeres seks politibetjente til at hjælpe institutionsmedarbejderne, men fra første september er fængselsbetjentene helt ude af udrejsecentrene.
FacebookTwitterKopier linkEmner:Fængsler|Flygtninge og asylansøgere|Dansk Folkeparti|Fængselsforbundet|Ikast




https://www.dr.dk/nyheder/udland/vil-genaabne-undersoegelse-af-voldtaegt

UdlandVil genåbne undersøgelse af voldtægtMed anholdelsen af Assange ønsker advokat at få genoptaget undersøgelse af voldtægtsanklager fra to svenske kvinder.
USA ønsker også at få Julian Assange udleveret.
Af Rasmus Christiansen11.
apr.
2019 kl.
19.
50Bemærk: artiklen er mere end 30 dage gammelLæs opEfter dagens anholdelse af Julian Assange har en svensk advokat ønsket at genåbne undersøgelsen af de voldtægtsanklager, som den 47-årige australier blev anklaget for i 2010.
Læs også:Wikileaks-stifter anholdt af britisk politiDet skriver det svenske medie Aftonbladet.
- Vi vil nu se på sagen og afgøre, hvordan det hele skal forløbe.
Men vi kan ikke sige endnu, hvornår der bliver truffet en beslutning, udtaler vicechefanklager Eva-Marie Persson til Aftonbladet.
Elisabeth Massi Fritz er advokat for en af de kvinder, der har anklaget Wikileak-stifteren for voldtægt.
Tidligere i dag sagde advokaten til det svenske nyhedsbureau TT:- Vi vil gøre alt i vores magt for at få genoptaget undersøgelsen af ham, så han kan blive retsforfulgt i Sverige.
Anklaget af to kvinder i 2010I 2010 blev Julian Assange anklaget for at have begået voldtægt og seksuelle overgreb mod to svenske kvinder under en rejse til Stokholm, hvor han opholdt sig fra den 11 - 21.
august 2010.
Den ene af kvinderne arrangerede Julian Assanges tur til Stokholm og overnattede sammen med ham i hendes lejlighed i flere nætter.
Hun har efterfølgende fortalt politiet, at de havde haft sex en enkelt aften, men at Assange overskred hendes grænser op til flere gange i de efterfølgende dage - så meget, at hun efter eget udsagn måtte flytte hjem til en ven, mens Assange sov i hendes lejlighed.
Den anden kvinde mødte Julian Assange til et seminar i de dage, han var i Stokholm.
Hun fortalte politiet, at efter en aften, hvor de havde haft sex, vågnede hun morgenen efter ved, at han havde ubeskyttet sex med hende.
Den 21.
august udstedte den svenske anklagemyndighed en international arrestordre på Assange, da svensk politi ikke vidste, hvor han befandt sig.
Han sendte en e-mail til Aftonbladet samme dag, hvor han afviste beskyldningerne.
Derefter søgte han politisk asyl på Ecuadors ambassade i London, fordi han frygtede at blive udleveret til USA, hvis han rejste til Sverige.
Han fik politisk asyl i 2012 af Ecuador.
Læs også:OVERBLIK Sexanklager og krigsafsløringer har holdt Assange i diplomatisk fængselI 2017 valgte den svenske anklagemyndighed at frafalde voldtægtsanklagerne og arrestordren mod Assange.
Det er altså undersøgelsen af de anklager, som advokat Elisabeth Massi Fritz nu ønsker genåbnet.
Kan få fem års fængsel i USAJulian Assange blev i dag anholdt af britisk politi efter syv år i politisk asyl på den ecuadorianske ambassade.
Det skete blandt andet, ifølge britisk politi, fordi USA vil have ham udleveret.
Læs også:USA: Julian Assange står til maksimalt fem års fængselHan er anklaget af de amerikanske myndigheder for i 2010 at have hjulpet en anden whistleblower, Chelsea Manning, med at hacke sig ind i strengt fortrolige computere, ejet af den amerikanske regering.
Julian Assange risikerer op til fem års fængsel.
FacebookTwitterKopier linkEmner:Aftonbladet|USA|Anklagemyndigheden|Voldtægt|Julian Assange (erhvervsleder)




https://www.dr.dk/nyheder/indland/f35-larm-overskrider-stoejgraenser-i-895-soenderjyske-boliger

KampflySe temaIndlandF35-larm overskrider støjgrænser i 895 sønderjyske boligerForsvaret klar med støjberegninger for nye kampfly ved Flyvestation Skrydstrup.
F35-kampflyene flytter ind i Skrydstrup fra 2023.
Nye beregninger viser, at grænseværdierne for flystøj vil blive overskredet i mellem 618-895 boliger, alt efter om man regner de akutte flyvninger med.
Af Mads Korsager Nielsen11.
apr.
2019 kl.
19.
00Bemærk: artiklen er mere end 30 dage gammelLæs opNår Danmarks flåde af F35-kampfly flytter ind på Flyvestation Skrydstrup, vil larmen overskride Miljøstyrelsens støjgrænser i hundredvis af flere boliger end i dag.
Det viser støjberegninger, som Forsvarsministeriet torsdag aften fremlægger ved et borgermøde i Vojenshallerne.
- Grænseværdierne for den samlede flystøj med afvisningsberedskabet overskrides for 895 boliger, står der i materialet fra Forsvarsministeriet.
Som det er i dag, overskrider flystøj Miljøstyrelsens grænseværdier i 41 boliger ifølge den gældende miljøgodkendelse.
Færre berørt uden de akutte flyvningerAfvisningsberedskabet er betegnelsen for kampfly, der med kort varsel døgnet rundt rykker ud for at hævde dansk luftrum.
Flyene går i luften med høj fart, og det larmer derfor mere end normalt.
Ser man bort fra de larmende udrykninger, der går på vingerne omkring 40 gange årligt, vil støjen fra F35-flyene overskride støjgrænsen i 618 boliger.
Miljøstyrelsens vejledende støjgrænse for boligområder omkring flyvestationer er på 55 decibel, hvilket svarer til lyden fra en vaskemaskine helt tæt på.
Kortet viser, hvordan støjen fra de nye F35-kampfly berører et større område end tidligere (Det røde område).
Kortet viser, hvordan støjen fra de nye F35-kampfly berører et større område end tidligere (Det røde område)I størstedelen af alle de berørte boliger er overskridelsen på 5 decibel eller mindre, oplyser Forsvarsministeriet.
Ifølge fysikken svarer 3 decibel til en fordobling af lydstyrken eller den akustiske energi, der rammer øret, mens der skal en stigning på 10 decibel til, før lyden hørbart vil opleves dobbelt så høj.
F16 overskrider også støjgrænseForsvarsministeriet har også beregnet flystøjen fra de gamle F16-maskiner, der efter planen skal flyve indtil 2025.
Her overskrider flystøj grænseværdierne i 187 boliger, når støjen fra afvisningsberedskabet tælles med.
Beboerne omkring Flyvestation Skrydstrup har ventet længe på flystøjsberegningerne, der flere gange er blevet udskudt.
Senest i efteråret, hvor beboerne ellers havde regnet med at de i december ville få et overblik over støjen.
Støjberegningerne er vigtige, fordi erfaringer fra udlandet har vist, at F35-kampflyene, der ankommer i 2023, larmer omkring dobbelt så meget som F16-maskinerne.
Med beregningerne får både Forsvaret og naboerne nu et overblik over, hvordan omgivelserne bliver påvirket.
Må vente på kompensationIndbyggerne i Skrydstrup skal dog fortsat væbne sig med tålmodighed.
Først efter sommerferien er Forsvaret klar med en kompensationsordning for de mest udsatte naboer.
- Udgangspunktet for kompensationsordningen er støjsikring eller tilbud om frivilligt opkøb, afhængigt af omfanget af støjbelastningen, skriver Forsvarsministeriet.
Ministeriet oplyser samtidig, at kompensationsordningen kan blive reguleret i den anlægslov, som Folketinget ventes at vedtage.
Loven skal regulere aktiviteterne på Flyvestation Skrydstrup og bliver sendt i høring sidst på året.
I Norge har myndighederne opkøbt og støjisoleret boliger for mere end en milliard kroner, men Forsvarsministeriet har tidligere oplyst, at danske støjtiltag vil være 'væsentligt mindre'.
Støjberegningerne bygger på simulerede flyvninger.
Danskerne har stadig til gode at opleve en rigtig F35 i luften.
Det sker enten den 22.
eller 23.
maj, hvor Forsvarsministeriet har arrangeret en demonstrationsflyvning i samarbejde med det norske flyvevåben.
FacebookTwitterKopier linkEmner:Forsvarsministeriet|Flyvestation Skrydstrup|Støjforurening|Bolig|Vojens




https://www.dr.dk/nyheder/kultur/20-aarig-superstjerne-er-traet-af-homorygter-det-er-saarende

Kultur20-årig superstjerne er træt af homorygter: 'Det er sårende'Popsangeren Shawn Mendes er frustreret over, at folk tror, han er homoseksuel.
20-årige Shawn Mendes udgav sin debutsingle som bare 15-årig.
Af Christian Ellegaard og Kasper Madsbøll Christensen11.
apr.
2019 kl.
18.
33Bemærk: artiklen er mere end 30 dage gammelLæs opShawn Mendes er ikke homoseksuel.
Alligevel har den 20-årige popstjerne igen og igen set sig nødsaget til at mane rygter om sin seksualitet i jorden.
- Først og fremmest: Jeg er ikke homoseksuel.
For det andet, så burde det ikke gøre en forskel, om jeg var eller ej, lød det i en video, som en dengang 17-årig Shawn Mendes udsendte helt tilbage i 2016.
Nu har den unge hitmager, der for få uger siden gav koncert i København, igen været ude og kommentere på rygterne, der blandt andet udspringer af Shawn Mendes' image som en følsom og blød mand.
- Det er sårende for mig, siger han i et stort interview med britiske The Guardian.
- Jeg bliver sur, når folk antager ting om mig, fordi jeg kan forestille mig de folk, der ikke har den støtte og det sikkerhedsnet, som jeg har, og hvordan det ville påvirke dem.
Hør Shawn Mendes-hittet 'Treat You Better', mens du læser videre.
Shawn Mendes - Treat You BetterHos LGBT Danmark, der er en dansk interesseorganisationen for lesbiske, bøsser, biseksuelle og transpersoner forstår man godt, at Shawn Mendes kan føle et behov for at komme med en udmeldingLGBTLGBT er et internationalt begreb, der dækker over lesbiske, bøsser (gay), biseksuelle og transpersoner.
'LGBT Danmark' er en dansk interesse-organisationen, der repræsenterer de ovennævnte grupper.
Tidligere har organisationen heddet 'Landsforeningen for Bøsser og Lesbiske' samt 'Forbundet af 1948'.
Kilde: LGBT Danmark- Jeg kan godt forstå, at han har brug for at melde sin egen virkelighed ud og fortælle hvordan landet ligger.
Det er jo ikke sjovt at blive kaldt én ting, når virkeligheden er en anden, siger organisationens forperson, Peder Holk Svendsen, og fortsætter:- Den slags rygter er jo med til at underbygge nogle strukturer i samfundet om, hvordan homoseksuelle – og for den sags skyld heteroseksuelle – opfører sig.
Emil Thorup: Irriterende at blive misforståetHomorygter i underholdningsbranchen er langt fra noget nyt.
En lang række tv-værter, skuespillere, sangere og sågar politikere og medlemmer af Kongehuset har gennem årene været en tur gennem rygtebørsen.
Den danske tv-vært og arkitekt Emil Thorup er én af dem, der også har måttet leve med, at rygterne i mange år svirrede om hans seksualitet.
Hvis folk bliver ved med at sige, at man er A, mens man selv siger, man er B, så er det bare irriterende - uanset hvilket bogstav, man nu engang måtte være.
Emil Thorup, tv-vært og arkitektDet tog for alvor fart, da han i 2009 lavede tv-programmet 'Aloha' med Casper Christensen.
- Folk har altid troet, at jeg var homoseksuel.
Men jeg var heldigvis 24-25 år, da rygterne for alvor begyndte at svirre.
Det skete samtidig med, at jeg lavede 'Aloha', og jeg var fuldstændig sikker i min seksualitet, siger Emil Thorup.
Læs også:20-årig popcharmør imponerede: 'En af de bedste koncerter, jeg nogensinde har været til'- Jeg synes, det var meget sjovt i starten, men det blev jo bare ved.
Det tog seks-syv år, før folk ligesom accepterede, at jeg nok bare var heteroseksuel.
Det er helt skørt, at folk stadig tror det, uddyber Thorup, der siden 'Aloha' blandt andet har været vært på Dansk Melodi Grand Prix, og som i 2015 lancerede sit eget møbelbrand, Handvärk.
Emil Thorup kan godt forstå, hvis Shawn Mendes' er såret over, at folk antager noget om ham, som ikke passer.
- Det er bare irriterende at blive misforstået.
Hvis folk bliver ved med at sige, at man er A, mens man selv siger, man er B, så er det bare irriterende - uanset hvilket bogstav, man nu engang måtte være.
Emil Thorup har blandt andet været vært på Dansk Melodi Grand Prix 2012 sammen med Louise Wolff.
Han er med egne ord 'fuldstændig det modsatte af homofob', men forstår godt Shawn Mendes' frustration over rygterne om hans seksualitet.
Homo-jokes har påvirket Shawn MendesRygterne om Shawn Mendes' seksualitet har svirret lige siden begyndelsen af hans karriere, og de har kun fået ekstra kraft takket være internettet.
Rygterne har nemlig både affødt et hav af memes og vittigheder, homoerotisk fanfiction og sågar komplekse videoanalyser på Youtube, der forsøger at udpege beviserne for, at den canadiske popcharmør da må være homoseksuel.
Og selvom Shawn Mendes i interviewet med The Guardian understreger, at der intet forkert er i at være homoseksuel, så udtrykker han samtidig frustration over, at rygterne om hans seksualitet stadig hænger ved.
I et interview med musikmagasinet Rolling Stone fortalte han sidste efterår, hvordan de mange vittigheder og memes har påvirket ham.
Om Shawn MendesShawn Mendes er 20 år og er født i Toronto, Canada.
Hans musikalske karriere startede i 2013, da han lagde små coverversioner ud på den hedengangne videotjeneste Vine, hvor han hurtigt blev meget populær.
I 2014 fik han sin første pladekontrakt.
Shawn Mendes har tre plader på samvittigheden, senest den selvbetitlede 'Shawn Mendes' fra 2018.
Mendes' største hit målt på streams er 'Treat You Better', der i skrivende stund er hørt mere end 916 millioner gange på Spotify.
Her beskrev den unge sanger, hvordan han ofte var endt med at gennemse sine egne interviews og analysere sin egen stemme og kropssprog for de 'homo-tegn', som internettet påstod, at han udsendte.
Inderst inde føler jeg, at jeg er nødt til at gå ud og blive set sammen med en pige i offentligheden for at bevise, at jeg ikkke er homoseksuel.
Shawn Mendes, sanger- Jeg ville gerne sige, at jeg er ligeglad, men det er ikke sandheden [.
.
.
] Inderst inde føler jeg, at jeg er nødt til at gå ud og blive set sammen med en pige i offentligheden for at bevise, at jeg ikke er homoseksuel, forklarede den unge sanger dengang.
Samtidig har Mendes, der flere gange offentligt har støttet op om homoseksuelles rettigheder, også kritiseret, at der offentligt er blevet spekuleret i hans seksualitet.
- I er fucking heldige, at jeg rent faktisk ikke er homoseksuel og bange for at komme ud af skabet.
Det er sådan noget, der slår folk ihjel.
Det er så sårbart, rasede sangeren til Rolling Stone.
Thorup: Han hælder benzin på båletIfølge Emil Thorup er det bedste, Mendes kan gøre for at få stoppet snakken om sin seksualitet, simpelthen at tie stille.
- I feel you, Shawn Mendes, men jeg er nødt til at sige: Det kommer aldrig til at ændre sig.
Det bedste, man kan gøre, er bare at ignorere det.
For hver gang han kommenterer det, graver han sig bare dybere ned, lyder rådet fra Emil Thorup.
- Hver gang han siger 'Jeg elsker homo'er, men jeg er det ikke selv', så hælder han bare benzin på bålet.
Det vigtige er at skynde sig at få sandheden ud, og så ellers holde sin kæft, for så dør det ud på et tidspunkt.
Emil Thorup understreger samtidig, at det i 2019 burde være dybt ligegyldigt at være så fokuseret på, hvilken seksualitet man har.
- Tænk, at vi har den her samtale i 2019.
Det er jo fucked up.
Shawn Mendes har en lang række højprofilerede musikalske optrædener på sit cv.
Som her med Miley Cyrus.
For år tilbage florerede der også rygter og memes på nettet om, at to medlemmer af det britiske boyband One Direction, Harry Styles og Louis Tomlinson, havde et hemmeligt, romantisk forhold.
Louis Tomlinson har siden hen fortalt, at selvom der ikke var hold i rygterne, så påvirkede spekulationerne de to unge drenges venskab i sådan en grad, at deres relation blev 'akavet'.
De begyndte simpelthen at trække sig fra hinanden.
- Man kan se det som en slags morbid kærlighedserklæring, lyder det fra Emil Thorup, der tilføjer:- Folk synes simpelthen, at man er interessant nok til at have en holdning til.
Læs også:20-årig superstjerne springer ud som undertøjsmodel: 'Det kan ikke gøres bedre'FacebookTwitterKopier linkEmner:Shawn Mendes (musiker)|Homoseksualitet|Seksualitet|The Guardian|Storbritannien




https://www.dr.dk/nyheder/politik/df-truede-med-det-rode-kort-eva-kjer-slipper-med-naese-i-muslingesag

PolitikDF truede med 'det røde kort': Eva Kjer slipper med næse i muslingesag Dansk Folkepartis fiskeriordfører var tæt på at give fiskeriministeren det røde kort.
Fiskeriminister Eva Kjer Hansen (V) slipper med en næse for sin håndtering af sagen om muslingefiskeri.
11.
apr.
2019 kl.
18.
08Bemærk: artiklen er mere end 30 dage gammelLæs opDansk Folkeparti vil tildele Eva Kjer Hansen (V) en næse for hendes håndtering af sagen om muslingefiskeri.
Det siger gruppeformand Peter Skaarup.
Dermed er der ikke udsigt til, at Dansk Folkeparti vil udtrykke mistillid til ministeren eller opfordre statsminister Lars Løkke Rasmussen (V) til at flytte fiskeriområdet væk fra Eva Kjer Hansen.
- Der er ingen tvivl om, at ministeren er rigtig dårlig til at tage denne her sag alvorligt.
Det kunne vi se på det samråd, der blev afholdt onsdag i Folketinget.
Det er en klar markering fra vores side af, at det her er ikke godt nok.
Når Folketinget skal holde øje med regeringen, så skal vi også have de oplysninger fra regeringen, som der er brug for.
Gruppeformand i DF, Peter Skaarup- Hun har ikke været god nok til at orientere, og derfor får hun endnu en næse, hvis vi kan bestemme i hvert fald, siger Peter Skaarup.
Hvis Eva Kjer Hansen skal ende med en 'næse', så kræver det dog et flertal i Folketinget og hermed, at flere andre partier bakker Dansk Folkeparti op i beslutningen.
Læs også:Uffe Tang: Muslingesag er alvorlig for Eva Kjer og regeringen'Det er en klar markering'En næse er en populær betegnelse for, at der udtales kritik af en politikers handlinger.
Den bruges, når et støtteparti ikke ønsker direkte at vælte en minister, men i stedet understrege at en grænse er overtrådt.
- Det er en klar markering fra vores side af, at det her er ikke godt nok.
Når Folketinget skal holde øje med regeringen, så skal vi også have de oplysninger fra regeringen, som der er brug for, siger Peter Skaarup.
Det er Berlingske, som har afdækket, hvordan myndighederne i en årrække har givet nogle af landets største muslingefiskere unik adgang til at fiske i Storebælt.
Fiskerne har ifølge avisen tilsyneladende bare kunnet ringe til embedsmænd og få adgang til fangsterne.
De ekstra muslingefangster er givet gennem et såkaldt forsøgsfiskeri, som i flere måneder ad gangen har givet Danmarks største muslingefiskere mulighed for at fange blåmuslinger i udvalgte områder.
Det er ikke os, der ansætter og afskediger ministre.
Det gør statsministeren, så det er op til ham.
Men vi indskærper, at Eva Kjer Hansens forhold til Folketinget skal blive bedre.
DF's gruppeformand, Peter SkaarupDansk Folkepartis fiskeriordfører, Ib Poulsen, har kritiseret, at fiskeriordførerne først er blevet orienteret om sagen i sidste uge, efter at Berlingske havde kontaktet Eva Kjer Hansens ministerium.
Kan vælte minister med støtte fra oppositionenPå samrådet onsdag holdt Eva Kjer Hansen fast i, at hun har håndteret forløbet efter bogen.
Det udløste stor utilfredshed blandt et politisk flertal.
Særligt Dansk Folkeparti og Socialdemokratiet mener, at fiskeriministeren har et stort forklaringsproblem.
Det er dog op til Dansk Folkeparti som støtteparti at afgøre, om man vil udtrykke mistillid og dermed vælte ministeren med opbakning fra partierne i oppositionen.
Ib Poulsen udtalte sig torsdag til Berlingske på en måde, som gav indtryk af, at målet nu var fuldt.
- Efter samrådet må jeg bare sige, at vi ikke kan give hende én til kritisk beretning (næse, red.
).
Slet ikke når vi allerede har sagt, at hun næste gang får det røde kort, siger Ib Poulsen.
Peter Skaarup siger, at han har "talt med" Ib Poulsen om sagen, og at der er enighed om, at den skal ende med en næse.
- Det er ikke os, der ansætter og afskediger ministre.
Det gør statsministeren, så det er op til ham.
Men vi indskærper, at Eva Kjer Hansens forhold til Folketinget skal blive bedre, siger Peter Skaarup.
/ritzau/FacebookTwitterKopier linkEmner:Dansk Folkeparti|Eva Kjer Hansen (politiker)|Folketinget|Fiskeripolitik|Fyn




https://www.dr.dk/nyheder/indland/prins-vincent-om-pandaerne-nuttet-og-fluffy

Pandaer til DanmarkSe temaIndlandPrins Vincent om pandaerne: 'Nuttet og fluffy' I dag blev pandaanlægget i København Zoo indviet.
Af Julie Johanne Knudsen og Jakob Skov Jakobsen (Video)11.
apr.
2019 kl.
21.
36Bemærk: artiklen er mere end 30 dage gammelLæs opFra morgenstunden stod skolebørn med pandabamser og pandahuer i kø for at komme ind og hilse på pandaparret i København Zoo.
Og på den anden side af Valby Bakke var pandaudklædte demonstranter mødt op for at protestere mod Kinas menneskerettighedskrænkelser.
Pandadiplomati eller ej.
Der er ingen tvivl om, at det pelsede kærestepar trækker stor opmærksomhed.
Og i dag skulle pandaanlægget indvies.
Bamser, der skiller vandeneVed åbningen deltog kronprinsesse Mary og hendes yngste børn, prins Vincent og prinsesse Josephine.
- Jeg har set en panda.
Den er meget fluffy og nuttet, fortalte prins Vincent til DR Nyheder, efter han havde fået øje på en af bjørnene.
Sådan tænkte de fleste børn om de nye kinesiske medlemmer, som ankom til Danmark for en uge siden.
Men Ingrid Solvang Erichsen på 7 år havde godt hørt om danskernes forhold til Kina.
I videoen nedenfor kan du se Ingrid Solvang Erichsen fortælle om pandaerne.
- Der er nogle, der ikke så godt kan lide, at vi har fået pandaerne.
De synes, at Kina skal være deres eget land.
Men jeg synes bare, at det er dejligt, de er her, siger hun.
Alligevel var det hverken Tibet eller udenrigspolitik, hun tænkte på, da hun besøgte pandaerne.
- Jeg tænker, at den ser sød ud, og at jeg har lyst til at kramme den, sagde hun.
10-årige Cecilie Lindstrøm Vilstrup vidste også godt noget om, at Kina har ry for at behandle sit folk dårligt, men hun er alligevel glad for, at vi har fået lov at låne pandaerne.
- Den er blød og pjusket.
Og det er fedt, at man kan få lov til at se den i virkeligheden.
Forrud for åbningen er der blevet arbejdet i næsten 10 år på at få et pandapar fra Kina, som er kendt for at bruge pandaerne som et politisk redskab.
Derfor var det en stor dag for København Zoo, som endelig fik lov til at præsentere de store dyr for offentligheden.
FacebookTwitterKopier link




https://www.dr.dk/nyheder/regionale/oestjylland/47-smittet-med-legionella-i-oestjylland-nu-saetter-silkeborg-ind

Østjylland47 smittet med legionella i Østjylland – nu sætter Silkeborg ind for at udrydde bakterienBakterien legionella huserer især i Østjylland, hvor 47 tilfælde blev registreret i 2017.
Henning Øgendahl blev utrolig træt, da han fik legionella.
Af Emma Lichscheidt og Sarah Friis Elkjær11.
apr.
2019 kl.
17.
32Bemærk: artiklen er mere end 30 dage gammelLæs opAntallet af legionella-tilfælde herhjemme er stigende.
De seneste tal fra 2017 viser, at der blev rapporteret 278 patienter med legionella-pneumoni til Statens Serum Institut.
68 af dem blev smittet på en udenlandsrejse, og det skete også for 58-årige Henning Øgendahl fra Hasselager, da han var på en tur til Budapest.
Efter nogle dage med træthed efter han var kommet hjem, skvattede han om på gulvet og kunne ikke rejse sig.
- Det er en grim oplevelse, når man er vant til at klare sig selv.
Jeg lå med hovedet i gulvet og kunne ikke rejse mig mere end ti centimeter, før jeg lå med hovedet i gulvet igen.
Jeg kæmpede tre kvarter, så fandt jeg ud af, at jeg kunne nå min telefon, siger han.
Hold temperaturen over 60 graderSom hovedregel kan det være svært at slippe af med Legionella-bakterierne, når de først har slået sig ned i et vandsystem.
Det er vigtigt, at vandtemperaturen i varmtvandsbeholdere er over 60 grader Celcius, hvilket forhindrer vækst af bakterierne.
Kilde: www.
sundhed.
dkHenning Øgendal ringede 1-1-2 og fik fat i Falck.
- Da redderne kom spurgte de om mit personnummer ti gange.
De fem gange kunne jeg det, og de fem gange kunne jeg det ikke.
Jeg kunne det i hovedet, men kunne ikke sige det uden at bytte rundt på tallene, fortæller Henning Øgendahl.
Bakterien legionella smitter gennem vanddamp, og den kan udvikle sig til legionærsyge, der er en form for en lungebetændelse.
Et af symptomerne er begyndende konfusion.
Østjylland har flest tilfældeLegionella huserer især i Østjylland, hvor 47 personer i 2017 blev smittet med sygdommen.
Samme år blev 278 tilfælde registreret på landsplan.
Derfor har Silkeborg, som én af få kommuner i landet, brugt to år på at gennemgå alle plejecentre og bosteder, hvor der blev fundet legionella i fem ud af 30 tilfælde.
Kommunen har nu fået fjernet legionella, hvor det blev fundet, siger Lars Thygesen fra Silkeborg Kommune.
- Alle steder blev der reageret hurtigt på det, siger han.
Blandt andet er personalet de pågældende steder er blevet instrueret i ikke at tage bad på arbejdet.
- Allerede få dage efter har kommunen kunne erklære systemet legionellafrit, siger Lars Thygesen.
Silkeborg Kommune er nu i gang med at se alle andre kommunale bygninger, hvor folk bader, efter i sømmene.
Farligt ved komplicerede lidelserI Hasselager blev Henning Øgendahl kørt på sygehuset for at blive undersøgt.
Henning er hjertepatient, og sundhedspersonalet kæmpede for at få den høje feber til at falde, for pludselig kunne hjertet næsten ikke følge med mere.
- Efter tre-fire timer gik mit hjerte helt amok.
Jeg havde en puls på 180-200, fortæller Henning Øgendahl.
- Der gik ti timer, før sygepersonalet fik den ned igen.
Lægerne fik styr på Henning Øgendahls hjerte og fandt derefter ud af, at han var smittet med legionella og havde fået legionærsyge.
Med den rigtige antibiotika-behandling vil de fleste kunne kureres, men sygdommen kan være farlig, specielt for patienter som har komplicerende lidelser.
Efter en uge på sygehuset kom Henning hjem, og efter yderligere 14 dage kunne han vende tilbage til sit arbejde.
- Når jeg havde været på arbejde i to-tre timer, måtte jeg tage hjem.
Efterhånden fik jeg flere kræfter, men der er nu gået et halvt år, og jeg har ikke nær de samme kræfter, som jeg havde før.
Ifølge lægerne kan det tage op til et år, før Henning ville komme sig fuldstændigt.
Men selvom han stadig er mærket af sygdommen, priser Henning Øgendahl sig lykkelig for, at han stadig er her.
- Heldigvis kunne mit hjerte og helbred klare det.
Mange - særligt ældre - dør af den forfærdelige sygdom, så man skal være taknemmelig for hver dag, man har, siger han.
Lungebetændelse fra opvarmet ferskvand•Legionærsygdom er en lungebetændelse•Bakterien trives i og overføres fra opvarmet ferskvand, for eksempel varmtvandsanlæg på hoteller, air-condition-anlæg og vandforstøvere i supermarkeder•Patienter udvikler oftest høj feber, forvirringstilstand, træthed, brystsmerter og gulligt opspyt ved hoste•Sygdommen behandles med antibiotika•Med rigtig behandling vil de fleste blive raske•Sygdommen kan dog være farlig, specielt for patienter som har komplicerende lidelser.
•Dødeligheden er på cirka ti procent, hvis man i forvejen er svækket.
•Kilde: www.
sundhed.
dkFacebookTwitterKopier linkEmner:Sygdomme og lidelser|Jylland|Silkeborg Kommune|Patienter|Silkeborg




https://www.dr.dk/nyheder/regionale/hovedstadsomraadet/panda-prognose-bjoernene-har-ikke-faaet-flere-i-zoo-i-belgien

KøbenhavnPanda-prognose: Bjørnene har ikke fået flere i zoo i Belgien og TysklandDe to kinesiske pandaer i Københavns Zoo er ikke nødvendigvis lig med flere penge i kassen.
Zoo's nye protektor kronprinsesse Mary har i dag åbnet pandaanlægget i Zoologisk Have København for offentligheden, men det er ikke ensbetydende med flere besøgende og flere penge til Zoo, viser erfaringerne fra Belgien og Tyskland, der også har sort-hvide pandaer.
Af Kristoffer Poulsen11.
apr.
2019 kl.
16.
17Bemærk: artiklen er mere end 30 dage gammelLæs opNår Københavns Zoo i dag slår dørene op for det nybyggede pandaanlæg, skal de ikke nødvendigvis regne med et stigende antal gæster og flere penge i billetlugen.
Sådan er det i hvert fald ikke gået i Belgien og Tyskland, der også for nyligt har fået sort-hvide pandaer.
Læs også:QUIZ Hvor meget ved du om pandaer?
I Københavns Zoo regner man dog med, at den nye attraktion kommer til at booste besøgstallet, siger Christian Higraff, der er kommerciel direktør i Zoo.
- Vi håber og tror helt sikkert på, at det vil give flere besøgende, siger Christian Higraff og fortsætter:- Jeg tror, at pandaerne alene kan give en publikumsfremgang på i hvert fald 15 procent, siger han.
Panda-faktaPandaerne Xing Er og Mao Sun landede med fly i Danmark torsdag den 4.
april efter flere års forberedelse.
Pandaerne er udlejet til Danmark i 15 år.
De tilhører således stadig Kina - og det gælder derfor også eventuelle unger.
Prisen for at leje pandaerne er en million amerikanske dollar om året i 15 år.
Det svarer til i alt 100 millioner danske kroner.
Hertil kommer omkostninger til drift og pasning af pandaerne.
Pandaerne spiser ca.
30 kg.
nyhøstet bambus om dagen – hver.
Det svarer til, at Zoo skal bruge ca.
120 kg.
bambus tre gange om ugen.
Pandaer kan i fangenskab blive op til 30 år.
I det fri bliver de dog sjældent mere end 10-20 år.
Fakta: Københavns Zoo.
Men i Berlins Zoologiske have, der fik to nye pandaer i 2017, har man ikke kunne måle en særlig panda-effekt på besøgstalleneDet samme gælder Pairi Daiza Zoo ved Bruxelles i Belgien, der fik kinesiske pandaer for fem år siden.
Læs også:Zoo jubler over madglade danske pandaer: 'De æder på livet løs'Her er besøgstallet længe steget lidt hvert år, men altså ikke ekstra efter at pandaerne kom.
Det fortæller talsmand Mathieu Goedefroy.
- Vi får hele tiden flere besøgende, men året efter pandaerne kom, var der ikke en særlig stigning i besøgstallene.
For os var det et normalt år, siger talsmanden.
Vi får hele tiden flere besøgende, men året efter pandaerne kom, var der ikke en særlig stigning i besøgstallene.
For os var det et normalt år.
Mathieu Goedefroy, talsmand for Pairi Daiza Zoo i BelgienMen pandaernes værdi kan ikke kun måles i ekstra gæsteindtægter, mener Mathieu Goedefroy.
- Vi ser på pandaen som et ikonisk dyr, som vi nu kan vise vores gæster - og så er der andre fordele for vores zoo, såsom ekstra omtale og prestige, siger han.
Og selvom man ikke har kunne måle en særlig panda-effekt i besøgstallene i hverken Berlins Zoologiske have eller i Pairi Daiza Zoo ved Bruxelles i Belgien, så er Christian Higraff ikke nervøs.
Læs også:Politik og pandaer: 6 historier om panda-diplomatiKøbenhavns ZOO har nemlig lidt ekstra at lokke gæsterne med, fortæller han.
- Det er fedt at kigge på pandaer – gerne i lang tid – og derfor har vi bygget en restaurant i forlængelse af pandaanlægget, så man kan sidde og spise, mens man kigger på pandaer.
- Det er en fuldstændig fabelagtig oplevelse, siger han.
FacebookTwitterKopier linkEmner:Belgien|Zoologisk Have København|Dyreparker|Dyr|Tyskland




https://www.dr.dk/nyheder/regionale/syd/foraeldre-opgiver-retssag-efter-d-draabe-skandale-kommer-ikke-det-punktum-vi

Syd- og SønderjyllandForældre opgiver retssag efter d-dråbe-skandale: Kommer ikke det punktum vi havde håbetMor til sygt barn opgiver at føre sag for at få erstatning fra Diafarm.
Nicoline Holm med sin datter Emma kort efter, at Emma blev syg.
Af Søren Bruhn Kongsted og Peter Frandsen Siggaard11.
apr.
2019 kl.
15.
57Bemærk: artiklen er mere end 30 dage gammelLæs op- Der kommer ikke det punktum i sagen, som vi havde håbet.
Sådan siger Nicoline Holm.
Kvinden fra Haderslev er mor til Emma, der i sommeren 2016 fik d-dråber, som indeholdt meget mere d-vitamin, end der stod på flasken.
Læs også:Webdok om Emma: En sjælden patient80 danske spædbørn blev indlagt med forgiftning af d-dråberne, der blev fejlproduceret af virksomheden Diafarm fra Vejle under mærket Inno Pharma med 75 gange så meget d-vitamin som normalt.
Sådan påvirker d-dråberne Emmas kropForkalkede nyrer, der måske skal transplanteres senereKronisk forstoppelse/ødelagt systemTandskaderSvagere knogler med mystisk strukturDårlig vækstEt afluk forsaget af den høje mængde kalk.
Aflukket forhindrer blod/væske i at komme væk fra hjernen.
På nuværende tidspunkt, ved lægerne ikke, hvordan de skal operere Emma, så hun kan få det bedre.
Hydrocephalus, hvilket betyder væske i hjernen - som er forsaget af aflukket i baghovedet.
Kilde: Støt Lille Emma - forgitftet af d-dråber, skrevet af Nicoline Holm, Emmas mor.
Emma fik en d-vitamin-forgiftning, og derfor må Nicoline Holm passe sin datter derhjemme hver dag.
Der kører i øjeblikket en sag mellem Diafarms forsikringsselskab IF Forsikring og Emma om størrelsen på den erstatning, der er blevet udbetalt, men Nicoline Holm ville gerne personligt have lagt sag an mod Diafarm.
Hun ønskede at søge om en erstatning for svie og smerte på sine egne vegne på grund af de gener, hun har ved at skulle passe sin datter så meget, som det er tilfældet.
- Jeg forstår ikke, at det kun er barnet, der bliver direkte skadelidt og får svie og smerte.
Emma kan jo ikke selv stå op om natten, finde smertestillende, tænde for fjernsynet og vente på, at hun bliver træt nok til at sove igen.
Det skal hun have hjælp til.
Ifølge min tabte arbejdsfortjeneste, er min arbejdstid fra 7-15.
24, men Emma har det jo ikke kun skidt i min arbejdstid, siger Nicoline Holm.
Men på opfordring fra deres advokat, dropper familien nu retssagen, selvom de havde håbet, at en erstatning for svie og smerte kunne bruges til aflastning.
- I de perioder, hvor Emma har det rigtig skidt, sover hun kun tre til fem timer i døgnet.
Hun hænger på armen og er rigtig ked af det.
Der kunne det være dejligt at få noget aflastning, siger Nicoline Holm.
Familien havde håbet på en erstatning på 75.
000 kroner.
Men det er ikke kun for pengenes skyld, at de gerne ville have ført sagen i retten.
Det er også for at blive anerkendt.
- Vi ville i det mindste gerne have rettens ord for, at det er mega hårdt arbejde, vi er blevet sat på - på grund af forgiftningen.
Det vil betyde meget for mig, at få en anerkendelse af, at det er drønhårdt, siger hun.
Nicoline Holm får i dag tabt arbejdsfortjeneste for at passe sin datter derhjemme hver dag, men ifølge Nicoline Holm stresser det hende, at eksempelvis pension ikke hører med, og det giver en usikkerhed om, hvor pengene skal komme fra i fremtiden.
Emmas far Jesper Holm arbejder fuldtid i Kolding, mens Emmas mor Nicoline Holm går hjemme og passer Emma.
Fik en bøde på 90.
000 kronerVirksomheden Diafarm fik i sin tid en bøde på 90.
000 kroner.
Diafarms forsikringsselskab betalte 190 kroner til hvert af de 80 børn per sygedag, men virksomheden har afvist at udbetale en erstatning af egen lomme.
Sidste år ved denne tid valgte Diafarm at trække et overskud på en million kroner ud af virksomheden.
Det forargede Lene Bruun, der er mor til Ida, der også er et af de børn, der blev ramt af forgiftningen.
- Jeg tænker, at når man har mulighed for at hive en million ud af et firma til sig selv, kan jeg godt undre mig over, at man ikke kan betale 25.
000 kroner for noget, man selv har været skyld i.
Et eller andet sted fortæller det mig rigtig meget om, hvor deres moral og etik ligger henne, sagde Lene Bruun sidste år.
Det var ikke muligt at få en kommentar fra Diafarm til den historie, men virksomheden er siden holdt op med at producere d-dråber.
Nicoline Holm var nødt til at sætte studierne på pause for at passe Emma.
 Familien fik bevilliget ti timers aflastningshjælp om måneden for at passe Emma.
 Emma er flere gange blevet opereret.
 Emma Holm vokser ikke, som hun skal, har ofte ingen appetit, har skader på nyrerne og har problemer med søvnen på grund af et væsketryk i hjernen.
1 / 4Nicoline Holm var nødt til at sætte studierne på pause for at passe Emma.
1 / 4Familien fik bevilliget ti timers aflastningshjælp om måneden for at passe Emma.
2 / 4Emma er flere gange blevet opereret.
3 / 4Emma Holm vokser ikke, som hun skal, har ofte ingen appetit, har skader på nyrerne og har problemer med søvnen på grund af et væsketryk i hjernen.
4 / 4FacebookTwitterKopier linkEmner:Erhverv|Ernæring|If Skadeforsikring|Haderslev|Vejle




https://www.dr.dk/sporten/fodbold/superliga/superligaen-vil-homofobi-til-livs-med-banner

SuperligaSuperligaen vil homofobi til livs med bannerEt banner med teksten "Sammen mod homofobi" kommer til at blive vist i de kommende syv superligakampe.
Et banner med teksten 'Sammen mod Homofobi' vil blive vist inden weekendens syv superligakampe.
11.
apr.
2019 kl.
17.
15Bemærk: artiklen er mere end 30 dage gammelLæs opNår 29.
runde af Superligaen spilles fra fredag til mandag, vil samtlige kampe blive markeret med et klart budskab om, at klubberne står sammen i kampen mod homofobi.
Det skriver Divisionsforeningen i en pressemeddelelse.
Inden de syv kampe fløjtes i gang vil spillerne samle sig rundt om et banner med teksten "Sammen mod homofobi" for at understrege, at tolerance og fællesskab er blandt fodboldens grundværdier, står der i meddelelsen.
Divisionsforeningen håber dermed, at budskabet kommer bredt ud.
- Vi er midt i den afgørende del af sæsonen, hvorfor fokus er rettet mod de vigtige kampe i runde 29, lyder det.
Viktor Fischer fra FC København.
En af de syv superligakampe står mellem Brøndby IF og FC København, som er to er de klubber, der har været mest i fokus i den seneste tids debat om homofobi.
Søndag brokkede FCK-spilleren Viktor Fischer sig over, at OB-fans undervejs i kampen var kommet med homofobiske tilråb mod ham.
Mandag aften var der igen tilråb, da Brøndby mødte FC Nordsjælland i Farum.
Efter kampen sang en gruppe Brøndby-fans sangen "Fischer, han er gay", hvilket oversat til dansk betyder, "Fischer, han er bøsse".
Det blev opsnappet af TV3's kameraer efter opgøret i Farum.
Både Brøndby og OB har efterfølgende taget afstand fra episoderne, ligesom både Dansk Boldspil-Union (DBU), Spillerforeningen og Divisionsforeningen finder tilråbene uacceptable.
Tirsdag meddelte Fodboldens Disciplinærinstans, at den vil se nærmere på de to episoder.
/ritzau/FacebookTwitterKopier linkEmner:Viktor Fischer (fodboldspiller)|DBU|Fodbold|Divisionsforeningen|Brøndby




https://www.dr.dk/nyheder/penge/it-giganter-afviser-konklusioner-i-rapport-her-er-deres-groenne-planer

Datacentre i DanmarkSe temaPengeIt-giganter afviser konklusioner i rapport: Her er deres grønne planerDet er en fejl, når Klimarådet ikke regner med grønne penge fra it-giganter, lyder det.
Apple vil opsætte vindmøller i Danmark som kompensation for et strømslugende datacenter i Foulum.
Af Mathias Sommer og Rebecca Holck Rosenberg11.
apr.
2019 kl.
17.
27 | opdateret 12.
apr.
2019 kl.
11.
12Bemærk: artiklen er mere end 30 dage gammelLæs opDet kan koste 400 millioner kroner om året i ekstra grønne investeringer, hvis udenlandske it-mastodonter fortsætter med at opsætte datacentre i Danmark uden at bidrage til den grønne omstilling.
Sådan lyder konklusionen fra Klimarådet, som opfordrer til, at regeringen tvinger it-giganter som Google, Apple og Facebook til at lade grønne investeringskroner følge i slipstrømmen på de strømslugende datacentre.
- Når datacentrene udtrykker ambitioner om at bidrage til den grønne omstilling, er det vigtigt, at regeringen holder dem fast på deres løfter, skriver Klimarådet.
Google forfølger aktivt nye, grønne investeringsmuligheder i Danmark og er i øjeblikket ved at evaluere en række danske projekter med landvind, havvind og solenergi.
GoogleMen Klimarådet løber en åben dør ind, lyder svaret fra flere it-giganter, som DR Nyheder har været i kontakt med.
Både Google, Apple og Facebook har sat penge af til at løfte investeringsniveauet i grøn energi i Norden og er dermed klar til at kompensere for de strømsugende datacentre, der forventes at sætte sig på en femtedel af elforbruget i Danmark i 2040.
Det fortæller flere af dem til DR Nyheder.
Læs herunder, hvad it-virksomhederne siger og har af planer herunder:Google: Klar til at investere i grønne, danske projekterGoogle har et mål om at være 100 procent CO2-neutral og melder sig klar til at lade grønne investeringer følge med bebyggelsen af datacentre i Danmark.
Den amerikanske søgegigant, Google, er i øjeblikket ved at bygge et datacenter ved Fredericia.
Samtidig har Google investeret i en stor grund i Aabenraa Kommune, dog uden at bekræfte, at grunden er planlagt til at rumme endnu et datacenter.
Foreløbigt er der ikke fulgt håndfaste penge med til grønne investeringer i Danmark.
Men pengene kan meget vel være på vej, oplyser Google til DR Nyheder:- Google forfølger aktivt nye, grønne investeringsmuligheder i Danmark og er i øjeblikket ved at evaluere en række danske projekter med landvind, havvind og solenergi, skriver Google i et svar til DR Nyheder.
Google står med andre ord klar med pengene og rækker ud efter danske virksomheder med henblik på projekter inden for grøn energi.
It-virksomheden fremhæver, at den er verdens største investor i vedvarende energi og nævner, at virksomheden i 2018 indgik vindaftaler i Finland på 190 megawatt.
- Fordi Google fortsætter med at vokse, skal vi blive ved med at investere i vedvarende energi for at blive ved vores mål.
I dag annoncerer vi aftaler om køb af yderligere vedvarende energi fra tre nye vindmølleparker i Finland på i alt 190 megawatt - vores første af den type investering i landet, skrev Marc Oman, leder af energi og infrastruktur i Google på sin blog i efteråret.
Apple: Vindmøller i DanmarkByggeriet af Apples nye datacenter ved Foulum nær Viborg er i fuld gang.
Desuden er der planer om et datacenter i Aabenraa, hvor Apple har købt en stor grund.
Apple meldte i 2015 ud, at selskabet planlægger at bygge et af verdens største datacentre i Foulum, der ligger syv kilometer fra Viborg.
I juni 2017 fulgte Apple op med planer om endnu et datacenter i Aabenraa.
Datacentret er på størrelse med det første planlagte center i Viborg og koster ligeledes 6 mia.
kroner at bygge.
Apple har fra start meldt ud, at datacentrene fra dag ét skal køre på 100 procent vedvarende energi – lige som Apples øvrige datacentre.
Derfor planlægger Apple at opføre to vindmølleparker på land, som skal forsyne datacentrene med grøn energi.
De to centre i Jylland vil forbruge 14 megawatt voksende til 30 megawatt over de første fem år, ifølge Apple selv.
Derudover er Viborg-datacentret designet til, at overskudsvarmen fra anlægget kan sendes videre og bruges til at opvarme boliger i lokalområdet, et projekt der dog i øjeblikket hænger i en tynd tråd.
Facebook: Stor vindmøllepark i NorgeVi arbejder på at indtænke klimapåvirkning i et helhedsperspektiv, hvor vi blandt andet ser på CO2-påvirkningen af de byggematerialer, vi benytter, transportmidler for vores medarbejdere og driften af vores datacentre, skriver Peter Münster, kommunikationschef i Facebook.
Også Facebook planlægger at køre på grøn strøm og erkender, at det kræver investeringer.
I efteråret 2018 lancerede Facebook således en enorm investering i Norges største vindmøllepark.
Planen er, at parkens kapacitet på 294 megawatt skal dække behovet for strømforbruget i Odense.
- Allerede kort efter, vi meldte ud, at vi ville bygge i Odense, forpligtede vi os på, at vores danske datacenter skal drives 100 procent af ny, vedvarende energi.
Vi præsenterede vores løsning for dette i 2018: Etableringen af i alt 294 megawatt ny kapacitet i Norge til dækning af hele energiforbruget i Odense, inklusive energiforbruget af anlægget til genanvendelse af varmeenergien fra serverne, samt en del af forbruget i vores datacenter i Luleå i Nordsverige, skriver kommunikationschefen for Norden, Peter Münster.
Vindmølleparken i Norge ændrer imidlertid ikke på, at datacentret i Odense gør det sværere at leve op til de danske klimamål om 55 procent vedvarende energi.
Peter Münster ønsker ikke at kommentere på konklusionerne i rapporten fra Klimarådet, men fortæller, at Facebook har stort fokus på bæredygtighed:- Vi har som virksomhed forpligtet os på en bæredygtig omstilling på flere parametre.
På energiområdet er målet at få dækket 100 procent af vores energiforbrug fra bæredygtige kilder inden 2020, hvilket vi allerede er godt på vej til.
Vores delmål om at nå til 50 procent blev nået allerede i 2017 - et år før tid.
Vi har derudover et erklæret mål om at reducere vores CO2-udledning med 75 procent i 2020 i forhold til mængden i 2017.
Facebook har også haft planer om at bygge et datacenter ved Esbjerg.
De planer blev dog i marts i år skrinlagt.
Amazon: Vindmøller i SverigeAmazon planlægger at forsyne sin nordiske dataregion i Stockholm med en ny vindmøllepark, der skal stå klar i 2020.
Vindkraften skal bidrage til virksomhedens mål om at køre på 100 procent bæredygtig energi.
Også webshop-mastodonten Amazon planlægger grønne investeringer, der skal kompensere for verdens største selskabs strømforbrug i virksomhedens datacentre.
Senest har IT-giganten meldt ud, at den vil opføre tre vindmølleparker med en grøn kraft på i alt 229 megawatt i blandt andet Sverige.
Den svenske vindmøllepark placeres tæt på Stockholm, hvor Amazon har placeret sin nordiske dataregion.
Møllerne vil levere 91 megawatt energi og forventes ifølge en pressemeddelelse at stå færdigt i 2020.
I 2018 blev Amazons drift dækket af 50 procent vedvarende energi, og de nye vindmølleparker skal derfor bidrage til at nå målet på 100 procent bæredygtig energi.
Amazon har ikke udmeldt planer om at opføre datacentre i Danmark.
FacebookTwitterKopier linkEmner:Vindkraft|Norge|Odense|Vindmølleindustri|Vedvarende energi




https://www.dr.dk/nyheder/udland/may-til-parlamentet-det-er-op-til-jer-bestemme-datoen-eu-exit

UdlandMay til parlamentet: Det er op til jer at bestemme datoen for EU-exitEU udskyder brexit til senest 31.
oktober.
Men en hurtig aftale vil betyde, at briterne ikke skal til EU-valg.
På et topmøde i EU, der sluttede først på natten til i dag, blev Storbritannien tilbudt en udskydelse af brexit til senest 31.
oktober i år.
11.
apr.
2019 kl.
15.
22Bemærk: artiklen er mere end 30 dage gammelLæs opDet er op til det britiske parlament, hvornår den endelige brexit-dato er, og om briterne skal deltage i valget til Europa-Parlamentet.
Det siger premierminister Theresa May i det britiske parlaments Underhus.
Hun siger, at forhandlingerne med oppositionspartiet Labour om en aftale vil fortsætte, men det bliver besværligt.
- Dette er ikke den normale facon i britisk politik.
At nå en aftale vil ikke blive let, fordi det vil kræve kompromis fra begge sider for at blive en succes, siger May.
På et topmøde i EU, der sluttede først på natten til torsdag, blev Storbritannien tilbudt en udskydelse af brexit til senest 31.
oktober i år.
Det accepterede May.
Læs også:Britiske medier sammenligner brexit med et sort hul og et halloween-mareridtUdskydelsen er en konsekvens af, at May tre gange ikke har kunnet få flertal i parlamentet for den skilsmisseplan, hun har aftalt med EU.
Hun havde selv ønsket en forlængelse til 22.
maj.
May siger til parlamentet torsdag, at det stadig kan nås, hvis parlamentet støtter en skilsmisseplan hurtigt.
Det vil sikre, at Storbritannien ikke skal deltage i valget til Europa-Parlamentet 23.
til 26.
maj.
Men er der ikke nogen aftale med flertal, så skal briterne deltage i valget.
/ritzau/FacebookTwitterKopier linkEmner:Europa-Parlamentet|Storbritannien|Theresa May (politiker)|EU|EU-forhold




https://www.dr.dk/nyheder/indland/populaer-klinik-boejer-sig-kritik-vores-behandling-kan-altsaa-ikke-kurere-kraeft

IndlandPopulær klinik bøjer sig for kritik: Vores behandling kan altså ikke kurere kræftBody SDS-direktør retter det, som Kræftens Bekæmpelse kalder 'en farlig påstand’.
(Arkiv) Body SDS' direktør, Henrik Eiberg, retter formulering på klinikkens hjemmeside efter kritik fra Kræftens Bekæmpelse.
Billedet er fra 2007, hvor han forberedte sig på et etapeløb gennem Gobi-Ørkenen.
Af Kasper Duncan Gram (Video)11.
apr.
2019 kl.
16.
32Bemærk: artiklen er mere end 30 dage gammelLæs opDet er "stærkt bekymrende", at folkene bag klinikken Body SDS skriver på deres hjemmeside, at deres massage- og terapibehandling "kan have en helbredende effekt" på kræft.
Sådan lyder opråbet fra overlæge og chef for Dokumentation og Udvikling hos Kræftens Bekæmpelse, Bo Andreassen Rix, til Radio24syv.
Body SDS har nu korrigeret punktet 'Hvordan kan Body SDS hjælpe kræftramte' på deres hjemmeside.
Klinikkens direktør, Henrik Eiberg, beklager misforståelsen og understreger, at behandlingen ikke kan helbrede kræft.
Ikke muligt at dokumentere påstandeI et studieinterview med Radio24syv fastholder Henrik Eiberg dog, at behandlingen styrker immunforsvaret og dermed gavner kræftsyge patienter.
- Min påstand og holdning er, at hvis du har et sundt immunforsvar, så er du bedre stillet i forhold til at blive rask, lyder hans forklaring.
Han må dog svare afvisende, da han bliver spurgt, om den påstand overhovedet kan dokumenteres.
Får nogle patienter til at fravælge lægernes hjælpBo Andreassen Rix finder det "potentielt farligt", når alternative behandlingsformer som Body SDS slår sig op på kræftbehandling:- Vi bliver af og til kontaktet i Kræftens Bekæmpelse af patienter, som siger 'nu har jeg fravalgt den behandling, der er på sygehuset, for nu har jeg mødt en alternativ behandler, der siger, han kan hjælpe mig', fortæller han til Radio24syv.
Body SDS A/S reklamerer i øjeblikket i biografer og på bybusser, og klinikken bliver anbefalet af en række kendte, heriblandt Remee, Stine Bosse og Ghita Nørby, skriver Radio24syv.
FacebookTwitterKopier linkEmner:Ghita Nørby (skuespiller)|Radio24syv|Stine Bosse (erhvervsleder)|Kræftens Bekæmpelse|Kræft




https://www.dr.dk/nyheder/politik/12-regeringen-vil-indfoere-ny-karakter-til-de-modige

Politik12+: Regeringen vil indføre ny karakter til 'de modige'En række nye initiativer skal gøre op med perfekthedskulturen blandt unge.
Fremover vil 12 ikke være den højeste karakter, man kan skrive i huen.
Af Sally Frydenlund Larsen11.
apr.
2019 kl.
20.
00Bemærk: artiklen er mere end 30 dage gammelLæs opLige siden Tommy Ahlers (V) tiltrådte som uddannelses- og forskningsminister, har han haft som mission at kigge karaktersystemet efter i sømmene.
Han har på én gang villet gøre op med den stress- og perfekthedskultur, nogle unge kæmper med, og samtidig belønne den ekstraordinære indsats.
Nu har ministeren løsningen: Dels nedsætter han en arbejdsgruppe, som blandt andet skal undersøge muligheden for at indføre flere karaktertrin, dels indføres karakteren 12+.
- Vi vil generelt gerne have en karakterskala, der får de unge til at turde noget.
Hvis man skal have 12 i dag, skal man bare gøre det fejlfrit, man skal ikke turde noget.
Regeringen vil justere karakterskalaen på 3 punkter:Springene mellem 4, 7 og 10 er for storeDer er for store spring mellem midter-karaktererne 4, 7 og 10.
Karaktererne er så brede, at de skal rumme alt for forskellige niveauer i præstationerne.
Den ekstraordinære præstation skal belønnesTopkarakteren 12 gives oftere end hensigten, og der er behov for at kunne belønne den helt ekstraordinære præstation.
For stort fokus på manglerDet skal ikke være antallet af fejl og mangler, der afgør karakteren.
- Med 12+ laver vi en ny udmærkelse på toppen, som du kun får, hvis du tør noget, bringer dig selv i spil og gør noget ekstraordinært, siger han.
'Ingen er perfekte'Karakteren 12+ vil ikke tælle som mere end et 12-tal, når karaktergennemsnittet gøres op, men ministeren tror alligevel, at den vil motivere de studerende til at tænke anderledes.
- Det er med til at sende et signal til de unge om, at hvis du vil have det højeste, så skal du også turde noget, og det er altså vigtigt, fordi uddannelse og læring handler om mod og nysgerrighed, siger Tommy Ahlers.
Som den eneste karakter vil 12+-tallet blive ledsaget af en begrundelse for topkarakteren på karakterbeviset.
En anden ting, som ekspertgruppen skal undersøge, er, hvordan man fremover kan give karakterer baseret på de ting, den studerende gør godt, frem for på de fejl, den studerende laver.
Mia Amalie Christiansen tror, at 12+-karakteren ville gøre de studerende mere kreative.
- Hvis vi går rundt og prøver at være perfekte, så lærer man ikke noget og man bliver stresset, for der er ingen, der er perfekte.
Vi tror på, at ved at ændre karaktergivningen kan vi løsne op for det, siger ministeren.
Studerende: En god idéDet er ikke kun uddannelses- og forskningsministeren, der er utilfreds med 7-trinsskalaen.
Det er de studerende også.
I hvert fald dem, som DR Nyheder taler med.
Både Alexander Holtem og Mia Amalie Christiansen læser en finansbachelor - han på Copenhagen Business Academy og hun på Professionshøjskolen UCN.
De er begge positive over for idéen om en ekstra god karakter til den ekstra gode præstation.
- Hvis der var et ekstra plus at hente på 12-tallet, fordi man udfolder sig lidt mere kreativt, giver det måske motivation til at se lidt anderledes på tingene, i stedet for bare på hvad der står i lærebogen, siger Mia Amalie Christiansen.
Alexander Holtem tror, at en ændring af karakterskalaen vil være en fordel, når man skal søge job.
Alexander Holtem oplever, at der er gået inflation i den nuværende topkarakter.
- Lige nu er der rigtig mange, der får 12, og det er svært at sammenligne sig med andre og se, hvordan man har udmærket sig.
De er enige om, at flere karaktertrin kunne afhjælpe det pres, de mærker for at få 10 eller 12.
- Det kunne gøre, at selv om du ikke får det 12-tal, så får du måske et 11-tal eller et 8-tal.
Det kunne også give lidt mere ro i maven og i sindet, når man går til eksamen, for et 9-tal er også fint, når springet ikke er så stort, siger Alexander Holtem.
Uddannelses- og forskningsministeren regner med, at de nye karakter-tiltag vil blive indført i 2021.
Sådan er forskellen på 12-trins- og 7-trinsskalaen:Sådan er forskellen på 12-trins- og 7-trinsskalaen.
FacebookTwitterKopier link




https://www.dr.dk/sporten/atletik/atletikboss-frifindes-af-forbund-rolle-i-russisk-dopingskandale

AtletikAtletikboss frifindes af forbund for rolle i russisk dopingskandaleSebastian Coe, præsident i IAAF, vildledte ikke bevidst det britiske parlament i russisk dopingsag.
Sebastian Coe var for nylig på plads i Aarhus, da der var VM i cross.
11.
apr.
2019 kl.
19.
17Bemærk: artiklen er mere end 30 dage gammelLæs opSebastian Coe, der er præsident i Det Internationale Atletikforbund (IAAF), er blevet frifundet af forbundets egen etiske komité for at have vildledt det britiske parlament om korruption og doping i russisk sport.
Det skriver nyhedsbureauet Reuters.
Sebastian Coe var beskyldt for at have vildledt parlamentet i december 2015, da han svarede på spørgsmål om mulig korruption i russisk atletik.
Dengang svarede Coe, at han ikke kendte til specifikke beskyldninger om korruption i russisk atletik, før en tysk dokumentar blev vist på ARD i december 2014.
Men det var ikke sandt, konkluderede en rapport sidste år udarbejdet af en komité i Digital, Culture, Media and Sport (DCMS), der hører under den britiske regering.
Den konklusion fik IAAF's etiske komité til at starte en undersøgelse af sagen i september sidste år, og det er den undersøgelse, der torsdag er kommet en redegørelse for.
Sebastian Coe har ikke overtrådt det etiske kodeks i Det Internationale Atletik Forbund.
I redegørelsen står der, at der ikke er basis for at åbne en disciplinær sag mod Coe, da der ikke er fundet beviser for, at han "med vilje har vildledt parlamentet".
- Undersøgelsen har derfor ikke fundet bevis for en overtrædelse af det etiske kodeks af Lord Coe, står der.
I juni 2016 afslørede en dokumentar på BBC, at Coe blev advaret om den russiske atletikskandale af David Bedford, som er tidligere verdensrekordholder i 10.
000-meter løb.
Bedford sendte ifølge BBC-dokumentaren en e-mail til Coe i august 2014.
Dengang var Coe vicepræsident i IAAF.
Coe hævder dog hårdnakket, at han ikke læste eller åbnede de vedhæftede filer fra Bedford, men blot sendte dem videre til den etiske komité i IAAF.
Derfor mener Coe ikke, at han kunne have kendt til detaljerne om eventuel korruption i forbundet.
/ritzau/FacebookTwitterKopier link




https://www.dr.dk/sporten/oevrig/en-aften-i-mma-buret-kan-give-mark-o-madsen-flere-penge-end-otte-aar-i-brydning

Øvrig sportÉn aften i MMA-buret kan give Mark O.
Madsen flere penge end otte år i brydningEn overvejende grund til at MMA-kæmperen Mark O.
Madsen har sagt ja til kampen mod Patrick Nielsen skyldes penge.
Af Rasmus Dalgaard og Elisabeth Thiis11.
apr.
2019 kl.
15.
21Bemærk: artiklen er mere end 30 dage gammelLæs opNår bokseren Patrick Nielsen træder ind i det ottekantede bur og skal stå ansigt til ansigt med Mark O.
Madsen, så bliver det noget, bokseren ikke tidligere har oplevet i sin boksekarriere.
Det understreger Mark O.
Madsen, der har syv kampe og syv sejre i kampsportsdisciplinen Mixed Martial Arts (MMA) på sit cv.
- Han har aldrig mødt en kæmper som mig, og han har aldrig siddet i en skruetvinge og været bekymret for nakkehvirvlerne, der giver sig en efter en, siger Mark O.
Madsen.
- Hvis alt går efter planen, så kan jeg få en mere indbringende aften i MMA end i hele den periode, hvor jeg har været med til tre Olympiske Lege i brydning.
Mark O.
Madsen, MMA-kæmper- Så det bliver en anderledes oplevelse, og det bliver en kamp, Patrick Nielsen skal forberede sig på i allerhøjeste grad.
For når døren bliver lukket, så er det en kamp, og så er det bokseren mod bryderen.
Læs også:Mark O.
Madsen sejrer med flækket næse i MMA-bragPatrick Nielsen har gennem de seneste ti år bokset 32 kampe som professionel, hvor han har vundet 29 af dem, men nu skifter han til MMA for at udfordre Mark O.
Madsen, der har en fortid som bryder og vandt OL-sølv i 2016.
Det er to forskellige kampsportsdiscipliner, der mødes, men 34-årige Mark O.
Madsen er fortrøstningsfuld i forhold til sine chancer.
- Jeg tipper, at kampen ender ud til min fordel.
Jeg ser ikke, at det her bliver en kamp, der kommer til at gå tiden ud.
Sammensætningen mellem en dygtig bryder og en dygtig bokser betyder, at enten slår bokseren bryderen ud, eller også får bryderen fat i bokseren.
Derfor håber han også, at han kan afgøre kampen hurtigt uden at skulle ud i alt for mange runder med bokseren.
- Jeg har en stor interesse i at holde det her low risk, og jeg vil gerne gøre det her hurtigt og effektivt.
Bliver det en god dag på kontoret for Mark O.
Madsen, så slipper jeg for at få en flækket næse, som jeg har fået de to seneste gange.
Men lad os se, for det er en dygtig bokser, så jeg skal afgjort være vågen, siger Mark O.
Madsen.
Læs også:Mark O.
Madsen takker nej til kæmpetilbudDen store drøm for Mark O.
Madsen er at komme til USA og kæmpe i verdens bedste MMA-forbund, Ultimate Fighting Championship (UFC).
Der er mange, der stiller sig tvivlende over for, hvordan en kamp mod en uprøvet MMA-kæmper som Patrick Nielsen skal hjælpe ham over Atlanterhavet, men det er Mark O.
Madsen ligeglad med.
Læs også:Mark O.
Madsen og Patrick Nielsen tørner sammen i MMA-buret- Ja, det her er en sportslig afstikker i forhold til de modstandere, jeg har haft tidligere, men der er en stor risiko ved kampen, og det skal ikke være nogen hemmelighed, at det er mig, der sætter noget på spil her.
Stor pengekampMark O.
Madsen vil ikke fortælle, hvor mange penge, der er i kampen for ham, men han løfter sløret for, at de har været af væsentlig betydning for, at han har sagt ja.
- Der er en spændende og betragtelig økonomisk gevinst ved denne kamp, og hvis alt går efter planen, så kan jeg få en mere indbringende aften i MMA end i hele den periode, hvor jeg har været med til tre Olympiske Lege i brydning.
Så der er en høj risiko, men der er også et højt afkast i sidste ende, hvis tingene går, som jeg gerne vil.
Mark O Madsen deltog i OL i 2008, 2012 og 2016.
Patrick Nielsen fortæller til Ritzau, at han ikke gør det for pengenes skyld.
- Jeg kan desværre ikke fortælle om det økonomiske, men jeg tager næsten kun kampen af ren interesse og har tænkt mig at bevise noget, siger han.
Pressemøde i KB Hallen med Mark O.
Madsen og Patrick Nielsen om deres kommende MMA-kamp.
Han ved godt, at han ikke skal have den olympiske bryder for tæt på, og det er også hans plan at holde Mark O.
Madsen på afstand med sine slag.
- Jeg skal afgøre den stående - det er min force.
Men jeg træner på en hel del forskellige ting, både MMA, spark og boksning, så der er nok at se til, siger Patrick Nielsen.
- Jeg har forberedt mig en måned nu.
Jeg har dyrket brydning hele mit liv med mine brødre og sloges med dem, så det har været en god opvarmning.
Mark O.
Madsen var senest i MMA-buret i marts, hvor han vandt over franskmanden Thibaud Larchet.
Senest Patrick Nielsen boksede en kamp, var i april 2018, hvor han tabte til den tidligere verdensmester Arthur Abraham fra Tyskland.
Kampen mellem de to finder sted 8.
juni i KB Hallen.
FacebookTwitterKopier linkEmner:Kampsport|Boksning|Mark O.
Madsen (bryder)|Tyskland|USA




https://www.dr.dk/nyheder/udland/usa-julian-assange-staar-til-maksimalt-fem-aars-faengsel

UdlandUSA: Julian Assange står til maksimalt fem års fængselJustitsministeriet i USA anklager ham for at forsøge at hacke sig ind i fortrolige computere.
For kort tid siden blev Julian Assange transporteret fra en politistation i London til retten ved Westminster Magistrates.
Af Rasmus Christiansen11.
apr.
2019 kl.
15.
39 | opdateret 11.
apr.
2019 kl.
17.
04Bemærk: artiklen er mere end 30 dage gammelLæs opDa Wikileaks-grundlæggeren Julian Assange blev anholdt tidligere i dag, skete det blandt andet ifølge britisk politi, fordi USA ville have ham udleveret.
For kort tid siden offentliggjorde det amerikanske justistministerium så, at de ønsker Assange fængslet i op til fem år.
Flere demonstranter var mødt op for at protestere mod anholdelsen af Julian Assange.
De anklager ham for i 2010 at have hjulpet en anden whistleblower, Chelsea Manning, med at hacke sig ind i strengt fortrolige computere, ejet af den amerikanske regering.
Wikileaks offentliggjorde samme år tusindevis af fortrolige dokumenter om den amerikanske hærs operationer i Irak og Afghanistan.
Assange blev desuden i dag kendt skyldig i at bryde aftalerne for sin kaution, da han ikke overgav sig til myndighederne i forbindelse med en udlevering til Sverige 29.
juni 2012.
Det skete ved en domstol i London.
Assange erklærede sig ikke skyldig og skal for retten igen den 2.
maj.
Han står til 12 måneders fængsel.
Dommeren oplyste også, at inden den 12.
juni skal de amerikanske myndigheder indlevere de 'relevante papirer' i forhold til udleveringen af Julian Assange, før de britiske myndigheder kan tage stilling til det.
Læs også:Wikileaks-stifter anholdt af britisk politiSvensk advokat vil genåbne sag mod AssangeEn svensk advokat har også udtrykt interesse i at få Assange udleveret til Sverige.
Læs også:OVERBLIK Sexanklager og krigsafsløringer har holdt Assange i diplomatisk fængselI 2010 anklagede flere svenske kvinder ham for seksuelle overgreb og voldtægt.
Det var de anklager, der i 2012 fik Assange til at søge asyl på den ecuadorianske ambassade.
Flere demonstranter var mødt op for at protestere mod anholdelsen af Julian Assange.
I 2017 frafaldt anklagerne og arrestordren på Assange, da det ikke længere så ud til, at han kunne blive udleveret.
Men voldtægtssagen kan nu blive genåbnet.
Det siger Elisabeth Massi Fritz, advokat for en af de kvinder, der anklagede ham for voldtægt.
- Vi vil gøre alt i vores magt for at få genoptaget undersøgelsen af ham, så han kan blive retsforfulgt i Sverige, skriver hun til det svenske nyhedsbureau TT.
Det vides endnu ikke, om den svenske anklagemyndighed vil genåbne sagen.
Snowden: Mørk dag for pressefrihedenWhistlebloweren Edward Snowden kalder anholdelsen af Assange for "et mørkt øjeblik for pressefriheden".
- Hans kritikere jubler, men for pressefriheden er det her et mørkt øjeblik, skriver han på Twitter.
Snowden har siddet i asyl i Moskva siden 2013, hvor han afslørede, at den amerikanske efterretningstjeneste NSA havde foretaget ulovlige aflytninger af befolkningen.
FacebookTwitterKopier linkEmner:Edward Snowden (it-specialist)|USA|Sverige|Twitter|Efterretningstjenester




https://www.dr.dk/nyheder/politik/df-ordforer-optrapper-konflikt-om-muslingefiskere-med-fiskeriminister

PolitikDF-ordfører  optrapper konflikt om muslingefiskere med fiskeriministerDF's Ib Poulsen afviser møde med fiskeriminister Eva Kjer Hansen (V), da han vil vente på en ny minister.
Ib Poulsen (DF) kan ikke "se nogen grund til at mødes før efter et valg, hvor der forhåbentlig kommer en anden minister, som jeg kan stole på om dette emne".
11.
apr.
2019 kl.
15.
06Bemærk: artiklen er mere end 30 dage gammelLæs opDansk Folkepartis fiskeriordfører, Ib Poulsen, skærper ifølge Berlingske nu tonen over for fiskeriminister Eva Kjer Hansen (V).
Ifølge avisen har Ib Poulsen i en e-mail i morges afvist at møde frem til et opfølgende møde i sagen om muslingefiskeri.
Samtidig er han snublende nær på at udtrykke mistillid til ministeren.
Det er Berlingske, som har afdækket, hvordan myndighederne i en årrække har givet nogle af landets største muslingefiskere unik adgang til at fiske i Storebælt.
Fiskerne har ifølge avisen tilsyneladende bare kunnet ringe til embedsmænd og få adgang til fangsterne.
De ekstra muslingefangster er givet gennem et såkaldt forsøgsfiskeri, som i flere måneder ad gangen har givet Danmarks største muslingefiskere mulighed for at fange blåmuslinger i udvalgte områder.
Ib Poulsen har kritiseret, at fiskeriordførerne først er blevet orienteret om sagen i sidste uge, efter at Berlingske havde kontaktet Eva Kjer Hansens ministerium.
Læs også:DF revser Venstre-minister: Der er 'Wild West'-tilstande på fiskeriområdetHåber på ny ministerPå samrådet onsdag holdt Eva Kjer Hansen fast i, at hun har håndteret forløbet efter bogen.
Det udløste stor utilfredshed blandt et politisk flertal.
Særligt Dansk Folkeparti og Socialdemokratiet mener, at fiskeriministeren har et stort forklaringsproblem.
Ministeren forsøgte onsdag eftermiddag at få en yderligere dialog om sagen.
Hun indkalder til en drøftelse af "grundlæggende principper for forsøgsfiskeri".
Men i en e-mail til ministeren skriver Ib Poulsen ifølge Berlingske, at han ikke kan "se nogen grund til at mødes før efter et valg, hvor der forhåbentlig kommer en anden minister, som jeg kan stole på om dette emne".
I et uddybende interview med Berlingske fastslår Ib Poulsen, at han ikke kan acceptere, at Eva Kjer Hansen slipper med en næse i form af en kritisk beretning.
Hård kritik af ministerenHan henviser til, at Folketinget så sent som i februar i år gav fiskeriministeren hård kritik for at forhale lovgivning rettet mod landets største muslingefiskere.
Dengang sagde Dansk Folkeparti, at ministeren fik det gule kort.
Beskeden var, at hun automatisk – hvis det gentog sig – kunne se frem til en fyreseddel.
- Efter samrådet må jeg bare sige, at vi ikke kan give hende én til kritisk beretning.
Slet ikke når vi allerede har sagt, at hun næste gang får det røde kort, siger Ib Poulsen.
Det er dog op til DF's ledelse at afgøre, om stormen i muslingesagen skal være så kraftig, at Eva Kjer Hansen kuldsejler.
Socialdemokratiets fiskeriordfører, Simon Kollerup, siger til Ritzau:- Stor ros til Dansk Folkeparti for at stå fast over for Eva Kjer Hansen.
Hun er en minister, der har tilbageholdt oplysninger for Folketinget og holdt Folketinget ude af centrale beslutninger på fiskeriområdet, siger Simon Kollerup.
Han kalder sagen "ekstremt alvorlig".
Men han understreger, at det er Dansk Folkeparti, der som støtteparti afgør, om Eva Kjer Hansen kan blive siddende som minister.
/ritzau/FacebookTwitterKopier linkEmner:Dansk Folkeparti|Eva Kjer Hansen (politiker)|Venstre|Fiskeripolitik|Fyn




https://www.dr.dk/musik/dansk-popband-maatte-ikke-spille-i-et-aar-vi-troede-vi-ville-blive-glemt

KARRIEREKANONENSe temaMusikDansk popband måtte ikke spille i et år: 'Vi troede, vi ville blive glemt'Bandet Katinka fik i 2017 besked på at holde pause fra at spille koncerter.
Katinka har netop afsluttet deres femte Danmarksturné i kølvandet på udgivelsen af albummet 'Vokseværk'.
Af Nanna Mejer Sørensen11.
apr.
2019 kl.
15.
00Bemærk: artiklen er mere end 30 dage gammelLæs op- Jeg frygter den dag, det begynder at gå nedad.
Sådan siger Katinka Bjerregaard, frontkvinde i det danske popband Katinka.
De har netop færdiggjort deres femte Danmarksturné bestående af 25 koncerter.
Det er altså et efterhånden scenevant band, som turnerede, allerede inden de, ifølge Katinka Bjerregaard, 'var noget som helst'.
KatinkaKatinka er et dansk popband, der står består af sanger og sangskriver Katinka Bjerregaard, korsanger og synth-spiller Marie Christiansen, producer og guitarist Simon Ask og trommeslager Tobias Pedersen.
Katinka Bjerregaard og Simon Ask startede bandet Katinka i 2012.
De vandt talentudviklingsforløbet og konkurrencen KarriereKanonen i 2015.
Bandet udgav deres debut-ep 'I røntgen' i 2014, dernæst ep'en 'Lufthuller' i 2016, debutalbummet 'Vi er ikke kønne nok til at danse' i 2017 og senest albummet 'Vokseværk' i 2018.
Katinka har netop afsluttet deres femte Danmarksturné med to shows på Store Vega i København.
De er i øjeblikket aktuelle med soundtracket til tredje sæson af YouSee-serien '29'.
Og derfor har de tydeligt kunnet mærke, hvordan opmærksomheden omkring dem gradvist er blevet større og større, siden de begyndte at lave musik i 2012, vandt talentudviklingsforløbet og konkurrencen KarriereKanonen i 2015 og i dag spiller udsolgte koncerter rundt om i Danmark.
Derfor var det også underligt for Katinka, da deres booker i 2017 sagde, at de skulle holde et års pause fra at spille koncerter.
- Vi troede, at vi ville blive glemt i mellemtiden, fortæller Katinka Bjerregaard.
Men det skulle alligevel vise sig at være en god beslutning.
Bandet fik nemlig tid til at koncentrere sig om at lave albummet 'Vokseværk'.
Lyt til '2000 meter i frit fald' fra albummet 'Vokseværk':Katinka - 2000 meter i frit faldOg efter at have turneret med de nye sange på landets spillesteder, står det klart for Katinka, at deres fans heldigvis har haft tid til at lytte til dem i den tid, de har holdt pause fra scenerne.
- Nu kan folk synge med på vores sange.
Og vi kan lave de der ting, jeg altid har hadet, hvor man opfordrer til fællessang, griner hun og fortsætter:- Det er så vildt, når jeg åbner munden, og publikum afslutter min sætning.
- Det er sjovt at komme ud til steder, hvor vi tidligere har spillet for 20 mennesker.
Nu er der flere hundrede, fortæller korsanger og synth-spiller Marie Christiansen.
Selvom Katinka har taget navn efter sanger og sangskriver Katinka Bjerregaard, består bandet desuden af Marie Christiansen, Simon Ask og Tobias Pedersen.
Kvinder på plakatenTurnéen har blandt andet bragt Katinka forbi spillestedet Forbrændingen i Albertslund, som i år udelukkende booker 'kvinder i centrum'.
En koncert, bandet ifølge Katinka Bjerregaard sagde ja til at spille, fordi de generelt er spilleglade - men som alligevel har sat tankerne i gang hos dem.
Læs også:Sexisme eller smukt?
Spillested får ris og ros for kun at booke kvinder i 2019- Det var, som om det handlede om, at det skulle være en kvinde, der synger.
Og så kører vi jo bare i den samme gamle idé om, hvad kvinder kan i musik.
Vi tænker ikke så meget over køn i bandet, siger Katinka Bjerregaard.
Det ville være federe, hvis man bookede navne med kvinder, der spiller alt muligt.
Var det vores producer Simon, der var forsanger, var vi jo ikke blevet booket.
Marie Christiansen- Det er en lidt svær debat.
Jeg forstår godt, vi skal have noget mere repræsentation og flere kvinder på plakaten.
Men det ville være federe, hvis man bookede navne med kvinder, der spiller alt muligt.
Var det vores producer Simon, der var forsanger, var vi jo ikke blevet booket, istemmer Marie Christiansen.
Katinka Bjerregaard fortsætter:- Det er det, unge piger - og drenge, for den sags skyld - skal se.
At de kan spille det, de vil, uanset køn.
Det er en struktur, der skal ændres.
Umiddelbare og ærligeUndervejs på turnéen gik det op for bandet Katinka, at de er et navn, som nu for alvor er ved at nå ud til de danske musiklyttere.
Og at det er lykkedes uden at gå på kompromis med deres lyd, og hvem de er, ser Katinka Bjerregaard som en stor sejr.
De har holdt fast i, at Katinka skulle være et band, som kombinerer og afspejler alle fire medlemmers tilgange til musik - med Katinka Bjerregaards ærlige, sårbare tekstunivers i fokus.
Og det er netop ærligheden og sårbarheden, de oplever, at deres fans især reagerer på.
Jeg ved ikke, hvad det betyder at være ægte, for det er vi vel alle sammen.
Katinka Bjerregaard- Vi har ikke besluttet os for en bestemt rød tråd i hverken musikken eller vores udtryk, men det, folk siger, er, at vi er umiddelbare og ægte.
Jeg ved ikke, hvad det betyder at være ægte, for det er vi vel alle sammen.
Men det er ofte det, folk reagerer på, siger Katinka Bjerregaard og fortsætter:- Vi opgav ret hurtigt at skjule vores fejl og mærkelige sider, og så fandt vi ud af, at det godt kan bruges som en styrke.
- Jeg har en følelse af, at lige meget hvad vi gør, om vi så laver en latterlig stavefejl på vores merchandise, så synes folk, det er megafedt, at vi laver fejl og er relaterbare og 'ægte'.
De er meget tilgivende, supplerer Marie Christiansen.
Flippede efterskolepiger og tatoverede mændAt musikken på det seneste er nået bredere ud springer i øjnene, når Katinka Bjerregaard, Marie Christiansen og bandets resterende to medlemmer, trommeslager Tobias Pedersen og producer og guitarist Simon Ask, møder publikum.
Det er nemlig ikke ét særligt segment, de ser.
De yngste kan være omkring 12 år, og de ældste i 70'erne.
Det er både unge, flippede efterskolepiger, der holder i hånd, og store, tatoverede mænd.
- Folk synes, det er megafedt, at vi laver fejl og er relaterbare og 'ægte', siger Marie Christiansen.
Det oplevede bandet, da de blev gjort opmærksomme på, at der står 'Vokeseværk' i stedet for 'Vokseværk' på deres nye merchandise-lightere.
- Folk troede, det var hyggelig ukulelepop i starten.
Men vi larmer fandeme efterhånden.
Vi har oplevet, at ældre damer har afleveret sedler til vores lydmand, hvor de har bedt ham skrue ned, fordi de nok havde regnet med noget andet, siger Marie Christiansen.
Læs også:Succesfuld sangerinde: Jeg bliver næsten altid skuffet, når jeg ser mig selv i spejlet- I starten sagde folk, at vi var stille og følsomme, men nu har vi vist dem, at vi i hvert fald ikke er stille, supplerer Katinka Bjerregaard.
Færre tømmermænd og kærestesorgerMen det er ikke kun lydstyrken, der har ændret sig for Katinka med årene.
De fire medlemmer er blevet ældre.
Og den seneste udgivelse 'Vokseværk' fra efteråret 2018 adskiller sig fra de tidligere ep'er og album på flere måder, selvom der kun er et år mellem udgivelserne.
Lyt til 'Luftballoner' fra Katinkas debutalbum, mens du læser videre:Katinka - Luftballoner- Jeg havde besluttet mig for at vise, at jeg kunne skrive sange til et helt album inden for den samme periode.
En sammenhængende pakke.
På debuten var der mange gamle sange, som vi lavede flere år før, de blev indspillet, siger Katinka Bjerregaard og fortsætter:- Der var mange tømmermænd og kærestesorger og alt muligt tidligere, da vi var i starten af tyverne.
Nu har vi alle sammen kærester.
Det er helt mærkeligt.
Der var mange tømmermænd og kærestesorger og alt muligt tidligere, da vi var i starten af tyverne.
Nu har vi alle sammen kærester.
Katinka Bjerregaard- Vi er blevet kedelige.
Går tidligt hjem og drikker ikke så meget alkohol, griner Marie Christiansen.
Men selv om tømmermændene og kærestesorgerne er færre, har de absolut ikke mindre at sige.
Og selvom der måske skal gå længere tid end blot et år, før næste udgivelse rammer streamingtjenesterne, er det absolut ingen tvivl om, at den kommer, understreger Marie Christiansen og Katinka Bjerregaard.
FacebookTwitterKopier linkEmner:Parforhold|Albertslund




https://www.dr.dk/nyheder/regionale/nordjylland/julie-sover-ni-til-ti-timer-flere-teenagere-faar-deres-nattesoevn

NordjyllandJulie sover ni til ti timer: Flere teenagere får deres nattesøvnOver halvdelen af danske 15-årige sover dog fortsat for lidt.
Julie Kronborg Nielsen bliver træt og irritabel, når hun sover for lidt.
Af Klaus Videbæk og Mads Mostrup Jensen11.
apr.
2019 kl.
17.
42Bemærk: artiklen er mere end 30 dage gammelLæs opDet er nok de færreste teenagere, der bliver vugget til ro.
Men det er faktisk tilfældet for 13-årige Julie Kronborg Nielsen.
Hun og familien bor nemlig i en båd på havnen i Aalborg, hvor vandet skvulper frem og tilbage.
Her er der nogenlunde faste sengetider og en pause fra skærmen, inden Julie går til ro, og det er med til at sikre hende en god nattesøvn.
Otte timer er absolut minimum for en 15-årig.
For en 11-årig eller 13-årig skal det være ni timer, man sover om natten.
Bjørn Holstein, børnesundhedsforsker SDUUden de ni til ti timer hun har brug for, ved hun og familien godt, hvad der sker.
- Jeg bliver mere sur, end jeg plejer at være, og så bliver jeg bare træt, fortæller hun.
De seneste år har især mobiler og andre skærme været med til at forstyrre nattesøvnen, men nu ser det faktisk ud til, at flere teenagere får deres nattesøvn.
Måske fordi man er blevet mere opmæksom på problemet.
Unge burde sove mereBåde i 1984, 2010, 2014 og 2018 har man i Skolebørnsundersøgelsen fra Statens Institut for Folkesundhed spurgt ind til, hvor meget 11, 13 og 15-årige sover.
Og selvom tallene ikke er helt sammenlignelige årene imellem, tyder det på, at lidt færre unge i dag sover under otte timer om natten i forhold til 2010, mens tallet modsat steg meget fra 1984 til 2010.
Spørgsmål i SkolebørnsundersøgelsenI 1984 spurgte man målgruppen, hvornår de gik i seng, og hvornår de stod op.
Her oplyste 12 procent af de 13-årige drenge og 11 procent af pigerne, at de lå i deres seng i under otte timer.
I 2010 spurgte man, hvornår de plejede at falde i søvn og hvornår de vågnede.
Her oplyste 52 procent af pigerne og 54 procent af drengene, at de sov i under otte timer.
Selvom spørgsmålene årene imellem undersøgelserne ikke er ens, ser der ud til at have været en markant udvikling i deres søvnvaner.
Kilde: Skolebørnsundersøgelsen 2018I 2018 var det således 25 procent af de 13-årige drenge og 30 procent af pigerne, der lå i deres seng under otte timer.
Det er positivt, at færre unge ser ud til at få for lidt søvn, men faktisk burde unge sove ikke bare lidt mere, men en del mere, end de gør i dag, fortæller børnesundhedsforsker ved Syddansk Universitet Bjørn Holstein, som har været med til at lave undersøgelsen.
Øget risiko for overvægt og depressionTallene ser værst ud for de 15-årige.
Her er det 64 procent af drengene og 59 procent af pigerne, der sover under otte timer.
- Otte timer er absolut minimum for en 15-årig.
For en 11-årig eller 13-årig skal det være ni timer, man sover om natten, siger han.
Hvis unge sover for lidt, kan det på en lang række områder få konsekvenser for ens dagligdag og liv generelt, fortæller Bjørn Holstein.
- Selvom det ikke er alle, der bliver ramt, så øger det risikoen for overvægt, det øger risikoen for depression, det øger risikoen for ensomhed, og at man plages af smerter og psykiske symptomer.
Det giver træthed i skolen, og det forringer ens læring.
Det kan medføre uopmærksomhed, og man bliver dårligere til at klare dagens almindelige opgaver, siger han.
Bliver ødelagt og irritabelSelvom Julie Kronborg Nielsen normalt får den søvn, hun har brug for, kan hendes mor Christina Kronborg Nielsen godt mærke konsekvenserne, når hun ikke gør.
- Næste dag kan vi bare mærke, at hun er træt og ødelagt og irritabel.
Det er der ikke nogen mening i, siger hun.
Derfor har familien en rutine med at sende børnene relativt tidligt i seng, også selvom de bliver ældre.
- Vi har egentlig haft det sådan gennem hele folkeskolen, at det er i seng klokken 8, hvor man så kan falde til ro.
Så kan man falde i søvn ved halv ni eller ni-tiden, siger Christina Kronborg Nielsen og tilføjer, at det nogle gange bliver senere, hvis Julie for eksempel er til sport om aftenen.
Det er ikke, fordi man er streng eller gammeldags.
Det er simpelthen noget med at hjælpe børnene til at få deres søvn.
Christina Kronborg Nielsen, morHandler ikke om at være strengI hendes øjne er det dog vigtigt at holde en fast struktur.
- Det er ikke, fordi man er streng eller gammeldags.
Det er simpelthen noget med at hjælpe børnene til at få deres søvn, siger hun.
Samme råd lyder fra Bjørn Holstein.
Han vurderer, at færre unge i dag sover for lidt sammenlignet med 2010, fordi der er kommet mere fokus på søvn.
- Jeg ved, at det har været et samtaleemne i familier og på mange skoler, så jeg tror, der er kommet øget opmærksomhed om det.
Når man studerer fakta om søvnrestriktion (for lidt søvn red.
), så er de i sig selv så overbevisende, at mange retter ind.
- Sørg for at få regler for brug af skærme.
For det er skærmtiden, der stjæler søvnen, siger han.
FacebookTwitterKopier link




https://www.dr.dk/nyheder/kultur/oprah-winfrey-skal-lave-tv-serie-med-prins-harry

KulturOprah Winfrey skal lave tv-serie med prins HarryDet celebre makkerpar håber at kunne normalisere mentale helbredsproblemer med ny dokumentarserie.
Oprah Winfrey og prins Harry har slået pjalterne sammen om en ny dokumentarserie om mental sundhed.
Af Kasper Madsbøll Christensen11.
apr.
2019 kl.
13.
01Bemærk: artiklen er mere end 30 dage gammelLæs opHun er en verdensberømt talkshowvært og mediemogul.
Han er prins af Storbritannien.
Nu slår Oprah Winfrey og prins Harry pjalterne sammen i forbindelse med en ny dokumentarserie om mental sundhed, skriver blandt andet The Hollywood Reporter.
Serien bliver beskrevet som en 'dynamisk dokumentarserie', der både vil fokusere på psykiske lidelser og mental sundhed.
Oprah Winfrey og prins Harry er begge producenter på serien, der endnu ikke har fået et navn, men vil blive vist på Apple TV+ i løbet af næste år.
- Harry og jeg vil normalisere (psykiske lidelser), så vi når dertil, at folk kan begynde at sige: 'Hey, jeg har en psykisk lidelse', sagde Oprah onsdag, da hun gæstede The Daily Show.
- Det er dét, der er pointen - at vi kan tale om det i en grad, hvor det ikke længere er et tabu, og hvor folk ikke er bange for at stå ved det.
En storsmilende Oprah Winfrey forlader Sankt George-kapellet efter Harry og Meghan Markles overdådige bryllup i maj 2018.
Prins Harry: 'Jeg er utrolig stolt'Partnerskabet er også blevet meldt ud på prins Harry og Meghan Markles officielle Instagram-konto.
- Denne aftale bygger ovenpå prinsens langvarige arbejde med emner og initiativer omhandlende mental sundhed, hvor han åbenhjertigt har delt sine personlige oplevelser og advokeret for dem, der lider i stilhed, lyder det i opslaget på hertugen og hertuginden af Sussex' officielle Instagram.
I opslaget udtaler prinsen sig også direkte om den kommende dokumentarserie:Jeg er utrolig stolt af at arbejde sammen med Oprah om denne vigtige serie.
Prins Harry, i et Instagram-opslag- Vores håb er, at serien vil være positiv, oplysende og inkluderende [.
.
.
] Jeg er utrolig stolt af at arbejde sammen med Oprah om denne vigtige serie, lyder det fra prinsen i opslaget.
Prins Harry gjorde sig i sidste uge bemærket i forbindelse med et besøg hos YMCA-foreningen i London, hvor han udtalte sig i stærkt negative vendinger om gaming.
Læs også:'Dét spil bør ikke være tilladt': Prins Harry vil forbyde populært computerspilOg også Oprah Winfrey har været i vælten på det seneste.
Hun interviewede nemlig for nylig de to hovedpersoner i den meget omtalte dokumentar om Michael Jackson, 'Leaving Neverland', lige efter dokumentarens sidste afsnit havde været vist på amerikansk tv.
Læs også:Nu reagerer Oprah på sex-anklager mod Michael Jackson: Historierne er 'troværdige'FacebookTwitterKopier linkEmner:Michael Jackson (musiker)|Oprah Winfrey (studievært)|Instagram|Royalt|Storbritannien




https://www.dr.dk/nyheder/indland/i-formodet-netvaerk-med-basil-hassan-terrormistaenkt-doemt-millionsvindel

Drone-sagenSe temaIndlandI formodet netværk med Basil Hassan: Terrormistænkt dømt for millionsvindel En 29-årig mand, der er fængslet i en terrorsag, er dømt for dokumentfalsk og bedrageri.
I september 2018 blev yderligere tre personer sigtet i en omfattende terrorsag.
En af dem, der blev anholdt, er nu sideløbende med terrorsagen dømt for bedrageri og dokumentfalsk.
Af Mette Mayli Albæk, Jens Vithner Hansen, Troels Kingo, Louise Dalsgaard og Puk Damsgård11.
apr.
2019 kl.
13.
03 | opdateret 11.
apr.
2019 kl.
13.
42Bemærk: artiklen er mere end 30 dage gammelLæs opEn 29-årig mand fra det islamistiske miljø i Storkøbenhavn er blevet idømt et års fængsel blandt andet for svindel for 996.
000 kroner.
Det fremgår af dombogen fra Frederiksberg Byret, som DR Nyheder har fået aktindsigt i.
Den 29-årige mand sidder samtidig fængslet i en terrorsag.
En sag, hvor politiet mener, at et netværk i Danmark på mindst fem personer har købt og sendt dronedele til Islamisk Stat i Syrien og Irak.
Læs også:Politiet har været på sporet af dansk terrornetværk siden 2013Af dommen fremgår det, at manden i foråret 2017 via dokumentfalsk oprettede lån i en række forskellige banker ved blandt andet at fremlægge falske lønsedler.
Derudover er han dømt for databedrageri ved at have overført knap en million kroner til en konto, uden at der var dækning for beløbet på den konto, han overførte pengene fra.
Mandens forsvarer Gert Dyrn oplyser, at sagen er anket til landsretten og har ingen yderligere kommentarer.
Dronekrigeren I to tv-dokumentarer, en podcast-serie samt en række nyhedsindslag og artikler afdækker DR et formodet terrornetværk og en dansk topterrorists rolle i Islamisk Stat.
Dokumentaren 'Dronekrigeren - Danmarks farligste terrorist' bliver sendt i to afsnit.
Det første kan ses på DR TV.
Afsnit to kan ses på DR 1 mandag den 15.
april klokken 20.
45.
Dømt for at udgive sig for at være Basil HassanSagen, hvor den 29-årige mand sidder varetægtsfængslet, handler ifølge politiet om indkøb og levering af droner til Islamisk Stat.
Ifølge politiet har netværket forsynet terrororganisationen med dronedele i en periode på fem år.
Siden 2013 har Københavns Politi og Politiets Efterretningstjeneste været på sporet af netværket.
To af de firmaer, som det danske netværk ifølge politiet har købt dronedele hos, fortæller uafhængigt af hinanden til DR, at de blev kontaktet af dansk politi, få dage efter at de havde modtaget bestillinger på dronedele tilbage i 2013.
Firmaerne fortæller, at dansk politi kontaktede dem for at få at vide, hvordan dronedelene blev betalt, og hvem de blev sendt til.
Centralt i det formodede netværk står 31-årige Basil Hassan, der mistænkes for at forsøge at dræbe historiker og islamkritiker Lars Hedegaard i 2013, hvorefter Basil Hassan forsvandt ud af landet.
Mens han var på flugt, var Basil Hassan ifølge politiet involveret i at købe dronedele via udenlandske hjemmesider.
Og ifølge DR's oplysninger var det blandt andet disse bestillinger, der fik dansk politi til at udvide sin jagt på den formodede attentatmand til også at omhandle et potentielt terrornetværk med udgangspunkt i Danmark.
Den 29-årige mand i netværket, der altså er dømt for bedrageri, blev i 2015 dømt for at have udgivet sig for at være sin ven Basil Hassan.
Manden var i efteråret 2013 mødt op i Akademikernes a-kasse i Basil Hassans navn for at hæve dagpenge.
Læs også:Overblik: Her er det formodede terrornetværkI drone-sagen nægter den 29-årige sig skyldig.
Hans forsvarer Gert Dyrn påpeger, at han er 'er afskåret fra at fremlægge sagen fra hans klients perspektiv, når sagen kører for lukkede døre og at det forekommer ikke umiddelbart foreneligt med grundlæggende retsprincipper’.
De sigtede er stadig kun sigtede i sagen, men hvis der bliver rejst tiltaler, har Københavns Byert forhåndsberammet en række retsdage med start til august 2019.
FacebookTwitterKopier linkEmner:Islamisk Stat|Kriminalitet|Terrorisme|København|Akademikernes Arbejdsløshedskasse




https://www.dr.dk/nyheder/udland/sudans-militaer-tager-kontrol-over-landet

UdlandSudans militær tager kontrol over landetLandets leder, Omar al-Bashir, er arresteret, meddeler forsvarsminister.
Af Oliver Fruergaard11.
apr.
2019 kl.
14.
04Bemærk: artiklen er mere end 30 dage gammelLæs opSudans militær har torsdag arresteret præsident Omar al-Bashir og tager nu kontrol over landet.
Det meddeler forsvarsminister Awad Mohammed Ibn Ouf på nationalt tv ifølge Reuters.
Forsvaret vil etablere et militærråd, der i de næste to år skal lede landet.
Derefter vil der blive afholdt valg, lyder det.
Ifølge forsvarsministeren har militæret annulleret Sudans forfatning, opløst regeringen, erklæret undtagelsestilstand i de næste tre måneder samt lukket for ind- og udrejse indtil andet er oplyst.
Ministeren erklærede også landsdækkende våbenhvile i Sudan.
Utilfredse med BashirSudan har siden december sidte år været præget af voldsomme protester mod landets styre, hvor flere demonstranter er blevet slået ihjel.
Mange sudanesere har været vrede over Bashirs dårlige greb om landets økonomi.
Det har ført til højere priser på fødevarer, mangel på brændstof og hård valuta.
Rygter om præsidentens afgang og uvished om, hvem der egentlig leder landet, har gennem de seneste dage taget til.
Tidligere på dagen blev militære køretøjer angiveligt set omkring præsidentpaladset, og militæret varslede kort tid efter, at "en vigtig meddelelse" var på vej.
Forsvarsministeren meddeler, at Bashir i øjeblikket opholder sig på "et sikkert sted".
Bashir kom selv til magten ved et militærkup i 1989.
Læs også:Demonstrationer i Sudan tager til: 'Det kunne ligne starten på et militærkup'FacebookTwitterKopier linkEmner:Sudan|Omar al-Bashir (politiker)|Militær




https://www.dr.dk/nyheder/indland/nu-gaar-det-igen-den-gale-vej-danske-15-aarige-drikker-sig-oftere-fulde

IndlandNu går det igen den gale vej: Danske 15-årige drikker sig oftere fuldeRapport får Sundhedsstyrelsen til at overveje større fokus på skoleelever.
(Arkiv) Ny undersøgelse viser, at flere 15-årige drikker sig fulde end for fire år siden.
Det er første gang, at der måles en stigning efter en årrække med færre og færre fulde teenagere.
Af Kasper Duncan Gram (Video)11.
apr.
2019 kl.
14.
52Bemærk: artiklen er mere end 30 dage gammelLæs opHalvdelen af de 15-årige drenge har prøvet at være fulde flere gange, og hver fjerde drikker alkohol hver uge.
Det konkluderer Statens Institut for Folkesundhed i Skolebørnsundersøgelsen 2018, der er udkommet i dag.
Det er en klar stigning fra 2014, hvor undersøgelsen om helbred, trivsel og sundhedsadfærd hos 11-, 13- og 15-årige skolelever senest blev udgivet.
- Vi var faktisk inde i en god udvikling, hvor de 15-årige ikke drak så hyppigt og startede senere på at drikke alkohol.
Det ser ud som om, det vender den forkerte vej nu, og det er meget ærgerligt, siger Morten Grønbæk, der er direktør i Statens Institut for Folkesundhed.
Læs også:Alkohol til unge: Danmark får dumpekarakter i europæisk undersøgelseStof til eftertankeStigningen i antallet af fulde 15-årige er overraskende, fortæller Maria Koch Aabel, som er chefkonsulent i Sundhedsstyrelsens forebyggelsesenhed:- Vi har de senere år haft stort fokus på ungdomsuddannelsesniveauet, fordi vi har kunnet se nogle store udfordringer i forhold til for eksempel gymnasieelevernes brug af alkohol.
Den her undersøgelse gør selvfølgelig, at vi vil tænke over, om der igen er brug for en forstærket indsats i grundskolen, siger hun.
Unges alkoholvanerSå mange 15-årige har prøvet at drikke alkohol - 2018 (2014): 84 procent af drengene (77 procent) og 82 procent af pigerne (74 procent)Så mange 15-årige drikker alkohol ugentligt - 2018 (2014): 26 procent af drengene (21 procent) og 18 procent af pigerne (12 procent)Så mange 15-årige har været fulde mindst to gange - 2018 (2014) 50 procent af drengene (41 procent) og 38 procent af pigerne (38 procent)Kilde: Skolebørnsundersøgelsen 2018Selv om andre undersøgelser de senere år har vist et fald, afviser Maria Koch Aabel, at der skulle være grund til at betvivle undersøgelsens konklusion.
Både forældre og skole må tage ansvarDer er flere forklaringer på de 15-åriges forøgede druk, som ifølge undersøgelsen primært foregår til fester i weekenden og med andre unge.
Morten Grønbæk mener, at de voksne skal blive bedre til at håndhæve aftaler og regler med de unge:- Det er mest sandsynligt, at der er blevet taget mere løst på nogle af de udmærkede regler, man har lavet ude på skolerne for 9.
klasserne, forklarer han.
Læs også:Stikprøve: To ud af tre butikker brød loven og solgte alkohol til ungeHos Sundhedsstyrelsen er man enig i, at det er vigtigt at aftale festrammerne med de unge.
- Kampagner kan være en mulighed for at øge viden, men kan ikke stå alene.
Der er også brug for rammesættende indsatser i forhold til de festmiljøer, de unge bevæger sig i, siger Maria Koch Aabel.
- Vi ved, at forældres rolle i forhold til at lave nogle tydelige aftaler og holdninger omkring alkohol med de unge har en stor betydning.
Det er selvfølgelig noget, vi tænker skal forstærkes.
Unges druk kan få store konsekvenserUndersøgelsen påpeger, at unge, der drikker meget, har en øget risiko for at blive involveret i trafikulykker og slagsmål, deltage i ubeskyttet sex og for at få alkoholforgiftning.
Desuden viser flere studier, at tidlig druk øger risikoen for alkoholrelaterede problemer senere i livet.
Men det er kun en del af faren, forklarer Maria Koch Aabel:- De unges hjerne er ikke helt udviklet endnu, og derfor kan alkohol skade deres hjerner mere end ældres, siger hun.
Overordnet fastslår Skolebørnsundersøgelsen 2018, at de fleste 11- til 15-årige skolebørn har det godt og trives både mentalt og socialt, og at mange også har en fornuftig sundhedsadfærd.
FacebookTwitterKopier linkEmner:Morten Grønbæk (professor)|Sundhedsstyrelsen|Sundhed og velvære|Statens Institut for Folkesundhed|Alkoholforbrug




https://www.dr.dk/nyheder/udland/overblik-sexanklager-og-krigsafsloeringer-har-holdt-assange-i-diplomatisk-faengsel

UdlandOVERBLIK Sexanklager og krigsafsløringer har holdt Assange i diplomatisk fængselJulian Assange har tilbragt næsten syv år i asyl på Ecuadors ambassade.
(Arkiv) Fra en balkon på Ecuadors ambassade i London taler Wikileaks-grundlægger Julian Assange i 2016 til medierne om en FN-rapport om sin situation.
Af Kasper Duncan Gram (Video)11.
apr.
2019 kl.
12.
30Bemærk: artiklen er mere end 30 dage gammelLæs opAustralske Julian Assange er en jaget mand, da han i juni 2012 søger om asyl på den ecuadorianske ambassade i London.
Bygningen bliver et diplomatisk helle for Wikileaks-stifteren, som ikke forlader den i næsten syv år før i dag, hvor han er blevet anholdt af britisk politi.
Her er de vigtigste afsnit i historien om den blonde australiers indespærring, der blandt andet er blevet kritiseret af et FN-organ.
1Læk af amerikanske krigshemmelighederI 2010 offentliggør whistleblower-organisationen Wikileaks tusindvis af hemmelige dokumenter, der blandt andet omhandler USA's krigsindsats i Irak og Afghanistan.
En af de mest opsigtsvækkende afsløringer viser, hvordan en amerikansk kamphelikopter har dræbt irakiske civile og to Reuters-journalister i Bagdad.
Læs også:OVERBLIK Seks vigtige læk fra WikileaksDer bliver ikke udstedt en officiel arrestordre for lækket, men USA vil have retsforfulgt Wikileaks' grundlægger, Julian Assange.
2Svenske anklager om sexovergrebKort tid efter offentliggørelsen af de hemmelige amerikanske krigsdokumenter deltager Julian Assange i et seminar i Sverige.
Han bliver efterfølgende anklaget for at have begået voldtægt og seksuelle overgreb mod nogle svenske kvinder.
Efter at være kaldt til afhøring, får Assange lov til at flyve til London, men efterfølgende udsteder den svenske anklagemyndighed en international arrestordre på ham.
Julian Assange er eftersøgt via Interpol, viser dette screenshot fra 7.
december 2010.
Assange melder sig hos det britiske politi og bliver siden løsladt mod kaution.
3Assange finder tilflugtsstedEfter et større juridisk tovtrækkeri med politiet søger Assange politisk asyl på Ecuadors ambassade i London, fordi han frygter for at blive udleveret til USA, hvis han rejser til Sverige.
Det afvises af de svenske myndigheder.
Ecuador giver Julian Assange politisk asyl i august 2012 og tilkendegiver, at han må blive på ambassaden i London, så længe han har lyst.
Britisk politi bevogter ambassaden i døgndrift, efter Julian Assange får tilkendt politisk asyl.
Billedet her er taget i august 2012, mens Assange (th.
) opfordrer den amerikanske præsident, Barack Obama, til at afslutte 'heksejagten' mod whistleblower-hjemmesiden WikiLeaks.
Det viser sig at blive et langt forløb.
I juli 2014 fastholder en svensk domstol arrestordren på Assange, som et par måneder senere bekendtgør, at han 'snart' vil forlade ambassaden.
4Sager forældes - men fortsætterJulian Assange klager over helbredsproblemer som følge af det, der i praksis er en husarrest på ambassaden.
Tiden arbejder dog på hans side, for i løbet af 2015 begynder flere af de svenske anklager at nærme sig en forældelsesfrist.
De svenske myndigheder har i stedet held med at forhandle en aftale med Ecuador om at kunne afhøre Assange på ambassaden.
I 2016 opfordrer et FN-panel igen Storbritannien og Sverige til at indstille krænkelserne af Assanges fri bevægelighed og betale ham erstatning.
Det bliver dog afvist.
5Tilbyder at overgive sigSagen tager endnu en drejning i begyndelsen af 2017, hvor Assange tilbyder USA, at han vil lade sig udlevere, hvis man kan garantere, at hans rettigheder beskyttes.
Det sker, efter at USA's daværende præsident, Barack Obama, vælger at benåde whistlebloweren Chelsea Manning, som slipper for yderligere 28 års fængsel for læk af fortrolige oplysninger om USA's indsats i Afghanistan og Irak.
Og efter syv års kamp vælger den svenske anklagemyndighed definitivt at frafalde voldtægtsanklagerne og arrestordrerne mod Assange.
Britisk politi insisterer dog fortsat på at anholde ham, da han ikke har meldt sig hos domstolene efter at være blevet løsladt mod kaution.
Assange fejrer, at Sverige opgiver voldtægtsanklagerne mod ham, fra ambassadens balkon i London:6Gæstfriheden knirkerI 2017 vælger Ecuador en ny præsident, Lenin Moreno, som har et mere kritisk syn på Assange end sin forgænger.
Han kalder blandt andet Assange for 'hacker' og 'et nedarvet problem', men understreger, at Ecuador fortsat vil holde hånden over ham.
I begyndelsen af 2018 bliver Assange tildelt ecuadoriansk statsborgerskab.
Men et forsøg på at flytte ham fra ambassaden i London til det sydamerikanske land bliver forpurret, da de britiske myndigheder afviser at give ham diplomatstatus.
I årets løb udtrykker Assange flere gange sin frygt for, at Ecuador vil fratage hans asyl og udlevere ham til USA.
I april 2019 skriver Wikileaks endda, at det er spørgsmål om 'timer og dage', før Assange bliver smidt ud af ambassaden:Det viser sig at holde stik, for i dag annoncerer Ecuadors præsident, Lenin Moreno, at man annullerer Assanges diplomatiske asyl og immunitet.
Det sker efter 'gentagne overtrædelser af internationale konventioner og dagligdags-protokoller', uddyber præsidententen.
Dagen forinden har Assange anklaget Ecuadors regering for at udspionere ham og sende optagelserne til Donald Trumps folk.
Kort efter bliver Julian Assange anholdt af britisk politi, som vil stille ham for en domstol 'hurtigst muligt'.
FacebookTwitterKopier linkEmner:Barack Obama (politiker)|Donald Trump (politiker)|Ecuador|USA|Udenrigspolitik




https://www.dr.dk/nyheder/politik/minister-holdt-begravelsestale-regionerne-i-har-gjort-det-godt-men

PolitikMinister holdt begravelsestale for regionerne: I har gjort det godt, men…Afsættet for forandring bør være det regionale demokrati, mener Danske Regioner.
- Regeringen ønsker at nedlægge regionsrådene, og det er min fornemmelse, at de fleste af regionsrådenes medlemmer håber, at regeringen bliver nedlagt, lød det fra økonomi- og indenrigsministeren på Danske Regioners generalforsamling.
Af Thomas Klose Jensen og Jens Ringberg11.
apr.
2019 kl.
12.
56Bemærk: artiklen er mere end 30 dage gammelLæs opKlapsalverne faldt høfligt, da økonomi- og indenrigsminister Simon Emil Ammitzbøll-Bille (LA) gik på talerstolen ved Danske Regioners generalforsamling.
Eller løvens hule, om man vil.
Og ministeren undlod ikke at glæde sig over det.
- Så ved vi da, at jeg får en klapsalve.
Der stod ellers i mit talepapir, at jeg skulle sige, at jeg var ked af ikke at få en, lød de første ord fra Simon Emil Ammitzbøll-Bille.
For ministeren var nemlig i den lidt aparte situation, at han skulle overbringe regeringens hilsen til Danske Regioner, som regeringen ønsker at nedlægge.
Derfor var der heller ikke udelukkende plads til at rose de fremmødte.
- I har i regionernes levetid gjort en stor indsats i forhold til opbygningen af en ny sygehusstruktur med etableringen af en række nye supersygehuse som omdrejningspunkt, forklarede han og pegede på blandt andet den stigende kræftoverlevelse.
- Men der er altså også dele, som ikke er succeshistorier.
Vil have mere ensartet tilbudDen helt store udfordring for sundhedsvæsenet er, at antallet af ældre og kronisk syge stiger, lød det fra Simon Emil Ammitzbøll-Bille.
Det er også min forventning, at vi kan løse de løbende udfordringer hurtigere i et nyt sundhedsvæsen.
Man kan træffe beslutningerne hurtigere, fordi det er nemmere at blive enige.
Økonomi- og indenrigsminister Simon Emil Ammitzbøll-Bille (LA)Og for at løse udfordringen skal kursen udstikkes centralt, så patienterne i hele landet får samme behandling, og der kan findes fælles løsninger på tværs af landet.
- Det er også min forventning, at vi kan løse de løbende udfordringer hurtigere i et nyt sundhedsvæsen.
Man kan træffe beslutningerne hurtigere, fordi det er nemmere at blive enige, forklarede han.
Ikke overraskende havde Danske Regioners formand, Stephanie Lose (V), en noget anden indstilling til regionernes fremtid.
I hendes tale ærgrede hun sig over, at regeringen ville diskutere struktur fremfor sundhedsvæsenets reelle udfordringer.
For i hendes øjne er regionernes forskelligheder ikke problemet, men løsningen.
- Derfor skal vi ikke til at gøre det hele ens.
Vi skal bruge vores forskellighed positivt til at inspirere hinanden og lære på tværs af landet.
Forskellighed er en kilde til forbedringer, og vi har en forpligtelse til at sikre os, at de allerbedste idéer bliver samlet op og udbredt, forklarede hun på talerstolen.
Lose: Regionalt demokrati undervurderes"Strukturdebatten har sat en masse på pause og fjernet fokus fra nogle af sundhedsvæsenets reelle udfordringer," lød det fra Danske Regioners formand Stephanie Lose ved regionernes generalforsamling.
Modsat regeringen og Dansk Folkeparti, som ser en centralisering af beslutningsmagten som en gevinst, så er Stephanie Lose mere kritisk.
- Regeringen undervurderer det regionale demokrati, når den foreslår, at regionsrådene skal erstattes af bestyrelser.
Det handler ikke om vores taburetter.
Det handler om borgernes demokratiske indflydelse.
De skal vide, hvem de kan gå til og hvem de kan stille til ansvar, sagde hun efterfølgende til DR Nyheder.
En påstand, som indenrigsministeren afviste.
I følge ham lider demokratiet ingen som helst skade, fordi regionerne bliver nedlagt.
- Der er et kæmpe demokratisk underskud MED regionsrådene.
Folk aner ikke hvem der sidder der, og hvad de laver.
De udgør et paralleltunivers.
Politik hører hjemme i Folketinget og kommunerne, lød det fra Simon Emil Ammitzbøll-Bille.
Begravelsestale, men for hvem?
En ting er regionernes formand og indenrigsministeren dog helt enige om.
Nemlig at folketingsvalget bliver afgørende for dem begge.
For får regeringen og Dansk Folkeparti atter et flertal, så er det slut med regionsrådene, mens det omvendt også kan blive til et farvel til ministerbil og kontor for Simon Emil Ammitzbøll-Bille selv.
Med andre ord; enten dør regeringen, eller også dør regionerne.
- Det er på nogen måder en begravelsestale – jeg ved bare ikke, hvis begravelse, jeg holder tale for, forklarede Simon Emil Ammitzbøll-Bille.
FacebookTwitterKopier linkEmner:Simon Emil Ammitzbøll (politiker)|Stephanie Lose (politiker)|Venstre|Danske Regioner|Lokalpolitik




https://www.dr.dk/nyheder/udland/rengoringshold-skal-samle-skrald-og-lig-pa-mount-everest

UdlandRengøringshold skal samle skrald og lig på Mount EverestNepal sender om kort tid folk op på Mount Everest for at gøre rent på verdens højeste bjerg.
11.
apr.
2019 kl.
17.
14Bemærk: artiklen er mere end 30 dage gammelLæs opNepal vil den 25.
april sende et hold bjergbestigere op på Mount Everest med et eneste formål: at samle skrald og omkomne på verdens højeste bjerg.
Der har i årtier været kommerciel bjergbestigning på det 8.
848 meter høje bjerg, og det har også forvandlet Mount Everest til verdens højest beliggende skraldespand.
Mange velhavende bjergbestigere har ikke tænkt så meget på at bringe deres dyre udstyr med ned igen, så det ligger rundt omkring på bjergets sider.
I marts kom det frem, at stadig flere lig dukker op på Mount Everest i takt med, at bjergets gletsjere smelter.
- Vi er stolte af Mount Everest, men vi bliver ofte beskyldt for ikke at være i stand til at holde det rent.
Nu har vi sat os for at gøre det rent, siger Dandu Raj Ghimire, departementschef i Nepals turistministerium.
Regeringen samarbejder med bjergbestiger-organisationer, militæret og lokale organisationer for at koordinere arbejdet.
Mål om at samle ti ton affaldRengøringsholdet er på 14 medlemmer og sendes i første omgang til en base camp et stykke oppe på bjerget.
Målet er, at holdet skal samle ti ton affald.
Senere skal otte bjergbestigere videre op til en ny lejr i 6.
400 meters højde, og herfra deler de sig og når op i 7.
950 meters højde for at hente affald ned.
- Det er første gang, at regeringen tager initiativ til at rense bjerget.
Men det kan ikke gøres på blot et år.
Vi bliver nødt til at fortsætte med det, siger Santa Bir Sherpa fra Nepals Bjergbestigerforbund.
Ang Tshering Sherpa, leder af foreningen, bekræftede i marts, at der findes stadig flere omkomne på bjerget.
- På grund af global opvarmning smelter is og gletsjere hurtigt.
Lig, der har været begravet gennem mange år, er begyndt at dukke op, siger han.
Det antages ifølge BBC, at omkring 300 mennesker i tidens løb har mistet livet under forsøg på at bestige Mount Everest.
/ritzau/ReutersFacebookTwitterKopier link




https://www.dr.dk/sporten/oevrig/mark-o-madsen-og-patrick-nielsen-toerner-sammen-i-mma-buret

Øvrig sportMark O.
Madsen og Patrick Nielsen tørner sammen i MMA-buretBokseren Patrick Nielsen skal dyste mod Mark O.
Madsen i en MMA-kamp 8.
juni i København.
Mark O.
Madsen får besøg i MMA-buret af den danske bokser Patrick Nielsen i KB Hallen.
11.
apr.
2019 kl.
11.
26Bemærk: artiklen er mere end 30 dage gammelLæs opBokseren Patrick Nielsen skal dyste mod Mark O.
Madsen i en MMA-kamp 8.
juni i København.
MMA-fighteren Mark O.
Madsen skal i ringen mod bokseren Patrick Nielsen.
MMA-kampen afvikles 8.
juni i KB Hallen i København, oplyser arrangørerne i en pressemeddelelse.
- Patricks dage som fighter er talte, når jeg er færdig med ham.
Mark O.
Madsen, MMA-kæmperMens Mark O.
Madsen har syv sejre i syv kampe på sit cv i MMA-ringen, så har Patrick Nielsen aldrig dystet i sportsgrenen.
Læs også:Mark O.
Madsen takker nej til kæmpetilbud- Jeg har længe flirtet med tanken om at prøve mig af i MMA.
Nu er muligheden der, og jeg kan ikke tænke mig en bedre udfordring og mulighed for at komme ind på MMA-scenen end at gøre det af med Mark O.
, som åbenbart er alles darling.
- Mange vil nok se mig som underdog, men de bliver klogere.
Jeg har set hans kampe, og hver gang han møder en, der kan slå, har han haft kæmpe problemer, siger Patrick Nielsen.
Bokseren Patrick Nielsen skal vænne sig til de noget mindre MMA-handsker, når han møder Mark O.
Madsen i den ottekantede ring i juni.
- Han har ikke mødt en bokser i nærheden af mit niveau.
Jeg træner som en gal - tre gange om dagen og seks dage om ugen, så jeg kommer til at stå snorlige, og Mark O.
's MMA-drømme slutter 8.
juni.
- Der er ingen udvej for ham, og mine MMA-muligheder går op, når Mark O.
går ned, lyder det fra Patrick Nielsen.
Læs også:Mark O.
Madsen sejrer med flækket næse i MMA-bragMark O.
Madsen er tidligere bryder og vandt OL-sølv i brydning ved legene i Rio i 2016.
Han ser det som en god sportslig udfordring, hvor det økonomiske også hænger sammen.
- Jeg kommer til at møde en rigtig god bokser, og det bliver en kamp mellem en fighter, som vil have en stående kamp, og så mig, som gerne vil have kampen ned på gulvet.
- Patricks dage som fighter er talte, når jeg er færdig med ham.
Man må rose Patrick for hans mod, men han kommer til bitterligt at fortryde, at han går ind i buret mod mig, siger Mark O.
Madsen.
/ritzau/FacebookTwitterKopier linkEmner:København|Kampsport|Boksning|Mark O.
Madsen (bryder)|Patrick Nielsen (bokser)




https://www.dr.dk/nyheder/udland/britiske-medier-sammenligner-brexit-med-et-sort-hul-og-et-halloween-mareridt

UdlandBritiske medier sammenligner brexit med et sort hul og et halloween-mareridtEU-landene blev i nat enige om at udskyde brexit til senest den 31.
oktober; datoen for halloween.
Af Sofie Dyjak og Robin Patrick Stampe Seierby (Video)11.
apr.
2019 kl.
11.
12Bemærk: artiklen er mere end 30 dage gammelLæs opFlere britiske medier sammenligner i dag den brexit-situation, Storbritannien står i, med det sorte hul i universet, der for første gang nogensinde blev offentliggjort et billede af i går.
Det sker, efter at EU-landene i nat blev enige om at udskyde brexit til senest den 31.
oktober.
"En aftale virker så langt, langt væk som det her sorte hul," står der på forsiden af gratisavisen Metro under et stort billede af det sorte hul.
Forsiden på gratisavisen Metro i dag.
Avisen sammenligner brexit med et sort hul.
På forsiden af The Times er der også et sort hul.
Historien om det sorte hul kobles også hos The Times til brexit.
1 / 2Forsiden på gratisavisen Metro i dag.
Avisen sammenligner brexit med et sort hul.
1 / 2På forsiden af The Times er der også et sort hul.
Historien om det sorte hul kobles også hos The Times til brexit.
2 / 2Også den britiske avis The Times har på forsiden under et billede af det sorte hul henvist til brexit med teksten "her er et andet uundgåeligt sort hul".
Sammenligner brexit med halloweenBrexit bliver også sammenlignet med halloween i flere medier, da den nye tidsfrist for at træde ud af EU falder på den uhyggelige dato, den 31.
okotober.
Blandt andre BBC har lavet overskriften "Slik eller ballade?
Deadline den 31.
oktober er begge dele".
The Times skriver, at "halloween-udsættelse betyder, at brexit gysershowet fortsætter", mens The Guardian skriver, at "brexit kan hjemsøge Storbritannien indtil halloween.
"Vores videoreporter Benjamin Kodboel har fulgt det sidste døgn i Bruxelles: Mød politikere og journalister, der har tænkt 'brexit' i døgndrift i to år.
På gaden i London kan man også mærke frustrationen.
- Ingen ved, hvad der sker.
Vi ved ikke, hvad vi skal sige til vores kunder eller leverandører, fortæller Mohammed Al-Shibibi, der er indretnings-designer, til DR Nyheder.
Men snart tre år efter, at briterne stemte for at forlade EU-fællesskabet, er endnu mere ventetid nu en realitet.
Den britiske EU-ambassadør, Tim Barrow, har i dag skrevet til Det Europæiske Råd for at bekræfte brexit-forlængelsen.
Det skriver journalist Skynews journalist Faisal Islam på Twitter:Trump: EU er hård mod StorbritannienEU har indtil nu stået fast på, at man ikke er villig til at lave om i den brexit-aftale, premierminister Theresa May har forhandlet på plads med EU.
Det samme fastslog formand for Det Europæiske Råd Donald Tusk i nat.
Han fortalte, at der kun kan ske ændringer i den politiske erklæring om det fremtidige forhold mellem EU og Storbritannien.
Og det fik i nat USA's præsident Donald Trump til at kalde EU for "hård".
- Ærgerligt, at EU er så hård mod Storbritannien og Brexit.
EU er ligeledes en brutal handelspartner over for USA - men det vil ændre sig.
Nogle gange i livet er du nødt til at lade folk trække vejret (.
.
.
), skrev præsidenten blandt andet på Twitter.
Reaktionerne fra det britiske parlament om udsættelsen er her til formiddag sparsomme.
En af dem, der har udtalt sig, er Kwasi Kwarteng, der viceminister for brexit.
Han mener, at parlamentet godt kan nå at blive enige om en brexit-plan inden fristen.
- Udsættelsen er lang nok til, at vi kan få en aftale stemt igennem.
Ideelt set vil vi gerne have en aftale stemt igennem den 22.
maj, siger han til BCC.
Hvis det britiske parlament ikke har godkendt en aftale inden den 22.
maj, skal der afholdes europaparlamentsvalg i Storbritannien i slutningen af maj.
Tom Brake, der er medlem af det britiske parlament for Liberaldemokraterne, mener ikke, at en aftale er løsningen.
I stedet ønsker han en folkeafstemning, skriver han på Twitter.
- Det britiske folk har fået en livline.
En udsættelse indtil 31.
oktober er længe nok til at lave en folkeafstemning.
Vil Theresa May og Jeremy Corbyn overraske os alle ved at blive enige om at teste, hvad folket vil?
Anden gang brexit bliver udskudtDet er anden gang, brexit bliver udskudt.
Forlængelsen er fleksibel, hvilket betyder at Storbritannien har mulighed for at forlade EU tidligere, hvis det britiske parlament kan godkende den skilsmisseaftale, som premierminister Theresa May har forhandlet på plads med EU.
Storbritannien har også mulighed for at trække artikel 50 tilbage og aflyse brexit.
Ifølge den oprindelige tidsplan skulle Storbritannien have forladt EU-samarbejdet fredag den 29.
marts.
Den deadline blev dog udskudt, da den britiske premierminister ikke kunne finde politisk opbakning i hjemlandet til skilsmisseaftalen med EU.
Trods udsættelsen har Theresa May endnu ikke fundet opbakning til aftalen, der er blevet nedstemt tre gange.
Det er snart tre år siden, at et flertal af de britiske vælgere den 23.
juni 2016 stemte for at forlade EU-samarbejdet.
FacebookTwitterKopier linkEmner:Donald Trump (politiker)|Donald Tusk (politiker)|EU|EU-forhold|Storbritannien




https://www.dr.dk/nyheder/penge/esbjerg-havn-har-brugt-tre-millioner-paa-et-haardt-brexit-vi-sidder-som-paa-naale

PengeEsbjerg Havn har brugt tre millioner på et 'hårdt' brexit: 'Vi sidder som på nåle'Nu ændrer Esbjerg Havn i vagtplanerne efter brexit-udskydelse.
Esbjerg Havn er udvidet for tre millioner kroner til at håndtere kødannelser i tilfælde af hårdt brexit, fortæller salgsdirektør Jesper Bang til morgen, efter brexitforlængelsen.
.
Af Mathias Sommer11.
apr.
2019 kl.
11.
24Bemærk: artiklen er mere end 30 dage gammelLæs opEndnu en gang var brexit tæt på at lande i en hård maveplasker.
Men i sidste øjeblik kom EU's statsledere Storbritannien til undsætning og valgte at udskyde en britisk udmelding af EU til senest den 31.
oktober i år.
På havnen i Esbjerg er reaktionerne lidt blandede dagen derpå.
Her går langt størstedelen af varerne mellem Danmark og Storbritannien igennem, og derfor har havnen skulle forberede sig på, at Storbritannien reelt kunne være ude af EU fredag aften.
- Vi sidder som på nåle og er også klar til om seks måneder.
Men vi er da lidt utålmodige.
Nu står vi her og har gjort klar til at løse en opgave og går jo bare og venter på den opgave, siger Jesper Bang, der er salgsdirektør på Esbjerg Havn.
Mellem 200 og 300 trailere om dagenEsbjerg Havn har brugt omkring tre millioner kroner på at gøre havnen klar til at et hårdt brexit.
Havnen har blandt andet investeret i ekstra køpladser, fordi et no deal-scenarie ville gøre det langt mere omstændigt at fortolde varer, der skal ind og ud af landet.
- Vi modtager og sender 200 til 300 trailerer fra og til UK hver dag, og de trailere skal ikke toldbehandles.
I tilfælde af, at UK bliver et toldbehandlingsland, så øges tiden, det tager at toldbehandle.
Derfor har vi skulle skabe kapacitet, siger Jesper Bang.
Den nyoprettede Toldstyrelsen er blandt andet rykket ind i nye lokaler på Esbjerg Havn, hvor de har forberedt sig på et hård brexit.
Kan få flere varerSelv om havnen i Esbjerg Havn forventer mindre handel mellem EU og Storbritannien, når landet trækker sig fra det europæiske samarbejde i EU, så kan et hårdt brexit faktisk give lidt ekstra at lave på havnen, lyder vurderingen fra Jesper Bang:- I sammenligning med andre store havne i Europa er Esbjerg Havn en lille havn, men vi har ekstra kapacitet, så hvis nogle af de store havne bliver meget belastet, så vil nogle af varerne finde alternative ruter, og en af de steder, der ville kunne mærke det, kunne være Esbjerg Havn, siger Jesper Bang.
Der var ellers planlagt ekstra mandskab til at møde ind over weekenden.
Men den vagtplan bliver nu lavet om.
- Vi havde arbejdstidsplanlægning til weekenden, så der var folk kaldt ind til at løse sitautionen nu og her.
Nu udskyder vi de planer nu holder røje med sitautionen og venter.
Vi er klar og er klar til juni og september, siger han.
FacebookTwitterKopier linkEmner:Esbjerg Havn|EU|Storbritannien|Esbjerg|EU-forhold




https://www.dr.dk/nyheder/indland/chef-i-skat-paapegede-selv-dobbeltrolle-i-undersoegelse-af-skandalesag

Afsløring af skatteskandaleSe temaIndlandChef i Skat påpegede selv dobbeltrolle i undersøgelse af skandalesagTrods gentagne spørgsmål om habilitet i undersøgelse af sag om svindel for 12,7 mia.
kroner beholdt to chefer ansvar for at finde beviser frem.
Af Jesper Tynell11.
apr.
2019 kl.
12.
00Bemærk: artiklen er mere end 30 dage gammelLæs opEn kontorchef i Skattestyrelsen (det tidligere Skat) gjorde flere gange opmærksom på, at hun og hendes direktør indtog en dobbeltrolle, da begge indgik i den undersøgelse, de sammen sad med ansvaret for at udvælge bevismaterialer til.
Det fremgår af e-mails, som P1 Orientering har fået aktindsigt i.
- Flere, som vil være involveret i arbejdet i SKAT med at fremskaffe materiale til Undersøgelseskommissionen, har været tæt på de områder, som kommissionen skal undersøge.
Dette gør sig gældende for både [direktøren] og mig, skrev kontorchefen fx den 28.
juni 2018 i en e-mail.
Alligevel blev de to chefer ved med at stå for at udvælge og sortere i de dokumenter, som Undersøgelseskommissionen om Skat skal bruge til blandt andet at vurdere de to chefers eget ansvar i sagen om svindel med refusion af udbytteskat for over 12,7 mia.
kroner.
Kolleger: Ansvar for skandale kan ende hos de forkerteFlere af deres kolleger, der ligesom de to skal afhøres og ansvarsvurderes, mener derfor, at undersøgelseskommissionen risikerer at placere aben for udbytteskat-skandalen på de forkerte skuldre.
- For os, der skal ind og afhøres, betyder det jo automatisk, at vi ikke ved, om alt er med, forklarer tidligere direktør i Skat Nordjylland, Lars Møller Madsen.
- Man kan vælge de dokumenter, hvor man selv står, som man har lyst til at stå, og andre står ringere i billedet.
Det er oplagt.
Man kan risikere, at det er de forkerte mennesker, der får skylden.
Det er en oplagt risiko, siger han til P1 Orientering.
Lars Møller Madsen blev pensioneret i 2017, men sad i sin tid som direktør i Skat Nordjylland med på fem møder i Produktionsforum, hvor opfølgning på interne advarsler om manglende kontrol med refusion af udbytteskat var på dagsorden.
Kommissionen skal derfor også vurdere hans ansvar i sagen.
Det samme gælder Skatteministeriets tidligere departementschef, Peter Loft.
Han mener også, at ansvaret risikerer at havne hos de forkerte, når to chefer, der selv har været ind over udbytteskat-sagen, har stået for at udvælge beviser til kommissionen.
- I princippet kan der jo være et eller andet væsentligt dokument, som enten ikke er fundet, eller som nogen har sagt, ’Av, det her må vi sgu hellere beholde for os selv’, forklarer tidligere departementschef, Peter Loft.
- I yderste konsekvens kan det jo betyde, at nogen bliver tillagt et ansvar, som de enten ikke har eller skulle dele med andre, siger han til P1 Orientering.
Læs også:To chefer i Skat ansvarlige for at finde beviser mod sig selvAnsvarlige chefer ”har været tæt på”De to chefer i Skat, der har stået for udvælgelsen af dokumenter til Undersøgelseskommissionen om Skat, sad selv med på ti centrale direktionsmøder, hvor Skats øverste ledelse igen og igen blev advaret om, at det var muligt at svindle med refusion af udbytteskat, uden at Skat kunne kontrollere det, og at udbetalingerne i praksis var steget.
De ti møder fandt sted i årene 2013 til 2015, mens svindlen for over 12,7 milliarder kroner i refusion af udbytteskat fandt sted, uden at der blev sat en stopper for det.
At de to chefer havde ”været tæt på” den sag, de havde ansvar for at udvælge beviser i, gjorde kontorchefen opmærksom på flere gange.
I mailen af 28.
juni 2018 bemærker kontorchefen, at direktøren allerede på et møde tilbage i oktober 2017 også selv havde gjort opmærksom på det samme, ligesom kontorchefen senere selv endnu en gang påpegede de tos dobbeltrolle i sagen, da hun den 31.
oktober 2018 videresendte sin tidligere mailveksling ”om habilitet”, som hun skriver.
Denne gang også til kolleger i Skatteministeriets departement.
En kraftig advarsel, man er nødt til at tage alvorligtLars Møller Madsen og Peter Loft, der også skal afhøres af kommissionen, er derfor ikke i tvivl om, at de to chefer, der har haft ansvar for at finde beviser frem, selv har været opmærksomme på deres egen dobbeltrolle i sagen.
- Budskabet i de her e-mails – som jeg læser det – det er, at der er en medarbejder, der føler sig inhabil og ønsker at gøre opmærksom på det for ikke at komme galt af sted.
Og det gør vedkommende ikke bare én gang, men flere gange.
Det er en kraftig advarsel, som man bliver nødt til at tage alvorligt, siger tidligere direktør i Skat, Lars Møller Madsen til P1 Orientering.
- Man skal selv gøre opmærksom på, hvis man mener, der er et habilitetsproblem.
Det har de jo så gjort.
Og de jo er ret tæt på.
Så må man sige, at deres vurdering af, at der kan være et problem, er jo ikke helt irrelevant, siger også tidligere departementschef, Peter Loft.
Kontorchefen og direktøren er begge jurister.
De to var ansat som henholdsvis juridisk direktør og kontorchef i et juridisk kontor herunder frem til december 2018, hvor Skat afleverede sin foreløbig sidste sending journaliseret materiale om udbytteskat-sagen til kommissionen.
Over dem sad og sidder stadig direktøren for Skattestyrelsen, Merete Agergaard.
Hun bekræfter kontorchefens mails, men kommer til en anden konklusion.
Læs også:Jurister: Undersøgelse af SKAT risikerer at ende som skandaleramt TibetkommissionBlev bedt om at fortsætte arbejdetMerete Agergaard påpeger, at kontorchefen i sin første e-mail skrev til Undersøgelseskommissionen om Skat og gjorde kommissionen opmærksom på, at hun selv og den juridiske direktør ”har været tæt på” de områder, de havde ansvar for at skaffe bevismaterialer på.
- De har gjort opmærksom på, som kontorchefen skriver, at de er tæt på områder, som kommissionen skal undersøge, forklarer Skattestyrelsen øverste direktør, Merete Agergaard til P1 Orientering.
Men undersøgelseskommissionen svarer kontorchefen, at det ”alene [er] SKAT, der kan tage stilling til Deres deltagelse i dette arbejde”, fremgår det af et brev fra kommissionen, P1 Orientering også har fået aktindsigt i.
- Det påhviler den enkelte ansatte og den enkelte myndighed at overholde reglerne om inhabilitet, jf.
princippet i forvaltningslovens § 6, forklarer Undersøgelseskommissionen om Skat også P1 Orientering.
Kontorchefen går derfor i stedet til sin chef – den juridiske direktør – og får besked på at fortsætte arbejdet med at udvælge og sortere dokumenter til kommissionen, forklarer direktør for Skattestyrelsen, Merete Agergaard.
- Så siger kommissionen til os, at ’det må I selv finde ud af’.
Og så vender hun det og bliver bedt om, at fortsætte med arbejdet.
- Og hvem beder hende om det?
- Hun vender det med sin chef, som er den juridiske direktør, og som er en del af direktionen, fortæller Merete Agergaard.
Merete Agergaard understreger kraftig, at direktionen og de to chefer selv hele tiden var enige om, at de to chefer ikke var inhabile i sagen.
Også selvom kontorchefen igen i oktober 2018 sendte sin første e-mail af 28.
juni 2018 ”om habilitet” videre til kolleger i Skatteministeriets departement.
- Min vurdering, direktionens vurdering, de pågældendes vurdering var og er, at de var og er habile, siger den øverste direktør for Skattestyrelsen, Merete Agergaard, til P1 Orientering.
Læs også:P1 Dokumentar: Tibet-kommissionens blinde øje | P1 | DRE-mails understreger problemAt styrelsen vurderede, at de to chefer ikke var inhabile og hvorfor, findes der angiveligt ingen direkte dokumentation for.
”Der ses ikke at være dokumenter med oplysninger specifikt om habilitetsvurderingen”, skriver Skattestyrelsen til P1 Orientering og understreger, at styrelsen ”ikke har yderligere at tilføje” til den forklaring, den kom med tilbage i november 2018, da P1 Orientering første gang stillede spørgsmål til de tos habilitet.
Skattestyrelsen medgav dengang, at kontorchefen varetog arbejdet med at finde materiale frem til undersøgelseskommissionen, men afviste, at kontorchefen var inhabil.
- Kontorchefen anses ikke for at være inhabil, da denne på intet tidspunkt har haft beslutningskompetence fsva.
de områder, som Undersøgelseskommissionen skal undersøge, skrev Skattestyrelsen i sit svar til P1 Orientering i november 2018.
Men det forhindrede ikke kontorchefen i at være inhabil, mener dr.
jur.
Frederik Waage fra Syddansk Universitet.
- Det afgørende er ikke, om embedsmanden har en beslutningskompetence.
Det afgørende for spørgsmålet om inhabilitet, det er, om embedsmanden kan ifalde et ansvar.
Og det er der risiko for, at embedsmanden kan i det her tilfælde.
Og derfor er embedsmanden inhabil, forklarer dr.
jur.
Frederik Waage til P1 Orientering.
Hvad direktøren angår, har Skattestyrelsen ikke givet nogen forklaring på, hvorfor vedkommende ikke skulle være inhabil i sagen.
Tværtimod har styrelsen bekræftet, at direktøren havde det overordrende ansvar for udvælgelsen af materiale til kommissionen.
Og det og de nye e-mails bestyrker derfor blot Frederik Waage i sin vurdering af, at også direktøren er inhabil.
- De her e-mails de understreger, at der kan være et problem i forhold til inhabilitet, for det synes medarbejderne jo tydeligvis selv, siger dr.
jur.
Frederik Waage.
Justitsministeriet har skrevet en mail til P1 Orientering, der indikerer, at ministeriet mener, at ministre og embedsmænd stort set ikke kan være inhabile, når det gælder udlevering af dokumenter til en undersøgelseskommission.
Men det ændrer ikke på dr.
jur.
Frederik Waages konklusion.
Han påpeger, at ministeriet i svaret til P1 Orientering går imod den almindelige opfattelse i den juridiske teori om, hvornår inhabilitetsreglerne finder anvendelse.
- De er inhabile.
For de her embedsmænd, de har siddet på nogle møder, hvor man har truffet afgørende beslutninger, som er under genstand for undersøgelse af undersøgelseskommissionen.
Der har de stået i det problem, at de har skullet tage stilling til, om et dokument skulle udleveres, som potentielt kunne være belastende for dem selv, forklarer han til P1 Orientering.
Læs også:Kommission når muligvis aldrig til bunds: Skat søger stort set ikke i sine dokumenterRisiko for at relevante sager ikke kommer fremDen pågældende direktørs og kontorchefs beslutninger kan også i praksis have ført til, at kommissionen ikke nødvendigvis har fået adgang til alt relevant materiale.
Undersøgelseskommissionen om Skat skrev i et notat i juni 2018, at Skattestyrelsen slet ikke havde søgt i sine dokumenter, når styrelsen skulle finde dokumenter frem og udlevere dem til kommissionen.
Skattestyrelsen havde derimod udelukkende søgt i overskrifterne på de overordnede sagsmapper, som Skats millioner af dokumenter ligger gemt i, fremgår det af notatet.
- Der er således en risiko for, at der er relevante sager, som ikke fremkommer ved søgningerne, skrev Undersøgelseskommissionen om Skat.
De to chefers måde at udvælge bevismateriale på, beroliger således på ingen måde deres tidligere kolleger, der også skal afhøres af kommissionen og også skal have deres ansvar i udbytteskat-sagen vurderet.
- Jeg synes, at det er problematisk, at man ikke har søgt dybt på dokumenternes indhold.
Altså det svarer jo til, at man gennemfører en eller anden retssag og siger, ’Vi tager kun hver anden stykke papir og bruger i den her retssag’.
Jeg ved godt, at det er fortegnet, men det er jo sådan set det, man gør, for man ved med sikkerhed, at man får ikke det hele med, siger tidligere direktør i Skat Nordjylland, Lars Møller Madsen til P1 Orientering.
Ikke et betryggende grundlag at blive afhørt påSelvom Skatteministeriets departement godt har kunnet søge i sine dokumenter, har Skattestyrelsen fortalt kommissionen, at det ”ikke [vil] være muligt for Skat at foretage søgninger på samme måde som Skatteministeriet (søgninger på dokumentniveau … )”, fremgår det også af notatet.
En forklaring, som Skattestyrelsen fastholdt over for P1 Orientering ved at gentage, at på grund af størrelsen på styrelsens journalsystem, ”kan der ikke foretages en fritekstsøgning”.
Da P1 Orientering kunne vise, at det ikke var sandt, trak Skattestyrelsen denne forklaring tilbage.
- Det kan altså godt teknisk lade sig gøre at gennemføre fritekstsøgning, medgav styrelsen efterfølgende, men bekræftede, at det stort set ikke var sket.
Og det piner tidligere departementschef, Peter Loft, som kommissionen også skal vurdere ansvaret hos.
- Altså jeg synes, at det hele smager af sådan lidt af en lidt lemfældig holdning til en meget meget vigtig undersøgelse.
Når man går ud sådan lidt rask i replikken og siger, ’vi kan ikke’.
Igen sådan en lidt nonchalant holdning, som piner mig som en af dem, der skal afhøres.
Det er da noget, som i hvert fald for os, der skal afhøres, har stor betydning.
Og det er noget, vi tænker meget over, forklarer tidligere departementschef, Peter Loft til P1 Orientering.
- Når man har den fremfindingsmetode.
Og når man har brugt medarbejdere, der gør opmærksom på – relativt kraftigt – at de måske er inhabile, så er det ikke et betryggende fundament for at blive afhørt, siger også den tidligere direktør i Skat, Lars Møller Madsen.
Læs også:Kommission skal kulegrave 15 års skandaler i Skat: Ni ministre skal afhøresLettere at sætte en retning for undersøgelsenLars Møller Madsen mener i det hele taget, at det gør det nemmere at få hånd i hanke med kommissionens afdækning af udbytteskat-skandalen, at man har ladet en direktør og en kontorchef, som selv skal have deres ansvar i sagen vurderet, stå for at udvælge og sortere dokumenter til en kommission.
- Der er ingen tvivl om, at når man vælger de to til at udvælge dokumenter, så har man 100 procent styr på, hvad der udleveres, og 100 procent styr på, hvad der ikke udleveres.
Man opnår det, at man ligesom har styr på, ’hvad kan der ske?
’ Altså man kan lettere sætte en retning på det forløb, der kommer til at rulle i undersøgelsen, siger Lars Møller Madsen til P1 Orientering.
Og det vurderer dr.
jur.
Frederik Waage kan være en reel konsekvens ved at give to chefer, der selv indgår i undersøgelsen, ansvar for at udvælge bevismateriale i sagen.
- Problemet det er, at hvis de her chefer, de falder over et dokument, som er belastende for dem selv, så er de jo sådan set ikke forpligtede til at fremlægge de dokumenter.
Og så er problemet så, at så kommer undersøgelseskommissionen jo ikke frem til sandheden i den her sag, forklarer Frederik Waage.
- Vil det sige, at hvis de skulle have fundet et dokument, der belastede dem selv, så måtte de gerne helt lovligt lade være med at give det til undersøgelseskommissionen?
- Ja, efter min vurdering vil de i så fald ikke være forpligtede af undersøgelseskommissionsloven til at fremlægge dokumentet.
Så hvad har Skat opnået ved at sætte to medarbejdere, der selv er en del af udbytteskatsagen, til at fremfinde beviser i udbytteskatsagen?
- Så man har selvfølgelig derved opnået, at det ikke er alle dokumenter, der nødvendigvis kommer frem, hvis de er belastende for medarbejderne i Skat, fortæller dr.
jur.
Frederik Waage til P1 Orientering og understreger, at han ikke har belæg for at hævde at Skattestyrelsen med vilje skulle have arbejdet ud fra et ønske om at begrænse kommissionens adgang til dokumenter.
Justitsministeriet har sendt P1 Orientering en mail, hvori ministeriet fremlægger en anden fortolkning af lov om undersøgelseskommissioner.
Ifølge ministeriets udlægning, må en embedsmand i en situation som denne ikke undlade at udlevere dokumenter med henvisning til, at det vil skade vedkommende selv, hvis papirerne kommer frem.
Ministeriets udlægning er uden nærmere begrundelse eller henvisninger og ændrer ikke dr.
jur.
Frederik Waages læsning af loven og dens fortolkningsbidrag.
Han påpeger at reglerne om embedsmænds udlevering af dokumenter i det konkrete tilfælde må fortolkes indskrænkende og i lyset af, at embedsmænd efter loven er fritaget fra at vidne mod sig selv over for kommissionen, hvis de derved risikerer at ifalde et straffeansvar eller et disciplinært ansvar.
Læs også:VIDEO Tibet-sagen forklaret: Kommissionens blinde øjeKommissionsundersøgelse risikerer at være spildtLars Møller Madsen og Peter Loft mener, at Skattestyrelsen under alle omstændigheder burde have givet nogle andre medarbejdere i styrelsen ansvar for at finde dokumenter frem til kommissionen.
- Jeg synes, at det hører sig til, at man virkelig gjorde, hvad man kunne.
Også for ikke at ende i en situation, som Tibet-kommissionen kom i.
Det endte jo lidt ejendommeligt med, at man måtte genoptage kommissionsarbejdet, fordi det viste sig, at de ikke havde haft det relevante materiale at tage udgangspunkt i, siger tidligere departementschef, Peter Loft til P1 Orientering.
- Jeg synes, at det er ærgerligt, at man har sat de personer på fremfindingen af bilag, og at man har fastholdt det på trods af, at de har advaret undervejs i forløbet.
Man risikerer simpelthen, at det hele ender med at være spildt, mener også tidligere direktør i Skat Nordjylland, Lars Møller Madsen.
Deres indvendinger får dog ikke direktør for Skattestyrelsen, Merete Agergaard, til at ændre syn på sagen.
- Jamen, det synes jeg da er trist, at de oplever det på den måde.
Det ændrer ikke ved min vurdering af de pågældendes habilitet.
Min vurdering, den var og har været, at i den periode, de to pågældende har haft opgaven – altså direktøren og kontorchefen – der var de habile.
Og det har jeg ikke noget grundlag for at betvivle nu, siger direktør for Skattestyrelsen, Merete Agergaard til P1 Orientering.
P1 Orientering har kontaktet både kontorchefen og den juridiske direktør og givet dem lejlighed til at besvare spørgsmål om sagen, men har ikke modtaget svar fra nogen af dem.
Skattestyrelsen har imidlertid videresendt en e-mail fra den juridiske direktør, der skriver, at hun ”på intet tidspunkt har følt [sig] inhabil i forhold til denne opgave.
” Den juridiske direktør har skiftet arbejde, ligesom kontorchefen nu heller ikke længere arbejder med opgaven, efter styrelsen i december 2018 sendte kommissionen de foreløbig sidste sendinger med journaliseret materiale vedrørende udbytteskatsagen.
FacebookTwitterKopier linkEmner:DR P1|Merete Agergaard (embedsmand)|Peter Loft (embedsmand)|Skatter og afgifter|Jylland




https://www.dr.dk/nyheder/kultur/film/har-vaeret-undervejs-i-20-aar-jesper-christensen-i-spidsen-stjernespaekket

Film og serierHar været undervejs i 20 år: Jesper Christensen i spidsen for stjernespækket storfilm om 2.
verdenskrigInstruktør har haft 'De forbandede år' liggende i skuffen i årevis.
Nu bliver filmen endelig realiseret.
'De forbandede år' handler om en dansk families udfordringer under besættelsen.
Fra venstre ses skuespillerne Sylvester Byder, Lue Dittmann Støvelbæk, Mads Reuther, Jesper Christensen, Bodil Jørgensen, Sara Viktoria Bjerregaard Christensen og Gustav Dyekjær Giese.
Af Marie Ravn Nielsen11.
apr.
2019 kl.
10.
30Bemærk: artiklen er mere end 30 dage gammelLæs opHvis du elsker at gå i biffen i juledagene, så kommer du sikkert til at købe billet til den danske film 'De forbandede år'.
Den får nemlig premiere første juledag og disker op med en imponerende rollebesætning i et drama om 2.
verdenskrig.
I hovedrollerne ses blandt andre Jesper Christensen, Bodil Jørgensen, Gustav Dyekjær Giese, Mads Reuther og Sara Viktoria Bjerregaard Christensen.
Derudover kan man også opleve skuespillere som Cyron Melville, Birthe Neumann, Mikael Birkkjær, Jesper Lohmann, Paul Hüttel og Pernille Højmark.
Filmen skal instrueres af den garvede, tredobbelte Robert-vinder Anders Refn, der i mange år har drømt om at lave en film om 2.
verdenskrig og derfor har researchet og skrevet på manuskriptet gennem 20 år.
Anders Refn arbejder både som instruktør, filmklipper og manuskriptforfatter.
Senest har han været assisterende instruktør på Lars von Triers ’The House That Jack Built’.
I 'De forbandede år' følger vi manden Karl Skov – spillet af Jesper Christensen – der modvilligt begynder at levere varer til det nazistiske Tyskland for at sikre sin familie og sin elektronikfabrik.
Det kontroversielle samarbejde med besættelsesmagten skaber splid i familien, og dermed er der lagt op til det store drama.
'Vi er så røvforkælede i nutidens Danmark'Barske historier om besættelsestiden har de senere år været et hyppigt omdrejningspunkt for danske film.
Således er folk strømmet i biograferne for at se film som 'Under sandet', 'Flammen & Citronen', 'Hvidstengruppen', 'Fuglene over sundet' og '9.
april'.
Men der er stadig god grund til at fortsætte historiefortællingen, fordi film om 2.
verdenskrig viser store modsætninger til den fredstid, vi lever i i dag.
Det mener filmanmelder og vært på 'Filmselskabet' på DR K, Per Juul Carlsen.
- I dag ved vi jo ikke, hvordan det er at sulte eller være under pres, og hvordan det er at være besat.
Vi kan kun prøve at forestille os, hvordan det er.
Vi er jo så røvforkælede i nutidens Danmark, og vi ved ikke, hvad det vil sige at lide eller sulte, siger han.
Per Juul Carlsen ser derfor også frem til premieren på 'De forbandede år'.
- Jeg talte med Anders Refn for flere år siden, hvor han fortalte om filmen, som han havde liggende i skuffen.
Så at han har arbejdet for at få denne film lavet i så mange år, er da et godt udgangspunkt.
Så er der da i hvert fald en instruktør, der brænder for det, siger han.
'De forbandede år' får biografpremiere 25.
december i år.
Læs også:Baaare ærgerligt, Sonnyboy!
'Den eneste ene' fylder 20 år - og er stadig lige så sjovFacebookTwitterKopier linkEmner:Birthe Neumann (skuespiller)|Jesper Lohmann (skuespiller)|Krige og væbnede konflikter|DR K|Tyskland




https://www.dr.dk/sporten/fodbold/superliga/dommer-tolererer-ikke-homofobiske-tilraab-under-soendagens-derby

SuperligaDommer tolererer ikke homofobiske tilråb under søndagens derbyDet bliver karrierens største kamp for Jørgen Daugbjerg Burchardt, når han skal dømme opgøret Brøndby-FCK.
Dommer Jørgen Daugbjerg Burchardt skal styre fløjten under søndagens kamp mellem Brøndby og FC København.
Billedet er fra en kamp mellem Hobro og Helsingør i 2018.
11.
apr.
2019 kl.
10.
59Bemærk: artiklen er mere end 30 dage gammelLæs opDet bliver den 36-årige dommer Jørgen Daugbjerg Burchardt, der skal styre fløjten, når Brøndby og FC København søndag mødes i Superligaen.
Jørgen Daugbjerg Burchardt er i yderste konsekvens parat til at afblæse opgøret, hvis der opstår gentagne tilfælde af homofobiske tilråb.
Det sker i kølvandet på sagen om homofobiske tilråb mod Viktor Fischer i en FCK-kamp ude mod OB i søndags.
Derudover kom en gruppe Brøndby-fans med homofobiske smædesange mod Fischer i mandagens ligakamp ude mod FC Nordsjælland.
Læs også:Dommer hørte ikke homofobiske tilråb: ’Vores fokus er typisk et andet sted'- Jeg bliver godt klædt på, særligt nu hvor jeg har fået lejlighed til at forberede mig ekstra godt efter alt det, der er sket med Viktor Fischer.
- Derudover drøfter jeg scenarier og retningslinjer med de ansvarlige omkring kampen, sikkerhedsfolk og DBU's sikkerhedsrepræsentant på kampdagen, siger Jørgen Daugbjerg Burchardt til B.
T.
Klare retningslinjerDet Europæiske Fodboldforbund (Uefa) har indskærpet over for dommere, hvordan de skal agere i den slags situationer med homofobi.
Dommeren skal først stoppe kampen, og det skal annonceres over højttalerne, at tilråbene skal stoppe.
Sker det ikke, så skal spillet igen afbrydes, og spillerne skal gå fra banen, mens meddelelsen til tilhængerne gentages.
Læs også:Fodbolden er ikke nået længere end dengang 'en bøsse var noget, man gik på jagt med'Hvis tilråbene bliver ved, skal kampen afblæses, forklarer dommeren.
- Vurderer vi her, at det er ansvarligt at genoptage kampen, kommer vi ud.
Herefter skal balladen gerne stoppe, ellers iværksætter vi step tre, og så bliver der ikke spillet mere fodbold på det stadion den dag.
- Kort sagt: Jeg føler mig godt forberedt til søndagens kamp, siger Jørgen Daugbjerg Burchardt til B.
T.
/ritzau/FacebookTwitterKopier linkEmner:Viktor Fischer (fodboldspiller)|FC København|Fodbold|FC Nordsjælland|Brøndby




https://www.dr.dk/nyheder/udland/wikileaks-stifter-anholdt-af-britisk-politi

UdlandWikileaks-stifter anholdt af britisk politi Julian Assange er blevet anholdt af britisk politi og er flyttet fra Ecuadors ambassade.
11.
apr.
2019 kl.
11.
41 | opdateret 11.
apr.
2019 kl.
12.
05Bemærk: artiklen er mere end 30 dage gammelLæs opWikileaks-stifter Julian Assange er blevet anholdt af britisk politi og er flyttet fra Ecuadors ambassade.
Det bekræfter politiet i London i en meddelelse.
Det britiske politi blev inviteret ind på ambassdaden, efter at Ecuador havde ophævet Assanges asyl, hedder det.
Australskfødte Assange har været på Ecuadors ambassade siden 2012.
Han frygter at blive udleveret til USA, hvor han risikerer at blive tiltalt for at have offentliggjort hemmelige oplysninger fra de amerikanske krige i Afghanistan og Irak.
De svenske myndigheder har tidligere ønsket 47-årige Julian Assange udleveret for anklager om voldtægt, men anmodningen blev trukket tilbage i 2017.
En demonstrant foran Ecuadors ambassade kræver Julian Assange løsladt.
 Politiet holder foran Ecuadors ambassade.
 Et banner med teksten "Befri Julian Assange" hænger foran ambassaden.
1 / 3En demonstrant foran Ecuadors ambassade kræver Julian Assange løsladt.
1 / 3Politiet holder foran Ecuadors ambassade.
2 / 3Et banner med teksten "Befri Julian Assange" hænger foran ambassaden.
3 / 3Storbritannien har dog fastholdt en arrestordre på ham.
Det skyldes, at Wikileaks-grundlæggeren ikke overholdt betingelserne for løsladelse mod kaution, da han søgte tilflugt på ambassaden.
Tidligere på året kaldte Ecuadors præsident den 47-årige australier for et "nedarvet problem" og udtalte, at han har givet en del besvær for den ecuadorianske regering.
Læs også:Assange: Ecuador vil udlevere mig til USAUdtalelsen kom, efter at Assange havde udtrykt støtte til Cataloniens bestræbelser på løsrivelse.
Ecuador gav Assange statsborgerskab i januar.
Det var et mislykket forsøg på at sikre ham diplomatisk immunitet, så han kunne forlade ambassaden i London uden at blive anholdt af de britiske myndigheder.
/ritzau/ReutersFacebookTwitterKopier linkEmner:Ecuador|Wikileaks|Storbritannien|Kriminalitet|Julian Assange (erhvervsleder)




https://www.dr.dk/nyheder/udland/verdens-stoerste-demokrati-gaar-til-valg-900-millioner-dypper-fingeren-i-blaek

UdlandVerdens største demokrati går til valg: 900 millioner dypper fingeren i blækValgstationer er sendt ud i Indien med bil, helikopter og på kamelryg.
Af Oliver Fruergaard11.
apr.
2019 kl.
11.
25Bemærk: artiklen er mere end 30 dage gammelLæs opI dag begynder verdens største demokratiske begivenhed - for i dag skal 900 millioner indere stemme om, hvem der skal være landets næste regeringsmagt.
Det skal de også i morgen og i overmorgen og helt frem til slutningen af næste måned - den 23.
maj - hvor valgresultatet bliver gjort op.
Det er nemlig en længere proces at samle stemmer ind i verdens syvende største land, hvor loven dikterer, at ingen skal rejse mere end to kilometer for at sætte sit kryds.
Sådan fungerer valgetValget i Indien bliver holdt i syv faser - fra den 11.
april til den 23.
maj.
Beboere i hele landet stemmer gennem en batteridrevet, elektronisk stemmemaskine på størrelse med en kuffert.
Der har været store kontroverser omkring brugen af kufferten, da politikere ofte påstår, at maskinerne er blevet programmeret til at favorisere regeringspartiet eller med vilje er blevet gjort langsommere i distrikter, hvor regeringspartiet står svagt politisk.
Ingen af anklagerne er blevet bevist.
I 2017 inviterede Indiens valgkomitté partier til at bevise, at de kunne hacke maskinerne, men det var ingen i stand til.
Kommissionen mener, at maskinerne er mere miljøvenlige og gør sabotage og snyd sværere.
Når indere har stemt til valget, dypper de deres finger i et særlig blæk, der er næsten umulig at vaske af.
Det er for at undgå, at man stemmer to gange.
Indiens regering har ansat hele 11 millioner valgarbejdere og sikkerhedsbetjente, der skal administrere mere end 800.
000 valgstationer rundt omkring i landet.
Indiske valgmedarbejdere har brugt den sidste stykke tid på at klargøre de elektroniske stemmemaskiner, der skal uddeles i hele landet.
Indien har fået international ros for at have et velfungerende system på trods af deres store befolkningstal.
Med bil, helikopter, båd og på kamel- og elefantryg rejser de til landsbyer i Himalayabjergene, slumkvarterer i Mumbai og rigmandsenklaver i New Dehli for at opstille elektroniske valgbokse.
Et stort og omfattende arrangement, som til manges beundring gang på gang bliver udført relativt gnidningsfrit.
Mens Kina, der vurderes at have blot syv millioner flere mennesker end Indien, før har meldt ud, at landet simpelthen er for stort til at indføre demokrati, demonstrerer Indien, at det kan lade sig gøre.
Et opgør med sekularismeDet kan blive et af de vigtigste valg i Indiens nyere tid, vurderer flere kommentatorer.
For med den nuværende premierminister Narendra Modi, der leder det hindunationalistiske regeringsparti Bharatiya Janata Party (BJP), bevæger landet sig i en retning, der på mange måder udfordrer det liberale og erklæret sekulære Indien, hvor religion og lovgivning er skilt ad.
Der bor omkring 200 millioner muslimer i Indien.
Deres rettigheder kan stå for skud, hvis den nuværende premierminister bliver genvalgt og fortsætter den hindunationalistiske linjer, vurderer flere.
Endnu en valgsejr til BJP vil betyde en cementering af politisk hinduisme og den mere autoritære linje, partiet har lagt for dagen siden 2014, hvor det blev valgt ind.
Det siger Indien-ekspert og seniorforsker ved Nordisk Institut for Asienstudier på Københavns Universitet Stig Toft Madsen.
- Indien har mange religioner, og i 50'erne lavede man en forfatning, der understreger, at de alle skal behandles med lige respekt - ingen religion skal favoriseres.
- Men BJP mener, at tidligere ledere alt for længe har sat hinduernes interesser til side for at 'please' det muslimske mindretal.
Hinduerne udgør størstedelen af Indiens befolkning, og BJP vil sikre deres rettigheder og fremtid, siger han.
Med Modi ved magten er andelen af hadforbrydelser på baggrund af religion og etnicitet steget voldsomt.
Militante hindunationale bevægelser, der før blev bandlyst, lever i bedste velgående under Modis styre, og især muslimer, der udgør 200 millioner af Indiens befolkning, har oplevet en stigende forfølgelse de sidste fire år.
Koen er et centralt emne i striden mellem Indiens hinduer og muslimer.
Hinduerne ser dyret som helligt, mens muslimerne avler, slagter og spiser den.
I 2014 blev slagtning af køer gjort ulovligt flere steder i landet, og fra hinduistiske selvtægtsgrupper er der sket en stigning i vold mod muslimer, der mistænkes for at slagte køer.
Kritikere beskylder premierministeren for at vende det blinde øje til udviklingen, men han har også indført konkret politik, der rammer ikke-hinduer på deres rettigheder.
Blandt andet med et forbud mod oksekød, hvilket flere steder i landet har ledt til drab på muslimer, der mistænkes for at have slagtet køer.
Hadforbrydelserne er udført af selvtægts-grupper, der angiveligt er blevet opildnet af lokale politikere og politi.
Forholdet mellem hinduer og muslimer er derfor en vigtig del af valgkampen.
Indiens stærke mandEt andet varmt emne er Modis stærkt autoritære ledelsstil, der har mødt skarp kritik fra modstandere.
Siden han kom til magten, har han forsøgt at tage uhensigtsmæssigt meget kontrol over offentlige, uafhængige institutioner som universiteter og landets nationalbank, lyder anklagerne.
Narendra Modi har gjort sig kendt som en autoritær figur i indisk politik, og det lader til at have styrket hans opbakning i befolkningen.
Modi gik i 2014 til valg på at booste Indiens økonomi.
Der er også eksempler på kritiske journalister, der bliver forfulgt og straffet under Modi, som, ifølge DR Nyheders Asien-korrespondent Phillip Khokhar, er den mest hårdhændede leder, landet har oplevet i nyere tid.
- Han har taget meget mere magt end sine forgængere, og mange frygter, at han er ved at blive magtfuldkommen.
Hvis han vinder igen uden en stærk opposition, kan det blive set som en blåstempling af den kurs, siger han.
- Demokratiet er ikke givet i Indien - for 100 år siden var der ikke demokrati, og der er ikke garanti for, at den frihed, parlamentet ser nu, vil fortsætte.
Jobskabelse og forholdet til PakistanIndtil for nylig så det ud til, at BJP's popularitet var stærkt nedadgående, da partiet tabte en række lokalvalg til oppositionen.
Blandt befolkningen har der været en stigende utilfredshed med regeringens indsats for at skabe arbejdspladser og bedre økonomiske forhold for landmændene - to presserende emner i Indien.
Indien har en kæmpe arbejdsstyrke med et voksende uddannelsesniveau og dermed akut brug for arbejdspladser.
I den senere tid er arbejdsløsheden vokset til det højeste, den har været i 45 år.
Da Modi blev valgt ind i 2014, var det blandt andet med forventninger om, at han skulle booste landets økonomi, der er en af de hurtigst voksende i verden med over 270 millioner indere, der er kommet ud af fattigdom over de sidste femten år.
Men under hans styre er det på nogle områder gået ned ad bakke: Tal, som BJP i flere uger holdt hemmeligt, viser, at arbejdsløheden under regeringen er steget til den højeste i 45 år.
Det kostede Modi opbakning, men en årtier lang militær konflikt med Pakistan, der for nyligt blussede op, ser ud til at have hjulpet ham med at genvinde den.
Efter 40 indere blev slået ihjel af det, der mistænkes for at være en selvmordsbombe fra pakistanske, islamiske ekstremister, svarede Indiens regering igen med at sende bombefly ind over pakistansk Kashmir, der dræbte flere.
Læs også:Minister: Indien har angrebet og ødelagt terrorlejre i PakistanHandlekraften styrkede tilsyneladende Modis popularitet blandt vælgerne, for efterfølgende viste meningsmålinger stærk opbakning til premierministerens parti.
En mangeårig militær konflikt mellem Indien og Pakistan blussede op for nylig, hvor der blev udvekslet skud og bomber mellem de to lande.
Modi har brugt konflikten i sin valgkampagne og vist sig som en politisk kraftkarl.
Konflikten drejer sig blandt andet om religion, og blandt indiske muslimer, der i forvejen oplever stigende forfølgelse, er der en frygt for, at de vil blive syndebukke, hvis konflikten eskalerer.
Det siger Phillip Khokhar.
- Modi bruger konflikten med Pakistan som et stærkt kort i valgkampen, og det glæder hans nationalistiske bagland.
Om det betyder, at linjen overfor Pakistan vil blive hårdere, er for tidligt at vurdere, siger Phillip Khokhar.
Indien-ekspert Stig Toft Madsen understreger, at valgprognoserne i Indien er notorisk kendt for ikke at holde stik.
- I flere valg i træk har målingerne vist et meget anderledes billede end de efterfølgende resultater, siger han.
- Modi vinder nok, men måske ikke så stor en sejr, som det kan se ud til.
Anti-modi-koalitionerLige nu ser det nemlig ud til, at regeringen står overfor meget lidt modstand, siger Phillip Khokhar.
- I spidsen af Kongrespartiet, der ses som det primære oppositionsparti, står Rahul Gandhi, der opfattes af mange som en svag leder, der har svært ved at formulere sig i forhold til den veltalende Modi.
Rahul Gandhi står som den stærkeste opposition til Modi.
Han forsøger at danne koalitioner udenom den populære premierminister i et forsøg på at fratage ham magten.
Ifølge både Phillip Khokhar og Stig Toft Madsen er mange indere skeptiske overfor Gandhi, der ses som en uerfaren politiker.
- Der er også en udbredt opfattelse af, at Gandhi kun har sin position takket være sin familie.
Både hans far og farmor har været premierministre i Indien.
Men måske er Gandhi blevet en mere erfaren politiker.
I øjeblikket danner han alliancer med oppositionsledere i et håb om at stoppe Modi.
Alliancer, der går på tværs af politiske uenigheder blandt regionale politikere, der kører anti-Modi-kampagner for at "redde demokratiet".
- Det står klart, at ét parti ikke vil fjerne den indiske premierminister fra magten, siger Asien-korrespondent fra The Guardian, Michael Safi.
- Men måske kan en bred koalition af ledere.
Den næste supermagt?
Over de seneste år har flere økonomer og analytikere spekuleret i, om Indien bliver den næste internationale stormagt.
Landet har verdens andenstørste befolkning, hvoraf over halvdelen er under 24 - det er med andre ord én af verdens største arbejdsstyrker.
Samtidig har Indien en af de hurtigst voksende økonomier, som er hjulpet godt på vej af landets store fødevareeksport samt et voksende uddannelses- og produktionsniveau.
Sidst men ikke mindst har Indien for nylig vist, at det kan skyde satelitter ned, ligesom landet råder over atomvåben.
Læs også:Indien melder sig ind i eksklusiv rumkrigs-klub: Nedskyder satellit i kredsløb- Der er stadig et langt stykke vej til, at man kan definere Indien som en supermagt.
Men der er mange ting, der peger på, at landet i løbet af få årtier får langt større indflydelse i verden, siger Phillip Khokhar.
FacebookTwitterKopier linkEmner:Indien|Narendra Modi (politiker)|Pakistan|Valg og folkeafstemninger|Københavns Universitet




https://www.dr.dk/nyheder/indland/kan-oege-risiko-abort-foedevarestyrelsen-fraraader-ingefaershots

IndlandKan øge risiko for abort: Fødevarestyrelsen fraråder ingefærshotsRotteforsøg tyder på, at velkendt råd mod morgenkvalme øger risikoen for abort.
Ingefær som krydderi i mad er i orden.
Men gravide og dem, der prøver på at blive det, bør afholde sig fra indtag i store mængder som i de populære ingefærshots og -kosttilskud.
Af Oliver Batchelor11.
apr.
2019 kl.
09.
02 | opdateret 11.
apr.
2019 kl.
16.
36Bemærk: artiklen er mere end 30 dage gammelLæs opIngefær i store mængder - for eksempel indtaget som shots eller kosttilskud - er en dårlig ide, hvis man er gravid.
Sådan lyder det fra Fødevarestyrelsen efter en ny vurdering, som DTU Fødevareinstituttet har lavet.
Årsagen er, at rotteforsøg viser, at et stort indtag af ingefær øger risikoen for abort, skriver Fødevarestyrelsen i en nyhed, som er udgivet på styrelsens hjemmeside.
Undersøgelsen gør dog ikke forskerne klogere på, hvilke indholdsstoffer i ingefæren, der helt konkret påvirker graviditeten negativt.
Kendt råd mod morgenkvalmeFødevarestyrelsen har især fundet det nødvendigt at advare mod store mængder ingefær, da et velkendt råd går på, at gravide kan afhjælpe morgenkvalme med koncentrerede mængder af planten.
Læs også:Er ingefær virkelig en mirakelkur?
I stedet nævner styrelsen, at morgenkvalme kan dulmes ved at spise flere, men mindre måltider end normalt.
Advarslen mod ingefærshots og kosttilskud med ingefær gælder også, hvis man prøver på at blive gravid.
Ingefær som krydderi er okayEr man i lykkelige omstændigheder eller på vej til det, kan man roligt fortsætte med at spise mad, hvor ingefær er brugt som krydderi.
Her vil indtaget nemlig typisk vil være meget lavere end i de populære shots og kosttilskud.
På Fødevarestyrelsens hjemmeside findes der en guide med gode råd til, hvordan gravide og de, der forsøger at blive det, kan undgå uønskede indholdsstoffer og kemi i maden.
Sundhedsstyrelsen oplyser til DR Nyheder, at en advarsel mod ingefærshots før og under graviditet også vil indgå her:- Sundhedsstyrelsen er ved at opdatere de nye anbefalinger til gravide.
Vi har her inddraget informationerne om de nye resultater og vil komme med tilsvarende anbefalinger, lyder det fra styrelsen.
FacebookTwitterKopier linkEmner:Fødevarestyrelsen|Fødevarer|Sundhedsstyrelsen|Graviditet og fødsel|Ernæring




https://www.dr.dk/nyheder/indland/i-dag-faar-f35-naboer-stoejrapport-det-kan-maaske-goere-der-bliver-koebt-huse-igen

KampflySe temaIndlandI dag får F35-naboer støjrapport: 'Det kan måske gøre, at der bliver købt huse igen'Forsvaret løfter i dag sløret for, hvor meget F35-kampfly kommer til at larme i Skrydstrup.
Naboerne til Flyvestation Skrydstrup håber, at nye støjberegninger vil påvirke boligmarkedet omkring F35-flyenes kommende base.
Af Mads Korsager Nielsen11.
apr.
2019 kl.
14.
35Bemærk: artiklen er mere end 30 dage gammelLæs opSidste år fik John Vergo lagt en ny stenterrasse foran sin gule murstensvilla ved siden af Flyvestation Skrydstrup.
Dengang rystede flere af naboerne på hovedet.
- Hvorfor bruger du penge på det, når vi ikke aner, om vi er købt eller solgt, sagde de.
Men jeg gad altså ikke se på det gamle skidt mere, siger han i dag.
I Utah, USA, har DR Nyheder besøgt naboerne til den amerikanske base, der huser de nye F35-fly.
Her kan du se og høre, hvordan de oplever jagerflyene:John Vergo er pensioneret flymekaniker og næstformand i interessegruppen Flyvestation Skrydstrups Naboer.
Sammen med mange andre af områdets beboere ser han frem til aftenens borgermøde i Vojenshallerne.
Længe ventede støjberegningerHer løfter Forsvaret sløret for de såkaldte støjberegninger, der viser, hvor meget larm de nyindkøbte F35-kampfly forventes at sprede.
De første F35-kampfly ankommer til Flyvestation Skrydstrup i 2023, hvor de skal afløse de aldrende F16-fly.
Den nye flytype er både tungere og kraftigere end forgængeren og larmer derfor mere.
I Norge bruger myndighederne omkring en milliard kroner på at støjisolere og flytte de nærmeste beboere.
I USA forlyder det, at larmen er uudholdelig at bo i.
Næstformand for interessegruppen Flyvestation Skrydstrups Naboer, John Vergo, bor kun få hundrede meter fra hegnet ind til militærbasen.
Derfor har naboerne til den kommende, danske F35-base i årevis ventet på svar på, hvad det præcis kommer til at betyde for dem.
- I udlandet siger de alle, at man ikke kan blive boende.
Men jeg tror ikke, at det bliver så slemt, for lyden bliver absorberet på en helt anden måde end her, siger John VergoPlaster på såret ikke klarEn del af svaret på det spørgsmål kommer torsdag aften.
Til deres store skuffelse må indbyggerne dog vente lidt endnu på en såkaldt kompensationsmodel, der definerer et statsligt plaster på såret til støjramte borgere i form af enten tilskud til støjisolering eller frikøb.
- Det er skuffende, at vi ikke får støjberegninger og kompensationsmodel på samme tid, for situationen rammer os også økonomisk.
For et halvt år siden fik jeg vurderet mit hus, og der var det faldet 200.
000 kroner på fire år, siger John Vergo, der peger på, at uvisheden fastfryser det lokale boligmarked.
Uvished et problem for boligmarked- Med støjberegningerne vil man kunne se, hvor der er problemer med støj omkring flyvestationen.
Det kan måske gøre, at der bliver købt huse igen.
Som det er i dag, er der ingen, der vil købe et hus i Skrydstrup.
Medmindre det er meget billigt, siger John Vergo.
Den lokale ejendomsmægler bekræfter, at uvisheden har haft betydning for boligmarkedet, selv om der dog fortsat sælges huse i området.
- Selvfølgelig påvirker støjproblematikken og min vurdering er, at efterspørgslen er lavere, end den kunne have været.
Det går i bund og grund ud over prisen.
Uvisheden er den værste.
Særligt for folk, der ønsker at sælge, siger Bent Dall fra Danbolig Vojens.
Forsvaret fremlægger støjberegningerne klokken 19 ved et borgermøde i Vojenshallerne.
FacebookTwitterKopier link




https://www.dr.dk/nyheder/regionale/sjaelland/ny-metode-skal-hindre-angst-og-hallucinationer-efter-narkose

SjællandNy metode skal hindre angst og hallucinationer efter narkoseOpskriften er mindre medicin og meget mere omsorg.
Kirsten Hansen er lige vågnet efter en hofteoperation, og hun bliver fulgt tæt af sygeplejerske Karina Jakobsen.
Af Maja Normann og Trine Warrer Juul11.
apr.
2019 kl.
09.
34Bemærk: artiklen er mere end 30 dage gammelLæs opKirsten Hansen på 66 år fra Roskilde er netop vågnet op efter en hofteoperation på Næstved Sygehus.
Her bliver hun mødt af sygeplejerske Karina Jakobsen.
- Jeg skal høre, om du kan huske hvad ugedag, det er i dag?
Tirsdag, svarer Kirsten.
Karina Jakobsen spørger også, hvor stresset og angst Kirsten er på en skala fra 0-10, og hvor stærke hendes smerter er på samme skala.
De samme spørgsmål fik hun inden narkosen.
Kirsten er en af de omkring 7000 patienter, der årligt er blevet fulgt tæt af et team på Næstved Sygehus, som før, under og efter operation har sikret, at patienterne får en behandling, der passer præcis til dem.
- Det betyder, jeg føler mig mere tryg, siger Kirsten Hansen.
Jeg oplevede, at der kom sådan nogle lyserøde grise ned, som jeg skulle skubbe væk fra dynen hele tiden.
Ann-Sofie Hartvig, tidligere patientForvirring, tristhed, vrede og hallucinationer.
Det er blot nogle af de komplikationer mange oplever efter en operation i fuld narkose.
Det oplevede 35-årige Ann-Sofie Hartvig fra Næstved, da hun vågnede op efter en operation sidste år på et sygehus, der ikke bruger metoden.
- Jeg så ting og sager og oplevede, at der kom sådan nogle lyserøde grise ned, som jeg skulle skubbe væk fra dynen hele tiden, fortæller hun.
Det kaldes delirium, og tilstanden kan give varige mén hos patienten, i værste fald kan de mest svækkede patienter dø.
Postoperativt delirium (POD)- Op mod halvdelen af patienter kan udvikle delirium efter en større operation- Delirium forekommer i alle aldersgrupper, men er mest udtalt hos patienter over 65- Delirium kan give korte og langvarige kognitive problemer, nedsat livskvalitet og øget dødelighedKilde: Finn Michael Radtke, seniorforsker og overlæge i anæstesi, Næstved Sygehus.
Men de mange komplikationer efter narkose kan mindskes eller helt undgås, viser erfaringer fra Næstved Sygehus.
På to år er det lykkedes et lille team af læger og sygeplejersker at halvere antallet af patienter, der oplever de ubehagelige symptomer efter en operation fra cirka 1400 til 700 patienter.
Opskriften er kort sagt mindre medicin og langt større fokus på omsorg og tryghed hos den enkelte patient.
Hele verden vil lære af Næstved SygehusResultaterne glæder Finn Michael Radtke, seniorforsker og overlæge på Anæstesiafdelingen i Næstved.
For en hjerneforstyrrelse som delirium kan have store konsekvenser for den enkelte patient.
Overlæge Peter Kirkegaard er begejstret for, at resultaterne fra Næstved Sygehus vækker opsigt i udlandet.
(© Næstved Sygehus)- Nogle gange kan det være mindre forstyrrelser, men andre gange kan man ikke læse en bog eller køre bil bagefter, siger han.
Resultaterne på Næstved Sygehus har skabt opmærksomhed flere steder.
- Det betyder, at vi har fået en masse forespørgsler fra andre afdelinger i hele landet, som gerne vil bruge vores koncept til at forbedre deres patienters outcome, siger specialeansvarlig overlæge Peter Kirkegaard.
En række europæiske sygehuse har også allerede besøgt Næstved Sygehus, ligesom projektet også vækker opsigt uden for Europa i blandt andet Thailand, Australien og Singapore.
- Det er utroligt, at det har kunnet lade sig gøre at sprede budskabet, og det er endnu mere utroligt, at de faktisk kommer til Næstved fra de store universitetshospitaler i verden for at blive oplært, siger overlæge Peter Kirkegaard.
Tilbage på stuen hos Kirsten Hansen på sygehuset i Næstved er sygeplejerske Karina Jakobsen færdig med at stille spørgsmål.
Og selvom hun følger et skema, indretter hun sig efter, hvordan den enkelte patient føler sig mest tryg.
- Nogle har brug for at blive holdt i hånden og lige mærke, at vi er der for dem, andre har brug for at sidde lidt stille for sig selv.
Og Kirsten Hansen er meget tilfreds med forløbet.
- Jeg synes, det har været et super forløb, allerede når man kommer ind og får svar på en masse spørgsmål på forhånd, så går man ikke og spekulerer.
FacebookTwitterKopier linkEmner:Næstved Sygehus|Hospitaler|Næstved|Patienter|Australien




https://www.dr.dk/nyheder/indland/syrer-doemt-skyldig-i-terrorplaner-i-sagen-med-de-17460-taendstikker

IndlandSyrer dømt skyldig i terrorplaner i sagen med de 17.
460 tændstikkerTændstikkerne skulle indgå i fremstilling af bomber mod København.
Den 32-årige mand har under sagen nægtet sig skyldig.
Tegning: Dres SimonAf Emma Toft11.
apr.
2019 kl.
09.
02 | opdateret 11.
apr.
2019 kl.
10.
30Bemærk: artiklen er mere end 30 dage gammelLæs opEn 32-årig syrisk statsborger er fundet skyldig i forsøg på terrorisme i København.
Det har Københavns Byret afgjort her til formiddag.
- Tiltalte havde forsæt til at udøve terrorisme, læste retsformanden op.
Skyldkendelsen var planlagt til at falde klokken 8:30, men blev noget forsinket, fordi manden ikke var blevet hentet fra fængslet og kørt i retten.
Derfor måtte to betjente i sidste øjeblik gribe deres jakker og køre afsted for at hente den 32-årige syrer, så han kunne være til stede i retslokalet på den vigtige dag, hvor dommerne, anklager Sonja Hedegaard, forsvarer Karin Svenningsen, tolken og flere journalister ventede.
Her er nogle af den slags remedier, der har indgået som bevismateriale i sagen.
Manden har under sagen været anklaget for planer om at ville overfalde tilfældige folk med knive i København og sprænge en eller flere bomber.
Planerne lagde han i tiden op til 19.
november 2016.
Den dag rejste manden til København fra Sverige, som han var kommet til i 2015 fra Syrien.
Inden havde manden været aktiv i den syriske borgerkrig.
Det har han selv fortalt under sagen.
Nægtet sig skyldigDa dommeren læste afgørelsen op, sad den 32-årige mand sammenoverbøjet hen over bordet iført en mørkegrøn jakke, blå jeans og sorte kondisko, mens tolken oversatte.
Han har under hele sagen nægtet sig skyldig og afvist sympatier med terrorbevægelsen Islamisk Stat.
Men dommerne og nævningene har vurderet mandens forklaringer for utroværdige, blandt andet fordi det under retssagen er kommet frem, at manden i efteråret 2016 så flere af Islamisk Stats henrettelsesvideoer og lavede videoer ud på sociale medier, der kunne tolkes som afskedshilsner.
- Tiltalte var i november 2016 IS-sympatisør, han var parat til at begå jihad, og han var indtillet på et blive martyr, lød det fra retsformanden.
I Tyskland sidder en anden ung syrisk statsborger dømt i samme sag.
Han er dømt for at have remedier til fremstilling af bomber i sin bagage 19.
november 2016, hvor han forsøgte at rejse ind i Danmark.
Han blev dog stoppet ved grænsen.
I bagagen gjorde betjentene et opsigtsvækkende fund.
Blandt andet fandt man 17.
460 tændstikker, fyrværkeri, 17 batterier, seks walkie-talkies og to køkkenknive - ingredienser, som kunne bruges til at lave bomber med.
Læs også:Sagen med de 17.
460 tændstikker: Anklager betegner tiltalte som 'dybt utroværdig'Bombeopskrift testetDen unge syrer fra Tyskland og den nu skyldige mand fra Sverige skulle sammen bruge materialet til at fremstille bomber, har anklager Sonja Hedegaard sagt i retten.
Det har den 32-årige afvist.
Under sagen har Forsvarets Ammunitionsrydningstjeneste testet den manual, som bomberne skulle laves efter.
En manual, som man har kunnet finde i Al-Qaedas magasin "Inspire".
Konklusionen var, at folk ved at følge manualen kunne fremstille eksplosivt materiale, som kunne skade personer inden for en afstand på 50 meter, har ammunitionsrydderne vurderet.
- Det et bevist, at angrebet ikke blev gennemført, fordi (den dømte i Tyskland, red.
) blev nægtet indrejse til Danmark ved grænsen, lød det i dag fra dommeren.
Ingen ved, hvor eller hvornår angrebet skulle ske.
Først 20.
maj vil anklageren og forsvareren fremlægge deres syn på, hvilken straf manden bør idømmes.
FacebookTwitterKopier linkEmner:Islamisk Stat|København|al-Qaeda|Terrorisme|Tyskland




https://www.dr.dk/nyheder/politik/dferen-jorn-dohrmann-stopper-i-politik-efter-parlamentsvalget

PolitikDF'eren Jørn Dohrmann stopper i politik efter parlamentsvalgetDansk Folkeparti har offentliggjort hele sin kandidatliste forud for det kommende EU-valg 26.
maj.
Jørn Dohrmann ved Dansk Folkpartis årsmøde sidste år.
Han har besluttet ikke at genopstille ved valget til Europa Parlamentet.
11.
apr.
2019 kl.
12.
06Bemærk: artiklen er mere end 30 dage gammelLæs opDansk Folkeparti (DF) har sine ti kandidater til EU-valget klar.
Det oplyser DF-formand Kristian Thulesen Dahl til mediet ditoverblik.
dk, som udgives og finansieres af DF selv.
Den nuværende EU-parlamentariker Jørn Dohrmann (DF) er ikke med på listen.
Han har besluttet at stoppe i politik, siger han til jv.
dk.
Og det sker med kritik af DF-toppen, som har besluttet at stille kandidaterne op på en såkaldt partiliste frem for sideordnet opstilling.
Det betyder, at partistemmer først tildeles til de kandidater, der står øverst på listen.
Ved sideordnet opstilling er det kandidater, der får flest personlige stemmer, som bliver valgt ind.
Det var blandt andet sådan, at Dohrmann blev valgt ind ved det seneste valg, siger han.
- Jeg vil ikke stille op på en partiliste.
Jeg synes, borgerne skal have et reelt valg.
Så en partiliste er ikke noget, jeg hilser velkomment.
- Jeg ser det som ligestilling.
Hvis du eksempelvis vil stemme på kvinde, skal stemmerne også gå til kvinde, siger han til jv.
dk.
Syv nye kandidater præsenteresDet var allerede kendt, at retsordfører Peter Kofod er spidskandidat foran DF's nuværende gruppeformand i Europa-Parlamentet, Anders Vistisen, og partiets nuværende miljøordfører i Folketinget, Pia Adelsteen.
Læs også:EU-Parlamentet baner vej for dansk tiltale mod Jørn DohrmannMen de sidste syv kandidater var der ikke sat navn på før nu.
DF går efter at få to kandidater valgt ind.
Ved valget i 2014 fik partiet 4 ud af 13 danske pladser i parlamentet i Bruxelles.
Det skyldtes i høj grad Morten Messerschmidt, som fik 465.
758 personlige stemmer.
Det er dansk rekord ved et valg til Europa-Parlamentet.
Messerschmidt genopstiller ikke, da han går efter at komme i Folketinget.
De ti DF-kandidater er:Peter Kofod, Anders Vistisen, Pia Adelsteen, René Danielsson, Gitte Bundgaard Andersen, Finn Rudaizky, Tina-Mia Eriksen, Tobias Weische, Lone Langballe og Charlotte H.
Larsen.
Der er valg til Europa-Parlamentet 26.
maj.
/DR Nyheder/FacebookTwitterKopier link




https://www.dr.dk/sporten/golf/golfspilleren-lucas-bjerregaard-debuterer-paa-augustas-legendariske-graestaeppe

GolfGolfspilleren Lucas Bjerregaard debuterer på Augustas legendariske græstæppeTo danskere er til start i årets første golfmajor, US Masters.
Lucas Bjerregaard står over for sin debut.
Lucas Bjerregaard skal for første gang prøve kræfter med Augusta i weekendens Masters.
11.
apr.
2019 kl.
08.
35Bemærk: artiklen er mere end 30 dage gammelLæs opNavnet Lucas Bjerregaard har været på mange amerikanske golfelskeres læber, siden han i slutningen af marts slog spillere som Tiger Woods og Justin Thomas i turneringen WGC Matchplay.
Men torsdag er den 27-årige frederikshavner på fremmed grund, når han træder ind på Augusta National Golf Clubs legendariske bane i US Masters.
Det er første gang, han er med i turneringen, der er årets første golfmajor.
Læs også:Bjerregaard og Olesen skal kæmpe mod Tiger Woods om major-titelOg det kan give store udfordringer, vurderer Claus Mølholm, der er eliteansvarlig i Dansk Golf Union.
- Masters-banen kræver lidt lokalkendskab.
Man skal slå de gode slag og ikke have for mange af de slag, hvor man ligger i den forkerte position.
Blå bog - Lucas BjerregaardNavn: Lucas Justra BjerregaardFødselsdag: 14.
august 1991 (27 år)Fødeby: FrederikshavnProfessionel debut: 2011Sejre på European Tour:- Portugal Masters (2017)- Alfred Dunhill Links Championship (2017)Præmiepenge i karrieren: 4,7 millioner dollar (cirka 31,5 millioner kroner).
Kilde: Europeantour.
com- Ligger man de forkerte steder, bliver banen enormt svær.
Så rammer man ind i for mange bogeys og dobbelte bogeys.
Men har man omvendt styr på sine længder og kan slå slagene, er der relativt mange birdie- og eagle-chancer, siger Mølholm.
Flot fjerdeplads i bagagenSelv om nordjyden viste storspil og fik en fjerdeplads i WGC Matchplay, skal man ikke nødvendigvis forvente, at han brager frem på majorscenen.
Det vil være fint, hvis han klarer cuttet og spiller hele turneringen.
Det er svært at se et topresultat.
Spillere, der er med første gang, har sjældent leveret topresultater.
Læs også:Dansker vinder 3,8 millioner for fjerdeplads i golf-turnering- En top-20-placering vil være et ønskescenarie, siger Mølholm.
Vil Bjerregaard hente inspiration, skal han blot vende sig mod landsmanden Thorbjørn Olesen, der også er med i årets US Masters.
Blå bog - Thorbjørn OlesenNavn: Jacob Thorbjørn OlesenFødselsdag: 21.
december 1989 (29 år)Fødeby: HareskovbyProfessionel debut: 2008Udvalgte sejre:- Italian Open (2018)- Turkish Airlines Open (2016)- Alfred Dunhill Links Championship (2015)- ISPS Handa Perth International (2014)- Sicilian Open (2012)Præmiepenge i karrieren: 11,1,millioner dollar (cirka 73,5 millioner kroner).
Kilde: Europeantour.
comOlesen hentede sit hidtil bedste resultat i turneringen, da han fik en delt sjetteplads i sin debut i 2013.
Sparring er nøglenPå grund af Augusta-banens udfordringer er det ekstra vigtigt for frederikshavneren, at han kan sparre med landsmanden Olesen.
Det mener Henrik Knudsen, der er kommentator på Viasat Golf.
Thorbjørn Olesen (højre) og Lucas Bjerregaard (venstre) vandt tilbage i 2017 golfturneringen GolfSixes for Danmark.
- Det er en bane, man skal lære, så det betyder meget at få de gode råd.
Thorbjørn fik en del af Thomas Bjørn i sin tid, og nu kan han give dem videre.
- De (Olesen og Bjerregaard, red.
) har i øvrigt begge caddier, der har vundet Masters før, så de ved godt, hvordan banen skal spilles.
Nu skal de bare ud og gøre det, siger kommentatoren.
Læs også:Bjerregaard efter sejr over Tiger Woods: 'Drømt om det, siden jeg var 10 år gammel'Lucas Bjerregaard tager hul på sin første runde torsdag klokken 15.
36 dansk tid, mens Thorbjørn Olesen begynder US Masters klokken 17.
59.
/ritzau/FacebookTwitterKopier linkEmner:Tiger Woods (golfspiller)|Golf|USA|Dansk Golf Union|Viasat




https://www.dr.dk/nyheder/penge/klimaraadet-datacentre-efterlader-ubetalt-regning-paa-400-millioner-om-aaret

Datacentre i DanmarkSe temaPengeKlimarådet: Datacentre efterlader ubetalt regning på 400 millioner om åretStrømsugende datacentre kræver opførelse af to havvindmølleparker, siger Klimarådet.
Der er brug for flere havvindmøller, hvis Danmark skal leve op til sine klimamål.
Særligt efter indtoget af datacentre, lyder det fra Klimarådet.
Af Mathias Sommer11.
apr.
2019 kl.
08.
51 | opdateret 11.
apr.
2019 kl.
10.
02Bemærk: artiklen er mere end 30 dage gammelLæs opDe mange datacentre, som er planlagt til at blive opført i Danmark er nogle heftige strømsugere.
Bare ét stort datacenter har et elforbrug på op imod fire procent af det samlede danske elforbrug.
Og derfor kan politikerne godt regne med at skulle sætte flere penge af til grønne investeringer, hvis Danmark skal leve op til sine egne klimamål.
Sådan lyder budskabet i en ny analyse fra Klimarådet, som er et uafhængigt organ nedsat af den tidligere regering.
Byggeriet af Apples nye datacenter er i fuld gang ved Foulum nær Viborg.
På bare to år har tre af verdens største virksomheder Facebook, Apple og Google opkøbt dansk jord svarende til 2.
150 fodboldbaner.
 Ikke kun i Viborg - også i Odense, Esbjerg, Fredericia og Aabenraa Kommuner planlægger de tre techgiganter at opføre op mod seks datacentre, der kan lægge beslag på mindst 15 procent af Danmarks samlede elforbrug.
I 2040 regner Energistyrelsen med, at datacentrene kan æde 22 procent af Danmarks samlede elforbrug.
1 / 2Byggeriet af Apples nye datacenter er i fuld gang ved Foulum nær Viborg.
På bare to år har tre af verdens største virksomheder Facebook, Apple og Google opkøbt dansk jord svarende til 2.
150 fodboldbaner.
1 / 2Ikke kun i Viborg - også i Odense, Esbjerg, Fredericia og Aabenraa Kommuner planlægger de tre techgiganter at opføre op mod seks datacentre, der kan lægge beslag på mindst 15 procent af Danmarks samlede elforbrug.
I 2040 regner Energistyrelsen med, at datacentrene kan æde 22 procent af Danmarks samlede elforbrug.
2 / 2- Datacentrene udgør en massiv udfordring for det danske energisystem og for vores grønne omstilling.
Hvis vi ikke er påpasselige, risikerer vi, at datacentrenes strøm kommer fra kulkraftværker herhjemme eller i udlandet, siger Peter Møllgaard, formand for Klimarådet, i en pressemeddelelse.
I øjeblikket har it-giganterne Google, Apple og Facebook planer om at opføre fem datacentre i Danmark, og det kan lægge markant pres på den grønne strømproduktion i Danmark, står der i analysen, som vurderer, at datacentrene i 2030 vil belaste samfundet med en årlig udgift på omkring 400 millioner kroner.
Kræver to havvindmølleparkerSidste år vedtog Folketinget en energiaftale med det sigte, at 55 procent af Danmarks energiforbrug skal komme fra vedvarende energikilder.
Målet indebærer, at når datacentrene øger det samlede energiforbrug herhjemme, skal vi også øge produktionen af vedvarende energi.
For at gøre det viser Klimarådets analyse, at det især kræver udbygning med mere havvind.
I det mest sandsynlige scenarie vurderer rådet, at de kommende datacentre isoleret set kræver opførelse af to havvindmølleparker.
Vi opfordrer kraftigt regeringen til at vise ansvar for klimaet og stille håndfaste krav til selskaberne om, at de skal bidrage med ekstra vedvarende energi for den strøm, de bruger.
Mads Flarup Christensen, generalsekretær Greenpeace.
Datacentrene betaler elpris, tariffer og elafgift for den strøm, de bruger, og lægges disse elementer sammen, er der ifølge Klimarådets analyse stadig en ubetalt regning hvert år, som i 2030 når op på cirka 400 millioner kroner.
En regning, som skal betales af det øvrige samfund blandt andet ved at understøtte opsætningen af havvindmølleparker, skriver Klimarådet.
Allerede i 2030 forventer Energistyrelsen, at datacentrene sluger 16 procent af det samlede danske elforbrug.
Og i 2040 vil 22 procent af elforbruget blive ædt af datacentre i Danmark, er forventningen.
Ifølge en forsigtig fremskrivning fra Energistyrelsen, vil der i 2040 være ni datacentre i Danmark.
Dansk Energi: Prisen er for højMen tallet fra Klimarådet har blinde vinkler, lyder det fra Dansk Energi.
Målet om, at vedvarende energi skal udgøre 55 procent af Danmarks samlede energiforbrug er ikke i fare, selv om datacentrene slår sig ned i Danmark.
Det skyldes, at it-giganterne allerede har meldt ud, at de planlægger at medfinansiere ny vedvarende energi.
Samtidig er den teknologiske udvikling inden for sol og vind i hastig udvikling, og derfor vil prisen slet ikke blive så høj, som udmeldt fra Klimarådet.
– Følger man Klimarådets argumenter til dørs skal vi nedlægge al produktion i Danmark og flytte det til et andet land, for så kan vi lettere nå vores grønne mål i Danmark, siger Kristine Grunnet, branchechef for vedvarende energi i Dansk Energi.
- Danmark er et rent vindmekka, og Nordsøen alene kan dække Danmarks elforbrug 10 gange.
Det skal vi da udnytte til gavn for klimaet, for verdens forbrug af data kommer ikke til at falde, fortsætter hun.
Bør bidrageI analysen opfordrer Klimarådet regeringen til at pålægge datacentrene at bidrage til den grønne omstilling.
"Facebook, Apple og Google har alle fremlagt planer til at sikre, at deres datacentre forsynes med grøn strøm.
Det er glædeligt, at selskaberne på den måde tager deres klimaansvar på sig.
Planerne er dog i mange tilfælde stadig uspecifikke, og skal selskabernes frivillige initiativ for alvor hjælpe omstillingen her til lands, peger Klimarådet på, at datacentrene bør engagere sig i danske projekter for vedvarende energi, som ikke søger om offentlig støtte," står der i analysen.
Klimarådet anbefaler også, at overskudsvarmen fra datacentre ikke pålægges afgift, noget regeringen ellers har afvist.
Greenpeace: Stil kravI en kommentar fra Greenpeace opfordrer generalsekretær Mads Flarup Christensen til, at der lægges pres på de store, amerikanske it-giganter, så de kan bidrage til den grønne omstilling frem for at lukrere på statssubsidieret grøn strøm:- Klimarådet har lavet en solid rapport, der gør det klart, at det vil være et alvorligt tilbageslag for den grønne omstilling, hvis Danmark - som nu - bare tager imod IT-selskabernes strømslugende datacentre med åbne arme og uden forpligtelser.
- Vi taler om kolosser, der om blot et årti kan stå for næsten en femtedel af landets strømforbrug og dermed svække Danmarks mulighed for at leve op til vores energimål og Paris-aftalen.
Vi opfordrer kraftigt regeringen til at vise ansvar for klimaet og stille håndfaste krav til selskaberne om, at de skal bidrage med ekstra vedvarende energi for den strøm, de bruger, siger Mads Flarup Christensen.
I alt er der fem datacentre på vej i Danmark.
Facebook er i gang med at opføre ét i Odense, mens Apple bygger i Viborg og Aabenraa.
Google vil etablere et datacenter i Fredericia og har planer om et i Aabenraa.
Opdateret klokken 10 med kommentar fra Dansk Energi.
FacebookTwitterKopier linkEmner:Dansk Energi|Facebook|Elsektoren|Boligøkonomi|Aabenraa




https://www.dr.dk/nyheder/kultur/film/ny-film-om-blodigt-terrorangreb-i-danmark-goer-ondt-paa-anmelder-jeg-var

FilmlandSe temaAf Filmanmelder og vært på FilmlandPer Juul CarlsenFilm og serierNy film om blodigt terrorangreb i Danmark gør ondt på anmelder: Jeg var sønderskudt, da jeg forlod biografen'Danmarks sønner' føles sprællevende - men den gør godt nok også nas, mener filmanmelder.
- Hvis du stirrer dig blind på det, der stikker dig i øjnene i 'Danmarks sønner', hvis du synes, at filmen skal fungere efter de præmisser, du plejer at dømme film ud fra, misser du det usædvanlige ved 'Danmarks sønner', skriver Per Juul Carlsen.
(© Nordisk Film)11.
apr.
2019 kl.
08.
01Bemærk: artiklen er mere end 30 dage gammelLæs opDu kan vælge at brokke dig over, at Rasmus Bjerg nok fyrer den lige lovlig meget af i rollen som højrefløjspolitikeren Martin Nordahl.
Du kan også stirre dig blind på, at du ikke kan se, hvad det skal bruges til, når 'Danmarks sønner' knækker i to cirka halvvejs.
Du kan også vrisse over, at det aldrig lykkes for den spillefilmsdebuterende instruktør Ulaa Salim at skabe nuancerede mennesker.
Og du kan surmule over, at alt er sat på spidsen i filmen, og at et islamistisk terrorangreb i København ikke behøver føre så megen aggression og idioti med sig.
'Danmarks sønner'Instruktør: Ulaa SalimMedvirkende: Rasmus Bjerg, Mohammed Ismael Mohammed, Zaki YoussefPremiere: 11.
april 2019Men hvis du stirrer dig blind på det, der stikker dig i øjnene i 'Danmarks sønner', hvis du synes, at filmen skal fungere efter de præmisser, du plejer at dømme film ud fra – godt skuespil, solide karakterer, stram handling, realistisk plot – misser du det usædvanlige ved 'Danmarks sønner'.
Et blodigt terrorangrebDet er nærmest enestående, at filmen så frejdigt hopper lige ind i samtidsdebatten i Danmark og endda gør vores store nationalmareridt, et blodigt terrorangreb på dansk jord, til virkelighed.
Det er usædvanligt, at den rusker op i noget, der foregår lige udenfor indvandrer- og flygtningedebatten.
Sådan et mod til at blande sig i samtiden har dansk film kun haft i nyere tid med Bo Tengbergs 'Wonderful Copenhagen' fra sidste år og Charlotte Sachs Bostrups fem år gamle 'Kartellet'.
- Det er nærmest enestående, at filmen så frejdigt hopper lige ind i samtidsdebatten i Danmark og endda gør vores store nationalmareridt, et blodigt terrorangreb på dansk jord, til virkelighed, skriver Per Juul Carlsen.
(© Nordisk Film)Og det er usædvanligt, at en dansk film puster til de følelser, der ligger lige under overfladen i det danske samfund og studerer dem, mens de hvirvler op mod den nattesorte himmel som gnister fra et bål.
På sin vis har 'Danmarks sønner' mere til fælles med et råt punknummer anno 1981, end den har med resten af dansk film anno 2019.
Sådan kaster den virkeligheden i fjæset på et publikum, der er vant til eskapisme.
Ikke en politisk filmDet er ikke en politisk film.
Ulaa Salim ser ud til at have gjort sig umage med at udtrykke holdninger fra højre og venstre lige tydeligt.
Der er nogenlunde lige meget aggression, dumhed, vrede og fornuft på hver fløj – om end det naturligvis er en vurdering, der i dén grad er op til hver enkelt tilskuer.
Salim kæfter ikke op på nogens vegne.
Per Juul Carlsen følte sig 'sønderskudt' efter at have set 'Danmarks sønner', men den fik ham til at føle sig sprællevende.
(© Nordisk Film)Han smider – bogstavelig talt – en bombe og studerer danskerne, mens vi vimser rundt som indbyggerne i en smadret myretue.
Den uro, den lyst til at drille, pirre og provokere, er i sig selv vild at være vidne til.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Derudover er der en konstant fornemmelse af, at noget ender galt, at noget eksploderer i 'Danmarks sønner'.
Det er ikke en drenget glæde ved at se folk smadre hinanden eller lade København gå op i røg.
Filmen bliver snarere drevet frem af en uro omkring de uskyldige i terrorens efterdønninger, Zakarias' lillebror og mor, der bare drømmer om et normalt og sundt liv, Alis kone, barn og Martin Nordahls søn, der studerer sin fars politiske liv fra sidelinjen.
I den henseende minder 'Danmarks sønner' ikke så lidt om italieneren Gillo Pontecorvos 'The Battle of Algiers' fra 1966, der også studerede et samfund i terrorens vold.
Algeriet var bare et land, der faktisk havde oplevet terror.
'Danmarks sønner' stiller i stedet spørgsmålet 'hvad, vil der ske, hvis …?
'Det gør nas.
Sjældent har den her anmelder forladt en dansk film så sønderskudt og så knuget som efter 'Danmarks sønner'.
Det er ikke rart, men det føles… sprællevende.
(© Nordisk Film)Læs også:Skuffet anmelder: Film om en ung pige i en drengs krop serverer alle stereotyperneFacebookTwitterKopier linkEmner:Charlotte Sachs Bostrup (filminstruktør)|København|Terrorisme|Wonderful Copenhagen|Algeriet




https://www.dr.dk/nyheder/udland/demonstrationer-i-sudan-tager-til-det-kunne-ligne-starten-paa-et-militaerkup

UdlandDemonstrationer i Sudan tager til: 'Det kunne ligne starten på et militærkup'Rygter om præsidentens afgang svirrer, mens alle venter på militæret.
Af Lise Karlshøj Ipsen11.
apr.
2019 kl.
10.
29Bemærk: artiklen er mere end 30 dage gammelLæs opTitusindvis af demonstranter fylder her til formiddag gaderne i Sudans hovedstad, Khartoum.
Rygter om præsidentens afgang og uvished om, hvem der egentlig leder landet har taget til, idet landets militær har annonceret, at en 'vigtig meddelelse' er på trapperne.
Se billeder fra de store demonstrationer i Kartoum i videoen ovenfor.
- Militæret kommer om kort tid med en vigtig meddelelse.
Vær klar til det, lød den korte besked på stats-tv.
Og mens den udmelding lader vente på sig, så tager uroen i hovedstaden til, fortæller DR's afrikakorrespondent, Søren Bendixen:- Der er tilsyneladende set militære køretøjer rundt om præsidentpaladset.
Det kunne ligne starten på et militærkup, men vi har ikke hørt fra hovedpersonene selv, det er kun rygter.
- Der går rygter om skud ved demonstrationen.
Alle holder vejret, for det er et ekstremt afgørende øjeblik.
For hvem stiler sig frem?
Præsident Bashir eller en general?
Det er det, alle venter på.
Læs også:Afrika-korrespondent: Det ligner "end game" for Sudans præsident, men.
.
.
Intet afgjortProtesterne mod landets præsident gennem 30 år, Omar al-Bashir, begyndte i december sidste år og har siden kun taget til i styrke.
Mange sudanesere er vrede over, at Bashir har haft dårligt greb om økonomien.
Det har ført til højere priser på fødevarer og mangel på brændstof og hård valuta.
Bashir kom selv til magten ved et militærkup.
Men om historien er ved at gentage sig er stadig usikkert, vurderer Søren Bendixen.
- Alle havde forventet, at meddelelsen fra militæret ville komme tidligt i morges, og man kan undre sig over, at vi ikke har hørt fra dem endnu.
- Det kunne tyde på, at intet er afgjort endnu.
Præsidenten er eftersøgt krigsforbryder•Det sudanesiske styre er flere gange blevet kritiseret for hårdhændet behandling af demonstranter.
•Omar al-Bashirs styre er ofte blevet omtalt som et diktatur og har været præget af brud på menneskerettigheder.
•Selv er den sudanesiske leder eftersøgt for massedrab, krigsforbrydelser og forbrydelser mod menneskeheden under Darfur-konflikten af Den Internationale Straffedomstol.
FacebookTwitterKopier linkEmner:Omar al-Bashir (politiker)|Sudan|Militær|Den Internationale Straffedomstol|Krige og væbnede konflikter




https://www.dr.dk/nyheder/udland/kim-bildsoee-may-har-faaet-mere-tid-men-problemerne-er-de-samme

BrexitSe temaUdlandKim Bildsøe: May har fået mere tid - men problemerne er de sammeDet er ikke sikkert, at May selv får lov til at lede forhandlingerne, vurderer vores korrespondent.
Af Lise Karlshøj Ipsen11.
apr.
2019 kl.
10.
25Bemærk: artiklen er mere end 30 dage gammelLæs opDen britiske premierminister Theresa May fik, hvad hun var rejst til Bruxelles efter: I nat nikkede EU's stats- og regeringschefer ja til en udsættelse af brexit.
Se en brites reaktion her til morgen på afgørelsen fra i aftes, i videoen ovenfor.
Men det kan være bittersødt at få sin vilje.
For hjemme i London står venner og fjender ikke klar med klapsalver.
- Man har fået mere tid.
Men problemerne - matematikken i parlamentet - er nøjagtig de samme, vurderer DR's korrespondent i Storbritannien, Kim Bildsøe Lassen.
Det er anden gang, at EU giver Storbritannien mere tid til at forlade unionen under ordnede forhold - altså med en skilsmisseaftale.
Denne gang har landet fået til 31.
oktober til at blive enig om, hvad det vil.
Uden en udsættelse var briterne røget ud af EU allerede i morgen - uden en aftale.
Usikker fremtidDen ekstra tid, som briterne nu har fået, skal de bruge til at blive enige om, hvilken form for brexit, de ønsker.
Men mere tid er ikke nødvendigvis en mirakelkur, mener Kim Bildsøe Lassen.
- Der er masser af uklarheder og meget lidt, der ligger fast, hvis man ser på det med britiske øjne.
Og det var da også en nedslået Theresa May, som i nat modtog nyheden om den forlængede frist.
- Hun gav med meget klare ord sit parlament skylden for, at man ikke er blevet enige.
Parlamentet har tre gange sagt nej til den skilsmisseaftale, som hun har forhandlet på plads.
Rasende baglandBriterne fik i nat en såkaldt 'fleksibel forlængelse' Det betyder, at de ikke nødvendigvis skal vente yderligere seks måneder med at melde sig ud.
Kan de blive enige om skilsmisseaftale med EU før - står det dem frit for at gå før tid.
Men i London er splittelsen i både Underhuset og Mays egen regering intakt.
- Mays eget regeringsparti er meget fortørnet over det, der sker.
Og spørgsmålet er, om det er Theresa May, der kommer til at lede forhandlingerne, når vi når over på den anden side af sommerferien, siger Kim Bildsøe Lassen.
- Det er tankevækkende, at flere end 170 af hendes egne medlemmer stemte nej til, at hun måtte bede om udsættelse til bare slutningen af juni.
- Der er en vrede i det konservative parti, som gør, at hun skal hjem og have fat i en meget klar plan, som tilfredsstiller de mange mennesker, som vil ud af EU i hendes eget parti.
EP-valg kan blive jokerTheresa May havde egentlig 'kun' bedt om en forlængelse indtil 30.
juni.
Det er umiddelbart inden det nyvalgte Europa-Parlament træder til.
Den nye aftale betyder, at briterne skal afholde europaparlamentsvalg - hvis de altså ikke har godkendt skilsmisseaftalen inden valget i slutningen af maj.
Og den udsigt kan måske lokke nogle britiske parlamentarikere til at genoverveje skilsmisseaftalen.
- Når man en aftale inden den valget den 23.
maj, så kan man nå at hoppe ud inden.
Ellers skal man gennemføre et europaparlamentsvalg.
Og det kan blive en total katastrofe for det konservative parti.
Og det kan også blive et kæmpe problem for Labour.
- Måske kan det skabe en eller anden dynamik.
FacebookTwitterKopier linkEmner:Storbritannien|Theresa May (politiker)|EU|Europa-Parlamentet|EU-forhold




https://www.dr.dk/nyheder/indland/11-historier-fra-24nyt-som-eksperter-har-faktatjekket-dr

Indland11 historier fra 24nyt, som eksperter har faktatjekket for DREksperter kalder artikler fra 24nyt for vildledende.
Af Anne Skjerning og Frederik Hugo Ledegaard11.
apr.
2019 kl.
06.
30Bemærk: artiklen er mere end 30 dage gammelLæs opDet alternative nyhedsmedie 24nyt har på få år fået tusindvis af følgere på Facebook, men flere eksperter kritiserer kvaliteten af deres journalistiske indhold.
DR har forelagt 11 artikler udgivet af 24nyt i 2019 for to eksperter i journalistik.
De mener begge, at der er faktuelle problemer med artiklerne.
- Der er eksempler på både misvisende overskrifter og vinkler, mangelfuld dokumentation, fordrejede fakta samt kommentarer forklædt som almindelige artikler, siger Morten Skovsgaard, professor i journalistik på Syddansk Universitet.
En tilsvarende vurdering har Eva Mayerhöffer, adjunkt ved RUC og forsker i alternative medier.
- Alle rubrikker er vinklet lige til grænsen, og nogle gange er de simpelthen ikke underbygget af kilder eller dokumentation.
Her kan du selv se de 11 artikler, eksperterne har gennemgået, og hvilke konkrete problemer, der er fundet.
1.
Organisation samler ind til jihadister – har statens blå stempelFaktatjek: Ingen dokumentation for rubrik.
2.
1 ud af 3 jihadister ventes at begå terrorFaktatjek: Ikke dækning for rubrik.
(24nyt har rettet rubrikken, efter DR har spurgt ind til den).
3.
Socialdemokratiet godkender jihad-moskeer: “Jøder og bøsser skal dræbes"Faktatjek: Ingen dækning for rubrik.
4.
ISIS vil sende hær af børneterrorister til VestenFaktatjek: Ingen kilder til påstande om, at børneterrorister fra IS “sandsynligvis” vil “komme til Europa som uledsagede flygtningebørn.
”5.
Svenske sundhedsmyndigheder: Vi får ebola-epidemiFaktatjek: Ingen dækning for rubrikLæs også:Facebook smider den alternative netavis 24nyt på porten6.
Dansk Flygtningehjælp mangler kunderFaktatjek: Nyhed er baseret på debatindlæg fra Berlingske.
Ingen kilde på artiklens påstand om, at Dansk Flygtningehjælp er interesseret i at få FN’s migrationspagt implementeret, fordi de mangler "kunder".
7.
Det danske folk er godt i gang med at blive udskiftetFaktatjek: Rubrikken er baseret på en 19 år gammel analyse fra FN, der ikke konkluderer, at det danske folk er ved at blive udskiftet.
8.
Unge indvandrere er mega kriminelleFaktatjek: Historien er baseret på antal sigtelser, ikke tiltaler eller domme.
Historien bygger på tal fra København.
9.
Muslimsk indvandring ligner et pyramidespilFaktatjek: Rubrik baseret på et debatindlæg.
Ingen kilder eller referencer på udsagn om, at Merkel og hendes slæng har besluttet, at løsningen på dalende fødselstal er massiv import af muslimske flygtninge og migranter.
10.
EU’s forslag vil føre til misbrug i DanmarkFaktatjek: Der er ingen kilder, henvisninger eller fakta koblet op på artiklens udsagn om, at nyt EU ikke kan undgå at føre til et misbrug.
11.
Det er alt, alt for slapt, DFFaktatjek: Nyhed henviser til Berlingske, men uden links eller kildeangivelser.
Der er ingen afsender på udtalelsen "Det er alt, alt for slapt DF".
FacebookTwitterKopier linkEmner:Dansk Flygtningehjælp|EU|Terrorisme|Flygtninge og asylansøgere|København




https://www.dr.dk/nyheder/indland/netavis-smidt-af-facebook-selv-om-24nyt-faar-et-slag-over-nakken-betragter-jeg-dem

IndlandNetavis smidt af Facebook: 'Selv om 24nyt får et slag over nakken, betragter jeg dem ikke som dårligere end andre'24nyt-læser synes, det er positivt, at netavisen har sat fokus på indvandring.
Jan Roland læser ofte netavisen 24nyt og synes, at mediet har sat fokus på mange vigtige samfundsemner.
Af Lars Lindevall og Frederik Hugo Ledegaard11.
apr.
2019 kl.
07.
30Bemærk: artiklen er mere end 30 dage gammelLæs opDen alternative netavis 24nyt har på to år fået en stor læserskare, som ivrigt debatterer og kommenterer artiklerne.
Netavisen, der har erklæret at bekæmpe "venstreorienterede nyheder", har især haft succes med at udbrede sine historier via Facebook, men nu har det sociale medie lukket og slukket for mediets Facebook-side.
Ifølge Facebook på grund af "ikke-autentisk og vildledende adfærd".
Facebook har indledt en undersøgelse af 24nyt, efter at DR henvendte sig til det sociale medie med en række spørgsmål omkring mediets adfærd - heriblandt det faktum, at mediet fik omkring halvdelen af alle sidens likes - 18.
100 styk - på én dag.
Emnet indvandring interesserer mig, fordi det er et kæmpemæssigt område i sig selv, som koster rigtig mange penge.
Jan Roland, pensionist og 24nyt-læserOver for DR har eksperter kritiseret mediet for i gentagne tilfælde at have bragt historier, der var misvisende eller faktuelt forkerte.
En af brugerne af den hurtigt-voksende netavis er pensionist Jan Roland.
Han fortæller, at han er læser af mediet, fordi det ifølge ham har taget fat på mange vigtige emner i samfundsdebatten.
- Jeg har jo fået mere tid som pensionist, og derfor blander jeg mig mere i debatten.
Senest har jeg været ret aktiv, fordi der sker mange ting, der irriterer mig i min dagligdag, siger pensionist Jan Roland.
Om mediet 24nyt24nyt er et alternativt netmedie, som er opstartet i 2017.
Stifter af 24nyt er journalist og tidligere Cavlingvinder, Jeppe Juhl, som også er kandidat til folketinget for Nye Borgerlige.
Jeppe Juhl sagde farvel til 24nyt i sidste uge, efter Berlingske skrev en artikel om faktaproblemer hos mediet.
Den ansvarshavende chefredaktør hedder André Rossmann.
24nyt oplyser, at de ikke er noget selskab, men drives af private ildsjæle.
Mediet er finansieret af annonceindtægter og donationer.
24nyt er ikke tilmeldt Pressenævnet.
24nyt er inspireret af den amerikanske nyhedskanal Fox News og det amerikanske medie Breitbart, som begge anses for at være højreorienteret og konservativt.
På deres hjemmeside er en liste, hvor der står, at de blandt andet er imod "åbne EU-grænser og muslimsk masseindvandring," "islamisering af det danske samfund," og "politisk korrekthed.
"Fokus på indvandringHan synes blandt andet, det er positivt, at 24nyt har været med til at sætte fokus på indvandrings-debatten.
- Emnet indvandring interesserer mig, fordi det er et kæmpemæssigt område i sig selv, som koster rigtig mange penge.
Og så går der måske penge fra på nogle andre områder, som kunne lide under det.
Vi ser dagligt diskussioner omkring nedskæring på ældreomsorg eller daginstitutioner, men der er åbenbart ubegrænsede midler, så længe vi taler om flygtninge og indvandrere, siger Jan Roland og tilføjer:- Sådan nogle som Radikale Venstre vil jo have, at de dybt kriminelle indvandrere skal have lov til at blive her - det kan jeg slet ikke have.
Hvis de er udvist, er der en grund til at de er udvist.
Derfor deltager jeg i den debat.
Ikke alene om fejlHan kan godt se problemet i, at flere af 24nyts artikler ifølge eksperter har vist sig at være enten misvisende eller faktuelt forkerte - men det er de ikke alene om, fastslår pensionisten:- Medier skal sælges, og jo større overskrifter, jo flere folk køber avisen.
Sådan har det alle dage været i medierne.
Der findes falske nyheder alle vegne.
Selv om 24nyt får et slag over nakken, betragter jeg dem ikke som dårligere end andre, for det gør alle.
- Hvis det viser sig, at det, de skriver, altid er direkte løgn, så tror jeg ikke på, at de overlever, tilføjer Jan Roland.
Han er dog ikke i tvivl om, at læsere ofte kan blive manipuleret af de historier, de falder over.
- Folk bliver afgjort manipuleret.
Det gør jeg sikkert også indimellem.
Jeg skal ikke gøre mig bedre end andre.
Nogle gange farer man i blækhuset, og så er der en af mine venner, der siger til mig, hvordan det i virkeligheden hænger sammen.
Så kan det godt være, at jeg sletter et indlæg.
At 24nyt er blevet lukket på Facebook er ikke noget, som Jan Roland bekymrer sig særligt meget over:- De må have skrevet et eller andet, der ikke var i Facebooks ånd.
24nyt blev stiftet i starten af 2017 med amerikanske medier som Breitbart og Fox News som forbilleder.
Kritik af indhold24nyt blev stiftet i starten af 2017 med amerikanske medier som Breitbart og Fox News som forbilleder.
I løbet af det sidste år er 24nyt nået op på 295.
000 likes, reaktioner, delinger og kommentarer på Facebook.
Over for DR har flere eksperter dog rejst kritik af 24nyts journalistiske indhold.
- Der eksempler på både misvisende overskrifter og vinkler, mangelfuld dokumentation, fordrejede fakta samt kommentarer forklædt som almindelige artikler, siger Morten Skovsgaard, professor i journalistik på Syddansk Universitet.
Han har gennemgået 11 artikler fra 24nyt, som DR har forelagt for ham.
Og på den baggrund vurderer han, at 24nyts journalistik kan vildlede læserne.
Det samme siger Eva Mayerhöffer, adjunkt ved RUC og forsker i alternative medier.
- Alle rubrikker er vinklet lige til grænsen, og nogle gange er de simpelthen ikke underbygget af kilder eller dokumentation.
Betragter lukning som censur24nyt har takket nej til at stille op til interview.
Netavisen skriver på deres egen hjemmeside, at den har fået besked fra Facebook om, at nedlukningen skyldes, at den "ikke overholder Facebooks politik".
Samtidig udlægger den alternative netavis nedlukningen som censur.
Den ansvarshavende redaktør, André Rossmann, skriver i en mail til DR, at de ikke har mulighed for at bruge mange timer og de knappe ressourcer, de råder over, for at dokumentere påstandene i de artikler, som møder kritik fra eksperterne.
André Rossmann oplyser samtidig, at "vi altid er villige til at tage imod kritik og rette evt.
fejl.
"Facebook siger til DR, at de har lukket 24Nyts facebookside på grund af "ikke-autentisk og vildledende adfærd.
" Facebook vil ikke uddybe, hvad det konkret betyder, men understreger, at det ikke har noget med det journalistiske indhold at gøre.
FacebookTwitterKopier linkEmner:Facebook|Befolkning|Radikale Venstre|Fox News|USA




https://www.dr.dk/nyheder/kultur/christopher-er-reklamesoejle-kontroversiel-mobil-gigant-kan-paavirke-ham-negativt

HuaweiSe temaKulturChristopher er reklamesøjle for kontroversiel mobil-gigant: Kan påvirke ham negativtPopstjernens samarbejde med Huawei sætter ham i en udsat position, mener ekspert.
'Der er altid en risiko', indrømmer Christopher.
Christophers partnerskab med Huawei har efterladt popstjernen i en udsat position.
For  'Huawei opfattes i øjeblikket ret negativt hos mange forbrugere', mener brandingekspert.
Af Kasper Madsbøll Christensen11.
apr.
2019 kl.
06.
30Bemærk: artiklen er mere end 30 dage gammelLæs opHvis du i øjeblikket bevæger dig rundt i én af de større danske byer, så er du med ret stor sandsynlighed stødt på én af de kæmpemæssige plakater med den danske musikstjerne Christopher.
Her poserer han kameravant og med en mobil i hånden.
Men ikke en hvilken som helst mobil.
Christopher er nemlig ambassadør for det kinesiske teleselskab Huawei, hvilket han har været i omkring halvandet år.
I øjeblikket reklamerer han for firmaets spritnye P30 og P30 Pro-smartphones.
Christophers ansigt pryder facader landet over i Huaweis nye reklamekampagne.
Her er det et billboard på H.
C.
Andersens Boulevard i København.
Det ambassadørskab har dog sat ham i en uvant udsat position, mener brandingekspert Morten Saxnæs.
- Normalt er det virksomheden, der er den udsatte i sådan et partnerskab, men i det her tilfælde er det faktisk Christopher, der er udsat, lyder det fra brandingeksperten.
- Samarbejdet kan have en negativ effekt på Christopher, fordi Huawei i øjeblikket opfattes ret negativt hos mange forbrugere.
Christopher bruger blandt andet sin telefon til at skrive sange på.
Kan bruges til overvågning og spionageDen kinesiske telegigant har været stærkt omdiskutteret de seneste måneder.
En kontroversiel mobilgigantHuawei sælger produkter og services i 170 lande verden over.
Huaweis kerneaktiviteter er fremstilling af telekommunikationsnetværk, services for virksomheder og myndigheder og fremstilling af blandt andet mobiltelefoner og tablets.
Tidligere har Australien, USA og Canada blacklistet selskabet af frygt for, at den kinesiske stat eller andre aktører kan anvende Huaweis netværk til cyber-spionage.
Huawei har afvist alle disse påstande og understreget, at selskabet er uafhængigt af myndighederne og ikke driver spionage.
I 2018 lagde USA pres på sine allierede for ikke at købe Huaweis produkter til kritisk it-infrastruktur, da selskabets forbindelser til Kina anses for at være en sikkerhedsrisiko.
I 2019 droppede TDC Huawei som leverandør til det danske landsdækkende 5G-netværk.
Den tjans gik i stedet til svenske Ericsson.
Kilde: RitzauDet er kommet frem, at Huaweis udstyr potentielt kan bruges af den kinesiske stat til overvågning og spionage.
Og i USA har man ligefrem forbudt salget af alle Huawei-produkter.
Læg dertil flere anholdelser, ambassadørfyringer og storpolitiske slagsmål mellem Canada, USA og Kina.
DR's tech-analytiker, Carsten Nielsen, holder sig ikke tilbage med at kalde firmaet for 'kontroversielt'.
- Huawei er kontroversielt, fordi det er et kinesisk selskab, hvor der kan være nogle koblinger til den kinesiske stat, som måske kan misbruges, hvis man vil spionere på danske forbrugere, virksomheder eller myndigheder, siger tech-analytikeren.
- Der har dog ikke været et fældende bevis, der dokumenterer spionagen.
Men bekymringen har gået på, at de kan gøre det, hvis de vil.
I Danmark har forsvarsminister Claus Hjorth Frederiksen (V) også peget på mulige sikkerhedsmæssige udfordringer på grund af Huaweis tilknytning til den kinesiske stat.
Og i marts blev firmaet vraget som leverandør til det landsdækkende 5G-netværk i Danmark.
Den tjans gik i stedet til svenske Ericsson.
Læs også:Kinesiske Huawei droppet: Svenskere skal bygge nyt dansk mobilnet- Vi har haft en lang periode, hvor folk har udtrykt bekymring om alt, der har med Huawei at gøre, uddyber tech-analytiker Carsten Nielsen.
- Når Christopher så står og er reklamesøjle, kan det være, at folk tænker, at det nok ikke er så slemt endda.
Det kan måske flytte fokus væk fra alt det andet.
Brandingekspert Morten Saxnæs understreger, at: 'Det er nok er de færreste, der kobler Huawei-skandalen og Christopher direkte sammen'.
Ekspert: Christopher snakker til følelserneDen påstand bliver bakket op af brandingsekspert Morten Saxnæs.
- Med Christopher som reklamesøjle kan Huawei tale mere til forbrugernes følelser frem for at forsøge at sælge telefoner på de tekniske specifikationer.
Det er klogt tænkt.
Og selvom Huawei altså har været ramt af kontroverser på det seneste, tror Morten Saxnæs ikke, at samarbejdet mellem mobilgiganten og Christopher vil få nogen 'umiddelbar negativ indvirkning på hans image'.
- Men det er klart, at skandalen ikke må fortsætte eller blive større.
Så er Christopher og hans team nødt til at genoverveje samarbejdet.
Christopher har i skrivende stund over en halv million følgere på Instagram og næsten 300.
000 på Facebook - og dem vil Huawei gerne nå ud til, mener Morten Saxnæs:- Christopher er en af de største musikere, vi har herhjemme, og han har en kæmpe følgerskare på sociale medier.
Han rammer specielt de yngre kvinder, og det er et segment, Huawei gerne vil have fat i.
Det bliver også understreget i en tidligere udtalelse fra Marie Dam Feldborg, der er senior marketing manager hos Huawei Danmark.
- Vi kan snakke nok så meget om specifikationer, priser og kvalitet, men for mange handler det jo også om at have nogle positive associationer og følelser omkring brandet, og det er her, vi håber, at samarbejdet med Christopher kan løfte os yderligere, sagde hun sidste år til mobil.
nu.
Som influencer er man nødt til at tænke grundigt over, hvilke samarbejder man indgår i.
Morten Saxnæs, brandingekspertDet handler om pengeDer skal dog heller ikke herske tvivl om, at Christopher og hans team også har tænkt nøje over partnerskabet, før de indgik aftalen med Huawei, mener Morten Saxnæs.
- Som influencer er man i stigende grad nødt til at tænke grundigt over, hvilke samarbejder man indgår i - og også de moralske aspekter ved samarbejdet.
Til syvende og sidst handler ambassadørskabet dog også om penge:- Og det gør det også for Christopher.
Sådan et samarbejde er rigtig, rigtig dyrt.
Jeg skal ikke gøre mig klog på et specifikt beløb, men min bedste vurdering er, at han har fået flere millioner for at være ambassadør for Huawei.
Christopher: 'Der er altid en risiko'Christopher selv fortæller, at det er telefonen, som er udgangspunktet for hans samarbejde med Huawei.
- Huawei har lavet et rigtig godt produkt, som jeg støtter gennem mit samarbejde.
Jeg kommenterer eller fokuserer ikke på spekulationer omkring selve virksomheden – det er telefonen, som jeg repræsenterer i den her sammenhæng.
Er du bange for, samarbejdet kan have en negativ effekt på dit image?
- Der er altid en risiko, når man indgår partnerskaber - der kan opstå ting, man ikke har kunnet forudse eller forvente.
Og den risiko går jo begge veje.
Jeg kunne få dårlig omtale, som så ville reflektere dårligt på mine samarbejdspartnere.
- For mig er det vigtigste, at de få brandaftaler, jeg indgår, afspejler min hverdag, siger Christopher.
- I det her tilfælde har jeg haft et rigtig godt produktsamarbejde omkring telefonen, som jeg har været glad for, og som jeg står inde for.
Artikel opdateret kl.
9.
07: Vi har ændret overskriften på artiklen fra "skandaleramt mobilgigant" til "kontroversiel mobilgigant", som er mere korrekt.
Vi beklager den upræcise formulering.
FacebookTwitterKopier linkEmner:Huawei|Erhverv|USA|Facebook|Forbrug




https://www.dr.dk/nyheder/penge/uber-chauffoerer-under-lup-skattestyrelsen-tjekker-4500-borgeres-aarsopgoerelser

Uber Se temaPengeUber-chauffører under lup: Skattestyrelsen tjekker 4.
500 borgeres årsopgørelserTidligere kontrol har vist, at 99 ud af 100 ikke har betalt skat.
Amerikanske Uber blev grundlagt i San Francisco i Californien i 2009.
Tre år senere rullede kørselstjenesten ud i hele verden.
I 2017 var det dog slut med Uber i Danmark.
Af Oliver Batchelor11.
apr.
2019 kl.
10.
30Bemærk: artiklen er mere end 30 dage gammelLæs opTidligere chauffører for den platformsbaserede kørselstjeneste Uber, der ikke længere findes i Danmark, risikerer skattesmæk og muligvis bøder.
Efter at have modtaget oplysninger fra de hollandske skattemyndigheder er Skattestyrelsen herhjemme i øjeblikket ved at gennemgå 4.
500 skatteborgeres årsopgørelser for 2016 og 2017.
- Vi undersøger, om de personer har betalt skat af de penge, de har tjent.
Det gør vi ved at holde de oplyste indtægter op mod det, de selv har angivet, siger underdirektør i Skattestyrelsen Camilla Hesselby.
Fra kollegerne i Holland, hvor Uber har sit europæiske hovedkontor, har Skattestyrelsen helt konkret modtaget oplysninger om navne og registreringsnumre på de chauffører og biler, der tidligere har kørt for Uber i Danmark.
Skattepligtig indkomst: 300 millioner kronerIfølge Skattestyrelsen havde chaufførerne i de to pågældende skatteår - 2016 og 2017 - indtægter for 300 millioner kroner fra kørselstjenesten.
- Det er alt for tidligt at sige noget om, hvorvidt de har betalt skat.
Men hvis vi kan se, at der er noget, der umiddelbart virker som om, det ikke stemmer overens med det, de har selvangivet, så vil vi tage kontakt, siger Camilla Hesselby.
Det er ikke første gang, Skattestyrelsen modtager oplysninger fra Holland om Uber-chauffører efter kørselstjenestens etablering i Danmark i 2014.
Tre ud af fire betalte ikke skatSidst det skete, drejede det sig om indkomster fra de første to år - og her viste det sig, at forsvindende få af Uber-chaufførerne havde betalt skat af deres indkomst.
- På daværende tidspunkt lavede vi kontrol med omkring tre fjerdedele af de sager, vi fik ind.
Og der viste det sig faktisk, at i op mod 99 procent af sagerne var der ikke betalt korrekt skat og moms, siger Camilla Hesselby.
Så stort et omfang venter Skattestyrelsen dog ikke at finde denne gang.
- Vi har en forhåbning om, at der vil være flere personer end sidst, der har betalt deres skat.
Blandt andet på baggrund af al den debat, der har været på det her område.
Prøvesager åbnede for bøderegnSamarbejdet mellem Skattestyrelsen og de hollandske skattemyndigheder førte i 2017 til, at fire tidligere Uber-chauffører blev idømt bøder fra 40.
000 kroner til 486.
000 kroner.
Læs også:Uber-chauffører får store bøder i sag om ulovlig taxikørselLandsretten havde tidligere slået fast, at det var ulovligt at køre for den amerikanske kørselstjeneste i Danmark.
I sidste instans nåede Højesteret frem til, at Uber havde brudt taxaloven og ikke kunne påberåbe sig at være en samkørselstjeneste.
Dommen i de fire prøvesager førte til sigtelse mod en lang række Uber-chauffører for brud på taxaloven.
Her endte 641 af dem med at få en efterregning fra skattevæsenet.
Uber lader døren stå på klemUber lukkede ned i marts 2017 i Danmark som følge af kravene i en ny taxalov.
Selskabet havde på det tidspunkt over 2.
000 chauffører og over 300.
000 brugere i Danmark.
Siden da er den amerikanske kørselstjenestes tilstedeværelse i Europas byer blevet vanskeliggjort af en afgørelse fra EU-Domstolen.
I december 2017 slog domstolen fast, at Uber ikke er en informationstjeneste, men en transportvirksomhed, som skal underlægges regler på transportområdet.
Kørselsestjenesten meldte dog sidste sommer ud, at den havde lært af fortiden og ikke anså den danske dør for helt lukket for en senere tilbagevenden.
FacebookTwitterKopier link




https://www.dr.dk/nyheder/penge/trods-alt-frustrerede-danske-virksomheder-lettede-efter-brexit-udsaettelse

BrexitSe temaPengeTrods alt: Frustrerede danske virksomheder lettede efter brexit-udsættelseGentagne udsættelser og konstant fokus på brexit frustrerer danske virksomheder.
Ove Thejls, direktør i Tican, er en af dem, der har frygtet konsekvenserne for dansk svineeksport, hvis der kom et hårdt brexit uden aftaler.
Af Mathias Sommer11.
apr.
2019 kl.
08.
40Bemærk: artiklen er mere end 30 dage gammelLæs opDe danske virksomheder fik det ikke helt, som de havde håbet, da de europæiske statsledere i nat blev enige om at udskyde brexit.
Der var lagt op til en brexit-udsættelse på et år, men den den britiske premierminister, Teresa May, må forholde sig til en ny skæringsdato; at Storbritannien skal forlade EU senest den 31.
oktober i år.
- Vi havde håbet, at Storbritannien havde fået lidt længere tid til at løse den politiske hårdknude i landet.
Men lige nu er vi lettede over, at et no deal-brexit, som kunne være sket i morgen, er blevet afværget, siger Anders Ladefoged, der er underdirektør i Dansk Industri.
- Det havde været en meget ubehagelig og kaotisk situation, hvis de ikke var blevet enige om en udskydelse, siger han.
Mangler afklaringDe gentagne udsættelser og det evige fokus på brexit frustrerer de danske virksomheder, der hele tiden skal forholde sig til en ny deadline eller indstille sig på en ny politisk udmelding, lyder det fra Ladefoged:- Virksomhederne har behov for afklaring og en tidshorisont, så de kan planlægge og ellers passe deres forretning.
Og så er det også frustrerende på den måde, at vi gerne vil have, at EU bruger tiden på andet end brexit, det er jo ikke fordi, der ikke er udfordringer, som det ville være rart at få afklaring på.
Meget at misteStorbritannien er Danmarks femtestørste eksportmarked, så der er meget at på spil og meget at miste, hvis båndene til Storbritannien pludselig var blevet revet over fredag aften.
Det er ikke kun svært for danske virksomheder: Også britiske, der lever af eksport til EU-landene, er frustrerede.
Her kan du møde en af dem, vi talte med i februar i år:- Et hårdt brexit betyder, at alle EU's spilleregler sættes ud af spil.
Procedurer om, hvordan vi har indrettet vores forretning, falder væk over night.
Og det vil få nogle enorme konsekvenser.
Der skal udstedes toldpapirer, produktcertifikater og meget andet.
Ventetiden vil blive forlænget, og produkterne vil blive fordyrede, siger Anders Ladefoged.
Han nævner fødevare- og medicinalindustrien som brancher, der ville blive hårdt ramt, hvis Storbritannien fredag havde forladt EU uden en aftale.
Logikken er vækHvorvidt brexit-udsættelsen giver politisk pusterum til at samle sig om den politiske aftale, som premierminister Teresa May foreløbigt tre gange har fået afvist af Underhuset i Det Britiske Parlament, er uvist.
På gangene hos Dansk Industri har de givet op på at spå om den videre skæbne for brexit.
- Mange gange har man tænkt, at nu må der ske sådan og sådan; og dét er det eneste logiske og fornuftige.
Men gang på gang er det ikke det, der sker.
Noget af det handler om, at det her ikke er styret af økonomiske interesser men af politik.
- Hele det her forløb har vist, at det er svært i Storbritannien at indgå kompromis, og det er svært at spå om, hvordan det her ender, siger Anders Ladefoged.
FacebookTwitterKopier linkEmner:Storbritannien|EU|EU-forhold|Erhverv|Dansk Industri




https://www.dr.dk/nyheder/udland/tusk-til-briterne-vaer-sode-ikke-spilde-tiden

BrexitSe temaUdlandTusk til briterne: Vær søde ikke at spilde tidenStorbritannien skal senest forlade EU 31.
oktober, men det kan ende anderledes, erkender Donald Tusk.
11.
apr.
2019 kl.
04.
57Bemærk: artiklen er mere end 30 dage gammelLæs opStorbritannien skal udnytte de næste seks måneder til fulde for at finde en afklaring på brexit, lyder appellen fra EU-præsident.
- Vær søde ikke at spilde denne tid, siger præsident Donald Tusk på et pressemøde natten til torsdag.
Den polske EU-præsident havde før mødet foreslået, at brexit blev udsat med et år.
I stedet endte EU's stats- og regeringschefer på et kompromis.
Storbritannien skal senest forlade unionen 31.
oktober - og om muligt før.
- Forlængelsen er fleksibel, som jeg havde forventet.
Den er lidt kortere, end jeg havde ventet.
Men den er stadig lang nok til, at man kan finde den bedst mulige løsning, siger Donald Tusk.
Evalueres i juniSom led i aftalen er landene enige om at evaluere processen på et planlagt topmøde i juni.
Men det er ikke målet, at stats- og regeringscheferne skal forhandle om datoen igen, uddyber Tusk.
Det er planen, at præsidenten "vil informere om de aktuelle" fremskridt.
- Overordnet er jeg tilfreds, for dagens drøftelser viste, at idéen om en fleksibel forlængelse ikke var så åbenlys for alle.
Så vi må være om ikke glade så tilfredse med denne løsning, siger Donald Tusk.
Vores videoreporter Benjamin Kodboel har fulgt det sidste døgn i Bruxelles: Mød politikere og journalister, der har tænkt 'brexit' i døgndrift i to år.
Brexit, der ifølge den oprindelige plan skulle være effektueret 29.
marts, er allerede én gang tidligere blevet udskudt.
Tusk afviser at fremsætte et løfte om, at det vil gå efter den plan, der onsdag blev fundet.
- Jeg er for gammel til at udelukke, at det ender med et andet scenarie.
Alt er fortsat muligt, siger han.
/ritzau/FacebookTwitterKopier linkEmner:Donald Tusk (politiker)|EU|Storbritannien|EU-forhold|Polen




https://www.dr.dk/nyheder/udland/efter-timelange-forhandlinger-eu-landene-er-enige-om-udskyde-brexit

BrexitSe temaUdlandEfter timelange forhandlinger: EU-landene er enige om at udskyde brexitBrexit bliver udskudt til senest den 31.
oktober.
Af Per Bang Thomsen - Bruxelles11.
apr.
2019 kl.
01.
58 | opdateret 11.
apr.
2019 kl.
03.
42Bemærk: artiklen er mere end 30 dage gammelLæs opBriterne får lov til at blive i EU lidt endnu.
Det står klart efter det ekstraordinære EU-topmøde i Bruxelles, hvor EU's stats- og regeringschefer har besluttet at udskyde brexit for anden gang.
Målet er nu, at Storbritannien skal forlade EU senest den 31.
oktober, og det har den britiske premierminister, Theresa May, nikket ja til.
Det betyder, at briterne ikke længere risikerer at ryge ud af EU nu på fredag uden en aftale.
- De 27 EU-lande og Storbritannien er blevet enige om en fleksibel forlængelse indtil den 31.
oktober.
Det giver Storbritannien yderligere seks måneder til at finde den bedst mulige løsning, lyder det fra Donald Tusk, der er formand for Det Europæiske Råd.
Med denne "fleksible forlængelse" har Storbritannien også mulighed for at forlade EU-samarbejdet tidligere, hvis det britiske parlament kan godkende den skilsmisseaftale, som Theresa May har forhandlet på plads med EU.
Men briterne har nu også fået ekstra tid til at genoverveje hele deres brexit-strategi, understreger Donald Tusk.
- Det kan føre til ændringer i den politiske erklæring om det fremtidige forhold.
Men der kommer ikke ændringer i skilsmisseaftalen, siger Donald Tusk og tilføjer:- Indtil den 31.
oktober har Storbritannien også mulighed for at trække artikel 50 (der sætter rammerne for brexit, red.
) tilbage og aflyse brexit.
Den franske præsident, Emmanuel Macron, og den tyske kansler, Angela Merkel, var to af de tunge stemmer ved forhandlingsbordet.
Uenighed blandt landeneIfølge den oprindelige tidsplan skulle Storbritannien have forladt EU-samarbejdet fredag den 29.
marts.
Den deadline blev dog udskudt, da den britiske premierminister ikke kunne finde politisk opbakning i hjemlandet til skilsmisseaftalen med EU.
Trods udsættelsen - og forhandlinger med oppositionspartiet Labour - har den konservative premierminister endnu ikke fundet opbakning til aftalen, der er blevet nedstemt tre gange.
Og i sidste uge anmodede hun så de resterende EU-lande om endnu en forlængelse til den 30.
juni.
De har nu accepteret en forlængelse, men altså til den 31.
oktober.
Det skete efter timelange forhandlinger, der blev afsluttet kort efter midnat, og der var uenighed blandt medlemslandene om, hvor længe brexit skulle udskydes.
Løkke er gladDen franske præsident, Emmanuel Macron, var blandt andet nervøs for, om briterne kunne få mulighed for at blokere beslutninger i EU, hvis de fik lov til at blive i længere tid.
Men ifølge Donald Tusk er briternes mulighed for at gøre det "meget, meget begrænsede".
Og nattens kompromis vækker glæde hos den danske statsminister, Lars Løkke Rasmussen (V).
- Det er en fin løsning, for vi undgår det hårde brexit, der kunne have været en realitet allerede på fredag, siger han og fortsætter:- Theresa May havde bedt om en forlængelse til den 30.
juni.
Det får hun - plus moms.
Hvis det her skal nå i mål, er vores vurdering, at der er brug for mere tid, siger statsministeren og understreger, at det nu er op til briterne selv at finde løsninger på brexit-konflikten.
Statsministeren tilføjer, at der er flere grunde til, at de har valgt netop den 31.
oktober.
Heriblandt at det er dagen inden, at den nye Europa-Kommission træder til.
Det betyder, at briterne højst sandsynligt ikke skal udpege en ny kommissær.
Den nye aftale betyder dog også, at der skal afholdes europaparlamentsvalg i Storbritannien, hvis ikke det britiske parlament har godkendt skilsmisseaftalen inden den 22.
maj.
Theresa May har dog selv sagt, at det vil være en dårlig ide at holde valg til et parlament, som briterne alligevel ikke skal være en del af.
Nægter de at afholde valget, skal de dog forlade EU allerede den 30.
juni uden nogen aftale.
Det er nemlig dagen inden, at det nye Europa-Parlament træder til.
Det er snart tre år siden, at et flertal af de britiske vælgere den 23.
juni 2016 stemte for at forlade EU-samarbejdet.
Theresa May sagde inden dagens topmøde, at hun godt kunne forstå, hvis mange folk var "frustrerede" over aftenens topmøde, hvor brexit endnu engang var på dagsordenen.
FacebookTwitterKopier linkEmner:Donald Tusk (politiker)|Emmanuel Macron (politiker)|EU|EU-forhold|Storbritannien




https://www.dr.dk/nyheder/udland/ole-ryborg-efter-natte-kompromis-det-blev-et-bloedt-brexit

BrexitSe temaUdlandOle Ryborg efter natte-kompromis: Det blev et blødt brexitEU har opgivet sin hidtidige brexit-strategi.
Af Per Bang Thomsen - Bruxelles11.
apr.
2019 kl.
06.
15Bemærk: artiklen er mere end 30 dage gammelLæs opEU-landene valgte et blødt brexit, da de her i nat gik med til at udskyde briternes EU-farvel til senest den 31.
oktober.
Det vurderer DR’s EU-korrespondent, Ole Ryborg.
- EU-landene har givet briterne et ekstra halvt år til at finde ud af, hvad de vil.
Men EU opstiller ikke en endelig deadline den 31.
oktober.
Man har med andre ord allerede nu indikeret, at briterne kan få mere tid, hvis de får brug for det, siger han.
Se premierminister Theresa May fortælle om forlængelsen i videoen herover.
- EU har droppet sin tidligere strategi om at opstille deadlines for de britiske politikere i et forsøg på at presse dem til at godkende skilsmisseaftalen, siger Ole Ryborg med henvisning til den aftale, som premierminister Theresa May sidste år indgik med de resterende EU-lande.
Skilsmisseaftalen er tre gange blevet nedstemt i det britiske parlament.
Og selvom Theresa May i den seneste tid har kæmpet for at få aftalen godkendt i Underhuset, er det endnu ikke lykkedes at finde opbakning til den.
Men trusler om at ryge ud af EU uden en aftale har ikke fungeret for briterne, understreger Ole Ryborg.
Derfor opstiller man heller ikke nogen ny, hård deadline fra EU's side.
Valg-udsigt kan ryste briterne- Hvis noget nu skal få skilsmisseaftalen godkendt, så er det udsigten til, at Storbritannien skal afholde valg til Europa-Parlamentet, siger Ole Ryborg og henviser til det europaparlamentsvalg, som briterne skal til i maj, hvis ikke politikerne har godkendt skilsmisseaftalen inden da.
- Og hvis ikke udsigten til et EP-valg kan få et flertal i Underhuset til at stemme for, så er der ved at udskyde brexit til 31.
oktober en ekstra mulighed for, at Underhuset alligevel kan nå at godkende aftalen, når de har set resultatet af valget, siger DR’s EU-korrespondent.
EP-valget i maj bliver nemlig den første mulighed for de britiske vælgere til at sende deres signal til politikerne om, at de ikke har leveret på brexit-afstemningen.
- Fornemmelsen blandt EU-landene er, at det møde med vælgerne formentlig kan have en større effekt på medlemmerne af Underhuset, end nogen af de hidtidige deadlines har haft, siger Ole Ryborg.
Den hollandske premierminister, Mark Rutte, efter de timelange forhandlinger.
Anerkender samarbejdeSelvom den britiske premierminister endnu ikke har fundet opbakning til sin aftale, så har hun i den seneste tid forhandlet med oppositionspartiet, Labour, om en løsning på brexit-konflikten.
Det er ikke noget, britiske politikere historisk set har haft for vane at gøre, da ét parti normalt sidder på magten i landet.
- Det er meget usædvanligt, at De Konservative og Labour arbejder sammen.
Det er ikke sket siden Anden Verdenskrig, og det er der en anerkendelse af fra de andre EU-lande.
Derfor har man valgt at vise denne fleksibilitet over for Theresa May, siger Ole Ryborg.
- Nu ligger bolden på Mays banehalvdel.
Derudover har der været en frygt blandt nogle EU-lande, heriblandt Frankrig, for, at briterne kunne finde på at spænde ben for arbejdet i EU, hvis de fik lov til at blive der i længere tid.
Men i aftalen står der intet om, at de kan blive smidt ud, hvis de sætter sig på tværs.
- Stats- og regeringscheferne har gjort boet op, og de har indset, at der ikke skal tages nogle store EU-beslutninger inden den 31.
oktober.
Derfor har de valgt at leve med bekymringen, siger Ole Ryborg.
Vores videoreporter Benjamin Kodboel har fulgt det sidste døgn i Bruxelles: Mød politikere og journalister, der har tænkt 'brexit' i døgndrift i to år.
FacebookTwitterKopier link




