https://www.dr.dk/sporten/fodbold/championsleague/messi-saetter-cl-rekord-i-snaever-barcelona-sejr

Champions LeagueMessi sætter CL-rekord i snæver Barcelona-sejrLionel Messi førte an, da Barcelona slog Slavia Prag 2-1.
Argentineren har nu scoret i 15 sæsoner i træk i CL.
Lionel Messi var på tavlen igen og har nu scoret i 15 Champions League-sæsoner i træk.
23.
okt.
2019 kl.
23.
10Læs opFC Barcelona-angriberen Lionel Messi har nu scoret i 15 sæsoner i træk i Champions League.
Onsdag aften satte han efter små tre minutter de spanske gæster i gang med sit første mål i Europas største klubturnering i denne sæson, da Barcelona vandt med 2-1 ude over Slavia Prag.
Ingen anden fodboldspiller har scoret i hver eneste sæson over en så lang årrække.
Messis evige rival, portugiseren Cristiano Ronaldo, har "blot" scoret i de seneste 14 sæsoner i Champions League.
Resultater fra aftenens kampeGruppe E: Genk-Liverpool 1-4 (0-1).
0-1 Alex Oxlade-Chamberlain (2.
minut).
0-2 Alex Oxlade-Chamberlain (57.
minut).
0-3 Sadio Mané (77.
minut).
0-4 Mohamed Salah (87.
minut).
1-4 Stephen Odey (88.
minut).
Salzburg-Napoli 2-3.
0-1 Dries Mertens (17.
minut).
0-2 Dries Mertens (64.
minut).
0-3 Lorenzo Insigne (73.
minut).
Gruppe F: Slavia Prag-Barcelona 1-2 (0-1).
0-1 Lionel Messi (3.
minut).
1-1 Jan Boril (50.
minut).
1-2 Peter Olayinka (57.
minut/selvmål).
Inter-Dortmund 2-0 (1-0).
1-0 Lautaro Martínez (22.
minut).
2-0 Antonio Candreva (89.
minut).
Gruppe G: RB Leipzig-Zenit St.
Petersburg 2-1 (0-1).
0-1 Yaroslav Rakitskiy (25.
minut).
1-1 Konrad Laimer (49.
minut).
2-1 Marcel Sabitzer (59.
minut).
Tilskuere: 41.
058.
Benfica-Lyon 2-1 (1-0).
1-0 Rafa Silva (4.
minut).
1-1 Memphis Depay (70.
minut).
2-1 Pizzi (86.
minut).
Tilskuere: 53.
035.
Gruppe H: Ajax-Chelsea 0-1 (0-0).
0-1 Michy Batshuayi (86.
minut).
Tilskuere: 52.
482.
Lille-Valencia 1-1 (0-0).
0-1 Denis Tjerysjev (63.
minut).
1-1 Jonathan Ikoné (90.
minut).
Udvisning: Mouctar Diakhaby, Valencia (84.
)Den 32-årige argentiner er kommet lidt sent i gang i dette års gruppespil, efter at han før sæsonstarten pådrog sig en skade.
Messi er nu tilbage i omdrejninger og har scoret i de seneste to ligakampe i Spanien.
Onsdag aften i Tjekkiet skulle han ikke bruge lang tid på at gøre sig bemærket.
Efter et par minutter lagde han bolden ud til holdkammeraten Arthur, der spillede den retur til Messi, som effektivt bragte de spanske gæster på 1-0 med et velplaceret skud ved stolpen.
Slavia Prag ydede dog god modstand, og efter pausen udlignede Jan Boril til 1-1 efter et vellykket tjekkisk kontraangreb.
Efter en lille times spil havde Lionel Messi igen en afgørende fod med i spillet, da Barcelona kom foran med 2-1.
Et Messi-frispark blev sendt mod bageste stolpe, hvor Luis Suarez fik fremprovokeret et tjekkisk selvmål.
Thomas Delaney og Dortmund løb ind i et nederlag til Inter på udebane i en kamp, hvor Jacob Bruun-Larsen også fik spilletid.
Sejren bringer Barcelona til tops i gruppe F med syv point efter tre spillerunder.
Bagved kæmper Borussia Dortmund og Inter om andenpladsen.
Begge hold har fire point.
Onsdag vandt Inter på eget græs med 2-0 over tyskerne, der havde Thomas Delaney med i de første 65 minutter.
Efter pausen kom Jacob Bruun Larsen også på banen for gæsterne.
Dortmund skabte dog ikke mange målchancer og tabte helt fortjent efter italienske scoringer fra Lautaro Martinez og Antonio Candreva.
Martinez brændte endda et straffespark i slutfasen for hjemmeholdet.
/ritzau/FacebookTwitterKopier link




https://www.dr.dk/sporten/haandbold/kvindeligaen/team-esbjerg-rider-videre-paa-boelgen-henter-niende-sejr-i-traek-i

KvindeligaenTeam Esbjerg rider videre på bølgen: Henter niende sejr i træk i ligaenTeam Esbjerg er i øjeblikket i en klasse for sig i dansk kvindehåndbold.
Onsdag blev Randers HK nedlagt.
Estavana Polman og Team Esbjerg er ustoppelige for tiden i den bedste danske liga.
23.
okt.
2019 kl.
22.
59Læs opTeam Esbjergs håndboldkvinder har indledt sæsonen med en fremragende stime, der tæller ni sejre i landets bedste række.
Onsdag slog de regerende mestre på hjemmebane Randers HK med 25-19.
Gæsterne scorede kampens første mål, men herefter kunne Esbjerg-træner Jesper Jensen se sine spillere gøre alt for at dræbe spændingen tidligt i opgøret.
Line Jørgensen bragte efter ti minutter værterne foran med 7-2 mod et Randers-hold, der lavede flere tekniske fejl.
Fejlene blev dog hurtigt udryddet af Randers-træner Niels Agesens spillere, og med fire scoringer i træk kom gæsterne op på 6-7.
Lidt senere blev det også 8-8.
Bedst som Randers-spillerne troede, at de var med i kampen, så trak Esbjerg igen fra og åbnede et hul på seks mål til 14-8.
Stillingen ved pausen var 14-9 til hjemmeholdet.
Begge hold havde svært ved at finde vej til netmaskerne i begyndelsen af anden halvleg, men esbjergenserne kom først i gang.
Efter 41 minutter kunne Estavana Polman på straffekast øge til 18-10.
Hjemmeholdet bragte sig også på 21-10, og værterne holdt Randers nede på en enkelt scoring i de første 17 minutter af anden halvleg.
I slutfasen begyndte esbjergenserne at tage lidt løst på tingene, hvilket betød, at gæsterne kunne pynte på resultatet.
Topscorer for Esbjerg blev hollandske Polman med ni mål.
Vestjyderne topper HTH Ligaen med 18 point efter ni runder.
Herning-Ikast følger efter med 16 point efter en sejr på 35-29 ude over EH Aalborg.
Senere onsdag slog København på hjemmebane Ajax med29-20, mens Odense vandt med 30-22 ude over Nykøbing Falster.
/ritzau/FacebookTwitterKopier link




https://www.dr.dk/nyheder/viden/teknologi/organisation-advarer-fn-mod-draeberrobotter-de-boer-forbydes-paa-lige-fod

TeknologiOrganisation advarer FN mod dræberrobotter: ’De bør forbydes på lige fod med kemiske våben’Men budskabet er unødvendig bekymring, siger dansk forsker.
En international kampagne gør opmærksom på autonome dræberrobotter.
Det vil sige robotter, som for eksempel droner, der selv tager beslutninger ved hjælp af kunstig intelligens.
(© dr)Af Allan Nisgaard23.
okt.
2019 kl.
21.
38Læs opMaskiner skal styres af mennesker og ikke omvendt.
Sådan lyder det fra den internationale organisation Campaign To Stop Killer Robots.
I flere år har de kæmpet for, at verdens lande stopper udviklingen af autonome dræberrobotter.
Det vil sige robotter, der selv tager beslutninger ved hjælp af kunstig intelligens.
På en pressekonference i New York City i denne uge opfordrede organisationen endnu engang FN til at lave en traktat, der forbyder denne type robotter på lige fod med kemiske våben.
Hvad er Campaign To Stop Killer Robots?
Campaign To Stop Killer Robots er en international organisation, som blev formet I 2012.
Organisationen er dannet af flere ikke statslige organisationer, heriblandt Amnesty International og Human Rights Watch.
Fælles for dem alle er, at de kæmper for at forbyde autonome våben, som for eksempel kampvogne og droner.
Kilde: stopkillerrobots.
org- Vi ser allerede nu, at man udvikler de her robotter.
Det er ekstremt bekymrende, siger Noel Sharkey, der er professor i kunstig intelligens og robotkunst ved University of Sheffield, og som også er med i Campaign To Stop Killer Robots.
- Vi taler ikke om robotter ligesom i terminator-film.
Det er almindelige maskiner som for eksempel ubåde, kampvogne og droner, men som bliver styret af kunstig intelligens og selv finder frem til deres mål.
Både USA og Rusland har investeret i at udvikle den her type våben, fortsætter Noel Sharkey.
Organisationen forsøger nu at overtale verdens lande til at bakke op om kampagnen.
- Indtil videre har vi fået 28 lande til at vise deres støtte.
Kina er med, men det er Danmark for eksempel ikke, siger Noel Sharkey.
Unødvendig bekymringIfølge organisationen er der flere grunde til, at vi mennesker bør være bekymrede for autonome dræberrobotter.
Blandt andet kan de blive hacket eller ryge ud af kontrol, så de dræber de forkerte mennesker i krig.
Men ifølge Kasper Støy, der forsker i robotteknologi på IT-Universitetet i København, er kampagnen en unødvendig bekymring:De advarer jo om en fremtidsdystopi.
Men som robotforsker kan jeg sige, at vi er meget langt fra at lave nogle autonome systemer, som vil kunne gøre sig gældene på en slagmark, siger han.
Som en del af pressekonferencen i denne uge har den internationale organisation Campaign To Stop Killer Robot medbragt en fredsmaskot.
Det er robotten David Wreckham, der tidligere har været med til OL for robotter.
Nu har den fået et nyt formål.
Til højre ses Noel Sharkey, der er professor i kunstig intelligens og robotkunst ved University of Sheffield.
I dag findes der allerede semi-autonome droner i den forstand, at dronen selv kan flyve fra a til b.
Men det er stadig mennesker, der tager beslutninger om for eksempel målet.
- Men den her organisation taler om et scenarie, hvor droner, med sensorer og kameraer, selv kan afgøre, om noget er et mål eller ej, og derefter trykke på aftrækkeren, siger Kasper Støy og fortsætter:- Og det er jo taget ud af science-fiction.
For når man har arbejdet med at bygge robotter, så finder man ud af, hvor svært det egentlig er at lave sådan et system.
Der er en lang liste af udfordringer, som i den sidste ende gør systemerne skrøbelige og nemme at snyde.
Et eksempel er batterier og energi.
Det er begrænset, hvor lang tid robotter kan køre uden at blive ladet op© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
Kasper Støy forklarer også, at at det kan være meget svært for den kunstige intelligens at skelne venner fra fjender.
Og den kan nemt snydes ved at bruge simple forklædninger.
Noel Sharkey fra University of Sheffield er dog meget uenig i, at der er tale om en unødvendig bekymring.
- Det kan godt være, at teknologien ikke er særlig avanceret endnu.
Men det betyder ikke, at den ikke kan blive brugt.
Man behøver sådan set bare noget med sensorer på, og så kan det skyde mennesker, siger han.
Et forkert syn på robotterKasper Støy ser forslaget om en traktat mod dræberrobotter som spild af tid:- Man kunne have brugt tiden på noget vigtigere.
Og hvis først man laver en traktat, så risikerer vi, at folk tror, der er noget om snakken.
Det kan skabe et negativt billede af robotter, som ikke er korrekt.
- For som det er i dag, så leverer robotter jo langt mere positivt til vores samfund.
Siden den industrielle revolution har vi fået traktorer, mejetærskere og meget mere, der bidrager til velfærdssamfundet, og robotterne er jo bare et skridt videre i den udvikling, fortsætter Kasper Støy.
Den sidste uge i november skal en ekspertgruppe i Genève diskutere FN's konvention om særlige konventionelle våben.
Her skal de blandt andet diskutere, hvorvidt man skal regulere de autonome dræberrobotter.
FacebookTwitterKopier linkEmner:Teknologi|IT-Universitetet|Forenede Nationer|England|New York




https://www.dr.dk/nyheder/penge/nye-regler-om-boligskat-er-udskudt-her-er-vinderne-og-taberne

Skat i kriseSe temaPengeNye regler om boligskat er udskudt: Her er vinderne og taberneBoligejere i yderområderne er de store tabere af udsættelsen af boligskatteregler.
Købere af dyre lejligheder i København vinder på udskydelsen af de nye regler for boligskat, mens husejere uden for byerne er de store tabere.
Af Michelle Hald23.
okt.
2019 kl.
23.
00Læs opRegeringen har i dag meddelt, at de nye regler for beskatning af boliger først træder i kraft i 2024.
Det får betydning for mange af landets boligejere.
For nogle er der gevinster ved udsættelsen, men andre taber penge på den.
1Boligejere i yderområderneSkatterabat for boligejere i yderområderne lader vente på sig.
I de områder af Danmark, hvor huspriserne er lave, har mange gået og set frem til den skatterabat, som de nye boligskatteregler skulle give dem i 2021.
Men de må væbne sig med tålmodighed.
Nu bliver det nemlig først fra 2024, at de får skatterabatten.
- De største tabere i det her er boligejere i landets yderområder.
De får udskudt deres skatterabat i tre år, siger Lise Nytoft Bergmann, der er boligøkonom i Nordea.
2Boligejere der har betalt for meget skatMange af boligejerne uden for de store byer bliver ramt dobbelt af udsættelsen.
En stor del af de 800.
000 boligejere, der har betalt for meget i skat på grund af for høje ejendomsvurderinger, bor nemlig også i yderområderne.
De får stadig de penge, som de har betalt for meget i skat, tilbage.
De må bare vente længere tid på at få deres penge tilbage.
Siden 2011 har de 800.
000 boligejer betalt for meget i skat.
De risikerer nu at skulle vente helt til 2022 på at få pengene igen.
Boligejerne skal have anslået 14 milliarder kroner tilbage.
I gennemsnit vil de berørte boligejere få omkring 19.
000 kroner retur.
3Købere af projektlejlighederNogle købere af projektlejligheder får en skatterabat forærende, som de ikke havde regnet med.
Har man købt en lejlighed som et projektkøb, der skulle være færdig i enten 2021, 2022 eller 2023, vinder man på udsættelsen af det nye boligskattesystem.
- Står projektboligen indflytningsklar inden 1.
januar 2024, får man en skatterabat.
Mange får en skatterabat forærende, som de ikke havde regnet med, siger Lise Nytoft Bergmann.
Inden dagens udsættelse var skatterabatten nemlig kun for boligejere, der havde købt deres bolig inden 2021.
4Købere af dyre ejerlejlighederDe nye skatteregler for boliger betyder, at ejerlejligheder i dyre områder som for eksempel København beskattes hårdere.
Men i de nye skatteregler ligger også en aftale om en rabat til alle, der har købt ejerlejligheder inden 2021.
Med udskydelsen af skattereglerne til 2024 bliver den skatterabat forlænget.
- Det kan måske tage lidt af toppen af den turbulens, der ellers kunne have været på ejerlejlighedsmarkedet i København, siger Lise Nytoft Bergmann.
5Ejere af andelsboligerAndelsbolighavere må se i øjnene, at der går længere, før de kan sælge deres bolig efter en ny ejendomsvurdering.
En del andelsbolighavere sidder også som tabere med dagens udskydelse.
I nogle andelsboligforeninger har man besluttet, at det er den offentlige ejendomsvurdering, der bestemmer andelsboligernes værdi.
Og den lader vente på sig.
I dag er det vurderinger helt tilbage fra 2012, som bruges, når en andelsbolig sælges.
Mange andelsboliger er steget i værdi siden, men den gevinst får man altså ikke, hvis man sælger i dag.
- Der sidder andelsbolighavere, som har villet sælge deres andelsbolig i lang tid, men som har ventet på de nye ejendomsvurderinger.
De må se i øjnene, at der går længere, før de kan sælge deres bolig efter en ny vurdering, siger Lise Nytoft Bergmann.
FacebookTwitterKopier linkEmner:Bolig|Lise Nytoft Bergmann (økonom)|Skatter og afgifter|København|Nordea




https://www.dr.dk/nyheder/udland/ekspert-aftale-mellem-tyrkiet-og-rusland-er-et-fornuftsaegteskab

Tyrkisk offensiv i SyrienSe temaUdlandEkspert: Aftale mellem Tyrkiet og Rusland er et 'fornuftsægteskab'Aftalen om fælles patruljering af grænsen i det nordlige Syrien er skrøbelig, vurderer ekspert.
Russiske soldater ved en kampvogn i nærheden af den syriske by Kobani, hvor de skal patruljere fremover.
Af Louise Brodthagen Jensen23.
okt.
2019 kl.
22.
01Læs opRussiske militære styrker er ankommet til den syriske by Kobani, hvor de skal sikre, at den kurdiske milits YPG har trukket alle sine styrker fra grænseområdet mellem Tyrkiet og Syrien.
Det sker som et led i den aftale, Tyrkiets præsident, Recep Tayyip Erdogan, og Ruslands præsident, Vladimir Putin, indgik i går.
Det bekræfter det russiske forsvarsministerium overfor det statskontrollerede nyhedsbureau Tass.
Læs også:Tyrkiet og Rusland vil patruljere sammen i SyrienAftalen indebærer, at russiske og tyrkiske styrker i fællesskab vil patruljere et område, og Tyrkiet indvilligede i at forlænge den våbenhvile, som styret i Ankara i sidste uge indgik med USA.
Dermed fik den kurdiske milits yderligere seks dage til at trække sig fra området omkring den såkaldte sikkerhedszone.
Her til aften lyder meldingen fra den amerikanske præsident, at våbenhvilen er permanent.
Vladimir Putin (th.
) forhandlede i går en aftale på plads med den tyrkiske præsident Recep Tayyip Erdogan om blandt andet en forlænget våbenhvile i Syrien.
Kurdiske styrker: Våbenhvilen er overholdtSikkerhedszonen går 30 kilometer ind i det nordlige Syrien, og det er beskyttelsen af denne, tyrkerne i første omgang har argumenteret med, da de for knap to uger siden iværksatte en række angreb i området.
Det skete i kølvandet på, at USA trak sine styrker fra det nordøstlige Syrien og i stedet sendte dem mod Irak.
Læs også:Korrespondent: Tyrkisk invasion i Syrien kan få alvorlige konsekvenserYPG, der har været USA's stærkeste allierede i kampen mod Islamisk Stat, indgik efterfølgende en aftale med de syriske regeringsstyrker.
De kurdiskledede styrker hævder dog, at de allerede har forladt området.
- Vi har overholdt betingelserne for våbenhvilen og trukket vores militære og sikkerhedsstyrker fra Ras al-Ain i øst til Tal Abyad i vest, lyder det ifølge nyhedsbureauet AFP fra en talsmand for de kurdiskledede Syriske Demokratiske Styrker (SDF).
Tyrkiet og YPGDen kurdiske YPG-milits bekæmper Islamisk Stat, men de har skabt splittelse mellem de Nato-allierede.
Den tyrkiske regering mener, at YPG støtter det forbudte Kurdistans Arbejderparti (PKK), som i årtier har stået bag et oprør i det sydøstlige Tyrkiet for at opnå selvstyre.
PKK har kæmpet en blodig kamp mod den tyrkiske stat i tre årtier.
Flere end 40.
000 mennesker er blevet dræbt, siden PKK greb til våben i 1984 med det formål at oprette en uafhængig stat for Tyrkiets kurdiske mindretal.
Aftalen mellem Tyrkiet og Rusland fremstår mere som et slags "fornuftsægteskab" frem for en decideret alliance, siger lektor fra Institut for statskundskab på Aarhus Universitet, Mette Skak.
- Tyrkiet har været under mere pres end Rusland, og sagen er, at Rusland har siddet med trumfkortet.
Tyrkiet har måske markeret sig med fremrykningen, men som russiske analytikere udlægger det, så har Rusland sat en stopper for den tyrkiske fremrykken, siger hun.
En skrøbelig aftaleHun påpeger, at det ikke er langs hele grænsen, at de russiske, syriske og tyrkiske styrker skal patruljere, men vægte de områder, hvor der har været kurdisk militæraktivitet.
Men aftalen, selvom det grundlæggende er godt nyt, er skrøbelig - noget den russiske forsvarsminister, Sergej Sjoigu, heller ikke har lagt skjul på.
- Det hænger sammen med, at for Rusland - og måske derfor lod man forhandlingerne trække ud - er det vigtigt at signalere, at man ikke er i lommen på Tyrkiet, siger Mette Skak.
Hun forklarer, at det for Rusland også hænger sammen med at opretholde tilliden til sin allierede, den syriske præsident, Bashar al-Assad.
- Det er jo via Assad, at Rusland har permanente baser i Syrien, og det er vigtigt for den lidt bredere russiske strategi for Mellemøsten, forklarer Mette Skak.
Og for Rusland er der mange hensyn at tage.
En af de ting, der ikke blev aftalt mellem Erdogan og Putin, er eksempelvis russiske militærleverancer til Nato-landet Tyrkiet, og det har også en forklaring, mener lektoren.
- Det kan være et signal om, at Rusland er klar over, at man har brug for Vestens hjælp til at stabilisere Syrien, og skal Vesten punge ud for genopbygningen af Syrien, skal man passe på med ikke at overspille chikanen af Nato ved at trække Tyrkiet tættere på, siger hun.
FacebookTwitterKopier linkEmner:Bashar al-Assad (politiker)|Islamisk Stat|Recep Tayyip Erdoğan (politiker)|Rusland|Krige og væbnede konflikter




https://www.dr.dk/nyheder/indland/radio24syv-lukker-efter-otte-aar-hvad-sker-der-nu-med-kisser

MedieforhandlingerSe temaIndlandRadio24syv lukker efter otte år: 'Hvad sker der nu med Kisser?
''Det har været otte vilde år med store succeser, men også fiaskoer,' siger medieekspert.
Det er uvist, hvad der kommer til at ske med radiokanalens sendte programmer.
Medieekspert mener, at de tilhører danskerne.
Af Sophie Bavnhøj23.
okt.
2019 kl.
21.
31Læs opI går hang flaget på halv stang hos Radio24syv.
Kanalen havde tabt kampen om den nye DAB-kanal til Loud, der er en ny radiokanal med fokus på en ung målgruppe og konstruktive nyheder.
Loud: Fokus på ungeKanalen er et samarbejde mellem ni regionale radiostationer, Nationalmuseet, Roskilde Festival, Vega, Mungo Park og Enigma.
Målgruppen er 15-32 år.
Konstruktive nyheder er i fokus.
De får hovedsæde i Svendborg.
De komer til at sende til 80 procent af landet via DAB-båndet.
Radiokanalen forventes at gå i luften den 1.
april næste år.
Derfor lukker Radio24syv ned den 31.
oktober, hvorefter medarbejdere ikke får løn.
Det fik en stribe danskere til tasterne, da radioens direktør, Jørgen Ramskov, i går svarede på spørgsmål fra brugerne.
Her blev han blandt andet spurgt: 'hvad sker der med Kisser og Den korte Radioavis?
'.
Til det svarede Jørgen Ramskov, at 'Kissers veje er uransagelige' med en slet skjult hentydning til satireprogrammets hovedperson, spillet af Frederik Cilius.
Men det betyder ikke nødvendigvis, at lytterne må tage afsked med populære programmer som 'Den korte Radioavis' og 'Millionærklubben', lyder det fra medieekspert Lasse Jensen.
- Det er et spørgsmål om at hyre mennesker.
Der er ingen lov, så vidt jeg ved, der kan forhindre de to nye radioer i at overtage programmerne, siger han og henviser til DAB-kanalen Loud og den nye taleradio i Aarhus, Radio4.
Ida Herskind er vært på 24syv Morgen, og hun er knap så sikker på, at morgenprogrammet vil fortsætte, da værterne har kunnet læne sig op ad et hold af journalister.
- Vi er nærmest en lille avis, for der er en kæmpe redaktion bag.
Så programmet kan ikke fortsætte, siger hun.
Mere taleradioAsger Juhl, Ida Herskind og Knud Brix er værter på 24syv Morgen.
Foto: Radio24syvRadio24syv nåede sine første lytteres ører for otte år siden, men i går blev det bekræftet, at radioen lukker den 31.
oktober.
Ifølge Lasse Jensen har det været en tid med op- og nedture.
- Det har været otte vilde år med store succeser, men også fiaskoer.
Men de efterlader sig en kanal, som en halv million mennesker brugte hver uge, siger han.
Ifølge medieeksperten har radioen rykket dansk taleradio.
Da kanalen gik i luften, havde de én direkte konkurent i DR's P1.
Men i de seneste otte år er flere danskere begyndt at lytte til taleradio, og den nye Radio4 er endu et skud på den radiostamme.
Radio24syvs betydning har morgenværten Ida Herskind fornemmet på egen krop, da der her til morgen tikkede bedrøvede beskeder ind fra lytterne under morgenudsendelsen.
- Der var flere lyttere, som skrev ind, at de er kede af, at kanalen lukker.
Det var meget rørende, og man bliver ekstra glad, når så mange reagerer, siger hun.
Sendt men ikke glemtDet er sikkert, at radioen lukker den 31.
oktober, men knap så sikker er fremtiden for kanalens sendte programmer.
Blomster pryder indgangen til Radio24syv, efter de ikke får lov til at fortsætte.
Lasse Jensen mener dog, at de tilhører danskerne.
- Staten har betalt for programmerne, og det samme har borgerne gennem deres licens.
Derfor kan man umiddelbart sige, at de tilhører danskerne, og derfor er staten forpligtet til at opbevare programmerne, siger han.
Tilbage på Radio24syv fortsætter Ida Herskind og hendes medvært Asger Juhl med at informere om dagens nyheder.
Asger Juhl er også vært på 24syv Morgen, og ifølge ham har programmet haft sin helt egen nerve.
- Morgenprogrammet har været helt unikt i dansk radio.
Det, vi laver, var mere borgernært og kritisk i forhold til de andre tilbud, som danskere kan få på radio.
Det kommer jeg til at savne, siger han.
Radio- og tv-nævnet har stået med beslutningen om, hvem der skal drive den nye DAB-radio.
De har taget beslutningen ud fra tre kriterier.
Kvalitet og om planen er realistisk, størrelsen af det samlede tilskud samt indholdet af programplaner.
Det skriver Slots-og Kulturstyrelsen.
FacebookTwitterKopier linkEmner:Jørgen Ramskov (journalist)|Radio- og tv-nævnet|Radio24syv|Slots- og Kulturstyrelsen|Aarhus




https://www.dr.dk/sporten/basketball/halvskidt-start-bakken-bears-i-europa-taber-til-staerke-ungarere

BasketballHalvskidt start for Bakken Bears i Europa: Taber til stærke ungarereBakken Bears har de seneste to år ellers vist sig flot frem i FIBA Europe Cup.
Bakken Bears løb ind i et ærgerligt nederlag i FIBA Europe Cup.
Af Frederik Palle23.
okt.
2019 kl.
21.
35Læs opOnsdag aften fik Bakken Bears gang i denne sæsons europæiske eventyr, men det blev ikke lige den start, man havde håbet på i Vejlby Risskov Hallen.
De ungarske vicemestre Egis Körmend trak sig sejrrigt ud af kampen med 87-81 efter en meget tæt kamp.
Efter første quarter var danskerne endda foran med otte point med 25-17.
Man skulle faktisk først hen til den sidste del af kampen, før det ungarske hold bragte sig foran.
Det var ved stillingen 63-63.
Bakken Bears’ modstandere i FIBA Europe CupEgis Körmend, UngarnLegia, PolenKataja, FinlandMen Bakken Bears gik i stå i de sidste 12 minutter, og når det sker i Europa, så bliver man altså straffet.
Bakken Bears-profilen Darko Jukic var meget bitter efter kampen.
- Det er mega irriterende og ærgerligt, at vi taber en kamp som i dag.
Vi er i kontrol i store dele af kampen, og vi formår ikke at lukke dem.
De eksekverede bedre end os til sidst, siger Darko Jukic.
- Vi har en god følelse på banen.
Vi burde vinde sådan en kamp, så det gør det selvfølgelig ekstra frustrerende.
Det kan man ikke bruge til så meget, forklarer han.
Den næste kamp i FOBA Europe Cup er på udebane mod finske Kataja.
Det er om præcis en uge.
Bakken Bears nåede semifinalen i sidste års turnering.
FacebookTwitterKopier linkEmner:Bakken Bears|Aarhus




https://www.dr.dk/nyheder/udland/stoerste-folkeslag-i-verden-uden-egen-stat-derfor-hader-tyrkerne-og-kurderne-hinanden

Tyrkisk offensiv i SyrienSe temaUdlandStørste folkeslag i verden uden egen stat: Derfor hader tyrkerne og kurderne hinandenKonflikten mellem dem rækker tilbage til Første verdenskrig.
Vesten forsøger at lægge pres på Tyrkiet for at stoppe invasionen i frygt for, at det kan gå hårdt udover civile.
Her er en pige blevet ramt af et morterangreb, der angiveligt er affyret fra et tyrkisk-kontrolleret område.
Af Peter Boier23.
okt.
2019 kl.
20.
29Læs opTyrkiet er for tiden i fuld gang med at presse kurderne ud af det nordlige Syrien.
Ifølge den tyrkiske præsident Erdogan er det, fordi en kurdisk enklave nær den tyrkiske grænse udgør en trussel mod Tyrkiet.
Men det er langt fra første gang, at stemningen mellem Tyrkiet og det kurdiske folkeslag er anspændt.
Faktisk har konflikten historiske rødder helt tilbage til tiden efter Første verdenskrig, forklarer Pola Bagger, mellemøstanalytiker for Mellemfolkeligt Samvirke og tidligere Tyrkiet-korrespondent hos Jyllands-Posten.
- Kurdernes mest kendte ordsprog er, at de ikke har andre venner end bjergene, siger han.
Det var et mareridtscenarie for tyrkerne, at der var samarbejde mellem USA og 'de farlige kurdere'Pola Bagger, mellemøstanalytikerFørste verdenskrig havde stor betydningFor 100 år siden var det meste af Mellemøsten samlet i Det Osmanniske Rige, men efter Første verdenskrig ville Frankrig og Storbrittanien opdele riget.
Den samlede region var simpelthen for stærk en magtfaktor.
- Briterne og franskmændene trak grænser og skilte befolkningen ad, og derfor er Mellemøsten i dag det mest urolige sted i verden, forklarer Pola Bagger.
I den proces var et 'Kurdistan' til kurderne oppe at vende - men tyrkerne fik bremset den idé, og derfor blev kurderne spredt ud i Syrien, Irak og Tyrkiet.
- De er i deres egen kontekst et folkeslag for sig og det største folkeslag i verden, der ikke har deres egen, selvstændige stat.
P3's nyhedspodcast Den daglige dosis dykker i dag ned i årsagerne til konflikten mellem Tyrkiet og kurderne.
Artiklen fortsætter under podcasten:Ny konflikt i Syrien: Derfor kæmper Tyrkiet og Kurderne mod hinandenTyrkiet frygter kurdisk identitet og kulturI dag regner man ifølge den amerikanske CIA Factbook med, at der bor cirka to millioner kurdere i Syrien og fem-seks millioner Irak.
I Iran bor der mellem otte og 12 millioner - og så bor der 10 til 15 millioner i Tyrkiet.
Ser man på, at der totalt er cirka 80 millioner indbyggere i Tyrkiet, udgør kurdere altså omkring 15 procent del af den samlede befolkning.
- Det er altså næsten hver fjerde indbygger i landet, som ser på centralregeringen med skepsis.
Det er derfor, Tyrkiet er så spændingsfyldt og uroligt et land, siger Pola Bagger.
(I videoen herunder forklares den nuværende situation ud fra et kort over Syrien.
Artiklen fortsætter under.
)Ifølge mellemøsteksperten kan kurderne på den ene side ikke forstå, hvorfor Tyrkiet ikke vil give dem en selvstyrende region.
På den anden side kan Tyrkiet ikke forstå, hvorfor kurderne ikke bare indordner sig.
Og det sprogbrug fra de tyrkiske politikere smitter af på samfundet.
- Indtil for ganske få år siden var bogstaverne 'x', 'y' og 'w' forbudt i Tyrkiet, fordi de er en del af det kurdiske alfabet.
På samme måde ville myndighederne ændre farverne på trafiklys, da rød, grøn og gul er det kurdiske flags farver, siger han.
Læs også:Hvad foregår der?
Forstå det komplicerede drama i Syrien- Det er små, kulturelle aspekter, men man er så bange for alt, hvad der lugter af kurdisk identitet, siger Pola Bagger.
Hvis man begynder at give kurderne lov til at dyrke deres identitet, vil det splitte landet endnu mere, lyder analysen.
På terrorlistenMens USA og Vesten så kurderne som allierede i kampen mod Islamisk Stat, er Tyrkiet af en noget anden opfattelse.
PKK, et parti der opererer i Irak og Tyrkiet, er på terrorlisten hos begge parter og har udført angreb i Tyrkiet.
Men gruppen YPG, der består af syriske kurdere, er Vestens allierede, mens de ifølge Tyrkiet også er terrorister.
Den Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
- Relationen mellem PKK og de syriske kurdere er, at de er søsterbevægelser.
De deler filosofi og er begge sekulære bevægelser med mistiilid til religion.
De er tilhængere af kønsligestilling og har kvindelige krigere, fortæller Pola Bagger.
Da krigen i Syrien begyndte for otte år siden, var der ikke nogen lande, der var klar på at sende landtropper ind.
Men det ville de syriske kurdere gerne - med vestlig støtte.
De fik våben af USA, og de to indgik en alliance - den, kurderne nu føler, USA har brudt ved at trække soldater ud.
Og den alliance var Tyrkiet ikke glad for.
- Det var et mareridtscenarie for tyrkerne, at der var samarbejde medllem USA og 'de farlige kurdere'.
For hvad kunne det ikke ende med?
At kurderne ikke længere sås som terrorister?
At kurderne kunne hjælpe med at bekæmpe islamisme?
spørger Pola Bagger.
Og kombineret med at Erdogan indenrigspolitisk har brug for konflikten, er det altså den primære grund til, at Tyrkiet er gået så voldsomt ind i Syrien.
FacebookTwitterKopier linkEmner:Recep Tayyip Erdoğan (politiker)|Tyrkiet|USA|PKK|Krige og væbnede konflikter




https://www.dr.dk/nyheder/indland/analyse-er-svindeltiltalte-britta-nielsen-doemt-paa-forhaand

Millionsvindel i SocialstyrelsenSe temaAf DR’s retskorrespondentTrine Maria IlsøeIndlandANALYSE Er svindeltiltalte Britta Nielsen dømt på forhånd?
Særligt seks temaer kommer til at fylde de ni retsdage, der er afsat til sagen.
Britta Nielsen var for retten i Sydafrika i november sidste år.
23.
okt.
2019 kl.
21.
30Læs opDet er 350 dage siden, at Britta Nielsen kom op ad trapperne fra en kældercelle med jerntremmer under det sydafrikanske retslokale i en forstad til Johannesburg.
Danske medier fik lov til at filme hende helt tæt på, blot 40 centimeter fra hendes ansigt.
Britta Nielsen sagde ikke et ord, men kiggede lige frem for sig, mens hun lidt forsigtigt tyggede på et stykke tyggegummi.
Hendes udseende i retten blev ivrigt kommenteret i dagene efter.
Både den falske sorte hårfarve og hendes betydelige vægttab i forhold til de billeder, som medierne havde vist af hende.
Læs også:Britta Nielsens ejendele solgt på auktion i Sydafrika: Hus gik for kun 91.
000 kronerMinister: Man skal ikke have ondt af BrittaBritta Nielsens ansigtsudtryk i det sydafrikanske retslokale er senest blevet analyseret for fire dage siden af den daværende øverste politisk ansvarlige for Socialstyrelsen, socialminister Mai Mercado (K).
Her bragte TV 2 et længere interview med den nu tidligere socialminister om, hvordan hun havde oplevet svindelsagen bag kulisserne.
Her sagde Mai Mercado blandt andet følgende om Britta Nielsens optræden i den sydafrikanske retssal i november sidste år:- Det er min helt klare overbevisning, at hendes optræden i retssalen med det her lidt forsagte, forsigtige udtryk var for, at man skulle sidde derhjemme og få ondt af hende.
Men når man svindler så mange penge, så kan man ikke have ondt af hende.
Den tidligere børne- og socialminister Mai Mercado (K) på et pressemøde 9.
oktober sidste år - dagen efter anholdelsen af Britta Nielsen i Sydafrika.
Britta Nielsens forsvarer, advokat Nima Nabipour, mener, at den kommentar fra en politiker er langt over stregen.
For hans klient er sådan set ikke dømt endnu.
Forsvarsadvokaten har i hvert fald ret i, at uanset hvad den daværende minister og danskerne i øvrigt mener om Britta Nielsen, så gælder princippet om, at man er uskyldig, indtil det modsatte er bevist også for hende.
Svindelsagen er speciel på flere punkterHer var Britta Nielsen ansatBritta Nielsen har arbejdet med puljeadministration i det offentlige siden 1977.
Gennem årene har hendes arbejdsplads skiftet placering.
Hun har været ansat under:Socialstyrelsen: 1977-1998 og 2015-2018Den Sociale Sikringsstyrelse: 1998-2002Socialministeriet: 2002-2008 og 2010-2015Sikringsstyrelsen: 2008-2010Kilde: Socialstyrelsen.
Når sagen går i gang i retssal 60 i Københavns Byret torsdag klokken 09.
30, skal den juridiske dommer og de to domsmænd lade som om, de hører om sagen for første gang.
Og når sagen ender med en afgørelse i slutningen af november, er det ene og alene de tre dommere, der afgør, om Britta Nielsen er skyldig eller ej.
Dommerne skal i princippet være professionelle nok til ikke at lade sig påvirke af den massive presseomtale, der har været.
Når det er sagt, så er svindelsagen mod Britta Nielsen special på en række punkter.
Ifølge anklageskriftet er Britta Nielsen tiltalt for at have udbetalt 117 millioner kroner til sig selv.
Heraf er de 115 millioner kroner ifølge anklageskriftet overført direkte til Britta Nielsens konti i forskellige beløbsstørrelser, der er tale om i alt 298 transaktioner.
Uden at hverken kolleger eller kontrolinstanser har opdaget det.
Britta Nielsen forlader her retslokalet i Randburg i Sydafrika 8.
november sidste år.
Vi ved ikke, om Britta Nielsen vil erklære sig skyldig eller uskyldig, når sagen begynder i Københavns Byret torsdag morgen.
Vi har alene hendes forsvarers ord for, at den 64-årige kvinde ønsker at komme med sin forklaring foran dommerne.
Seks temaer vil fyldeSærligt seks temaer kommer til at fylde de ni retsdage, der er afsat til sagen.
De er herunder formuleret som spørgsmål, der bliver afgørende, når sagen går i gang.
Sagens beviser - hvad er anklagemyndighedens største skyts mod Britta Nielsen?
Lad os bare være ærlige.
I de fleste straffesager kan skyldsspørgsmålet være svært at svare på, når retten i sidste ende trækker sig tilbage og beslutter, om beviserne samlet set holder til at dømme den tiltalte.
I sagen mod Britta Nielsen bliver det noget anderledes.
Det er i hvert fald svært at forestille sig, at Britta Nielsen kan bortforklare de 298 bankoverførsler fra Socialstyrelsen og direkte videre til sine egne private konti i perioden fra 1998 til 2018.
Afhængigt af om Britta Nielsen tilstår eller nægter sig skyldig, skal hver enkelt af de 298 overførsler dokumenteres i retten.
Straffens længde: Har Britta Nielsen overhovedet noget at kæmpe for?
Ja.
Hvis retten mener, Britta Nielsen er skyldig, bliver et springende punkt straffens længde.
Normalt kan det koste op til otte års fængsel, når man bedrager for store pengebeløb.
Sagen behandles i Københavns Byret frem til slutningen af november.
I denne sag mener anklagemyndigheden, at Britta Nielsens forbrydelse er så grov og systematisk, at en særlig bestemmelse i straffeloven skal i brug.
Er retten enig, kan straffes øges op til 50 procent.
Britta Nielsen risikerer altså helt op til 12 års fængsel.
Men hvis anklageren skal overbevise retten om, at den særlige strafbestemmelse skal tages i brug, kræver det, at de får kortlagt Britta Nielsens metode og får bevist, at hun har handlet særligt kynisk.
Socialstyrelsen: Kan straffesagen afsløre nye kontrolsvigt i Socialstyrelsen?
Siden sagen kom frem, har det helt store spørgsmål været, hvordan der kunne forsvinde et så svimlende millionbeløb fra Socialstyrelsen over en tidsperiode på 25 år, uden at det blev opdaget.
Britta Nielsens hus i Hvidovre ved København.
Hverken i Socialstyrelsen eller i Socialministeriet er der nogen, der er blevet stillet til ansvar for det kontrol- og ledelsessvigt, der utvivlsomt har været.
I stedet er fejlene blevet kaldt for 'nedarvede kontrolsvagheder'.
Selv om Socialstyrelsen ikke er på anklagebænken – men i princippet er offer sammen med de socialt udsatte - kan sagen sagtens ende med at blive en pinlig affære for styrelsen.
Den tidligere betroede medarbejder Britta Nielsen kan afdække huller og dårligt lederskab i Socialstyrelsen og ministeriet, som interne rapporter ikke har afdækket, og som man efterfølgende er nødt til at reagere på.
Strafrabat: Kan Britta Nielsen få strafrabat på grund af den manglende kontrol med tilskudsmidler i Socialstyrelsen?
Spørgsmålet er om forsvarsadvokaten kan bruge den manglende kontrol i Socialstyrelsen til at få en strafrabat til sin klient, hvis retten mener, hun er skyldig.
Det er ikke nok at argumentere for, at det var nemt for Britta Nielsen at overføre penge til sig selv.
På samme måde som man heller ikke må tage sin vens penge, bare fordi de ligger frit fremme i en vindueskarm.
Alligevel kan den manglende kontrol – og særligt chefernes ageren – blive relevant, når en eventuel straf skal udmåles.
Særligt hvis Britta Nielsen får tegnet et billede af, at der blev sløset med pengene i Socialstyrelsen.
Britta Nielsens børn: Hvor meget vil de fylde i straffesagen?
Britta Nielsens børn vil ikke fylde meget.
Og så alligevel en del.
Britta Nielsens tre børn er sigtet for hæleri af særlig grov beskaffenhed, det er hendes svigersøn også.
Det er alene sønnen Jimmy Hayat, der er varetægtsfængslet.
Ingen af børnene er sigtet for at have hjulpet Britta Nielsen med at tage pengene fra Socialstyrelsen, de er lidt firkantet sagt sigtet for at have brugt de stjålne penge.
Men det vil være en anden sag.
Anklagemyndigheden har endnu ikke besluttet om børnene skal tiltales, men en eventuel straffesag er forhåndsberammet til marts måned 2020.
Britta Nielsen havde været ansat i det offentlige siden 1977.
Hun har angiveligt overført offentlige tilskudsmidler til sig selv over en periode på 25 år - fra 1993 til 2018.
Her vil Britta Nielsens forklaring i forhold til børnene kunne få betydning for en eventuel straffesag mod dem.
Det er nemlig ikke strafbart, at børnene har brugt af Britta Nielsens stjålne penge, heller ikke selv om der er tale om mange millioner kroner.
Det er kun forbudt, hvis de har vidst, at pengene stammede fra kriminalitet.
Vi kender ikke anklagemyndighedens beviser mod børnene.
Derudover er der nedlagt påstand om, at børnenes biler, penge på deres bankkonti, en andelslejlighed med videre, der er købt for Britta Nielsens penge, skal konfiskeres.
Derfor vil i hvert fald deres advokater være til stede under retssagen.
Forbrug: Hvor meget skal vi høre om heste og luksushuse i Sydafrika?
Det, der har fyldt allermest i medierne, er, hvad Britta Nielsen har brugt penge på.
Medierne – inklusive DR – har grundigt beskrevet sommerhuskøb i Sverige, luksusejendomme i Sydafrika, ædelstene og datterens hesteeventyr.
Men man bliver skuffet, hvis man tror, det også bliver oprullet i detaljer under straffesagen.
Her skal retten primært vurdere, om det er bevist, at Britta Nielsen har overført tilskudsmidler til sig selv.
Og hvad hendes motiv har været.
Og når Britta Nielsens brug af penge så alligevel kan få en lille plads i straffesagen, bliver det alene for at bevise, at Britta Nielsen har stjålet pengene for "at skaffe sig eller andre uberettiget vinding".
Det kan en anklager godt vælge at bruge tid på for at belaste den anklagede, men for selve sagen spiller det ikke en rolle, hvad pengene er brugt på.
Der er afsat i alt ni retsdage til straffesagen.
Der ventes dom i slutningen af november.
FacebookTwitterKopier linkEmner:Det Konservative Folkeparti|Mai Mercado (politiker)|Socialstyrelsen|Kriminalitet|Sydafrika




https://www.dr.dk/sporten/fodbold/koebenhavns-overborgmester-afviser-tanken-om-nyt-nationalstadion

FodboldKøbenhavns overborgmester afviser tanken om nyt nationalstadionFrank Jensen mener, der bør være mere fokus på Københavns bæredygtighed end stadionstørrelse.
Overborgmester i København, Frank Jensen, deler ikke DBU-formandens syn på, at utilstrækkelige faciliteter potentielt kan komme til at forhindre Danmark i at vinde værtskabet for store internationale sportsbegivenheder.
Af Martin Leer Scharnberg23.
okt.
2019 kl.
20.
01Læs opDanmark har brug for et nyt og større nationalstadion med plads til minimum 50.
000 tilskuere.
Det mener DBU's formand, Jesper Møller.
Et større nationalstadion er ifølge Jesper Møller en nødvendighed, hvis vi i Danmark vil gøre os forhåbninger om at afholde store internationale turneringer i fremtiden.
DBU har blandt andet planer om at byde på værtskabet for kvindernes europamesterskab i 2025.
- I den forbindelse har vi konstateret, at en af de største udfordringer, som dansk fodbold og DBU har, er vores infrastruktur herunder vores faciliteter, siger Jesper Møller til DR Sporten.
Overborgmester i København, Frank Jensen, deler dog ikke DBU-formandens syn på, at utilstrækkelige faciliteter potentielt kan komme til at forhindre Danmark i at vinde værtskabet for store internationale sportsbegivenheder.
Læs også:DBU vil have et nyt stort nationalstadion i KøbenhavnParken – nuværende nationalstadion- Oprindeligt Københavns Idrætspark – indviet 25.
maj 1911- Renoveret til Parken – indviet den 1.
september 1992- Kapacitet i dag: 38.
065 tilskuere- Stadionrekord til landskamp: 44.
345 tilskuere til Danmark-Rumænien den 10.
september 2003Han peger på, at Danmark i 2020 har fået tildelt medværtskabet for EM i fodbold i 2020.
Til sommer skal der spilles fire kampe til herrernes EM-slutrunde i Parken i København.
Tre gruppekampe samt en enkelt ottendedelsfinale.
I bestræbelserne på at tiltrække internationale sportsbegivenheder er det vigtigere at have fokus på Københavns bæredygtighed end på en opgradering af nationalstadionets tilskuerkapacitet, mener Frank Jensen.
- Jeg må bare sige, at det har været min oplevelse, at vores tildeling af værtskabet for EM 2020 var meget båret af, at København bliver set som en bæredygtig og familievenlig værtsby.
Frank Jensen mener blandt andet, at Uefa har valgt København frem for eksempelvis Stockholm som værtsby for EM 2020, fordi der er nogle kvaliteter i København, som de ikke har kunnet finde andre steder end i København.
- Vi kan tilbyde metro direkte fra lufthavnen, vi har to nye metrostationer liggende lige ved Parken på Østerbro, og vi har en fan- og fodboldkultur, der er familievenlig.
Derfor har København også rigtig meget at byde på, når det drejer sig om fremtidige idrætevents.
Københavns overborgmester, Frank Jensen, mener, at Københavns metros nye cityring er med til at gøre København til en stærk kandidat til at afholde internationale sportsbegivenheder.
Ønsker ikke ny lokationI udmeldingen om fremtidige stadionplaner har DBU's formand, Jesper Møller, pointeret, at DBU ikke ønsker at bygge et nyt stadion, hvor der udelukkende skal spilles landskampe.
DBU ønsker et samarbejde med en dansk klub.
Enten i form af et nybyggeri eller renovering af et eksisterende stadion.
Læs også:DBU-formand om muligt nyt nationalstadion: ’Det er særdeles realistisk’Skulle modellen med renovering af et eksisterende stadion vise sig som den bedste, anser Jesper Møller Parken og Brøndby Stadion som de to mest oplagte bud på, hvordan Danmark får et kommende nationalstadion med plads til 50.
000 tilskuere.
Frank Jensen mener ikke, at der er behov for at bygge nyt nationalstadion fra bunden.
Han foretrækker, at Parken forbliver rammen om Danmarks landskampe i fremtiden.
- Jeg har meget svært ved at forestille mig, at det ikke er omkring Parken, at det her bygges op.
Jeg forventer, at det vil være Parken, som man vil drøfte en renovering af.
- Jeg tror, DBU og andre i den her sag skal tænke på, at vi skal holde fast i det, der er bærende for vores fodboldkultur.
Passionen, fællesskabet og glæden ved de historiske bånd.
Man skal passe på, at man ikke smider historien ud med badevandet.
Et større nationalstadion er ifølge Jesper Møller en nødvendighed, hvis vi i Danmark vil gøre os forhåbninger om at afholde store internationale turneringer i fremtiden.
DBU har blandt andet planer om at byde på værtskabet for kvindernes europamesterskab i 2025.
Ingen planer om kommunale støttekronerOm DBU's planer resulterer i et nyt nationalstadion, en renovering af et af de eksisterende stadions i hovedstadsområdet eller ingenting, er endnu uvist.
Uanset hvad er det til gengæld sikkert, at hvis ambitionen om et nationalstadion med plads til 50.
000 tilskuere skal realiseres, kommer det til at koste mange millioner.
Selv har DBU endnu ikke fremlagt en plan for en potentiel finansiering.
Læs også:Aarhus-borgmester om DBU’s stadiondrøm: ’Det lyder spændende’Overborgmester i København, Frank Jensen, fortæller, at DBU ikke skal forvente en økonomisk saltvandsindsprøjtning til stadionprojektet fra Københavns Kommune.
- Vi kan som kommune ikke gå ind og medfinansiere byggerier for kommercielle virksomheder.
Men jeg vil gerne drøfte med DBU og ejerne af Parken, hvad vi sammen kan gøre for at sikre, at kulturen og infrastrukturen omkring landskampe i København er god og bæredygtig.
- Vi kan ikke støtte op om et stadion, men vi kan støtte op om rammerne.
Det har vi blandt andet gjort med metroens nye cityring, som har gjort det nemmere at komme til og fra, når man skal til landskamp i Parken.
FacebookTwitterKopier linkEmner:DBU|København|Socialdemokraterne|Fodbold|Jesper Møller (idrætsleder)




https://www.dr.dk/nyheder/indland/britta-nielsens-forsvarer-foer-retssag-hun-er-fokuseret-og-spaendt-paa-komme-i-gang

Millionsvindel i SocialstyrelsenSe temaIndlandBritta Nielsens forsvarer før retssag: 'Hun er fokuseret og spændt på at komme i gang'Britta Nielsen vil i morgen selv fortælle, om hun nægter sig skyldig eller erkender.
Forsvarsadvokat Nima Nabipour har forsvaret Britta Nielsen, siden hun blev internationalt efterlyst sidste år.
Af Louise Dalsgaard23.
okt.
2019 kl.
21.
30Læs opHar 65-årige Britta Nielsen gjort sig skyldig i bedrageri ved at stjæle i hvert fald 117 millioner kroner fra sit arbejde i Socialstyrelsen gennem en periode på 25 år?
Det spørgsmål skal Københavns Byret tage stilling til, når svindelsagen i morgen begynder.
Og her glæder Britta Nielsen sig til at give sin udlægning af sagen, fortæller hendes forsvarsadvokat, Nima Nabipour.
- Hun ser frem til at afgive forklaring for hendes version i forhold til den her sag.
Nima Nabipour, forsvarer for Britta Nielsen.
- Hun er fokuseret og spændt på at komme i gang, og hun ser frem til at afgive forklaring og give sin version, lyder det.
Han fortæller samtidig, at det i morgen vil være Britta Nielsen selv, der ved retssagens start fortæller, om hun nægter sig skyldig eller ej.
Millionsvindel i SocialstyrelsenDen formodede svindelsag opstod, da en kommune i august 2018 opdagede uregelmæssigheder i udbetalinger af deres tilskud fra Socialstyrelsen.
En undersøgelse vakte mistanke om, at kontorfuldmægtig Britta Nielsen havde overført mere end 120 millioner kroner til sig selv siden 1993 og indtil 2018.
Det skal blandt andet være sket ved, at hun har indsat sine egne kontooplysninger i udbetalingssystemet samt have opfundet fiktive tilskudsmodtagere.
Hun blev efterlyst internationalt og anholdt i Sydafrika i november 2018.
I maj 2019 blev hun tiltalt i sagen.
Tiltalen går på bedrageri for knap 117 millioner kroner.
- Det vil min klient selv komme frem med til de dommere, der nu skal afgøre sagen, fortæller Nima Nabipour.
Hun er tiltalt for groft bedrageri, embedsmisbrug og dokumentfalsk i forbindelse med sit arbejde i Socialstyrelsen.
I alt løber svindelbeløbet op i knap 117 millioner kroner.
'Sigtelse mod hendes børn fylder'Nima Nabipour har været forsvarer for Britta Nielsen, siden hun sidste efterår blev internationalt efterlyst og senere anholdt i Sydafrika.
Fra november 2018 har Britta Nielsen siddet varetægtsfængslet i Danmark.
- Det har selvfølgelig været en lang proces, og det er jo altid en omvæltning, når man skal vænne sig til at få en hverdag som varetægtsfængslet.
Så der er mange ting, der har gået gennem hendes hoved, siger Nima Nabipour.
Også Britta Nielsens søn, Jimmy Haya, har siddet varetægtsfængslet i knap et år.
Britta Nielsens søn (i baggrunden) hjalp til i en kokkekonkurrence den 6.
oktober 2018.
På det tidspunkt boede Britta Nielsen hos ham og var på flugt fra Danmark.
Foto: FacebookSammen med Britta Nielsens to døtre, Samina Hayat og Jamilla Hayat, er han sigtet for groft hæleri.
Og ifølge Nima Nabipour har særligt den sigtelse påvirket Britta Nielsen.
- Det er jo ikke nogen hemmelighed, at der er andre sigtede i sagen.
Og det er klart, at det påvirker hende meget.
Hun er ked af, at det, som er sket, og som hun er tiltalt for, er blevet noget, som andre mennesker er blevet involveret i, siger Nima Nabipour.
De to døtre har aldrig været anholdt.
Stor mediefokus og mange udtalelserMange tabte underkæben, da sagen om den formodede millionsvindel i Socialstyrelsen kom frem i oktober sidste år.
Og siden har sagen trukket mange overskrifter.
Både politikere og sydafrikansk politi har udtalt sig om sagen og efterforskningen mod den 65-årige kontorfuldmægtige og tolket på alt fra Britta Nielsens udseende til hendes kynisme.
- Jeg har forsøgt at fokusere på sagen og ikke den mediedækning, der har været.
Men jeg synes, at nogle udtalelser i medierne har været uheldige, siger Nima Nabipour.
Han synes for eksempel ikke, at daværende socialminister Mai Mercado (K) burde have kommenteret den verserende straffesag.
Tidligere socialminister Mai Mercado (K).
- Når en siddende minister udtaler sig ret personligt om en person, som ikke er dømt endnu, og fortæller, at hun drømmer om at møde min klient for at sige, hvor forfærdeligt et menneske, hun er.
Der mener jeg, at man går over stregen, siger han.
Nima Nabipour tror dog på, at dommerne i sagen vil se nøgternt på, hvad der bliver fremlagt af beviser nede i retten.
- Jeg håber da, at når vi starter hovedforhandlingen her på torsdag, at vi alle kan viske tavlen ren i forhold til de udtalelser, der har været, siger Nima Nabipour.
Anklagemyndigheden har ikke villet udtale sig forud for sagens start i morgen.
Ifølge tiltalen kan Britta Nielsen risikere fængsel i op til 12 år.
FacebookTwitterKopier linkEmner:Det Konservative Folkeparti|Mai Mercado (politiker)|Kriminalitet|Socialstyrelsen|Sydafrika




https://www.dr.dk/nyheder/indland/skolefotofirma-naegter-fjerne-bumser-paa-boern-foraeldre-er-fed-med-polerede

IndlandSkolefotofirma nægter at fjerne bumser på børn: Forældre er 'fed up' med polerede billederSkolefotograffirma gør dyd ud af uredigeret produkt.
Fotofirma vil ikke redigere skolefotos.
Heller ikke selvom forældrene spørger efter det.
Af Mathilde Bugge23.
okt.
2019 kl.
19.
17Læs opNej tak til at fjerne madrester, snot, deller og gule tænder.
Sådan lyder det nu fra skolefotofirmaet Kontrafej, der netop er blevet lanceret.
Vi skal hylde børnene, som de er, og dyrke det uperfekte.
Katrine KieldsenDet vil gøre op med en perfekthedskultur, hvor virkeligheden bliver alt for poleret, lyder det fra medejer af skolefotofirmaet Kontrafej, Katrine Kieldsen, der en gren af Dansk Skolefoto.
Ifølge hende er forældrene fed up med den automatiske redigering, som mange skolefotografer tyer til.
- Forældrene vil have et alternativ til industristandarden, hvor man næsten ikke kan genkende sit barn, fordi det er så unaturlige billeder.
Mor og far vil derimod have ærlige billeder.
- Vi skal hylde børnene, som de er, og dyrke det uperfekte.
Det er okay med skrammer, mener hun.
Det er jo ikke fedt at hive noget op fra arkivskuffen, hvor man ser ens ud i 4.
, 5.
og 6.
klasseKatrine Kieldsen, ejer af KontrafejDyrker det uperfekteAllerede for et halvt år siden mærkede Katrine Kieldsen og resten af Kontrafej, at forældre var trætte af at modtage uigenkendelige skolefotos af deres børn.
- Vi fornemmede en modtrend.
Forældre vil ikke have de polerede billeder, siger hun.
Derfor spurgte de flere forældre, hvad de synes, et skolefoto skal være.
- De vil have ærlige og naturlige billeder.
De vil have dokumentationen af barnets liv.
De sagde for eksempel, at de gerne ville se Mathias 11 år, Mathias 12 år og Mathias 13 år i den samme scene, fortæller Katrine Kieldsen.
DR Nyheder har også taget temperaturen på læsernes holdning til retoucherede billeder.
I en afstemning på dr.
dk blev der spurgt, om det er i orden at redigere skolefotos.
I skrivende stund har flere end 11.
000 personer tilkendegivet deres holdning.
Og svaret er klart:Nej.
Skolefotoet skal ligne barnet.
For selvom det måske ikke er så fedt med bumser eller skoldkopper lige nu, så er det en del af barnets fortælling i det øjeblik.
- Det er jo ikke fedt at hive noget op fra arkivskuffen, hvor man ser ens ud i 4.
, 5.
og 6.
klasse, fordi man er retoucheret til ugenkendelighed, mener Katrine Kieldsen.
Hvis I mærker en efterspørgsel efter uredigerede billeder, hvorfor udbreder I så ikke konceptet til hele Dansk Skolefoto?
- Vi er en ny generation i Eftertid (virksomheder, der bl.
a.
ejer Dansk Skolefoto og Kontrafej red.
), der for nyligt har sat os i førersædet.
Vi kommer til at gå det hele igennem for at se, om det er noget, der skal udbredes til de andre brands, siger hun.
Nødvendigt eller reklamestunt?
Ifølge Katrine Kieldsen gik de i trykken med salgsmateriale for to måneder siden, så det er altså ikke bare på baggrund af den sidste uges debat, at de nu tager emnet op.
Men det er ikke et dårligt tidspunkt for det nylancerede firma, at debatten rammer på.
- At jeres artikler tapper ind i nøjagtig den samme problematik er alletiders, siger Katrine Kieldsen.
Men DRs afdækning af, at forældre vil have redigeret børns skolefotos, kom faktisk bag på Katrine Kieldsen.
I Dansk Skolefoto har de nemlig ikke fået særlig mange henvendelser fra forældre, der vil have fjernet modermærker, sår eller bumser.
Hvis der stort set ikke er nogle forældre, der har efterspurgte redigering af billeder, er det her så ikke et overflødigt koncept?
- Vi har førhen i Dansk Skolefoto redigeret reaktivt, hvor man som forældre har kunnet ringe ind og få retoucheret billeder.
I Kontrafej kan man slet ikke få retoucheret sine billeder, siger hun.
Så det nye er altså ifølge Katrine Kieldsen, at Kontrafej nægter at pynte på børnene - også selvom forældrene gerne vil have det.
Det ses ofte i industrien, at der bliver retoucheret – ofte ryger modermærker og skønhedspletter.
Katrine Kieldsen, ejer af KontrafejForældre ønsker ikke redigeringI Dansk Skolefoto har de ikke redigeret på børnene uden opfordring fra forældre.
De har højst fjernet spinat fra tænderne eller en snotklat i næsen, fortæller hun.
Ifølge Katrine Kieldsen er der andre skolefotografer, der retter på børnene, uden forældrene har bedt om det.
- Det ses ofte i industrien, at der bliver retoucheret – ofte ryger modermærker og skønhedspletter.
De andre konkurrenter har været meget proaktive og gjort det uden forældrene har bedt om det, siger hun.
Men det er slet ikke forældrenes behov at få fjernet de ting.
Ifølge Katrine Kieldsen er det et misforstået hensyn.
- Derfor er Kontrafej blevet sat i verden som en modpol til den tendens, siger Katrine Kieldsen.
FacebookTwitterKopier linkEmner:Industri|Erhverv




https://www.dr.dk/nyheder/udland/rusland-har-fundet-fem-nye-oeer-i-arktis

UdlandRusland har fundet fem nye øer i ArktisEn smeltende gletsjer har udvidet verdens største land en smule.
Rusland har nu formelt fået indlemmet fem nye øer, der er dukket op i nærheden af Franz Josef Land-øgruppen i det Arktiske Hav.
Af Kasper Duncan Gram23.
okt.
2019 kl.
20.
59 | opdateret 23.
okt.
2019 kl.
21.
21Læs opDa russiske forskere for en måned siden blev angrebet af en hvalros, løb nyheden verden rundt.
Hændelsen skete i forbindelse med en ekspedition til den ubeboede øgruppe Franz Josef Land, som ligger øst for Svalbard.
På vej dertil skulle man også officielt indlemme fem nye øer, der var fundet ved at analysere satellitbilleder for tre år siden.
Isen er smeltetDe nye øer er dukket op under den smeltende Vylki-gletsjer.
Den største er på størrelse med syv fodboldbaner.
- Det er en kendt proces.
Når gletscherne deroppe trækker sig tilbage, kommer der en såkaldt rand-moræne til syne, som kan være delvist under og over vand, forklarer René Forsberg.
Han er professor ved DTU Space og beskæftiger sig blandt andet med satellitmålinger af polarisens tykkelse og havets stigning.
- Det er formentlig en naturlig konsekvens af global opvarmning, lyder hans vurdering.
Øerne er ikke blevet navngivet endnu.
© Oona Räisänen / Wikimedia CommonsFranz Josef LandØ-gruppen Franz Josef Land ligger i arktis øst for Svalbard.
Gruppen består af 192 øer, der fylder et areal på 16,134 kvadratkilometer - eller hvad der svarer til både Fyn, Sjælland, Lolland, Falster og Bornholm lagt sammen.
Øerne blev først opdaget i 1873 af to opdagelsesrejsende fra det daværende dobbeltmonarki Østrig-Ungarn, og de opkaldte landet efter deres kejser Franz Josef 1.
Deraf det lidt spøjse navn til en russisk ø-gruppe.
I 1926 annekterede Sovjetunionen øerne, selvom nordmændene også gjorde krav på dem.
Siden 2.
verdenskrig har de fungeret som flyve- og missilbase for russerne.
De ligger nemlig strategisk godt i forhold til USA.
I 1994 blev øerne åbnet, så både turister og forskere fra udlandet kan rejse derop.
Ekspeditionens videooptagelser viser isbjørne, fugle og hvalrosser.
Men om det er på de nye øer eller fra Franz Josef Land, er uklart.
Læs også:Vred hvalros sænker russisk båd fyldt med forskereIfølge det Russiske Geografiske Selskab har ekspeditionen tilbragt 44 dage i det Arktiske Hav fra august til september.
Det er efter deres beregninger den længste arktiske ekspedition i 30 år.
Småø dukket op ved GrønlandDet er langt fra første gang, at der dukker nye øer op under isen i det Arktiske Hav.
Først i 2001 fik Danmark gjort krav på Tuppiap Qeqertaa eller Tobias Ø, der blev opdaget i 1993.
En iskappe havde hidtil skjult den to kilometer lange og halvanden kilometer brede ø, der ligger omkring 70 kilometer fra det nordøstlige Grønland.
Ifølge en nylig FN-rapport er de arktiske gletsjere smeltet mere i perioden 2015-19, end man tidligere har målt i nogen tilsvarende tidsperiode.
Rusland har øget sin arktiske tilstedeværelse i de senere år, hvor blandt andre Danmark, Norge, USA og Canada også gør krav på områder ved Nordpolen.
Opdateret med citat.
FacebookTwitterKopier linkEmner:Arktis|Rusland|Danmarks Tekniske Universitet|Miljø og natur|Forenede Nationer




https://www.dr.dk/sporten/fodbold/landsholdet/nyt-nationalstadion-er-noedvendigt-hvis-danmark-skal-have-store

Af DR Sportens kommentatorHenrik LinigerLandsholdetNyt nationalstadion er nødvendigt, hvis Danmark skal have store fodboldeventsDanmark har brug for et nyt stort stadion, men spørgsmålet er, om pengene og behovet er til stede.
Der er brug for et nyt fodboldstadion, hvis Danmark skal kæmpe med om de store events i fremtiden.
23.
okt.
2019 kl.
21.
25Læs opSom altid i politik var der elementer af både både taktik og ønsketænkning, da DBU's bestyrelse med formand Jesper Møller tirsdag aften præsenterede forslaget om et nyt nationalstadion i hovedstadsområdet og et mindre et af slagsen i Aarhus.
Ønsket er dog reelt nok, i hvert fald hvis Danmark fortsat skal være et land, der kan tiltrække fodboldbegivenheder i stor skala.
DR Sportens kommentator Henrik LinigerHenrik Liniger er kommentator på DR Sporten, hvor han dækker flere områder, især fodbold, atletik, cykling samt skiskydning og nytårsskihop om vinteren.
Læs mereFor godt nok lykkedes det for DBU med stor politisk tæft og små mirakler at hente fire af mændenes EM-slutrundekampe til Parken til næste sommer, trods konkurrence fra den større og mere moderne Friends Arena i Stockholm.
Men i fodboldunionen ved man godt, at Uefa næppe igen kommer til at se Parkens vej.
Det nuværende nationalstadion er det klart mindste af sommerens EM-kamppladser, og rundt i Europa findes masser af fodboldarenaer med større kapacitet og bedre forhold omkring banen både for tilskuere og sponsorer.
Parken er stadig et klubstadion i topklasse, men kravene til en stor, national fodboldarena er blevet større, end hvad Parken kan leve op til.
Det virker i hvert fald til at være DBU's vurdering.
Kvindefodbolden som motorDet er ikke kun et temmelig vekslende billetpres på herrelandsholdets kampe, der har fået DBU til at tænke stort.
Det er i høj grad også ønsket om at huse i hvert fald én af to kommende store kvindeslutrunder, der endegyldigt har fået tankerne til at gå i retning af et nyt stadion eller to.
For med den hastigt voksende interesse for kvindefodbold vokser også kravene til en slutrunde.
Ved EM i Holland i 2017 brugte man mindre stadions, og finalen blev spillet i Enschede på en arena, der minder om Brøndby Stadion i dimensioner.
Et EM i den størrelse kunne man uden problemer rykke til Danmark, som faciliteterne er nu.
Der var fuldt hus på FC Twente Stadion i Enschede, Holland, da Holland vandt 4-2 over Danmark i EM-finalen for kvinder i 2017.
Men allerede EM i 2021 i England har vokseværk.
Der er stadig mindre stadions i brug, men også adskillige med en kapacitet på over 30.
000 tilskuere.
Og finalen skal spilles på Wembley.
Når Danmark efter planen byder på EM i 2025, vil Uefas krav til stadions helt sikkert ikke være skrumpet.
Tværtimod.
Og det samme gælder til kvinde-VM i 2027, som DBU håber at få sammen med Norge og Sverige.
I dét spil vil et stort nationalstadion med over 50.
000 pladser og et nyt, halvt så stort, i Aarhus, være væsentlige argumenter for at give Danmark værtskabet.
Er pengene og behovet til stede?
Der er naturligvis en masse åbne spørgsmål og reelle forhindringer på vejen mod et nyt nationalstadion.
Først og fremmest økonomien, hvorfor udmeldingen også skal ses som en prøveballon: Er der kommuner og regioner, der viser interesse, og er der private investorer og fonde, der kunne tænkes at være med i det, der ligner en milliard-investering?
DBU's egen økonomi er stærk, men det er svært at forestille sig, at unionen vil sætte mange fodboldpenge i mursten.
Deres bidrag kan handle om drift og måske at flytte unionens administration ind i de lokaler, der måtte komme på et nyt stadion.
Det ønsker DBU- Et nationalstadion med plads til minimum 50.
000 tilskuere i hovedstadsområdet- Et stadion med plads til 25.
000 tilskuere vest for Storebælt- Begge kan være nye byggerier eller udbygninger af eksisterende stadions- Etablere et nyt domicil for DBU- Undersøge muligheden for at etablere et fodboldcenter med baner og faciliteter til landsholdetEn anden forhindring kan være en analyse af det reelle behov for store stadions.
Herrelandsholdets storkamp mod Schweiz for nylig kunne nok godt have fyldt en ny arena, men til den næste – og mindst lige så vigtige – kamp mod Gibraltar er der stadig masser af billetter til salg i Parken.
Og vil man kunne skabe en fornuftig økonomi i et stadion, der kun bruges til landskampe, sjældne internationale kampe, pokalfinalen og måske koncerter?
Skal der en klub ind over som daglig bruger?
Og vil det i givet fald være FC København, der skal lokkes til at ombygge og udvide Parken?
Det kan umiddelbart være svært at se, hvad FCK's interesse skulle være i det projekt.
Det samme gør sig gældende for et nyt stadion i Aarhus.
Over 22.
000 tilskuere mellem AGF og Silkeborg i søndags var forrygende, men det er stadig mere undtagelsen end reglen for superligakampene i Aarhus.
Og hvem skal ellers bruge dét stadion?
Kvindelandsholdet har haft temmelig svært ved at sælge billetter i Viborg dette efterår, og U21-landsholdets kvalifikationskampe har heller ikke fyldt mange tribuner i Aalborg.
Det skal gå stærktEn anden stor udfordring er, at det skal gå stærkt.
Danmark skal allerede næste år indsende ansøgningen om EM-værtskabet i 2025, og i dén vil unionen meget gerne skrive, at et nyt nationalstadion er på vej.
Og selve slutrunden sparkes i gang om knap seks år.
Det er ikke voldsomt lang tid til et så stort bygge- eller renoveringsprojekt.
Derfor har DBU travlt, og i første omgang er det lykkedes dem at få diskussionen sat i gang.
De næste skridt bliver langt sværere, men i DBU's øjne helt nødvendige, hvis Danmark fortsat skal være et land, hvor der kan spilles store, internationale fodboldkampe.
FacebookTwitterKopier linkEmner:Fodbold|Aarhus|Holland|Økonomi|England




https://www.dr.dk/nyheder/indland/fortrolige-oplysninger-danmark-holdt-allierede-i-uvidenhed-i-sag-om-krigsbraendstof

Sagen om Dan-BunkeringSe temaIndlandFortrolige oplysninger: Danmark holdt allierede i uvidenhed i sag om krigsbrændstof til Syrien Danmark har ikke levet op til internationale aftaler, vurderer eksperter.
Ifølge sagens oplysninger har Dan-Bunkering flere gange leveret jetbrændstof til det russiske tankskib Mukhalatka, som derefter er sejlet til Syrien.
Af Mathias Friis, Astrid Fischer, Line Gertsen og Morten Frandsen23.
okt.
2019 kl.
22.
50Læs opI 2016 sejler et skib ud fra kysten i Cypern og videre ud i Middelhavet.
Med sig har det en last af jetbrændstof, der kan hældes i tankene på russiske kampfly i Syrien.
Men skibet sejler ikke selv den vigtige vare videre til Syrien.
Ude på havet møder det i stedet et russisk tankskib, der skal fragte brændstoffet videre til syrisk territorium.
Forløbet er beskrevet i efterretninger, som amerikanerne i oktober 2016 sender til Danmark, og som er offentliggjort i redegørelser fra Rigsadvokaten.
USA deler sin viden med Danmark, fordi amerikanerne mistænker, at den fynske virksomhed Dan-Bunkering bryder EU’s forbud mod at levere jetbrændstof til brug i Syrien.
Et forbud som EU har indført for at forhindre angreb på civilbefolkningen.
Ifølge efterretningerne er det Dan-Bunkering, der sørger for, at to skibe mødes i Middelhavet.
Og det er Dan-Bunkering, der sikrer, at brændstoffet bliver overført fra det ene skib til det andet.
Betalingen for overførslen kommer fra en repræsentant for russisk militær, der på det tidspunkt flyver daglige bombetogter i Syrien til støtte for præsident Bashar al-Assad.
'En meget alvorlig fejl'For at sikre, at sanktionerne bliver håndhævet, har EU’s 28 udenrigsministre besluttet, at medlemslande som Danmark straks skal kontakte EU, hvis de får oplysninger om overtrædelser og håndhævelsesproblemer.
Læs også:OVERBLIK Sagen om Dan-Bunkering og jetbrændstof til SyrienMen selvom Danmark i 2016 modtager flere konkrete efterretninger fra USA, så bliver EU ikke informeret.
Det viser fortrolige oplysninger, som DR har fået adgang til fra flere af hinanden uafhængige kilder.
- Hvis Danmark ikke har orienteret EU, så ligger der en meget alvorlig fejl hos Danmark.
For det er vi forpligtet til ifølge de aftaler, vi har lavet i EU, siger tidligere udenrigsminister Martin Lidegaard (R).
Martin Lidegaard sad med ved bordet, da EU’s udenrigsministre i 2014 gjorde det forbudt for europæiske virksomheder at sælge, levere og overføre jetbrændstof til brug i Syrien.
Og derfor forstår han ikke, hvorfor Danmark ikke har givet oplysninger videre, når der kom advarsler om Dan-Bunkering to år senere – på et tidspunkt hvor krigen i Syrien var på sit højeste.
Det er meget svært at forstå, at man kan overse noget, der er så højbetændt politiskMartin Lidegaard (R), tidligere udenrigsminister- Det er meget svært at forstå, at man kan overse noget, der er så højbetændt politisk og fylder så meget i international politik på det tidspunkt.
Det hjælper jo ikke noget at indføre sanktioner, hvis man ikke er i stand til at håndhæve dem, siger Martin Lidegaard, der i dag er formand for Udenrigspolitisk Nævn og udenrigsordfører for de Radikale.
Lever ikke op til aftalerOgså lektor ved Forsvarsakademiet, Peter Viggo Jakobsen, vurderer, det er en alvorlig sag, at Danmark ikke fortalte EU om efterretningerne.
- Det viser, at vi overhovedet ikke har haft styr på noget i den her sag.
Vi har ikke levet op til den lovgivning, vi selv har været med til at vedtage.
Det er simpelthen meget, meget skidt, at Danmark ikke er bedre til at håndtere den her slags sanktionsregimer.
Også fordi det faktisk er det stærkeste instrument, som EU har i forhold til at påvirke en konflikt, som den vi nu ser i Syrien, siger han.
Vi har ikke levet op til den lovgivning, vi selv har været med til at vedtagePeter Viggo Jakobsen, lektor, ForsvarsakademietPeter Viggo Jakobsen mener ikke, at Danmark har levet op til den aftale, vi har indgået med EU.
- Vi undlod at informere, vi misligholdt vores oplysningspligt, og dermed har vi holdt EU i uvidenhed om denne her alvorlige sag, siger han.
EU fik først besked i juniIfølge efterretningerne fra amerikanerne har Dan-Bunkering skaffet jetbrændstof fra EU-landene Cypern og Grækenland og sikret, at det blev sejlet ud til det russiske tankskib i Middelhavet.
- Herefter blev der efter det oplyste foretaget en omlastning til det russiske skib M/T Yas, der har fragtet jet-fuel videre til Syrien, lyder det videre i Rigsadvokatens gengivelse af efterretningerne fra oktober 2016.
Og i december 2016 sender USA igen efterretninger til Danmark om Dan-Bunkering.
Denne gang er det oplysninger, som ifølge Udenrigsministeriets egne notater ”påviser, at det pågældende firma fortsætter lovovertrædelsen.
”Læs også:USA advarede danske myndigheder om Dan-Bunkering: Alligevel fortsatte brændstof-leverancer til brug i SyrienDan-Bunkering bliver herefter politianmeldt af Erhvervsstyrelsen, som fører kontrol med EU-sanktioner.
Og toppen af Bagmandspolitiet (SØIK), Udenrigsministeriet og Erhvervsstyrelsen holder møde om sagen.
Det viser dokumenter, DR har fået aktindsigt i.
Men EU får stadig ikke besked.
Ifølge fortrolige oplysninger, DR har fået fra flere af hinanden uafhængige kilder, informerer Danmark først EU den 11.
juni i år – efter DR har bragt flere afsløringer om Dan-Bunkering og sagen dermed er blevet kendt i offentligheden.
De fortrolige oplysninger bliver understøttet af dokumenter, som DR har fået aktindsigt i fra Europa-Kommissionen.
De viser, at der på samme dato har været kontakt mellem EU og et medlemsland om muligt brud på EU’s jetbrændstof-forbud.
Myndigheder: Ingen kommentarerDR har spurgt Udenrigsministeriet og Erhvervsstyrelsen, der fører kontrol med sanktionerne over for Syrien, hvorfor EU-Kommissionen ikke fik besked, da myndighederne fik efterretninger om sagen.
Men både Udenrigsministeriet og Erhvervsministeriet afviser at kommentere sagen med henvisning til, at den type kontakter er fortrolige.
I enslydende mails skriver Erhvervsstyrelsen og Udenrigsministeriet, at der på justitsministerens initiativ bliver kigget på, hvordan man kan forbedre myndighedssamarbejdet på området, og at der i arbejdet ”indgår overvejelser om, hvordan de relevante myndigheder i fællesskab bedst muligt” orienterer EU om mulige brud på sanktioner.
Leverancerne fortsatteDen britiske sanktionsekspert Ian Stewart vurderer, at det kan det have haft alvorlige konsekvenser, at der gik næsten tre år, før Danmark informerede EU om sagen.
Ifølge amerikanske retsdokumenter og fortrolige oplysninger hos danske myndigheder, fortsatte Dan-Bunkering nemlig med at være involveret i leverancer af jetbrændstof til Syrien i syv måneder, efter Danmark fik de første efterretninger fra USA.
Ved ikke at dele oplysninger gik man glip af en mulighed for at stoppe nogle af disse leverancer.
Ian Stewart, sanktionsekspert, King's College London- Der er en grund til, at der er krav om, at landene skal informere EU.
Det giver mulighed for, at EU eller andre medlemslande pro-aktivt kan holde øje med virksomheder, der er mistænkt for at bryde reglerne ved at lave ulovlige leverancer.
At dele oplysninger er et middel til at stoppe ulovlige aktiviteter.
Så ved ikke at dele oplysninger gik man glip af en mulighed for at stoppe nogle af disse leverancer, siger Ian Stewart, der er seniorforsker ved King’s College i London.
Stiller Danmark i dårligt lysLektor ved Forsvarsakademiet, Peter Viggo Jakobsen, mener, at de nye oplysninger i sagen stiller Danmark i et dårligt lys.
Ifølge lektoren har danske myndigheder ved at tie om Dan-Bunkering-sagen forhindret EU i at håndhæve sine egne sanktioner.
- Jeg synes, det er en dybt alvorlig sag, fordi det i sidste ende handler om liv eller død.
Så det burde faktisk have være noget, vi var meget påpasselige med at få til at virke.
Normalt beskriver vi os selv som en trofast kerneallieret i NATO, USA's bedste ven og også et land som meget gerne vil arbejde for at EU skal fungere effektivt.
Og det kan man ikke ligefrem beskylde os for at have gjort i den her sag, siger han.
Dan-Bunkering afviser sanktionsbrudDan-Bunkering blev i september 2019 sigtet af SØIK – kendt som Bagmandspolitiet – for i strid med EU’s sanktioner at have leveret jetbrændstof til brug i Syrien fra 2015 til 2017.
Yderligere en virksomhed og to personer er sigtet i sagen.
Disse er underlagt navneforbud, og derfor kan DR ikke omtale dem nærmere.
Dan-Bunkering afviser at have brudt EU’s sanktioner og er altså nu sigtet men ikke tiltalt i sagen.
Dan-Bunkering har over for DR erkendt at have leveret jetbrændstof til russiske tankskibe, men i en mail til DR har virksomhedens advokat skrevet, at ingen af Dan-Bunkerings leveringsdokumenter havde angivet Syrien som ende-destination.
FacebookTwitterKopier linkEmner:Syrien|USA|Bagmandspolitiet|EU-forhold|Rederier




https://www.dr.dk/nyheder/regionale/fyn/danskere-overlever-langvarigt-hjertestop-torbens-hjerte-stod-stille-i-timer

FynDanskere overlever langvarigt hjertestop: Torbens hjerte stod stille i to timerSygehuse flytter grænsen for liv efter hjertestop med specialiseret indsats.
Af Tore Bønke Jeppesen23.
okt.
2019 kl.
20.
01Læs opDet føles næsten umuligt og uforklarligt, at 51-årige Torben Mejer Hansen i dag går rundt med et hjerte, der slår af sig selv.
I et rødstenshus i Hvide Sande mellem Vesterhavet og Ringkøbing Fjord er han sammen med sin hustru, Bettina Skindhøj Hansen, i gang med at leve sine drømme ud, fordi parret har været tæt på at miste det hele.
- Vi bruger vores tid, så godt vi kan.
Nu gør vi alle de ting, vi har lyst til, og vi forsøger at se mere positivt på det hele.
Vi brokker os ikke, når det regner, siger Torben Mejer Hansen.
I 2016 var han én af de første patienter på Odense Universitetshospital til at overleve et to timer langt hjertestop.
Det sker nu for adskillige danskere hvert år.
På de fire hjertecentre i Odense, Aarhus, Aalborg og København har man udviklet en fælles standard for brugen af såkaldt mekanisk kredsløb, som giver lægerne mulighed for at behandle skader i hjerte og kredsløb, uden at hjernen tager skade.
Engang blev man afskrevetLige nu er resultaterne af den type behandling ved at blive samlet ind til et ph.
d.
-projekt.
Projektet skal give overblik over, hvor mange patienter behandlingen redder, og hvordan man kan foretage en endnu bedre udvælgelse af de rette patienter, så chancerne for overlevelse og et efterfølgende godt liv forstærkes.
Som patienterne udvælges i dag, er der foreløbig en overlevelsesrate på mellem 30 og 40 procent - i de fleste tilfælde vågner patienterne til et godt liv.
Det var en forårsdag, Torben Mejer Hansen faldt om i parrets daværende bolig i Kolding.
Hans hjerte var gået i stå, og først to timer senere blev det repareret af lægerne, mens han blev holdt i live af en hjerte-lunge-maskine.
Flere dage senere kunne hjertet slå af sig selv igen.
- Det er vildt.
Jeg er utroligt taknemmelig over, at jeg er her endnu.
Men det er svært at forestille sig, det kan lade sig gøre, siger den tidligere lastbilchauffør.
Hjertestop i DanmarkI Danmark rammes årligt godt 5.
400 danskere af hjertestop uden for hospital.
Det svarer til omkring 15 personerhver dag.
Overlevelsen efter hjertestop uden for hospital er i dag cirka 16 procent (2018).
Kilde: Dansk HjertestopregisterFør i tiden blev patienter, der fik hjertestop uden for sygehusene, afskrevet efter 40-60 minutter med hjertemassage.
Chancerne for overlevelse efter hjertestop i en varm krop var små.
Men kombinationen af hjertemassage, specialiseret personale på hjertecentrene og brugen af særlige maskiner giver nu mulighed for at redde nogle af dem, der før kunne være sikre på ikke at klare den.
Hvis en række omstændigheder er til stede, kan patienter i dag overleve op til to en halv time, hvor hjertet ikke slår.
Føltes som en kniv mellem skulderbladeneI 2016 var Torben Mejer Hansen gået på toilettet og havde låst døren bag sig, da han faldt om ved håndvasken.
Hele dagen havde han været skidt tilpas og haft voldsomme smerter i ryggen.
- Jeg stod og kiggede mig spejlet, mens sveden væltede frem på min pande.
Det gjorde frygtelig ondt i ryggen.
Som om der sad en kniv mellem mine skulderblade.
Jeg troede, jeg havde fået en diskusprolaps - ikke en blodprop.
Jeg tænkte: 'Det er rivende galt, det her,' og så blev det mørkt.
Helt afgørende for overlevelseschancerne efter langvarigt hjertestop er, at der hurtigt gives vedvarende hjertemassage.
Det betyder, at det kan betale sig at give førstehjælp og blive ved med det, selv om ambulancen er længe undervejs, eller der er langt til et sygehus.
'Torben skulle bare ikke dø'Det var Torbens hustru, Bettina, der som den første gik i gang med at give sin mand hjertemassage.
Forinden måtte hun dog finde en stige, så hun kunne nå op til et toiletvindue, som hun måtte smadre med en hammer og kravle ind ad for at komme ind til sin mand.
Hun begyndte at give hjertemassage.
Bettina Skindhøj Hansen har fået Posttraumatisk stress efter hendes mands nærdødsoplevelse.
I øret havde hun en medarbejder fra alarmcentralen, og i baghovedet kørte en udsendelse om førstehjælp med DR's sundhedskorrespondent, Peter Qvortrup Geisling, som hun havde set kort tid forinden.
Der var ikke liv i Torben.
- Han var helt væk og trak ikke vejret.
Der var ingen tvivl om, at det var det eneste, jeg kunne gøre.
Man skal hente ufatteligt mange kræfter for at give hjertemassage.
Men jeg var vred, så det var nok dét, der gav den adrenalin, jeg havde brug for.
Han skulle bare ikke dø nu, fortæller hun.
De tilkaldte ambulancereddere kunne fortsætte hjertemassagen.
Først ved håndkraft og siden med en kompressionsmaskine, der er udviklet til formålet.
Lægerne var i tvivlTorben Mejer Hansen blev kørt til Odense Universitetshospital, hvor Jacob Eifer Møller, overlæge og professor på kardiologisk afdeling, var med på det 11 mand store hold, der tog imod ham.
Det tæller to hjertemedicinske overlæger, en hjertekirurg, en overlæge i anæstesi, en række specialiserede sygeplejersker og en såkaldt perfusionist, der styrer maskinerne.
Ud fra den fælles standard afgøres det, om chancerne for at redde patienten er gode nok til at gå i gang med behandlingen.
Det vurderes blandt andet ud fra patientens alder og generelle helbred.
Hvis nogen for fire år siden havde sagt, at man kan overleve efter to timers hjertemassage, ville vi have rystet på hovedet.
Jacob Eifer Møller, overlæge, Odense UniversitetshospitalJacob Eifer Møller husker, at det var usikkert, om Torben Mejer Hansen var egnet til behandlingen, eller om chancerne for overlevelse og førlighed var for små.
- Vi var lige begyndt med det her, så vi var meget i tvivl, om det gav mening, når der var gået så lang tid, siger han.
Siden har der altså været mange flere patienter som Torben Mejer Hansen.
Det er ikke alle hjertecentre, der har opgjort resultaterne, men på hospitalet i Odense har lige over 100 patienter været i vurdering til behandlingen.
Lidt over halvdelen var i en tilstand, hvor man gik videre med behandlingen, og blandt dem overlevede 40 procent.
- Vi flytter grænserne for, hvad vi kan.
Hvis nogen for fire år siden havde sagt, at man kan overleve efter to timers hjertemassage, ville vi have rystet på hovedet, siger overlæge Jacob Eifer Møller.
Overlevelsesstatistikken afhænger i høj grad af, hvilke patienter man udvælger til behandlingen.
Ikke alle skal behandlesI Aarhus begyndte man allerede i 2011 at behandle patienter med langvarigt hjertestop.
Lige som på hjertecentrene i Aalborg og København er man ved at indsamle data om behandlingen til et ph.
d.
-projekt, der skal kortlægge behandlingens effekt og forbedre den standard, hjertecentrene er blevet enige om.
Christian Terkelsen, overlæge på afdelingen for hjertesygdomme på Aarhus Universitetshospital, er en del af den gruppe, der udfører behandlingen.
Han mener, det er vigtigt at blive ved med at arbejde med de kriterier, som patienten vurderes ud fra.
- Vi vil gerne udvælge de patienter, vi tror på vil komme godt ud på den anden side.
Der er ingen, der er stolte af at sætte behandlingen i gang for nogle, der ender med at blive svært hjerneskadede.
Vi vil gerne have, at de vågner op til et godt liv, siger han.
Torben Mejer Hansen er i dag førtidspensionist som følge af hjertestoppet.
Indtil videre er der tegn på, at næsten alle overlevende patienter kan leve videre i eget hjem med en normal hverdag.
Har ikke travlt længereFor Torben Mejer Hansen har hjertestoppet betydet, at han ikke længere kan arbejde.
Hans hjertekapacitet er i dag kun på 25-30 procent, så han bliver hurtigt træt og udmattet og har svært ved at komme sig efter aktiviteter.
Han er derfor førtidspensionist.
Efter oplevelsen besluttede parret sig for at flytte fra Kolding til Hvide Sande på Vestkysten, hvor de havde camperet gennem mange år.
I stedet camperer de nu i Kolding, hvor deres to voksne børn og lille barnebarn bor.
- Hvide Sande er det bedste sted at få ro i krop og sjæl.
Der er ikke noget bedre end frisk luft, havet og ikke for meget larm.
Efter omstændighederne har jeg det godt, siger Torben Mejer Hansen.
- Jeg kan ikke holde til det samme som før, men jeg forsøger at få det bedste ud af det.
Jeg kan ikke gå så hurtigt mere, men jeg har heller ikke så travlt, siger Torben Mejer Hansen.
Gør det, man gerne vilSammen rejser parret nu til Spanien, Tyrkiet og andre steder, de har lyst til at opleve.
Som salgskonsulent kan Bettina Skindhøj Hansen arbejde mange steder fra.
Ligesom Torben Mejer Hansen har hun fået posttraumatisk stress af hændelsen, som hun beskriver som de længste to timer i sit liv.
Parret forsøger i dag at leve et mere roligt liv.
Det er flyttet fra Kolding til Hvide Sande.
- Hele ens liv er sat på standby.
Man ved ingenting.
Min største frygt var, at jeg havde været for langsom, så hans hjerne havde nået at tage skade.
Alle siger jo, at ingen kan overleve to timer med hjertestop, siger hun.
Respekten for ambulanceredderne og sundhedspersonalet, der hjalp Torben, er enorm.
Og på den gode side har oplevelsen lært dem at sætte bedre pris på alle dage i deres liv.
- Også de trælse dage.
Man skal bruge sin tid fornuftigt og gøre det, man gerne vil, siger Bettina Skindhøj Hansen.
FacebookTwitterKopier linkEmner:Hjertekarsygdomme|Patienter|Hospitaler|København|Odense




https://www.dr.dk/nyheder/viden/teknologi/endelig-er-det-bevist-stjerne-kollision-har-skabt-de-tunge-grundstoffer

TeknologiEndelig er det bevist: Stjerne-kollision har skabt de tunge grundstofferStrontium, som findes i alt fra dit TV til dine knogler, opstår i en såkaldt kilonova.
Illustrationen er fra 2017, hvor forskere for første gang observerede en kollision mellem to neutronstjerner.
Den forestiller, hvordan stjernerne lige inden deres sammenstød, kaster en sky af materiale omkring sig.
Af Maria Lise Behrendt23.
okt.
2019 kl.
20.
31Læs opDer var engang for længe, længe siden to stjerner i en anden galakse, der stødte sammen i så voldsom en eksplosion, at tyngdebølgen derfra kunne måles her på Jorden.
Nu har forskere fundet ud af, at den samme stjerneeksplosion efter al sandsynlighed også rummer svaret på et grundlæggende spørgsmål: Hvor kommer en god del af de grundstoffer, som alt her på Jorden er bygget af, egentlig fra?
- Det er første gang, vi har et bevis for, at et af de tungere grundstoffer er skabt i et sammenstød mellem to neutronstjerner - også kaldet en kilonova, fortæller Darach Watson.
© ScanpixFakta: Neutronstjerner, supernovaer og tyngdebølger En neutronstjerne opstår, når en af universets kæmpe-stjerner “dør” og eksploderer i en såkaldt supernova.
Ud af supernovaen opstår neutronstjernen, som er et objekt, der er så kompakt, at den vejer omkring 1,4 gange Solens masse, men alligevel kun er omkring 20 kilometer i diameter.
Når to neutronstjerner kolliderer, bliver de yderste dele af stjernerne slynget ud som en skive rundt omkring de sammenstødende objekter.
I skiven bliver nogle af neutronerne omdannet til protoner og elektroner - altså de partikler, som alle grundstoffer her på jorden er dannet af.
Sammenstødet mellem to neutronstjerner kaldes også en kilonova.
Første - og eneste - gang, forskere nogensinde har observeret en kilonova, var i 2017.
Den foregik i en anden galakse 140 millioner lysår væk (altså for 140 millioner år siden) og var så voldsom, at dens bølgeskvulp i 2017 ramte Jorden - en såkaldt tyngdebølge.
Kilder: Anja C.
Andersen, NBI.
Han er astrofysiker ved Niels Bohr Institutet på Københavns Universitet og førsteforfatter på den artikel om opdagelsen, som netop er udkommet i tidsskriftet Nature.
Grundstoffer afgiver fingeraftrykSiden 1950’erne har forskere vidst, at universets første grundstoffer - helium og hydrogen - blev dannet under Big Bang.
De har også vidst, at alle grundstoffer til og med jern (som har nummer 26 ud af 118 grundstoffer i det periodiske system) bliver dannet i stjerners indre.
Men hvordan de tungere grundstoffer, som udgør omkring halvdelen af stofferne i det periodiske system, er blevet skabt, har forskere ikke kunnet bevise.
Indtil nu, hvor Darach Watson og en lang række og kolleger fra ind- og udland har påvist, at metallet strontium bliver dannet under sammenstødet mellem neutronstjerner.
Hvor findes strontium?
Strontium er et blødt og sølvfarvet metal, som ved stuetemperatur optræder i fast form.
Strontium findes mange steder.
Blandt andet i Jordens skorpe, i dine knogler og i billedrøret på et TV.
Da en tyngdebølge fra to kolliderende neutronstjerner i 2017 nåede Jorden, var astronomer nemlig hurtige til at rette kikkerten i den retning og fange lysglimtet fra eksplosionen.
Siden har Darach Watson og hans kolleger analyseret på lysglimtets spektrum, som er dets lysstyrke ved forskellige bølgelængder.
- Et spektrum kan sammenlignes med et fingeraftryk, og det spektrum, vi har identificeret fra sammenstødet i 2017, kan kun stamme fra strontium, fortæller Anja C.
Andersen, der er professor ved Niels Bohr Institutet og ligeledes én af forskerne bag opdagelsen.
Gammel teori holdt ikkeI mange år var forskernes teori, at tungere grundstoffer bliver dannet i supernovaer - altså kæmpestjerner, der eksploderer.
Men når forskerne har observeret supernovaer, har de ikke set tegn på, at spektrene fra deres lys indeholder fingeraftryk fra de tungere grundstoffer.
- Derfor har vi de sidste ti år snakket om, at de måske opstår i neutronstjerne-sammenstød.
Men først nu kan vi altså påvise det, siger Anja C.
Andersen.
Sådan bliver tungere grundstoffer til Den eneste måde, der kan skabes grundstoffer tungere end jern, er ved en proces, der kaldes neutronindfangning, hvor neutroner trænger ind i en atomkerne - for eksempel på et jernatom - og dermed danner et nyt, tungere grundstof.
Neutronindfangning kan foregå ved enten en langsom proces (en såkaldt s-proces) eller en hurtig proces (en såkaldt r-proces).
Strontium bliver skabt ved en r-proces, og det er den, forskere for første gang har påvist på baggrund af observationen fra 2017.
Kilder: NBI, Anja C.
Andersen.
Indtil videre er det dog kun fingeraftrykket fra strontium, forskerne har kunnet identificere.
Derfor kan de ikke med sikkerhed sige, om de øvrige tungere grundstoffer - som for eksempel guld og platin - også skabes under kollision mellem neutronstjerner.
- Men hvis du ser på de andre grundstoffer omkring strontium i det periodiske system.
kræver de samme energi og samme forhold for at blive til.
Derfor har vi en forventning om, at de bliver skabt på samme måde, fortæller Anja C.
Andersen.
Alt på Jorden kommer fra stjernestøvDarach Watson og andre forskere arbejder nu videre på at analysere spektret fra det lysglimt, som det voldsomme neutronstjerne-sammenstød skabte.
Samtidig håber forskere, at de snart observerer det næste sammenstød.
- Vi kan jo håbe, at det næste sker i Mælkevejen.
Jo tættere på, desto mere detaljeret bliver vores observation, siger Anja C.
Andersen.
Hvis forskerne finder bevis for, at andre tungere grundstoffer også opstår i sammenstødet mellem neutronstjerner, kan det være med til at løse den sidste del af grundstof-puslespillet.
- Som astronomer vil vi jo gerne kunne skrive Mælkevejens historie, og hvordan den siden Big Bang er gået fra kun at bestå af hydrogen og helium til at bestå af alle de stoffer, som du og jeg er lavet af, siger Anja C.
Andersen.
Når hun holder foredrag, plejer hun at sige til tilhørerne, at enhver slægtsforskning starter med stjernerne.
For alle vores grundstoffer og hvert eneste atom på Jorden er skabt af stjernestøv.
FacebookTwitterKopier linkEmner:Videnskab|Københavns Universitet|Anja Cetti Andersen (fysiker)




https://www.dr.dk/sporten/fodbold/strejke-i-spansk-kvindefodbold-oensker-fuldtidskontrakter

FodboldStrejke i spansk kvindefodbold: Ønsker fuldtidskontrakterEfter mere end et års forhandlinger om en ny overenskomst varsler spillerne i Spanien nu strejke.
FC Barcelonas kvinder er nogle af dem, som har besluttet at strejke på grund af, at man ikke kan nå til enighed om overenskomsterne.
23.
okt.
2019 kl.
19.
32Læs opSpaniens bedste kvindelige fodboldrække bliver ramt af strejke i den første weekend i november.
Det sker, efter at det ikke er lykkedes spillerne at nå til enighed med klubberne om en kollektiv overenskomst.
Spillerforeningen (AFE) har i mere end et år forhandlet med klubbernes repræsentant, ACFF, uden at nå til en aftale.
Derfor har spillerne varslet en arbejdsnedlæggelse.
Seneste spanske mestre2018/2019 – Atlético Madrid2017/2018 – Atlético Madrid2016/2017 – Atlético Madrid2015/2016 – Athletic Bilbao2014/2015 – FC BarcelonaTirsdag aften var 180 spillere samlet på et hotel i Madrid, og 93 procent af dem stemte for at nedlægge arbejdet i jagten på bedre vilkår.
- Vi har forhandlet i mere end et år, og vi har haft 18 møder, men det går den forkerte vej, siger Atlético Madrid-målmanden Ainhoa Tirapu til Radio Marca.
Spillerne ønsker kontrakter på fuld tid, mens klubberne står fast på, at der står halv tid i overenskomsten.
- Vi er 100 procent fodboldspillere.
Det er vi alle timer.
Når vi går tidligt i seng, fordi vi skal op at træne.
Også i forhold til den mad, vi spiser.
Vi står også til rådighed for klubberne, når de skal promovere sig, siger Tirapu.
Spansk kvindefodbold gjorde sig i foråret bemærket, da mere end 60.
000 tilskuere var til stede på tribunerne, da Atlético Madrid mødte FC Barcelona.
Det var det største fremmøde nogensinde til en klubkamp på kvindesiden.
/ritzau/dpaFacebookTwitterKopier linkEmner:Spanien|Atlético Madrid|FC Barcelona|Fodbold|Strejker og lockouts




https://www.dr.dk/sporten/fodbold/landsholdet/hvem-har-plads-til-et-nyt-nationalstadion-det-har-de-i-hoeje-taastrup

LandsholdetHvem har plads til et nyt nationalstadion?
Det har de i Høje-TaastrupHøje-Taastrup Kommune kan rumme Danmarks nye nationalstadion og er klar til dialog med DBU.
Borgmester i Høje-Taastrup, Michael Ziegler, vil gerne tage en dialog med DBU om at placere et nyt nationalstadion i sin kommune.
Af Emil Halkier23.
okt.
2019 kl.
18.
31Læs opHvad er afstanden fra tanke til handling?
Nogle gange lang, andre gange kort.
Når man, som DBU gjorde tirsdag, melder ud, at et nyt moderne nationalt fodboldstadion står på ønskelisten, er der mange ender, som skal mødes, før spade rammer muld.
For hvem har lige plads til sådan et monstrum med en kapacitet på mindst 50.
000 tilskuere i deres baghave med alt, hvad dertil hører af faciliteter, vejnet og andet infrastruktur?
Ikke alle af borgmestrene i hovedstadsområdet, hvor Dansk Boldspil-Union helst ser den nye nationalarena tage form.
Der er dog én, som har plads - masser af plads - og det er borgmester i Høje-Taastrup Kommune, Michael Ziegler.
Det lyder som om, at DBU vil det her og er i stand til at løfte det.
Og så er vores areal en mulighed.
Michael Ziegler, bormester i Høje-Taastrup KommuneHan er klar til at tage en dialog med DBU om at placere byggeriet i sin kommune.
- Vi har et stort areal, som er udlagt til regionale fritidsformål, og det dækker også det her formål, siger Michael Ziegler.
- Vi vil gerne tale med DBU og finde ud af, om det giver mening for dem og os.
Det ville på alle måder være godt for vores kommune, og derfor vil vi selvfølgelig også gerne have snakken med DBU.
Området ligger nord for Roskildevej tæt på Holbækmotorvejen og har tidligere været udset til at huse store byggeprojekter.
Det er under et år siden, at et milliarddyrt vandland, verdens femtestørste, på over 800.
000 kvadratmeter var på tegnebrættet.
Området i Høje-Taastrup har stået tomt i mange år.
Omkring årtusindeskiftet blev der arbejdet på at opføre en multiarena med plads til 15.
000 tilskuere.
Finansieringen kom dog aldrig på plads og selskabet bag gik konkurs i 2006.
Også et vandland til 2,2 milliarder kroner har været undervejs på grunden, men det byggeri strandede ligeledes på tegnebrættet sidste år.
Det lykkedes dog ikke aktørerne bag projektet at skaffe den nødvendige kapital, og derfor står Høje-Taastrup borgmesteren fortsat med et stort stykke jord på hånden, som han altså nu bringer i spil til et nyt fodboldstadion.
- Vi har selvfølgelig nogle forbehold.
Hvis vi skal beskæftige os med det, skal det blive til noget.
Jeg tror, at der ville være en del træthed i kommunen, hvis endnu et stort kæmpeprojekt ikke bliver til noget, siger borgmesteren.
- Men det lyder som om, at DBU vil det her og er i stand til at løfte det.
Og så er vores areal en mulighed.
Borgmesteren afviser dog, at han og Høje-Taastrup Kommune vil løfte den økonomiske byrde ved byggeriet.
- Vi kommer ikke til at kaste hundredevis af millioner efter et nyt stadion.
Det er vi slet, slet ikke i stand til, siger han.
Kræver potent infrastrukturÉn ting er at have pladsen - det er et godt udgangspunkt - men der er en lang række andre ting, som også skal gå op, før det giver mening at sende et kavaleri af gravemaskiner i sving, siger Hans Thor Andersen, forskningschef ved Statens Byggeforskningsinstitut (SBi).
- Der er meget logistik forbundet med, at så mange mennesker buldrer ind på et stadion og afsted igen kort tid efter.
Derfor skal det helst ligge op ad en togstation og et motorvejskryds, hvis tilskuerne skal have en chance for at komme frem og tilbage, siger Hans Thor Andersen.
Begge dele kan Høje-Taastrups borgmester vinge af.
- Vi har en god infrastruktur i området.
Arealet ligger tæt på Høje-Taastrup Station og kort fra motorvejstil- og afkørsler, så det er egnet til formålet, siger Michael Ziegler.
DBU og formand Jesper Møller vil have et nyt nationalstadion, så Danmark kan huse større begivenheder.
Aktuelt vil DBU gerne byde ind på værtskabet til kvindernes europamesterskab i 2025, så Pernille Harder (th.
) og landsholdet kan spille på hjemmebane.
Ikke alle veje fører til Høje-Taastrup, men dog så mange, at kommunen netop derfor er et godt bud på en placering af Danmarks nye nationalstadion, mener forskningschefen.
Vejnettet i området er potent nok til at rumme det og læg dertil fjern-, regional- og S-tog lige i baghaven, som samtidig gør afstanden til København overskuelig.
- Det kræver et opland med en stor bredde i overnatningsmuligheder.
I stedet for at bygge en masse hoteller, er det godt at vide, der er en stor hotelkapacitet et kvarters togkørsel derfra.
For hvem skal bruge de hoteller bagefter, når det kommer til stykket?
, siger Hans Thor Andersen.
Og så er der også et andet vigtigt forbehold at have med i ligningen, understreger forskningschefen.
En nationalarena skal samle nationen.
Det ligger i ordet.
Derfor er det heller ikke helt ligegyldigt, på hvilken side af Københavns trafikale knudepunkter man placerer arenaen.
- Hvis man skal tage hensyn til dem, der ikke er københavnere, er det nok på vestsiden af storbyen, man skal placere det.
Det skal være fornuftigt at komme til, også for folk fra provinsen, siger Hans Thor Andersen.
FacebookTwitterKopier linkEmner:DBU|Høje-Taastrup Kommune|Michael Ziegler (politiker)|Taastrup|Lokalpolitik




https://www.dr.dk/nyheder/politik/henrik-dam-abner-doren-stram-kurs-kongres-pa-christiansborg

PolitikHenrik Dam åbner døren for Stram Kurs-kongres på ChristiansborgFolketingets formand giver grønt lys til Stram Kurs, hvis kongres i sidste uge i Middelfart måtte udskydes.
Folketingets formand, Henrik Dam Kristensen (S), vil lade partileder Rasmus Paludan (billedet) og afholde rigskongres på Christiansborg.
(Arkiv) 23.
okt.
2019 kl.
17.
00Læs opPartiet Stram Kurs blev i sidste uge nødt til at udskyde partiets rigskongres i Middelfart i nogle uger på grund af trusselsbilledet mod partileder Rasmus Paludan.
Fyns Politi nedlagde forbud mod, at rigskongressen, der svarer til andre partiers landsmøder, kunne afholdes på det sted og tidspunkt.
Nu åbner Folketingets formand, Henrik Dam Kristensen (S) for, at partiet kan få lov til at afholde kongressen på Christiansborg.
- Udgangspunktet er, at det er et opstillingsberettiget parti, vi taler om, og hvis de retter henvendelse om, at de gerne vil have et arrangement på Christiansborg, så vil vi selvfølgelig som udgangspunkt være parat til at stille os til rådighed, siger Henrik Dam Kristensen til Politiken.
Folketingets formand henviser til, at Stram Kurs også havde adgang til et lokale på valgaftenen ved folketingsvalget 5.
juni.
Han siger samtidig til Politiken, at visse regler skal overholdes, for at kongressen kan afholdes på Christiansborg.
Arrangementet må ikke være kommercielt, og deltagerantallet skal være kendt på forhånd af Folketinget.
Socialdemokratiets Henrik Dam Kristensen blev valgt som Folketingets formand på et møde i Folketingssalen i juni (Arkiv) Søren Espersens idéDet var Dansk Folkepartis politiske næstformand, Søren Espersen, som tidligere onsdag satte gang i idéen om, at Stram Kurs kunne afholde rigskongressen på Christiansborg.
DF'eren skrev et brev til formanden, som han offentliggjorde på Facebook.
I brevet kom Søren Espersen blandt andet ind på det sikkerhedsmæssige aspekt.
- Partiet Stram Kurs bør kunne få tilladelse af Folketingets formand til at gennemføre deres såkaldte rigskongres på Christiansborg - hvor man kan være i sikkerhed, skrev Søren Espersen på Facebook.
- Jeg har noteret, at politiet har nedlagt forbud mod partiet Stram Kurs' planlagte - såkaldte - rigskongres, som partiet havde forberedt skulle finde sted i Middelfart, og dermed, som følge af trusler, har gjort det umuligt for partiet at gennemføre mødet.
- Jeg finder det betænkeligt, at et lovligt, opstillingsberettiget parti således reelt formenes adgang til at afholde et lovligt møde, skrev Søren Espersen.
Stram Kurs stillede op ved Folketingsvalget 5.
juni, men kom ikke ind.
Det meget udlændingekritiske parti var dog tæt på, eftersom Stram Kurs opnåede 1,8 procent af stemmerne ved valget.
Dermed var partiet nær spærregrænsen på 2 procent.
Rasmus Paludan glæder sig over muligheden for at afholde Stram Kurs' rigskongres på Christiansborg.
- Jeg har allerede rettet henvendelse, og nu afventer jeg så, at de sender nogle instrukser om, hvordan jeg praktisk anmoder konkret om at holde mødet, siger han til Politiken.
/ritzau/FacebookTwitterKopier linkEmner:Folketinget|Henrik Dam Kristensen (politiker)|Socialdemokraterne|Middelfart|Valg og folkeafstemninger




https://www.dr.dk/nyheder/udland/usa-ophaever-oekonomiske-sanktioner-mod-tyrkiet

Tyrkisk offensiv i SyrienSe temaUdlandUSA ophæver økonomiske sanktioner mod TyrkietDen tyrkiske regering er ifølge USA's præsident klar til at gøre våbenhvilen i det nordlige Syrien permanent.
Donald Trump siger på et pressemøde i Det Hvide Hus i Washington, at Tyrkiet er klar til at indstille kamphandlingerne i det nordlige Syrien på permanent basis.
Af Oliver Batchelor, Kevin Ahrens og Sean William Coogan23.
okt.
2019 kl.
17.
50 | opdateret 23.
okt.
2019 kl.
17.
58Læs opDe økonomiske sanktioner mod Tyrkiet, som den amerikanske regering indførte efter Tyrkiets offensiv i det nordlige Syrien, bliver nu ophævet.
Det siger USA's præsident Donald Trump på et pressemøde ifølge nyhedsbureauet Reuters.
Efterfølgende har USA's finansministerium bekræftet, at sanktionerne er ophævet.
Det gælder også en række sanktioner mod flere ministre i den tyrkiske regering.
Læs også:USA's sanktioner får næppe Erdogan til at ryste på håndenIfølge præsident Trump har styret i Ankara forsikret ham om, at der kommer en permanent våbenhvile i det nordlige Syrien.
- Tidligere her til morgen informerede Tyrkiets regering min administration om, at de ville stoppe deres offensiv i Syrien og gøre våbenhvilen permanent, siger præsident Trump.
- Dette er et resultat, som USA har skabt, lyder det ydermere fra præsidenten, der tilføjer, at et "mindre antal" amerikanske tropper skal blive i Syrien for at beskytte olieindustrien i området.
Den amerikanske præsident siger, at sanktionerne mod Tyrkiet vil blive løftet "med mindre, der sker noget, som vi ikke er glade for".
Hans budskab er, at USA ikke længere skal bruge resurser på områder i Mellemøsten som Syrien.
- Lad andre kæmpe over dette længe blodbesudlede sand, lyder det fra præsident Trump.
Våbenhvile efter tyrkisk offensivDen fem dage lange våbenhvile, som Tyrkiet annoncerede i sidste uge, havde til formål at give tid og plads til, at de kurdiske styrker i det nordøstlige Syrien kunne forlade området.
I går meddelte Tyrkiet så, at man ville forlænge våbenhvilen i yderligere seks dage.
Det kom i kølvandet på en tyrkisk offensiv i området, som havde til formål at fjerne de kurdiske styrker fra det nordøstlige Syrien, som grænser op til Tyrkiet.
Læs også:Korrespondent: Tyrkisk invasion i Syrien kan få alvorlige konsekvenserHer har tyrkerne annonceret planer om at etablere en såkaldt sikkerhedszone.
Området har været styret af den kurdiske YPG-milits, som bekæmper Islamisk Stat.
Den tyrkiske regering vil ikke have YPG-militsen i grænseområdet, fordi de mener, at kurdiske grupper støtter det forbudte Kurdistans Arbejderparti (PKK), som i årtier har ført en blodig kamp mod den tyrkiske stat i tre årtier for at opnå kurdisk selvstyre.
Dagens melding fra præsident Trump kommer i kølvandet på, at den russiske præsident Putin og hans tyrkiske modpart, Recep Tayyip Erdoğan, i går indgik en ny militær aftale.
Den går ud på, at russiske og tyrkiske soldater i fællesskab skal patruljere i den såkaldte sikkerhedszone i det nordøstlige Syrien.
Det bør sikre en permanent våbenhvile, mener den amerikanske præsident, som opfordrer Tyrkiet til at sørge for, at Islamisk Stat ikke genvinder fodfæste i Syrien.
Kontroversielt træk fra TrumpDen amerikanske præsident har mødt kritik fra flere sider - herunder fra folk i hans eget parti - efter han tidligere på måneden meddelte, at de amerikanske soldater i det nordlige Syrien ville blive trukket ud.
Kritikere blandt både demokrater og republikanere anså beslutningen om en amerikansk tilbagetrækning som et grønt lys til Tyrkiets militære offensiv - og et totalt forræderi mod USA's kurdiske allierede.
Læs også:Korrespondent: Trumps Tyrkiet-aftale ses som forsøg på at vaske en skamplet vækAmerikanerne har dog igen og igen fremhævet, at man ikke blåstemplede de tyrkiske angreb, og præsident Trump indførte efterfølgende sanktioner mod Tyrkiet.
Dette skabte samtidig vrede og forvirring hos tyrkerne, mens de kurdiskledede styrker indgik en aftale med den syriske regeringshær.
FacebookTwitterKopier linkEmner:Donald Trump (politiker)|Islamisk Stat|Recep Tayyip Erdoğan (politiker)|Syrien|Krige og væbnede konflikter




https://www.dr.dk/nyheder/kultur/skuespiller-lagt-had-paa-grund-af-feministisk-film-kvinder-bliver-behandlet-som

KulturSkuespiller lagt for had på grund af feministisk film: 'Kvinder bliver behandlet som andenrangsborgere'Sydkoreansk film vækker stærke følelser, fordi landet er et ekstremt konservativt samfund, mener ekspert.
Jung Yu-mi poserer på den røde løber til Filmfestivalen i Cannes i 2016.
Hun er blevet lagt for had på sociale medier for sin rolle i filmen 'Kim Ji-young, Born 1982'.
Af Kasper Madsbøll Christensen23.
okt.
2019 kl.
17.
04Læs opDu tænker sikkert ikke over det, når du falder over en film med en stærk kvinde i hovedrollen i biograferne herhjemme.
Det forholder sig dog ganske anderledes i Sydkorea.
Faktisk er der ikke kun blevet studset over den nye film 'Kim Ji-young, Born 1982', der havde premiere i onsdags.
Filmen har nærmest sat ild i debatten om landets syn på kvinder, skriver BBC.
Det er meget almindeligt, at kvinder bliver kritiseret offentligt, hvis man synes, de opfører sig upassende.
Markus Bernsen, tidligere korrespondent i SydkoreaFilmens hovedrolleindehaver, Jung Yu-mi, har modtaget tusindvis af hadefulde beskeder på sin Instagram-konto efter filmens premiere, folk har oversvømmet forskellige filmsites for at give filmen dårlige bedømmelser, og en underskriftindsamling har ligefrem opfordret landets præsident til at forbyde filmen.
Det sker, fordi filmen dykker ned i en kultur, 'der er meget konservativ', og et samfund, hvor 'der er en meget høj grad af social kontrol'.
Det forklarer Markus Bernsen, der er journalist på Weekendavisen og avisens tidligere korrespondent i Sydkorea.
- Det er meget almindeligt, at kvinder bliver kritiseret offentligt, hvis man synes, de opfører sig upassende.
Det kan både være, hvis de klæder sig vovet eller opfører sig for selvstændigt, siger Markus Bernsen og fortsætter:- Filmen får folk op i det røde felt, fordi Sydkorea på mange måder er et ekstremt konservativt samfund.
Jung Yu-mi spiller hovedrollen i filmatiseringen af 'Kim Ji-young, Born 1982'.
Bogen af samme navn har solgt mere end en million eksemplarer.
Sætter gang i tiltrængt debat om kvindesynI filmen 'Kim Ji-young, Born 1982', der er baseret på en bog af samme navn, følger vi en sydkoreansk kvinde i 30'erne.
Hun forsøger at jonglere arbejds- og familieliv - og belyser undervejs den diskrimination, hun møder i alle aspekter af sit liv.
Bogen er skrevet af Cho Nam-joo, der normalt erhverver sig som tv-manuskriptforfatter, og den fortæller hendes historie fra fødsel, til hun selv bliver mor - fortalt gennem hendes mandlige psykiater.
Bogen indeholder blandt andet en passage om, hvordan hendes egen mor undskylder over for sin svigermor, da hun føder en pige i stedet for en dreng.
- Der er mange, som mener, at man virkelig har brug for at tage en debat om, hvordan man ser på kvinder i Sydkorea - især inden for film, musik og tv.
Det er den her sag også et eksempel på, forklarer Markus Bernsen, der selv har boet i Sydkorea, da han var korrespondent.
- Sydkorea er et højteknologisk og velfungerende samfund på rigtig mange måder, men på arbejdspladser og i det offentlige rum ser man stadig, at kvinder på mange måder bliver behandlet som andenrangsborgere.
Den ældre generation (.
.
.
) mener, at kvinden har en bestemt plads i hjemmet og i samfundet.
Man er derfor meget hurtig til at kritisere kvinder, så snart de træder ud af den rolle, man gerne vil fastholde dem i.
Markus Bernsen, tidligere korrespondent i SydkoreaDet har skuespilleren Jung Yu-mi nu mærket på egen krop.
Men også bogens forfatter, Cho Nam-joo, har måttet stå megen kritik igennem, siden bogens udgivelse i 2016.
For mens 'Kim Ji-young, Born 1982' af nogle er blevet hyldet for at være en af de vigtigste feministiske romaner udgivet i Sydkorea, er den også blevet kritiseret sønder og sammen af anti-feminister.
Bogens kritikere hævder, at den fremfører forvrængede synspunkter og negative, sexistiske generaliseringer om mænd.
Og de sydkoreanske sangere og skuespillere, der er stået frem og har fortalt, at de har læst bogen, er efterfølgende blevet angrebet og mobbet på sociale medier.
- Der er et generationsskel mellem den ældre og yngre generation, man ikke ser ret mange andre steder i verden, forklarer Markus Bernsen.
- Den ældre generation er meget konservativ og mener, at kvinden har en bestemt plads i hjemmet og i samfundet.
Man er derfor meget hurtig til at kritisere kvinder, så snart de træder ud af den rolle, man gerne vil fastholde dem i.
'Det er en hel kultur, der skal ændres'Han understreger dog, at landet i disse år 'rykker sig' i forhold til ligestilling mellem kønnene.
- Den unge generation viser tydeligt, at de er utilfredse med det kvindesyn, der hersker i Sydkorea.
- Indenfor k-popindustrien har der været en del sager, hvor især yngre koreanere - og både mænd og kvinder - har talt imod det kvindesyn, der findes i samfundet.
Men de har også kritiseret den måde, underholdningsindustrien er indrettet.
Hvad er k-pop?
K-pop er en samlebetegnelse for populærmusik fra Sydkorea.
Moderne k-pop kan spores tilbage til 1990'erne.
Med fremvæksten af sociale medier er k-pop blevet populært i hele verden - man taler ligefrem om 'den koreanske bølge'.
De mest populære k-popbands tæller blandt andet BTS, Big Bang og Girls' Generation.
Kilde: WikipediaTidligere på året havnede den sydkoreanske musikbranche i et voldsomt stormvejr, da det kom frem, at flere mandlige k-popstjerner havde filmet og delt optagelser af seksuelle handlinger.
Det gjorde de uden, at kvinderne, der var med på optagelserne, vidste det.
Det fik efterfølgende flere højtprofilerede k-popstjerner til at trække sig fra landets musikindustri.
Læs også:K-popstjerner trækker sig på stribe efter omfattende sex-skandale- #MeToo har virkelig rykket nogle ting.
Der har været store demonstrationer i Seoul, hvor især den yngre generation har gjort opmærksom på de her problematikker.
Det er en hel kultur, der skal ændres, men der er virkelig begyndt at ske noget nu, siger Markus Bernsen.
Det ændrer dog ikke på det faktum, at kvinder i Sydkorea i gennemsnit tjener 63 kroner, hver gang en mand i samme stilling tjener 100 kroner.
Bogen 'Kim Ji-young, Born 1982’ er blevet solgt til udgivelse i 17 lande - blandt andet i Storbritannien, USA og Frankrig.
Hverken filmen eller bogen er udgivet i Danmark.
Læs også:Sydkoreas regering ville begrænse antallet af 'ensartede' popstjerner.
Så blev folk rasendeFacebookTwitterKopier linkEmner:Sydkorea|Ligebehandling|Litteratur|Storbritannien|BBC




https://www.dr.dk/mitliv/21-aarige-lorena-bestiger-den-danske-mur-det-foeltes-som-om-en-bombe-sprang-i-hovedet-paa-mig

Hvem er vi, de og os?
Se temaMit Liv21-årige Lorena bestiger 'den danske mur': 'Det føltes, som om en bombe sprang i hovedet på mig'Jagten på et godt liv sendte rumænske Lorena til Danmark, men hendes første tid her var alt andet en god.
Af Trine Hørlyck Bech, Bo Amstrup via Ritzau Scanpix (foto) og Signe Heiredal (grafik)23.
okt.
2019 kl.
19.
04Læs opJeg panikkede en smule.
Min mentor svarede stadig ikke.
Jeg havde skrevet og ringet, men der var fuldkommen stilhed i den anden ende.
Ved ankomsten til Billund Lufthavn havde mit humør ellers været glimrende.
Flyveturen fra Rumænien til Danmark var min første flyrejse nogensinde, og den var gået godt.
Men nu stod jeg i ankomsthallen med min backpack og mærkede frustrationen brede sig i mig.
Det var seks-syv timer siden, jeg var landet, og jeg anede pludselig ikke, om jeg havde et sted at sove i nat.
Aftalen var, at jeg skulle skrive til min mentor fra Erhvervsakademi Kolding, når jeg ankom.
Om få dage startede jeg på finansøkonomuddannelsen, og en ældre studerende var udpeget til at tage sig lidt af mig.
Jeg skulle sove ved hende, indtil jeg kunne overtage min lejlighed.
Men hun var ikke til at få fat på.
I dag er det tre år siden, jeg landede på dansk grund og blev én af de godt 33.
000 rumænere, der bor i Danmark.
Dengang var jeg 18 år.
Jeg tror, en del unge rumænere har en forestilling om Danmark som en slags drømmeland.
Det er det på en måde også, men den første tid her møder du en mur af udfordringer.
Nogle formår at klatre over muren, andre gør ikke.
Jeg er opvokset i området Maramures i det nordlige Transylvanien.
I en lille landsby, som kiler sig ind mellem skove og bjerge.
Når jeg stod på altanen i mit barndomshjem, havde jeg direkte udsigt til naturen, og i baggrunden kunne jeg høre en flod risle.
De omgivelser var et eventyr værdigt.
Maramures var også et meget traditionelt landbrugssamfund.
Æg købte du ikke i supermarkedet, dem lagde dine egne høns.
Ligesom mange familier havde en ko, de malkede frisk mælk fra.
Jeg kommer fra en familie, som lever under ret beskedne kår.
Mine forældre arbejder i byggebranchen og knokler 10-12 timer hver dag.
Alligevel må de leve sparsommeligt.
De har for eksempel hverken bil eller kørekort.
Jeg var selv god i skolen, faktisk nummer et i min klasse, derfor fik jeg en række scholarships.
Det giver man i Rumænien til de elever, der får bedst karakterer.
Min drøm var at bruge pengene på at studere i Australien, men det var for dyrt.
Desuden lå det meget langt væk.
Men så foreslog min far Danmark.
Han sagde: 'Hvis du alligevel har tænkt på at flytte udenlands hvorfor så ikke Danmark?
Der kan du skabe dig et bedre liv, end du kan her.
'Både min far og jeg kendte til andre unge rumænere, som studerede i Danmark.
Vi vidste, at uddannelserne var gratis og havde høj kvalitet.
Derudover var lønnen markant bedre, ligesom det var lettere for nyuddannede at få job.
I Rumænien er det ikke usædvanligt, at unge med en universitetsuddannelse arbejder på McDonalds.
Det er megasvært at få job som nyuddannet, fordi virksomhederne nærmest kun har én ting i hovedet, når de ansætter: Erfaring, erfaring og atter erfaring.
Men hvordan skal du få erfaring, hvis ingen giver dig en chance?
De usikre fremtidsudsigter i Rumænien gjorde, at jeg hurtigt var klar på min fars forslag om at tage til Danmark.
På det tidspunkt spekulerede jeg ikke så meget over de udfordringer, jeg kunne møde i et nyt land.
Jeg synes bare, det var spændende.
Men da jeg ankom, var det, som om en bombe sprang i hovedet på mig: 'Boooooooooooom, her er voksenlivet.
Velkommen til alle dets udfordringer.
''I was the one missing.
'Det var den følelse, jeg sad med på min første juleaften i Danmark.
Jeg skulle fejre Jesus' fødsel alene i min lejlighed, hvor møblementet bestod af en luftmadras, en lille pude, min backpack og to små planter, jeg havde købt i Rema 1000 til en femmer.
Som aftenen skred frem, slog en ensomhed ned i mig.
Jeg tænkte på min familie, som var samlet omkring et stort middagsbord med fade af sarmale, de små rumænske kålruller, som består af syrnet hvidkål viklet rundt omkring en kødfars.
I min familie er julen den tid på året, hvor vi alle er forenet.
Fætre, kusiner, tanter, onkler, niecer, nevøer.
Alle.
Det var hårdt at være dén, der manglede omkring bordet.
Jeg følte mig virkelig alene, men jeg havde ikke råd til at tage hjem.
På det tidspunkt havde jeg boet i Danmark i fire måneder.
Og jeg ved ikke, hvad jeg havde forventet, men jeg havde i hvert fald ikke regnet med, at den første tid ville føles så svær.
Jeg havde haft en plan i hovedet, da jeg kom.
Den krakelerede allerede i lufthavnen, hvor min mentor ikke dukkede op.
Efter seks-syv timers venten ringede jeg til en rumænsk fyr.
Jeg kendte ham ikke personligt, men vi havde fælles bekendte, og jeg vidste, at han nu boede i Horsens.
Han tilbød mig husly mine første 14 dage i Danmark.
I de to uger pendlede jeg mellem Horsens og Kolding for at komme i skole.
Jeg ved ikke, om jeg vil sige, det blev nemmere, da jeg fik en lejlighed.
Jeg synes stadig, udfordringerne tårnede sig op.
Jeg var kun 18 år og havde aldrig boet uden mine forældre.
Nu skulle jeg på egen hånd balancere en masse ting.
Der var økonomien.
Jeg havde haft nogle penge med hjemmefra, men de forsvandt hurtigt til depositum, husleje og bøger.
Der var studiet.
Som nævnt var jeg vant til at klare mig godt i skolen.
Økonomi havde været et af mine stærkeste fag, men uddannelsen til finansøkonom var svær.
Mine klassekammerater havde på forhånd en masse viden om de emner, vi arbejdede med.
Det havde jeg ikke.
Jeg skulle konstant catche up, og når jeg endelig havde sat mig ind i noget nyt, var de allerede videre til næste emne.
Og så var jeg bagud igen.
Jeg skulle også hurtigt finde et arbejde for at få økonomien til at hænge sammen.
Jeg blev reklame- og avisbud.
Det var et fint job, men jeg undervurderede det danske efterårsvejr.
Efter at være blevet fuldstændig gennemblødt på mine ruter fik jeg slem lungebetændelse og måtte indlægges.
Derudover var der det sociale aspekt.
Derhjemme havde jeg et stort netværk.
Her havde jeg kun mig selv.
Jeg kan stadig huske følelsen af at ligge i en hospitalsseng og vide: 'Du får ingen besøg.
Ingen henter dig, når du bliver udskrevet.
Du må selv finde hjem.
'Egentlig var det vel bare voksenlivet, der ramte mig.
Men fordi det skete i et land, hvor jeg hverken kendte sproget, kulturen eller menneskerne, føltes det, som om det bragede ind i mig med 200 kilometer i timen.
Der var jo ingen til at hjælpe mig.
Jeg måtte bare sige til mig selv: 'Det kan godt være, du har ondt i halsen, og det kan godt være, at den statistikeksamen er svær, men nu står du op, vasker dit ansigt og kommer i tøjet.
For der er kun dig til at betale regningerne, og der er kun dig til at få dit liv til at fungere.
'Jeg måtte bare tage udfordringerne bid for bid.
Et par år senere.
.
.
På væggene i det lyse forsamlingshus hang udprintede fotos af betydningsfulde militærfolk og politikere.
På bordene udgjorde flag i farverne blå, gul og rød pynten, og på sølvfade blev der serveret sarmale, polentabrød og andre rumænske specialiteter.
Det var 1.
december 2018 - Rumæniens nationaldag, hvor vi fejrede, at Rumæniens tre største regioner Transsylvanien, Moldavia og det sydlige Rumænien i 1918 blev forenet til én samlet nation.
At dømme ud fra det sprog, der blev talt ved bordene, burde jeg befinde mig i Rumænien.
Men det gjorde jeg ikke.
Jeg var i Lindeballe nær Vejle sammen med 120 andre rumænere.
For knap to år siden var jeg med til at stifte Rumænsk-Dansk Kulturforening, eller 'Comunitatea Culturală Româno - Daneză' som vi kalder den.
Foreningen har spillet en stor rolle i, at jeg har det bedre med at bo i Danmark i dag.
Jeg har lært en masse ved at møde andre rumænere, der bor her.
Det har givet mig mod at høre deres livshistorie.
For de ved præcis, hvad jeg står i.
Det kan være svært at tale med mine danske medstuderende om mine udfordringer.
For de har ikke 'vores' problemer.
Indimellem har nogle af dem spurgt: 'Hvorfor tager du ikke hjem til dine forældre igen?
' Jeg tror måske ikke helt, de ved, at det kan jeg ikke bare.
Hvis jeg var taget hjem, efter jeg blev udskrevet fra hospitalet, skulle jeg vente et år, inden jeg kunne starte på universitetet.
Hvad skulle jeg leve af i mellemtiden?
Og hvad med efter universitetet, skulle jeg så vende Big Macs på McDonalds, fordi ingen ville ansætte én uden erfaring eller slide 10-12 timer hver eneste dag, som mine forældre har gjort hele deres liv?
Det er ikke så ligetil.
Selv om det i perioder har været hårdt i Danmark, har det alternativ, der var derhjemme, aldrig virket bedre.
Jeg husker selv, hvordan det var at stå i et fremmed land uden at have nogen at dele mine usikkerheder med.
Nu håber jeg, at vi med foreningen kan hjælpe andre rumænere, der lige er kommet hertil, så de ikke skal føle sig så ensomme og isolerede, som jeg gjorde.
I foreningen mødes vi cirka en gang om måneden.
Programmet byder på lidt af hvert.
For eksempel deltager vi i projekt 'Ren natur,' hvor forskellige foreninger samler affald på offentlige områder.
Vi har læst de negative historier om østeuropæere i Danmark, og vi vil gerne vise, at mange af os er her for at arbejde og bidrage positivt samfundet.
Vi mødes også for at markere rumænske højtider som julen, påsken og rumænske parlamentsvalg.
Jeg har svært ved at sætte ord på, hvad det betyder for mig at kunne bringe et stykke af Rumænien til Danmark på disse mærkedage.
.
.
Men det betyder meget.
Traditionerne er jo en del af mine rødder.
Min sjæl.
Kilde: Danmarks Statistik (Tabel FOLK2).
Læs mere om metoden her.
Jeg vil sammenligne det at flytte fra Rumænien til Danmark som 18-årig med at skulle forcere en mur.
Du må bestige den stykke for stykke.
Det har jeg gjort, og efter tre år er jeg ved at lande et rigtig godt sted.
Jeg droppede finansøkonomuddannelsen og skiftede til Architectural Technology & Construction Management på VIA University College i Horsens.
Her bor jeg i en lejlighed med min rumænske kæreste, og vi ejer væsentlig flere møbler end den luftmadras, der var mit eneste møbel i begyndelsen.
Ha ha.
Desuden er vores lejlighed spækket med stearinlys.
I Rumænien tænder vi kun lys, når nogen dør.
Men at sidde i sin sofa med et tæppe, varm chokolade, en god film i fjernsynet og levende lys omkring sig, er jo ren hygge!
Jobbet som reklame- og avisbud har jeg også skiftet ud.
I dag arbejder jeg på lageret ved en speditørvirksomhed i Kolding.
Jeg går også til danskundervisning seks timer om ugen.
Min kæreste og jeg planlægger nemlig at blive boende her i mange år.
Måske resten af vores liv.
For selv om jeg savner min familie og naturen i Maramures, synes jeg virkelig, Danmark er et dejligt land!
Et meget civiliseret land med styr på tingene.
Vejene er gode, uddannelserne har høj kvalitet, og på hospitalerne får du god behandling.
Det kan godt være, jeg betaler mere i skat her, til gengæld kan jeg tydeligt se, hvad pengene går til.
Når jeg ser på kvaliteten af de rumænske offentlige sygehuse, skoler og veje, tænker jeg: 'Hvad bruger I egentlig vores skattekroner på?
' Det gør jeg ikke her.
Overvej lige jeres infrastruktur.
Når jeg kører fra Horsens til Kolding for at komme på arbejde, tager turen 40-45 minutter.
50 kilometer på 40 minutter!
Seriøst, det er det bedste ever.
FacebookTwitterKopier linkEmner:Rumænien|Horsens|Uddannelse|Videregående uddannelser|Billund Lufthavn




https://www.dr.dk/nyheder/regionale/oestjylland/niels-fik-gult-kort-da-han-ville-redde-sine-syge-smaagrise-ingen

ØstjyllandNiels fik gult kort, da han ville redde sine syge smågrise: 'Ingen behandler for sjov'Rekordmange svineproducenter straffes med gult kort for for højt antibiotikaforbrug.
Af Mathias Bonde, Søren Rahbek og Signe Haugaard Simonsen23.
okt.
2019 kl.
16.
01Læs opDet kan føles som en umulig situation, når man på den ene side skal leve op til myndighedernes regler og samtidig passe på sine dyr.
Det mener svineproducent Niels Aage Arve fra Mejlby ved Randers.
I foråret blev hans smågrise ramt af en lungesygdom, som gjorde dem så syge, at de ifølge dyrlægen var nødt til at blive behandlet med antibiotika.
Men den behandling betød samtidig, at han blev straffet med et såkaldt gult kort af Fødevarestyrelsen.
- Der er ingen, der synes, det er sjovt at gå og behandle sine grise, siger Niels Aage Arve.
Der er nemlig grænser for, hvor meget antibiotika, landmændene må give deres svin, og forårets lungesygdom betød, at Niels Aage Arves antibiotikaforbrug røg over den grænse.
- Der er ingen, der synes, det er sjovt at gå og behandle sine grise.
Vi behandler dem, fordi det er nødvendigt, lyder det fra den frustrerede svineproducent fra Mejlby.
Det gule kort betyder, at svineproducenten har ni måneder til at bringe sit antibiotikaforbrug under grænsen igen, og at han kan få ekstra tilsyn fra Fødevarestyrelsen - for egen regning.
Og Niels Aage Arve er langt fra den eneste svineproducent, der har oplevet at få et gult kort af Fødevarestyrelsen.
Hvis vi har et sygt dyr, er vi jo nødt til at reagere og behandle det.
Bent Georgsen, svineproducent, VongeFaktisk har styrelsen foreløbigt uddelt 73 gule kort i år, og det er ligeså mange som i de to foregående år tilsammen, viser en aktindsigt, DR Østjylland har fået.
Niels Aage Arve er ked af sit gule kort, for han holder sig normalt under grænseværdierne.
Han føler sig ramt på sin faglige stolthed.
- Vi bliver i hvert fald mistænkeliggjort på en måde, fordi man siger, at 'det har I ikke forstand på selv at tage stilling til - vi er nødt til at holde øje med, at I opfører jer ordentligt'.
Og det gør vi, siger han.
Regler skærpet for at undgå spredning af bakterierDe danske landmænd bruger mindre antibiotika end tidligere, men et flertal i Folketinget har krævet et fald på 15 procent i forhold til forbruget i 2014.
Det skal minimere risikoen for spredning af multiresistente bakterier.
Det mål har landmændene ikke nået, og derfor er reglerne for, hvornår man får et gult kort, blevet skærpet.
Sidste år besluttede Fødevarestyrelsen at sænke grænseværdierne for gult kort med 15 procent for at nå målet.
Ifølge Christian Fink Hansen, der er sektordirektør for svineproduktion i brancheforeningen Landbrug og Fødevarer, er det netop årsagen til, at flere landmænd får et gult kort.
- Med de grænser, vi har nu, er det også svineproducenter, der har et ansvarligt brugt af antibiotika og som tager hensyn til dyrevelfærden, der risikerer at blive ramt, siger han.
Han mener, reglerne er for rigide.
- Der er ikke luft i grænseværdierne til, at hvis der kommer influenza ind i en besætning, eller hvis der kommer andre udfordringer, så bliver man straffet med det samme.
Som gul-kort-ordningen er lige nu, mener Niels Aage Arve ikke, at han vil kunne behandle akut sygdom i sin besætning uden at komme i den sorte bog.
- Det er lidt et vilkår som svineproducent, at man kan risikere det engang imellem, fordi vi netop ikke er herrer over, hvilke sygdomme vi får i besætningen.
Og vi skal jo behandle syge dyr.
Svineproducent Bent Georgsen fra Vonge ved Vejle har fået et gult kort ved at overskride grænsen med 0,01.
Også svineproducent Bent Georgsen fra Vonge ved Vejle har fået et gult kort.
Han producerer årligt 9.
500 slagtesvin, og i mange år har hans medicinforbrug ligget på det halve af grænseværdierne.
Men i sommer blev hans bestand ramt af en ledbetændelse, som han var nødt til at behandle, og dermed røg antibiotikaforbruget lige præcis over den fastsatte grænse med 0,01 ADD, som er den enhed, man regner antibiotikaforbruget i.
Han mener også, at reglerne er for stramme.
- Jeg kunne godt tænke mig lidt mere fleksibilitet i ordningen, for hvis vi har et sygt dyr, er vi jo nødt til at reagere og behandle det, siger han.
Forskere uenige om ordningenProfessor Svend Ellermann-Eriksen fra Institut for Klinisk medicin på Aarhus Universitet er mere positiv over for ordningen.
- Den forsøger struktureret at presse en udvikling igennem i landbruget, så de stille og roligt får optimeret produktionen og får en produktion med lavere antibiotikaforbrug, siger han.
Multiresistente bakterier kan nemlig være livsfarlige, forklarer Svend Ellermann-Eriksen.
Sådan ser Niels Aage Arves medicinskab ud.
- Risikoen ved at have et stort antibiotikaforbrug hos dyr, er, at vi har resistente bakterier, der overføres til mennesker og gør dem syge.
Hvis dyrene er resistente, kan vi ikke behandle dem, siger han.
- Dermed er der en risiko for, at vi bliver mere syge, end vi ellers ville være blevet, og at vi i sidste ende dør af det.
Men ifølge Vibeke Frøkjær Jensen, der er forsker ved DTU Veterinærinstituttet, bør man se på, om stramningerne er for hårde.
- Myndighederne bør forholde sig til, hvor den nedre grænse er.
Hvis landmændene siger, den er nået nu, vil jeg mene, man burde gå ind og se på de enkelte sager.
Man burde se på, om det er et urimeligt niveau, det har nu, mener Vibeke Frøkjær Jensen.
Fødevarestyrelsen vil undersøge det nærmereJohn Larsen er chef for det veterinære rejsehold hos Fødevarestyrelsen.
Han anerkender, at der i 2019 har været en stor stigning i antallet af gule kort, men han vil hverken forholde sig til, hvorfor der er en stigning, eller om der skal ændres i ordningen.
- Selvfølgelig vil det være bedst at kende årsagen til, at det er så stigende, som det er, og hvorfor vi har haft det største antal nogensinde.
Om det alene skyldes nedsættelsen af grænseværdien, ved vi ikke, siger han.
Han understreger, at der i øvrigt ser ud til at ske en normalisering i antallet af gule kort, der bliver udstedt.
- Vi skal have undersøgt nærmere, hvad årsagen er til det, og det har vi altså ikke gjort endnu.
Vi er også lidt beroliget af, at det falder igen.
Tilbage i svinestalden ved Randers er Niels Aage Arve parat til at tage konsekvensen, hvis hans smågrise bliver syge igen - også selvom det betyder, at han kan komme under skærpet opsyn for egen regning.
- Kommer der en situation, hvor vores grise ligger og er syge, så må vi jo behandle dem.
Så må vi tage de konsekvenser, at vi tager et gult kort igen.
FacebookTwitterKopier linkEmner:Fødevarestyrelsen|Svineproduktion|Medicin|Randers|Folketinget




https://www.dr.dk/nyheder/regionale/syd/landmand-opgiver-vejstrid-min-retsbevidsthed-er-kraenket

Syd- og SønderjyllandLandmand opgiver vejstrid: 'Min retsbevidsthed er krænket'Martin Lund Madsen føler sig magtesløs i vejstrid og opgiver sagen for at koncentrere sig om sit landbrug.
Landmand Martin Lund Madsen har i flere omgange spærret Skovgårdsvej i Vejen Kommune.
(Arkiv) 23.
okt.
2019 kl.
15.
37 | opdateret 23.
okt.
2019 kl.
16.
05Læs opLandmand Martin Lund Madsen stopper sin årelange vejstrid med Vejen Kommune, oplyser han i en pressemeddelelse.
Han opgiver sagen for igen at koncentrere sig om at drive landbrug.
- Den enkelte borger er chanceløs, når det offentlige system er modstanderen.
Det siger Martin Lund Madsen i en kommentar til Vejdirektoratets afgørelse.
Den stadfæster Vejen Kommunes ekspropriation af dele af Martin Lund Madsens marker til anlæg af en offentlig vej.
- Som borger i et retssamfund forventer man, at myndighederne følger Højesterets afgørelse.
- Men i Danmark kan myndighederne åbenbart vælge at gennemføre det samme indgreb en gang til blot med henvisning til en anden paragraf og så gennemtrumfe det over for borgeren.
- Det krænker min retsbevidsthed, at Vejen Kommune nægter at følge højesteretsdommen og i stedet bruger millioner af skattekroner til advokater for at finde en anden paragraf i systemet, som nu giver medhold hos Vejdirektoratet, siger han.
Læs også:Vejen Kommune får ret i vejstrid med storbondeVejdirektoratet gav Vejen Kommune medholdOnsdag afgjorde Vejdirektoratet, at Vejen Kommune har handlet efter bogen.
For et år siden blev det ellers afgjort i Højesteret, at ekspropriationen af hans jord var ulovlig.
Men det var på et andet grundlag.
Banedanmark og Vejen Kommune foretog i første omgang ekspropriationen efter loven om elektrificering af jernbanenettet, fordi vejen fører hen over en jernbanebro.
Men efter dommen i Højesteret valgte Vejen Kommune i stedet at ekspropriere vejen efter en paragraf i vejloven.
- Jeg håber, at min kamp ved domstolene og forskellige ankeinstanser har åbnet politikernes øjne for, at noget er helt galt i Danmark, når det gælder borgernes rettigheder i forhold til det offentlige, siger han.
Martin Lund Madsen har det seneste år spærret den pågældende vej - den 1,4 kilometer lange Skovgårdsvej - med sandsække og halmballer.
Kommunen har varslet, at den på bagkant af afgørelsen vil åbne vejen igen.
Det ventes at ske inden for kort tid.
/ritzau/FacebookTwitterKopier linkEmner:Vejen Kommune|Vejdirektoratet|Højesteret|Landbrug|Vejtrafik




https://www.dr.dk/nyheder/indland/laes-svarene-frank-fra-bonderoeven-det-vigtigste-er-ikke-have-meget-gaeld






https://www.dr.dk/nyheder/indland/minister-i-samraad-om-dan-bunkering-derfor-er-jeg-ogsaa-pisseirriteret

Sagen om Dan-BunkeringSe temaIndlandMinister i samråd om Dan-Bunkering: 'Derfor er jeg også pisseirriteret.
.
.
'Justitsminister kritiserer Bagmandspolitiet for ændret forklaring.
Justitsminister Nick Hækkerup (S) på dagens samråd.
(© folketinget)Af Morten Frandsen, Line Gertsen, Mathias Friis og Astrid Fischer23.
okt.
2019 kl.
20.
56Læs opDet var en tydeligt ærgerlig og irriteret justitsminister, der i dag mødte op til endnu et samråd i sagen om Dan-Bunkering.
- Derfor er jeg også pisseirriteret, når jeg bliver bragt i en situation, hvor der bliver videreformidlet information til Folketinget, som viser sig ikke at passe, lød det blandt andet fra justitsminister Nick Hækkerup (S) på samrådet.
Op til samrådet har ministeren sendt et svar til Folketinget, hvor det fremgår, at Statsadvokaten for Særlig Økonomisk og International Kriminalitet (SØIK), der også er kendt som Bagmandspolitiet, nu ændrer forklaring om, hvornår man første gang fik en anmeldelse om sagen.
Ændret fra 2017 til 2016Tidligere har Bagmandspolitiet forklaret i en redegørelse, som Justitsministeren sendte til Folketinget, at man fik en anmeldelse om sagen i februar 2017.
Men af den nye melding fra ministeren fremgår det, at Bagmandspolitiet nu mener, at sagen blev anmeldt allerede i november 2016.
Justitsminister Nick Hækkkerup var klar i spyttet på dagens samråd.
- Om jeg som minister føler mig ubekvem ved at have oversendt en redegørelse, som ikke passer?
Ja, det kan man roligt sige.
Der er mange fejl man kan begå som minister, men noget af det dummeste, man kan gøre, det er ikke at give korrekte oplysninger til Folketinget, sagde justitsministeren på samrådet.
Han understregede samtidig, at hans svar til Folketinget er baseret på den viden, han haft på de tidspunkter, hvor svarene er givet.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Leverancer fortsatte efter anmeldelseRetsordførerne interesserer sig for anmeldelsestidspunktet, fordi Dan-Bunkering – ifølge amerikanske retsdokumenter, centrale kilder og fortrolige myndighedsoplysninger - fortsatte leverancerne af jetbrændstof i adskillige måneder efter det tidspunkt, hvor Bagmandspolitiet nu oplyser, at de fik den første anmeldelse om sagen.
- Hvis man på det tidspunkt havde handlet ud fra anmeldelsen, så havde man måske mulighed for at stoppe nogle af de her brændstofoverførsler, sagde Dansk Folkepartis retsordfører, Peter Skaarup, på samrådet.
Han og flere retsordførere er derfor utilfredse med de skiftende forklaringer, de har fået.
- Jeg synes, det er enormt utilfredsstillende, at det først er, når pressen presser på, at der kommer ny viden, siger Naser Khader, der er retsordfører for de Konservative.
Bagmandspolitiet: En strid om ordBagmandspolitiet har ikke ønsket at kommentere den ændrede forklaring over for DR i dag.
Men Bagmandspolitiets chef, der for tiden er hjemsendt, sagde i et interview med DR i juli 2019, at det "afgørende" var, at Bagmandspolitiet fik en anmeldelse i sagen i februar 2017.
Læs også:Efter massiv kritik for sløv efterforskning: Bagmandspolitiet tager Dan-Bunkering-sag tilbageSF’s retsordfører kræver en uddybende forklaring.
- Jeg vil bede ministeren hente en fornyet redegørelse fra SØIK (Bagmandspolitiet, red.
) på, hvorfor der er forskel på de her anmeldelsestidspunkter.
Og så må vi håbe at vi får et bedre svar end det nuværende, siger Karina Lorentzen.
Også Venstre retter kritik mod Bagmandspolitiet.
- Der er et eller andet galt i SØIK, som vi er nødt til at kigge på.
For det her er utilfredsstillende.
Det er utilfredsstillende for Folketinget og retsudvalget, og det er i særdeleshed også utilfredsstillende for ministeren, siger Preben Bang Henriksen, der er formand for retsudvalget.
Dan-Bunkering afviser sanktionsbrudDan-Bunkering er sigtet for at have solgt og leveret jetbrændstof til Syrien eller til brug i Syrien i perioden 2015 til 2017 i strid med EU’s Syrien-sanktioner.
DR har tidligere afsløret, at Dan-Bunkering – ifølge amerikanske retsdokumenter, centrale kilder og fortrolige myndighedsoplysninger – har leveret jetbrændstof til russiske tankskibe via skibsoverførsler på Middelhavet.
Derefter har de russiske tankskibe sejlet jetbrændstoffet til Syrien, hvor russisk militær stod bag omfattende luftbombardementer i den pågældende periode.
Virksomheden har efter DR’s afsløringer bekræftet at have leveret brændstof til de russiske tankskibe, som er omtalt i DR’s dækning.
Men i en mail til DR har virksomhedens advokat tidligere skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
Dan-Bunkering er sigtet i sagen, men selskabet afviser at have brudt EU’s Syrien-sanktioner.
FacebookTwitterKopier linkEmner:Naser Khader (politiker)|Socialdemokraterne|Folketinget|Syrien|Retspolitik




https://www.dr.dk/nyheder/udland/vaaben-diamanter-og-gamle-alliancer-putin-vil-imponere-afrikanske-ledere-i-russisk

UdlandVåben, diamanter og 'gamle' alliancer: Putin vil imponere afrikanske ledere i russisk badebyAfrikanske ledere mødes i dag med den russiske præsident for at diskutere handelsmuligheder.
Årets modtager af Nobels fredspris, Etiopiens præsident, Abiy Ahmed, ses her sammen med Vladimir Putin.
Af Louise Brodthagen Jensen23.
okt.
2019 kl.
16.
38Læs opFlere end 40 afrikanske ledere vil de kommende dage være at finde i den russiske badeby Sotji ved Sortehavet.
For i dag begynder det første omfattende russisk-afrikansk økonomiske topmøde, hvor den russiske præsident, Vladimir Putin, agerer vært i forsøget på at skabe alliancer og vinde landene på det kontinent, hvor både USA, Europa og Kina i forvejen har stærke interesser og investeringer på plads.
Men hvorfor overhovedet holde et russisk-afrikansk topmøde?
Det kan du blandt andet få svar på her.
Hvorfor holder Rusland topmødet?
FN er et af de steder, Rusland har brug for nye allierede.
Set med russiske briller er der dog slet ikke tale om konkurrence om det afrikanske kontinent, men om et "fællesnyttigt samarbejde", som Putins talsmand, Dmitrij Peskov, for nylig beskrev det.
Selv har præsident Putin beskrevet Afrika som et "mulighedernes kontinent" og i et interview med det statsejede nyhedsbureau Tass før topmødet beskriver han, hvordan Rusland ser potentiale i alt fra sikkerheds- og forsvarssamarbejde til diplomatisk og politisk samarbejde samt økonomiske investeringer.
Men i modsætning til hvad man normalt ser beskrevet som temaer og mål for et topmøde, er der forsvindende lidt tale om demokratisk udvikling, siger DR's Afrika-korrespondent, Søren Bendixen.
- Der står som regel altid demokrati og menneskerettigheder som elementer ved sådan et møde, så det er lidt bemærkelsesværdigt, at der netop ikke lægges vægt på hverken demokrati eller udvikling i forhold til, hvis det var et topmøde afholdt af eksempelvis EU eller USA.
Han peger samtidig på en anden årsag til den øgede russiske interesse i Afrika.
- Putin har brug for de afrikanske lande i eksempelvis FN-regi, for når man skal stemme i FN, er det praktisk at have allierede, og det er måske let at skaffe sig dem på det afrikanske kontinent, siger han og fortsætter:- Og så vil russerne også gerne have adgang til udvinding af mineraler og ikke mindst muligheden for våbeneksport.
Hvad vil Rusland have ud af det?
Den russiske præsident, Vladimir Putin, mødes i dag med Egyptens leder, Abdel Fattah el-Sisi, ved det russisk-afrikanske topmøde i Sotji.
Handlen mellem Rusland og en række lande på det afrikanske kontinent er stigende - også selvom den sammenlignet med eksempelvis USA, Kina og EU stadig er i miniputstørrelse.
Russisk eksport til afrikanske lande løb ifølge Financial Times sidste år op i 20 milliarder dollars - rundt regnet 134 milliarder kroner - mens USA tegner sig for det tredobbelte og Kina for omkring ti gange så meget.
Og så aftager Afrika en stor del af den russiske våbeneksport.
Nordafrika (Algeriet, Libyen, Marokko og Tunesien) står samlet for 75 procent af den afrikanske våbenimport, og i årene 2014 -2018 tegnede Rusland sig for 49 procent af våbenleverancen til Nordafrika.
Den russiske våbeneksport er i perioden samlet set nedadgående, men i flere afrikanske lande er Rusland stadig blandt de største leverandører.
Det er dog ikke kun våben, men også tilbuddet om sikkerhedstjenester samt militærtræning og rådgivning, der har åbnet dørene for Rusland.
I Nigeria har militæret kæmpet mod den militante terrorgruppe Boko Haram.
Noget, flere afrikanske lande har udnyttet i kampen mod eksempelvis militante grupper som Boko Haram og Al-Shabaab.
Samtidig har Rusland en anden fordel i Afrika, siger DR's Afrika-korrespondent.
- Der er ingen kolonial fortid.
Sovjetunionen var meget engageret i det afrikanske kontinent, men kom ind efter 2.
Verdenskrig og støttede flere af oprørsbevægelserne helt op til Sovjetunionens sammenbrud, siger han og fortsætter:- Derfor er flere af de afrikanske ledere, som i dag sidder på magten, uddannet i Moskva, siger han.
Det gælder blandt andre den angolanske præsident, Joao Lourenco, som er uddannet på et militærakademi i slutningen af 1970'erne.
- Det giver den russiske præsident mulighed for at skabe sig allierede, som kan være sværere for europæiske ledere at få kontakt til, vurderer Søren Bendixen.
Men er den russiske indflydelse god for Afrika?
En minearbejder i en mine nær Pretoria i Sydafrika.
De russiske investeringer omfatter også bauxitminer, der bruges til at udvinde aluminium, diamantminer, og så har det russiske statskontrollerede olieselskab Rosneft også flere olieprojekter i Egypten og Mozambique.
Men trods en voksende handel og muligheder for yderligere samarbejde deler det russiske rykind stadig vandene, forklarer Søren Bendixen.
- Spørger du de afrikanske ledere, hvor demokratiet ikke står højt på dagsordenen, så er de tilfredse med de billige våben og den militære rådgivning.
Den demokratiske udvikling er dog langt mere tvivlsomt, og der er militære rådgivere i området, som mange mener ikke bør være der, siger han.
Et af de mere kendte eksempler er det privatejede russiske sikkerhedsfirma, Wagner Group, som opererer i Den Centralafrikanske Republik, hvor de blandt andet udgør en del af præsident Faustin-Archange Touadéras stab.
Jevgenij Prigosjin (tv.
) sammen med Vladimir Putin.
Hvilket arbejde, de præcist udfører, er uklart, og Wagner beskrives også som en mindre hær af lejesoldater, ejet af den russiske rigmand Jevgenij Prigosjin, der har forbindelser til Vladimir Putin.
Flere beretninger fra både russiske, britiske og amerikanske medier indikerer, at gruppen udover at være til stede i Afrika også har været indblandet i konflikter i Venezuela, Syrien og Ukraine.
DR's Afrikas-korrespondent peger desuden på en udfordring, som flere vestlige lande formentlig kan nikke genkendende til.
- Vi har også set eksempler på manipulation på internettet, og det har man også flere steder i Afrika, hvor det formentlig er lidt lettere at slippe afsted med, og der kan Rusland sådan set også tilbyde noget til de statsledere, der er optaget af at holde fast i deres position.
FacebookTwitterKopier linkEmner:Afrika|Rusland|USA|Kina|Økonomi




https://www.dr.dk/nyheder/vejret/kraftigt-blaesevejr-paa-vej-mod-danmark

VejretKraftigt blæsevejr på vej mod DanmarkMens lørdag bliver våd og blæsende, kan vi se frem til solskin på søndag.
Man kan godt klæde sig på efter, at det bliver blæsende og vådt på lørdag.
Af Therese Kiesbye Øvlisen og Louise Gade Sig23.
okt.
2019 kl.
14.
56Læs op- Det bliver en spændende vejrweekend, vi har foran os.
Vi skifter den lune og fugtige luft ud med en køligere og mere tør luft.
Og det vejrskifte kommer ikke til at gå stille for sig, siger DR's meteorolog Mikael Jarnvig.
Der er nemlig lagt op til et godt gedigent blæsevejr på lørdag, som går hånd i hånd med en masse regn.
Fredag aften og natten til lørdag ser det ud til, at blæsten begynder at spille med musklerne.
Store dele af landet får kuling fra syd og sydvest.
Lørdag morgen står danskerne op til et blæsevejr, men i løbet af formiddagen begynder vinden at aftage igen.
Da weekenden ligger nogle døgn ude i fremtiden, er det også vigtigt at understrege, at prognoserne er usikre:- Prognoserne er stadig meget uenige om, hvor blæsende det bliver.
De vildeste prognoser siger, at det kan blive op til storm (25 meter i sekundet), mens andre kun lige går op til kuling (15 meter i sekundet).
Det mest sikre er, at der kommer en ordentlig portion regn, siger Mikael Jarnvig.
Op til 25 millimeter regnSærligt den nordvestlige del af Jylland ser ud til at få mest regn, og her kan man få op til 20-25 millimeter.
Den sydøstlige del af landet slipper med 10 - 15 millimeter regn.
I løbet af lørdagen klarer det op.
Dog vil den sydlige del af landet få regn det meste af dagen.
Solskin på vej - og nattefrostUvejret, der rammer os lørdag, er en koldfront.
Og som ordet lægger op til, følges den op af koldere luft.
Den lune sydvestenvind, vi har oplevet i en længere periode, bliver afløst af en køligere og mere klar luft fra nordvest.
Det mærker vi på temperaturerne allerede søndag, hvor vi kun når op omkring ti grader.
Til gengæld får vi både sol og regnbyger i løbet af søndagen.
Samtidig er der i begyndelsen af næste uge udsigt til besøg fra vores gamle vinterven: nattefrosten.
Tirsdag morgen vil mange vågne op til rim på bilruden.
FacebookTwitterKopier linkEmner:Vejret|Jylland




https://www.dr.dk/nyheder/penge/her-er-de-syv-personer-der-afgjorde-radio24syvs-skaebne

MedieforhandlingerSe temaPengeHer er de syv personer, der afgjorde Radio24syvs skæbneRadio24syv bliver ikke DAB-radio, da Radio- og tv-nævnet har vurderet radio Loud højere.
Læs om nævnet her.
I går blev det afgjort, at radiokanalen Radio24syv ikke fortsætter som DAB-kanal.
23.
okt.
2019 kl.
15.
32Læs opRadio- og tv-nævnet afgjorde tirsdag, at det bliver radio Loud som får lov at drive en radiokanal som DAB-kanal.
Radio24syv og DK4 Radio var også med i udbuddet, men det var radio Louds ansøgning, der fik den højeste bedømmelse.
Her kan du se, hvem der siden 1.
januar 2017 har siddet i nævnet.
De seks første medlemmer er udpeget af kulturministeren - i det her tilfælde tidligere kulturminister Mette Bock (LA).
Det syvende medlem er udpeget af Samarbejdsforum for Danske Lytter- og Seerorganisationer.
1.
Formand: Caroline Heide-Jørgensen, juraprofessor, Københavns Universitet.
2.
Anne Kristine Axelsson, koncerndirektør ATP.
3.
Kirsten Drotner, professor i medievidenskab, Syddansk Universitet4.
Mark Lorenzen, professor, Institut for Innovation og Organisationsøkonomi, Copenhagen Business School.
5.
Per Jauert, lektor i medievidenskab Aarhus Universitet.
6.
Merethe Eckhardt, udviklingsdirektør ved Domstolsstyrelsen.
7.
Peter C.
Madsen, revisor.
Formand i TV Syd Fonden og medlem af TV Syds repræsentantskab.
Udpeget af Samarbejdsforum for Danske Lytter- og Seerorganisationer.
Derudover er der to medlemmer, som kun deltager i særlige sager, hvor der vil kunne træffes en afgørelse efter regler, der forbyder tilskyndelse til had på grund af race, køn, religion, nationalitet og fremme af terrorisme.
1.
Trine Baumbach, professor med speciale i strafferet og medieret på Københavns Universitet - udpeget af justitsministeren.
2.
Elisabet Michelsen, dommer ved retten i Glostrup - udpeget af Den Danske Dommerforening.
Kilder: Slots- og Kulturstyrelsen, LinkedIn.
/ritzau/FacebookTwitterKopier linkEmner:Anne Kristine Axelsson (embedsmand)|Liberal Alliance|Mette Bock (politiker)|Glostrup|Videregående uddannelser




https://www.dr.dk/nyheder/politik/liberal-alliance-mister-millioner-i-tilskud

PolitikLiberal Alliance mister millioner i tilskudDet koster Liberal Alliance 3,2 millioner kroner om året, at Simon Emil Ammitzbølle-Bille har forladt partiet.
Ole Birk Olesen får som gruppeformand færre penge at gøre godt med i Liberal Alliance, efter Simon Emil Ammitzbøll-Bille har forladt partiet.
Af Anders Byskov Svendsen23.
okt.
2019 kl.
16.
11Læs opSimon Emil Ammitzbøll-Bille udløser ikke kun en tom stol i Liberal Alliances gruppeværelse på Christiansborg, efter han mandag valgte at forlade det parti, hvor han de sidste 10 år har haft en central placering.
Han skaber også et stort hul i partikassen.
Liberal Alliance fik valgt fire medlemmer til Folketinget den 5.
juni.
Nu er der så kun tre tilbage.
Og der er stor forskel på at være tre og fire medlemmer, når den offentlige støtte bliver delt ud.
Folketinget oplyser til DR Nyheder, at forskellen i tilskud på at være tre eller fire medlemmer i en folketingsgruppe cirka er på 270.
000 kr.
om måneden.
Det betyder, at partiets tilskud falder med 3,2 millioner kroner om året.
I grafen herunder kan du se, hvor meget støtte partierne fik i 2016 og 2017.
Tallene for 2018 er endnu ikke offentliggjort.
Rammer først om et årI forvejen har Liberal Alliance skåret ind til benet, da den store tilbagegang med valget i juni fra 13 til fire mandater også betød et stort fald i tilskud.
Gruppestøtte på ChristiansborgHver folketingsgruppe modtager gruppestøtte.
Denne støtte går især til gruppernes lønudgifter til medlemssekretærer, rådgivere, pressemedarbejdere m.
fl.
Støtten gives på denne måde i 2019:Basisbeløb til folketingsgrupper på fire eller flere mandater: 305.
848 kr.
Eksperttilskud (basis) til folketingsgrupper på fire eller flere mandater: 121.
727 kr.
Basisbeløb pr.
mandat til folketingsgrupper på tre eller færre mandater: 76.
462 kr.
Mandatbeløb pr.
alm.
folketingsmedlem: 47.
952 kr.
Mandatbeløb pr.
folketingsmedlem, som også er minister eller formand for Folketinget: 15.
984 kr.
Eksperttilskud pr.
folketingsmedlem: 19.
066 kr.
Partierne skal søge om at få eksperttilskuddet.
Kilde: Folketinget.
Der går lidt tid, før de økonomiske konsekvenser af Simon Emil Ammitzbøll-Billes afsked kan mærkes i kassen.
Folketinget fortæller, at tilskuddet først bliver reguleret 12 måneder efter, at grundlaget for tilskuddet er ændret.
Det vil altså sige, at ændringen fra fire til tre mandater først påvirker tilskuddet i november 2020.
Liberal Alliance har på nuværende tidspunkt ikke nogle kommentarer til den økonomiske situationen, som Simon Emils Ammitzbøll-Billes exit har udløstFacebookTwitterKopier linkEmner:Liberal Alliance|Simon Emil Ammitzbøll (politiker)|Folketinget|Økonomi




https://www.dr.dk/nyheder/udland/praesidentvalg-skaber-kaos-og-ballade-baal-og-brand-igen-i-bolivias-gader

UdlandPræsidentvalg skaber kaos og ballade: Bål og brand igen i Bolivias gaderOppositionen i Bolivia opfordrer til generelstrejke efter de seneste dages demonstrationer.
Af Catharina Maria Skov Lassen23.
okt.
2019 kl.
18.
03Læs opGader i mange byer i det sydamerikanske land Bolivia var i går oplyst af rødgule flammer - antændt af vrede demonstranter.
Protesterne var i gang for anden dag i træk.
Der blev demonstreret mod den nuværende bolivianske præsident, Evo Morales, som har siddet på posten i næsten 14 år.
I Bolivia skal man føre med over 10 procent for at vinde valget i første runde, ellers skal kandidaterne ind i endnu en valgrunde.
Og der har været meget uenighed om resultatet.
Sikkerhedsstyrker var tilstede under tirsdagens protester i byen La Paz i Bolivia.
Et forvirrende resultatFå timer efter at valgstederne lukkede i søndags, blev de første valgresultater frigivet.
Da 83,8 procent af stemmerne var blevet optalt, var de to kandidater, der havde fået flest stemmer, Evo Morales og Carlos Mesa, og der tegnede sig et billede af endnu en valgrunde.
Efter 24 timers valgmålinger på hjemmesiden stoppede optællingen.
Og imens optællingen var gået i stå, fortalte Evo Morales sine tilhængere, at han var sikker på, at der ikke var brug for endnu en runde.
Og da resultatet blev opdateret mandag aften, havde Evo Morales en føring på 10,12 procent, og der var altså ikke brug for endnu en valgrunde.
Det bolivianske flag flagrer i vinden under en af demonstrationerne i La Paz.
Vilde protester i gaderneStemmeresultatet udløste ramaskrig i gaderne, og befolkningen satte ild til stemmeboksene for at sætte fokus på det valgfusk, de mener har fundet sted.
Oppositionen har på grund af valgresultatet opfordret til generalstrejke i landetEvo Morales er den første præsident, der har rødder i landets oprindelige befolkning.
Han er tidligere kokabonde.
Og han har indtil nu vundet i første valgrunde i alle præsidentvalg, han har stillet op i.
FacebookTwitterKopier linkEmner:Valg og folkeafstemninger|Bolivia|Evo Morales (politiker)




https://www.dr.dk/nyheder/politik/regeringen-vil-nu-aendre-lovforslag-om-fremmedkrigere

PolitikRegeringen vil nu ændre lovforslag om fremmedkrigereMan skal kunne få dispensation, hvis man har 'god grund' til at misse sin klagefrist.
Folketinget skal stemme om lovforslaget i morgen.
Af Daniel Myrup23.
okt.
2019 kl.
15.
32Læs opI dag blev lovforslaget om at kunne frakende fremmedkrigere med dobbelt statsborgerskab deres danske statsborgerskab diskuteret for første gang.
Efter alle Folketingets partier fik mulighed for at sige deres mening om lovforslaget fra regeringen, er selvsamme nu klar til at lytte og ændre lovforslaget.
Ændringen giver fremmedkrigerne dispensation, der forlænger klagefristen for dem, hvis de har fået frataget det danske statsborgerskab fra dem.
Proces om lovgivningEt lovforslag behandles tre gange i Folketingssalen.
Hvis det bliver vedtaget og stadfæstet, bliver det til en gældende lov.
Folketinget behandler to typer forslag: lovforslag og beslutningsforslag.
Et lovforslag bliver til en lov, der indeholder rettigheder og pligter for alle borgere.
For at lovforslaget kan blive til en lov, skal det skrives under af dronningen og en minister i statsrådet.
Regeringens forslag om administrativt at kunne tage statsborgerskabet fra fremmedkrigere med dobbeltstatsborgerskab skal behandles og stemmes om torsdag.
Kilde: ft.
dk- Vi er sådan set åbne for at diskutere lovforslaget, og det er også derfor, der er et par justeringer i forhold til det, regeringen oprindeligt foreslog, siger udlændinge- og integrationsminister Mattias Tesfaye (S).
Siden regeringen for en uge siden annconerede, at lovforslaget var på vej, er det blevet kritiseret af både flere af regeringens støttepartier og juridiske organisationer.
Læs også:Kritikken vælter ned over regeringens lovforslag om fremmedkrigereSærligt den siddende ministers mulighed for at frakende et statsborgerskab uden en rettergang er blevet kritiseret.
En kritik, regeringen afviser, og Socialdemokratiets finansordfører kalder det 'almindelig praksis'.
Fire uger til at klageSom loven først blev foreslået af regeringen, så ville en fremmedkriger have fire uger til at klage over sin frakendelse af sit danske pas.
Det er blandt andet blevet kritiseret, fordi fremmedkrigeren vil få besked via e-boks, mens de befinder sig i en konfliktzone i Mellemøsten.
Men efter ønske fra blandt andre Venstre skal der nu kunne gives dispensation til en fremmedkriger, hvis der er en god grund til, at personen ikke har sendt sin klage inden for fristen på fire uger.
Læs også:Blå partier skal hjælpe regeringen med at tage statsborgerskabet fra fremmedkrigere- Det bliver sådan, at hvis ikke selv man kan gøre det, så vil man få mulighed for at overskride den fire ugers frist, og det vil i sidste ende være en dommer, der kan afgøre, om man selv kan gøre for, at man ikke svarede inden for tidsfristen, siger Mattias Tesfaye.
Klager man over frakendelsen af sit pas, får man sin sag prøvet hos en dommer i Danmark.
Og efter debatten i Folketinget i dag står det stadig fast, at det er udlændinge- og integrationsminister, Mattias Tesfaye,der beslutter, om et statsborgerskab skal frakendes.
'Vi bryder ikke konventionerne'Det var ikke kun klagefristen for fremmedkrigere, der blev nævnt i dag.
Ordet i folketingssalen gik rundt til alle partier, og der brugte flere af regeringens støttepartier deres taletid på at spørge ind til de forskellige dele af lovforslaget fra regeringen.
Og et element omkring statsløshed blev vendt et par gange, da det på forhånd også har fået kritik fra blandt andet Institut for Menneskerettigheder.
For ved første øjekast lægger lovforslaget op til, at man ikke kan få frataget sit danske pas, hvis det er det eneste pas, man har.
Altså hvis man udelukkende er dansk statsborger.
Men på side 17 i lovforslaget åbner de op for, at man kan få frataget sit pas til trods for, at man kun er dansk statsborger, så man vil blive statsløs - hvilket vil gøre regeringens lovforslag ulovlig i forhold til statsløsekonventionen.
Her mener udlændinge- og integrationsministeren, at de har fundet et fortolkningsrum i FN's retningslinjer til at kunne gøre det alligvel:- Det er rigtigt, at den her sag ikke har været efterprøvet ved en international domstol, og det er derfor, det er svært at være skråsikker, men det er vores bedste vurdering, at vi holder os inden for konventionerne.
Det er meget vigtigt for mig personligt, men også for hele regeringen, siger udlændinge- og integrationsminister, Mattias Tesfaye.
FacebookTwitterKopier linkEmner:Mattias Tesfaye (politiker)|Folketinget|e-Boks|Udlændingepolitik|Mellemøsten




https://www.dr.dk/nyheder/penge/rapport-afslorer-radio24syv-satte-okonomisk-barre-hojt

MedieforhandlingerSe temaPengeRapport afslører: Radio24syv satte økonomisk barre for højtRadio24syv søgte om fuldt tilskud i DAB-udbud, og det betød, at kanalen tabte udbud.
Der blev lagt blomster foran Radio24syvs indgang, efter det i går blev offentliggjort, at radioen ikke får lov til at fortsætte som DAB-kanal.
23.
okt.
2019 kl.
15.
23 | opdateret 23.
okt.
2019 kl.
16.
12Læs opRadio24syv tabte udbuddet om at drive DAB-radio, da kanalen scorede lavest på kriterium om størrelsen af tilskuddet.
Det viser rapport fra Radio- og tv-nævnet, der tirsdag afgjorde, at radio Loud vandt udbuddet, hvor også DK4 Radio havde lagt billet ind.
Radio Loud fik en samlet score på 6,65, Radio24syv fik 5,10 og DK4 Radio fik 4,65.
Radio24syvs afgående chefredaktør, Jørgen Ramskov, var klar over, at kanalen ville miste point på økonomi i udbuddet om ny DAB-kanal.
Alligevel så han det som umuligt at drive radiokanalen for mindre end de 280 millioner, som Radio24syv ønskede.
- Vi har arbejdet meget seriøst med et budget.
I forvejen skulle vi skære 25 millioner af vores eksisterende budget – hvis du spørger mig, så er det det, som det koster, siger Jørgen Ramskov.
Læs også:24Syv lukker: Den nye kanal Loud vinder plads på DAB-kanalTre kriterierAnsøgningerne er vurderet ud fra tre kriterier, som hver især har en vægt på en skala fra 1 til 8.
Det er dels størrelsen af det samlede tilskud, der maksimalt kunne være 280 millioner kroner.
Ansøgeren med det laveste bud fik højeste bedømmelse, og den med højeste bud fik færrest point.
Det er her, at Radio24syv er faldet igennem, da radiostationen kun har fået 1 point, fordi man er gået efter det fulde tilskud.
DK4 Radio fik 8 point med det laveste bud på 256,25 millioner kroner.
Radio Loud har fået 7 point med et bud på 260,8 millioner kroner.
Derudover er ansøgningerne blevet bedømt på kvaliteten og realismen i planen for driften af radiostationen samt indholdet i programplanerne.
Her har Radio24syv scoret henholdsvis 7 og 6, men det har ikke været nok til at slå radio Loud, der også fik 7 og 6 point på de to kriterier.
/ritzau/FacebookTwitterKopier linkEmner:Jørgen Ramskov (journalist)|Radio- og tv-nævnet|Radio24syv|DK4|Økonomi




https://www.dr.dk/nyheder/regionale/sjaelland/region-sjaelland-aendrer-kraeftbehandling-vi-skal-sikre-tryghed-hos

SjællandRegion Sjælland ændrer kræftbehandling: 'Vi skal sikre tryghed hos kvinderne'Efter flere kvinder med mistanke om brystkræft blev afvist på Ringsted Sygehus, ændrer Region Sjælland deres procedure.
Regionens nye procedure betyder, at alle kvinder der får en henvisning fra deres egen læge skal undersøges, hvis de har en mistanke om kræft – uden yderligere vurdering af en speciallæge.
 DR)Af Casper Lindbjerg Greve og Kimmie Hetland23.
okt.
2019 kl.
15.
02Læs opRegion Sjælland har valgt at ændre deres procedure til kræftbehandling.
Det sker efter, at to brystkræftramte kvinder i mandags stod frem i Jyllands-Posten og fortalte, at Ringsted Sygehus afviste at undersøge dem i et kræftpakkeforløb.
Det betyder, at alle kvinder, der får en henvisning fra deres egen læge, skal undersøges, hvis de har en mistanke om kræft – uden yderligere vurdering af en speciallæge.
Det siger regionrådsformand i Region Sjælland Heino Knudsen (S).
Om sagenRingsted Sygehus havde fra 2013 til 2017 en mangelfuld procedure ved brystkræftundersøgelser, hvor patienter var blevet henvist fra egen læge.
Først da en afdelingslæge slog alarm, begyndte man at overholde de nationale retningslinjer.
Region Sjælland har undersøgt 9.
400 journaler og fundet over 300 tilfælde, hvor kvinder, der siden har fået konstateret brystkræft, har fået den mangelfulde undersøgelse.
Som direkte konsekvens af sagen, er centrale personer på Ringsted Sygehus blevet meldt til politiet, og sygehusets direktør blev fyret i februar.
- På grund af den usikkerhed, der er lige nu, så har vi valgt at sende alle kvinder i et kræftpakkeforløb, hvis de er blevet henvist til det af deres praktiserende læge.
Udmeldingen kommer i kølvandet på, at flere kvinder blev visiteret forkert i deres kræftforløb på Ringsted Sygehus i årene 2013 – 2017.
Den ændrede praksis skal være med til at beskytte kommende patienter, der bliver sendt i behandling, men også sundhedspersonalet, siger Heino Knudsen.
- Vi skal sikre tryghed hos kvinderne, men vi skal også sørge for, at vores medarbejdere føler sig trygge, og derfor har vi lavet den her helt klare retningslinje, siger han.
Savner en fælles procedureUdover at ændre proceduren ved behandlingsforløbet i forbindelse med kræft, så har Region Sjælland også henvendt sig til Sundhedsstyrelsen, fordi de savner en fælles behandlingsprocedure for hele landet.
- Vi har brug for sammen med Sundhedsstyrelsen og de andre regioner i fællesskab at se på, hvordan de her retningslinjer skal fortolkes, så vi har en fælles forståelse, siger Heino Knudsen og fortsætter:- Indtil vi har det, så er det kvindernes tryghed, der betyder mest for os, og derfor sender vi alle dem, der bliver henvist til et kræftpakkeforløb, ind for at blive undersøgt.
FacebookTwitterKopier linkEmner:Heino Knudsen (politiker)|Socialdemokraterne|Region Sjælland|Kræft|Sjælland




https://www.dr.dk/nyheder/regionale/hovedstadsomraadet/ridser-og-buler-i-bilen-hver-fjerde-parkeringsskade-mangler-en

KøbenhavnRidser og buler i bilen: Hver fjerde parkeringsskade mangler en skadeforvolderPå landsplan mangler TopDanmark en skadesforvolder ved cirka 25 procent af de anmeldte parkeringsskader.
Christian Læssøe Drosdal fra Frederiksberg i København har flere gange oplevet at komme ud til en bule og ingen seddel i ruden.
Af Josephine Nue og Kamilla Mærsk23.
okt.
2019 kl.
15.
33Læs opDet kan være en kedelig overraskelse at finde en bule eller ridse i lakken, når man kommer ud til sin parkerede bil.
Især hvis skadeforvolderen ikke har efterladt en seddel i ruden eller rettet henvendelse efter skaden.
På landsplan mangler forsikringsselskabet TopDanmark en skadesforvolder ved cirka 25 procent af de anmeldte parkeringsskader.
Ved næsten hver tredje af de parkeringsskader, som TopDanmark sidste år fik anmeldt i Region Hovedstaden, kender man ikke skadesforvolderen.
Når man har travlt, og der er larm, er der også en risiko for, at man simpelthen ikke opdager skaden.
Jens Røpke, produktudviklingsdirektør i TopdanmarkDet er der en god forklaring på, mener Jens Røpke, der er produktudviklingsdirektør i Topdanmark.
- I storbyen er der flere biler, og vi holder mere udsatte steder, i tætte parkeringsbåse eller på gaden, siger han.
Jens Røpke tilføjer, at det heller ikke nødvendigvis er alle skadeforvoldere, der er klar over, at de laver en skade.
- Når man har travlt, og der er larm, er der også en risiko for, at man simpelthen ikke opdager skaden.
I de tilfælde vil der naturligvis ikke være en skadeforvolder, der henvender sig, siger han.
Irriterende med buler og ridserÉn af dem, der flere gange har oplevet at komme ud til en bulet bil uden seddel i ruden, er Christian Læssøe Drosdal, som bor på Frederiksberg.
- Sidste gang blev min bil efterladt med en bule i venstre forskærm og et par hvide fartstriber på kofangeren, men jeg opdagede det først senere, og så var det for sent at tjekke, om det var bilen i nabobåsen, siger han.
Det irriterer Christian Læssøe Drosdal, at folk ikke efterlader en seddel, så det skal gå ud over hans pengepung.
- Der er ingen tvivl om, at den person, der har lavet skaden på min bil, har været klar over det, siger han.
- Og så synes jeg, at det er irriterende, at det skal gå ud over min forsikring, når jeg skal betale selvrisikoen, siger Christian Læssøe Drosdal.
Dårlige undskyldnigner og for megen ulejlighedIfølge Sille Krukow, der er ekspert i nudging og adfærd, er det grundlæggende omgivelserne, der styrer os i det øjeblik, vi laver skaden.
- De fleste vil gerne gøre det rigtige, men der er alle mulige små barrierer, der gør, at vi ikke får gjort det.
Det kan være, at vi er alene, eller noget så simpelt, at vi ikke har noget papir, siger hun.
- Hvis det kræver en indsats af os, og vi alligevel står alene, så kommer vi med undskyldninger som 'jeg har travlt' eller 'børnene skal hentes', og så smutter vi fra skaden.
En dårlig oplevelse kan påvirke, hvordan vi selv handler næste gang vi laver en bule.
- Jo mere vi er farvet af en oplevelse, der har forårsaget besvær med at skulle til mekaniker og melde til forsikringen, desto mere påvirker det vores adfærd i en periode, siger Sille Krukow.
FacebookTwitterKopier linkEmner:Topdanmark|Forsikringsselskaber|Parkering|Region Hovedstaden|Frederiksberg




https://www.dr.dk/sporten/fodbold/arkitekt-saa-meget-koster-et-nyt-nationalstadion

FodboldArkitekt: Så meget koster et nyt nationalstadionEt nyt nationalstadion bliver en dyr affære - op til tre milliarder kroner.
Danske roligans fik i går godt nyt.
DBU vil have et nyt nationalstadion.
Af Mikkel Gøtzsche23.
okt.
2019 kl.
16.
04Læs opEt topmoderne nationalstadion med plads til minimum 50.
000 tilskuere.
Det var det ønske, DBU meldte ud i går, men skal det blive en realitet kræver det at både klubber, kommuner og private investorer spæder til.
Og så er spørgsmålet bare: Hvad koster det, hvis et nyt stadion skal bygges fra grunden?
Det kan være svært at svare konkret på, mener arkitekt og partner hos arkitektfirmaet C.
F.
Møller Klaus Toustrup- Det er lidt som at spørge, hvad en pære og en banan koster.
Der er et enormt spænd, alt efter hvad stadionet skal bruges til.
Men det er ikke forkert at sige, at det ligger mellem 1,8 milliarder og tre milliarder.
Så meget har andre byggerier kostetFriends Arena (Sverige): 1,95 mia.
Wembley (England): 14,7 mia.
New White Hart Lane (England): 8,64 mia.
Jysk Park (Silkeborg): 130 mio.
Og Klaus Toustrup famler ikke i blinde, når han udtaler sig om stadionbyggerier.
For han og C.
F.
Møller har blandt andet været inde over vores svenske naboers Friends Arena, som meget belejligt har cirka den kapacitet, som DBU efterspørger.
Ifølge C.
F.
Møller kostede det knap to milliarder danske kroner.
Moderne er lig med multifunktioneltÈn ting er dog sikkert.
Hvis DBU skal have et moderne stadion med plads til 50.
000 tilskuere, er det ikke nok blot at bygge et stadion udelukkende til fodboldkampe, siger Klaus Toustrup.
- Hvis det skal kunne betale sig, skal det kunne meget mere end blot at være vært for fodboldkampe.
Med al ære og respekt vil et superligahold ikke kunne fylde så stort et stadion på ugentlig basis.
Derfor er det vigtigt at bygge et stadion, hvor man kan fylde ud med andre aktiviteter end de store sportsstævner, som et nyt stadion ville kunne tiltrække.
Ellers kan det ende med, at stadionet vil ende med at stå som et stort, sportsligt mausoleum ifølge Toustrup.
Friends Arena i Sverige åbnede i 2012, med et brag af en fodboldkamp mellem Sverige og England.
Men ved siden af de sportslige events bliver arenaen brugt til alt fra monstertruck-shows til musikkoncerter.
Og det skal et nyt stadion i Danmark altså også kunne, hvis det skal blive en rentabel forretning.
Men kigger man ud i det danske kulturlandskab, er der umiddelbart rig mulighed for at komme til store events i kulturarenaer som Boxen i Herning og Royal Arena i København.
Men ifølge Toustrup er det en helt anden oplevelse end den på et stadion.
- Du kan ikke lave de der gigakoncerter i Royal Arena, fordi der ikke kan komme ligeså mange mennesker ind, som der kan på stadion.
Friends Arena i Sverige er et eksempel på en multiarena brugt til meget mere end fodbold.
Skal stå færdigt i 2025Ifølge DBU er det vigtigt at kunne fremvise nogle gode faciliteter, hvis man skal gøre sig forhåbninger om at tiltrække store sportsbegivenheder som eksempelvis den EM-slutrunde, som bliver afholdt for kvinderne i 2025.
Det giver DBU godt og vel fem år, før det nye stadion skal stå færdigt.
Og selvom det virker som at ambitiøst mål, er det ikke umuligt.
Det siger Karl Christiansen, professor og cand.
arch ved Aarhus arkitektskole.
- Den store ubekendte faktor er, hvor hurtigt man kan få enderne til at mødes i de lokale, økonomiske og politiske interesser omkring placeringen og finansieringen.
Og det er usikkert, hvor lang tid det vil tage, for der kan opstå mange hårdknuder undervejs.
Når alle de ting er på plads, vil det ifølge Karl Christiansen tage cirka tre år at bygge et stadion af den størrelsesorden.
FacebookTwitterKopier linkEmner:DBU|C.
F.
Møller|Fodbold|Sverige|København




https://www.dr.dk/nyheder/udland/efter-fund-af-39-lig-i-container-det-er-raedselsvaekkende

UdlandEfter fund af 39 lig i container: 'Det er rædselsvækkende'Politiet har skiftet teori i sagen fra Essex, som de efterforsker som en drabssag.
Politiet har i dag haft fuld gang i efterforskningen ved gerningsstedet.
Af Sean Coogan og Lasse Berg Sørensen23.
okt.
2019 kl.
18.
14 | opdateret 23.
okt.
2019 kl.
23.
08Læs opPolitiet i Essex er blevet kastet ind i en makaber sag, efter man i nat har fundet 39 lig i en lastbilcontainer i et industrikvarter i byen Grays nordøst for London.
Ordensmagten har efterfølgende anholdt lastbilens 25-årige nordirske chauffør, som er mistænkt for mord.
Læs også:39 lig fundet i container i Storbritannien: Politiet efterforsker det som drabDen tragiske nyhed er svær at bearbejde for 25-årige Adam, som DR Nyheders udsendte reporter taler med nær gerningsstedet.
- Det er utroligt foruroligende, at det er foregået på vores dørtrin, og at der er tale om så mange lig, siger 25-årige Adam, der arbejder få hundrede meter fra gerningsstedet.
Den tragiske sag har været dagens store samtaleemne på arbejdspladsen, siger Adam.
Han blev bekendt med sagen, da han så de mange politibiler på sin vej til arbejde.
- Det er rædselsvækkende, siger han.
Ny teori om rutenPolitiet oplyste tidligere i dag, at der var tale om en bulgarsk lastbil, som ankom til Storbritannien via den walisiske havneby Holyhead i lørdags.
Byen er bindeled for søtransport mellem Irland og Wales.
Men nu mener politiet i stedet, at containeren er ankommet til Purfleet nær London fra den belgiske by Zeebrugge i nat, beretter Reuters.
Her til eftermiddag lød meldingen fra den bulgarske premierminister, Boyko Borrisov, ifølge nyhedsbureauet, at lastbilen ikke har nogen forbindelse til Bulgarien, ud over at lastbilen er registreret i landet.
Lastbilen har ikke været i østeuropæiske land siden 2017, lyder det.
Ifølge Bulgariens udenrigsministerium er lastbilen registreret i den bulgarske by Varna af et firma, som er ejet af en irsk kvinde.
BBC oplyser, at det lokale politi får assistance til at udpege grupper fra det organiserede kriminelle miljø, der kan have spillet en rolle i den tragiske sag.
Politiet holder kortene tæt ind til kroppenMeldingen fra politiet er, at deres førsteprioritet er at få identificeret ligene, men at det kan tage lang tid.
For kort tid siden holdt Pippa Mills, som er vicepolitimester i Essex, pressemøde om sagen.
Her var hun sparsom med oplysninger og gentog, at politiet tilbageholder den 25-årige nordiske chauffør under mistanken om drab.
Man kender endnu ikke ofrenes nationalitet.
- Dette bliver en lang og kompleks efterforskning, og vi fortsætter med at arbejde med lokale samarbejdspartnere og internationale myndigheder for at indsamle vigtige efterretninger og identificere de mennesker, som desværre har mistet livet, lyder det i en pressemeddelelse fra politiet, skriver Sky News.
Politisk afskyFlere britiske politikere har i dag udtrykt deres sorg over det tragiske fund i Essex.
Indenrigsministeren, Priti Patel, sagde, at hun var "chokeret og bedrøvet" over nyheden, mens premierminister Boris Johnson sagde, at alle, som handler med mennesker, skal jagtes og retforfølges.
Under dagens debat udtrykte både premierminister Boris Johnson og Labour leder Jeremy Corbyn deres afsky.
Her til aften kom det frem, at engelsk politi har stoppet en lastbil på vej i retning af London med ni migranter ombord.
De ni var alle umiddelbart uskadte, men vil blive tilset af ambulancefolk, før overdragelsen til myndighederne, siger politiet til Sky News.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|Sky News|Kriminalitet




https://www.dr.dk/nyheder/indland/bagmandspolitiet-ransager-dan-bunkering-i-middelfart

Sagen om Dan-BunkeringSe temaIndlandBagmandspolitiet ransager Dan-Bunkering i Middelfart Samtidig slår USA til mod Dan-Bunkerings russiske forretningspartner.
Dan-Bunkerings hovedkvarter i Middelfart.
Af Mathias Friis, Line Gertsen, Astrid Fischer og Morten Frandsen23.
okt.
2019 kl.
13.
45Læs opDan-Bunkering i Middelfart er blevet ransaget af Bagmandspolitiet, og it-eksperter har gennem flere dage støvsuget bunkerfirmaets computere for oplysninger.
Det oplyser flere af hinanden uafhængige kilder til DR.
.
Bagmandspolitiet – der officielt hedder SØIK - sigtede i begyndelsen af september Dan-Bunkering for i perioden 2015-2017 at have solgt og leveret jetbrændstof til anvendelse i Syrien i strid med EU's sanktioner.
Sanktionerne blev indført for at forhindre luftangreb på den syriske civilbefolkning.
Læs også:OVERBLIK Sagen om Dan-Bunkering og jetbrændstof til SyrienSamtidig med Dan-Bunkering blev sigtet, blev virksomhedens adresse i Middelfart ransaget, og arbejdet fortsatte gennem flere dage, oplyser kilderne til DR.
Omfanget af det indsamlede materiale, som nu skal granskes af SØIK, bliver beskrevet som ”meget omfattende.
”DR har bedt Dan-Bunkering om en kommentar til, at virksomheden er blevet ransaget.
- Det er korrekt, at SØIK har besøgt virksomheden i september, og det er vi glade for.
Virksomheden samarbejder frivilligt med alle offentlige myndigheder for at belyse denne sag, da man derved hurtigst muligt kan afklare misforståelser, lyder det i et skriftligt svar fra virksomhedens advokat.
SØIK ønsker ikke at kommentere oplysningerne om ransagningen.
Millionoverførsler fra russisk firmaDR har siden april bragt en række afsløringer om, at Dan-Bunkering er involveret i en sag om leverancer af jetbrændstof til Syrien.
Afdækningen har blandt andet vist, at USA i efteråret 2016 sendte flere efterretninger til Danmark for at advare om om Dan-Bunkerings mulige sanktionsbrud.
Ifølge amerikanske retsdokumenter, centrale kilder og fortrolige oplysninger hos danske myndigheder, er Dan-Bunkering blevet betalt af det russiske firma Maritime for at levere jetbrændstof til russiske tankskibe i Middelhavet, som derefter har sejlet det videre til Syrien.
Læs også:Hemmeligt bevismateriale afslører: Sag om jetbrændstof kan være tre gange størreMaritime præsenterede sig i en mail til Dan-Bunkering som repræsentant for russisk militær, som på det tidspunkt udførte daglige luftangreb i SyrienDan-Bunkering, der altså er sigtet men ikke tiltalt af sagen, har erkendt at have leveret jetbrændstof til russiske tankskibe, men afviser brud på EU’s sanktioner.
USA sætter ind mod MaritimeFå uger efter, at Dan-Bunkerings i september blev ransaget af SØIK, skred USA’s finansministerium ind over for Maritime.
Det viser en pressemeddelelse udsendt af USA.
Heri lyder det, at Maritime nu er omfattet af amerikanske sanktioner mod Syrien, og at tre russiske ansatte i Maritime er kommet på USA’s sanktionsliste.
Læs også:Dan-Bunkering handlede med russisk stråmandsselskabDerfor er det nu blevet forbudt for amerikanerne at handle med både Maritime og de tre russere.
Årsagen er, at de ifølge USA har organiseret leverancer af jetbrændstof til russisk militær i Syrien i 2016 og 2017.
- Finansministeriet slår til mod et netværk, som omfatter stråmandsselskaber, skibe og medsammensvorne, der har faciliteret den ulovlige overførsel af jetbrændstof til russisk militær i Syrien, siger Sigal Mandelker, der er underdirektør i ministeriets enhed for Terrorisme og Finansielle Efterretninger.
I pressemeddelelsen bliver leverancerne beskrevet som afgørende for det syriske regime.
- Assads despotiske regime er i internationalt søgelys for at bruge kemiske våben og begå krigsforbrydelser imod uskyldige syriske civile, og de er afhængige af denne type illegale netværk for at blive på magten, lyder det fra underdirektør Sigal Mandelker.
Dan-Bunkering er ikke nævnt i den amerikanske pressemeddelelse.
Har samarbejdet med Dan-BunkeringEn af de ansatte, der nu er på USA’s sanktionsliste, har tidligere bekræftet over for DR, at han har samarbejdet med Dan-Bunkering og ”kun har godt at sige om dem.
”Se klip fra 21 SØNDAG, hvor DR kontakter en af de tre russere, som nu er på USA's sanktionsliste for at organisere leverancer af jetbrændstof til Syrien.
Det har ikke været muligt for DR at få et interview med det amerikanske finansministerium om USA's nye sanktioner i sagen om jetbrændstof til Syrien.
FacebookTwitterKopier linkEmner:Bagmandspolitiet|Dan-Bunkering|Syrien|USA|Erhverv




https://www.dr.dk/nyheder/regionale/midtvest/slut-med-blive-snydt-nu-fjernes-dannebrog-fra-udenlandsk-honning

Midt- og VestjyllandSlut med at blive snydt: Nu fjernes dannebrog fra udenlandsk honningHonning fra andre lande må kaldes dansk, selvom det kun er forarbejdet i Danmark.
Men det er slut nu.
Vagn Thorsen producerer omkring 2,5 tons om året fra bier, der henter pollen fra 50 bistader forskellige steder i Midt- og Vestjylland.
Af Asta Pil Heltborg, Natacha Tjørnholm og Lise Soelberg Frydendahl23.
okt.
2019 kl.
14.
33 | opdateret 23.
okt.
2019 kl.
15.
01Læs opEt lille dannebrogsflag pryder honningglasset, og teksten lover forbrugeren, at det sukkersøde indhold er "dansk produceret".
Alligevel kan det sagtens være honning, som udenlandske bier har samlet fra udenlandske blomster.
Det er helt efter reglerne, men det er ikke fair, mener biavler Vagn Thorsen fra Viborg.
"Dansk produceret" honningI dag kan en dansk virksomhed fuldt lovligt købe honning fra for eksempel lande uden for EU og mærke produktet med ”dansk produceret” og dansk flag.
Forbrugeren skal bare kunne læse på bagsiden af glasset, at honningen kommer fra lande uden for det europæiske fællesskab.
Kilde: Miljø- og fødevareministerietDansk honning er nemlig af en anden kvalitet og dyrere at producere end udenlandsk honning.
I udlandet kan man købe honning til 12-15 kroner kiloet.
Et kilo dansk honning koster 24-25 kroner plus moms.
- Hvis vi skal producere noget honning, så skal vi også have en pris for det, ellers kan det ikke hænge sammen, siger Vagn Thorsen.
Det er godt nok flere måneder siden, at den udenlandske honning med dansk flag blev solgt i Aldi-butikker i Danmark.
Det blev nemlig taget af hylderne efter kritik.
Men danske biavlere og honningproducenter har alligevel gjort fødevareministeren opmærksom på problemet med reglerne, og han lover, at det nu endegyldigt bliver løst.
- Det er vigtigt, at de danske forbrugere ikke får udenlandsk honning, når de tror, de køber dansk.
Derfor har jeg set et behov for, at vi får ændret på reglerne, siger fødevareminister Mogens Jensen (S).
I Sverige har de allerede fundet en løsning på problemet, og Fødevarestyrelsen er nu i gang med at ændre de danske regler efter svensk forbillede.
Den nye vejledning er klar ved udgangen af 2019 og kan også få betydning for andre brancher.
I dag er 80 procent af den honning, danskerne køber, udenlandsk.
Foto: Morten Dueholm Danske biavlere har det sværtBiavlerne er pressede i Danmark.
Et par år med dårlig dansk honninghøst har betydet, at honninggrossister i stedet har opkøbt store lagre af udenlandsk honning.
Erhvervsbiavlernes forening skønner, at deres medlemmer lige nu ligger ind med mere end 800 tons honning fra sidste års og dette års høst, som de ikke kan få solgt.
Flere avlere er truet på deres eksistens.
Derfor glæder det Vagn Thorsen, at det nu snart bliver tydeligt for forbrugerne, om de køber dansk eller udenlandsk - for det betyder måske, at flere vil vælge dansk honning.
- På den måde finder forbrugerne ud af, at der er forskel på dansk og udenlandsk honning, og der kommer fokus på dansk honning, siger han.
Fødevareminister Mogens Jensen mener ligeledes, det er en stor bonus, hvis det også gavner honningproducenterne.
- Jeg håber, at der i den kommende tid bliver solgt rigtig meget dansk honning til gavn for de danske biavlere og for de danskere, der godt kan lide dansk honning.
Præcisering 23.
okt.
kl.
14.
55: Det er blevet præciseret, at den udenlandske honning med dansk flag ikke længere er at finde i danske butikker.
FacebookTwitterKopier linkEmner:Mogens Jensen (politiker)|Socialdemokraterne|Landbrug|Forbrug|Sverige




https://www.dr.dk/nyheder/kultur/hun-er-den-farligste-kendis-google

KulturHun er den farligste kendis at googleEn søgning på skuespilleren Alexis Bledel, giver dig størst sandsynlighed for at blive udsat for virus og malware.
Alexis Bledel fik sit gennembrud i rollen som den søde datter i 'Gilmore Girls' - nu er hun decideret farlig ifølge cybersikkerhedsfirmaet McAfee.
Af Morten Bjerregaard23.
okt.
2019 kl.
14.
06Læs opHun er kendt som den boglige og søde datter i 'Gilmore Girls' og som den intelligente og viljestærke Dr.
Emily Malek i hitserien 'The Handmaids Tale'.
Nu kan skuespilleren Alexis Bledel tilføje endnu en titel til sit cv - en knap så flatterende én af slagsen.
Cybersikkerhedsfirmaet McAfee har nemlig udnævnt Alexis Bledel som den kendis, der er farligst at søge frem på nettet.
En søgning på den Emmy-vindende skuespiller giver nemlig ifølge McAfee det største antal farlige søgeresultater, som kan lede én hen til hjemmesider, der indeholder virus og malware.
Tricket kaldes 'black hat seo' og er en teknik, der bruges hyppigere og hyppigere af kriminelle til at opnå en bedre placering på Google.
Dermed udsættes almindelige mennesker, der søger efter skuespillere, musikere og andre kendisser på Google for potentielt farlige hjemmesider.
Det fortæller it-sikkerhedsekspert Peter Kruse.
- Kriminelle lokker så at sige én hen til en hjemmeside, der indeholder noget om en kendis.
Men for at se indholdet bliver man bedt om at installere et plug-in - en udvidelse - før man kan se det.
Gør man det, så kan man blive udsat for virus og malware, forklarer han.
Bliver man udsat for virus eller malware, risikerer man, at ens computer bliver støvsuget for følsomme oplysninger.
Det kan betyde, at ens passwords, kreditkortoplysninger og personlige dokumenter havner hos kriminelle, som derfra kan misbruge oplysningerne.
'Game of Thrones'-stjernen Sophie Turner er en af de farligste kendisser at google, hvis man skal tro cybersikkerhedsfirmaet McAfee.
Top ti-listen består af skuespillere, musikere og talkshowværter, og selvom de alle er verdenskendte, så er ingen af dem trods alt i Kim Kardashian-, Justin Bieber- eller Donald Trump-ligaen.
Men det giver god mening for Peter Kruse.
- Kriminelle lokker ikke med de helt store a-kendisser, fordi der er så mange søgninger på dem i forvejen.
Så hvis de i stedet lokker med nogle lidt mindre kendte, så kan de opnå en højere placering på Googles søgemaskine, forklarer han.
Peter Kruse maner dog til besindighed.
For bruger man sit kritiske øje, så bør man kunne opdage, at man bliver ledt hen til en suspekt hjemmeside.
- Og hvis du undgår at installere et plug-in, så sker der i langt de fleste tilfælde ikke noget, siger han.
Herunder kan du se McAfees top ti-liste over de farligste kendisser, du kan søge på.
1Alexis Bledel'The Handmaids Tale'-stjernen Alexis Bledel er ifølge cybersikkerhedsfirmaet McAfee den farligste kendis at google.
2James CordenJames Corden er vært på talkshowet 'The Late Late Show'.
3Sophie TurnerSkuespilleren Sophie Turner fik sit globale gennembrud som Sansa Stark i 'Game of Thrones'.
4Anna KendrickAnna Kendrick er blandt andet kendt fra 'Up in the Air' og 'Pitch Perfect'-filmene.
5Lupita Nyong'oSkuespilleren Lupita Nyong'o er har haft roller i film som '12 Years a Slave' og 'Black Panther'.
(Foto: Kgc-11Starmaxinc.
Com © Represented by ZUMA Press)6Jimmy FallonJimmy Fallon er vært på talkshowet 'The Tonight Show'.
7Jackie ChanDen kinesiske skuespiller Jackie Chan er kendt for blandt andet 'Rush Hour' og har medvirket i over 100 film.
8Lil WayneDen amerikanske rapper Lil Wayne er 37 år og 1,65 centimeter høj.
9Nicki MinajDen amerikanske rapper Nicki Minaj står bag hits som 'Swalla' og 'Motorsport'.
10Tessa ThompsonDen amerikanske skuespiller Tessa Thompson er blandt andet kendt fra filmene 'Creed' og 'Thor: Ragnarok'.
FacebookTwitterKopier linkEmner:Donald Trump (politiker)|Justin Bieber (musiker)|Google|McAfee|IT-branchen




https://www.dr.dk/nyheder/indland/her-er-radio24syvs-banemaend-det-faar-du-med-danmarks-nye-radiokanal

MedieforhandlingerSe temaIndlandHer er Radio24syvs banemænd: Det får du med Danmarks nye radiokanalRadiokanalen Loud regner med at få lige så mange lyttere som P8 Jazz.
Loud fejrede i går, at de havde vundet udbuddet.
Af Emil Søndergård Ingvorsen23.
okt.
2019 kl.
13.
39Læs op1.
april går Danmarks nye radiokanal, Loud, i luften på DAB-båndet - og det er ikke en aprilsnar.
For i går kunne Radio- og tv-nævnet meddele, at Loud vandt sendetilladelsen, der gælder de næste fire år, og hermed gav de det endelige dødsstød til Radio24syv.
Men hvem er vinderne, og hvad vil de bruge deres sendetilladelse til?
Herunder forsøger vi at give et overblik over den nye radiokanal.
Hvem står bag kanalen?
Loud lod champganepropperne springe, da de i går vandt udbuddet om den nye DAB-kanal.
(© (c) DR)Ejerne bag den nye radiokanal består af et konsurtium af selskaber med baggrund i lokalradio.
De er gået sammen under navnet Kulturradio Danmark A/SRadio Diablo, der holder til i Svendborg, ejer lige over halvdelen af selskabet og er hermed den klart største spiller.
De resterende fire interessenter ejer hver mellem 5 og 20 procent.
Ejerforholdene betyder, at de har kontorer i Svendborg, Kolding, Esbjerg, Århus, Rødding, Holstebro, Ringkøbing og Mors.
De fem ejere vil hver især være repræsenteret i bestyrelsen.
Læs også:24Syv lukker: Den nye kanal Loud vinder plads på DAB-kanalI spidsen for det hele har radiokanalen hentet Ann Lykke Davidsen som direktør.
Hun har en fortid i DR, hvor hun blandt andet har været redaktionschef.
I Louds bud på, hvordan de vil drive radiokanalen lyder det, at de regner med at have samme andel lyttere, som P8 Jazz har i dag, hvilket ligger i omegnen af 100.
000 ugentlige lyttere.
Målgruppen er unge mellem 15 og 32 år.
Hvem skal bidrage med indhold?
Nationalmuseet med Rane Willerslev i spidsen er blandt dem, der skal lave indhold til radiokanalen.
De fire ejere bliver langt fra ene om at lave indholdet til Loud.
For de får nemlig hjælp af en række private og offentlige interessenter.
Nationalmuseet vil udvikle og producere både ugentligt programindhold og mindst fem årlige temaer.
Her vil de fortælle 'historien i nutid' og tage temaer op som ungdomslivet, klimakrisen, ulighed, frygt og kærlighed.
Derudover skal spillestedet Vega og Roskilde Festival også bidrage med sendetimer.
Vega vil blandt andet sende et ugentligt program, hvor man vil høre, hvad Vegas musikchef og dets bookere lytter til.
Her vil man også følge, hvordan deres koncertplan bliver til.
Af andre bidragsydere kan nævnes Danske Studerendes Fællesråd, Teater Mungo Park og Det Kongelige Danske Musikkonservatorium.
Hvad vil de sende i æteren?
Komikeren Sebastian Dorset har givet tilsagn om at blive en del af den nye radiokanal.
I deres bud på, hvorfor Loud skulle have sendetilladelsen nævner de en række programforslag.
Blandt andet kommer det frem, at komikeren Sebastian Dorset har givet tilsagn om at stå i spidsen for at få udviklet og fundet de nye satiretalenter.
De nye talenter skal i æteren alle hverdage mellem 13 og 14 i et program med arbejdstitlen 'Satireprogrammet'.
I det program skal der være elementer som memes og satiriske karakterer.
Sebastian Dorset skal også være vært på sit eget program med arbejdstitlen 'Ugerevyen', der som navnet tilsiger sendes en gang ugentligt.
I en helt anden boldgade vil Loud have et program med titlen 'Kollegiekøkkenet', der skal sendes hver søndag aften.
Programmet vil være uden vært og handler om, at fire til seks unge sættes i stævne i et kollegiekøkken, hvor Loud så har udvalgt nogle emner, de skal diskutere.
Programmet skal sendes uredigeret.
Du kan læse meget mere om Louds visioner i det mere end 300 sider lange bud, som kan ses her.
FacebookTwitterKopier linkEmner:Radio- og tv-nævnet|Sebastian Dorset (komiker)|Radio24syv|Svendborg|Humor




https://www.dr.dk/nyheder/penge/800000-boligejere-ma-vente-pa-fa-milliarder-tilbage

Penge800.
000 boligejere må vente på at få milliarder tilbageRisikerer at skulle vente helt frem til 2022 efter udskydelse af nye ejendomsvurderinger.
Omtrent 800.
000 boligejere har penge til gode i skat, fordi vurderingerne på deres boliger har været for høje.
(Arkivfoto) 23.
okt.
2019 kl.
13.
57Læs op800.
000 boligejere, der siden 2011 har betalt for meget i ejendomsskat, risikerer at vente helt frem til 2022 på at få pengene retur.
Det er konsekvensen af, at de nye ejendomsvurderinger er blevet udskudt på grund af it-knas i skattevæsenet.
Det er primært boligejere uden for de største byer, som har betalt for meget i skat, fordi vurderingerne på deres boliger har været for høje.
Boligejerne skal have anslået 14 milliarder kroner tilbage.
I gennemsnit vil de berørte boligejere kunne se frem til at få omtrent 19.
000 kroner retur.
- Dem, der har skullet have penge tilbage i skat, sidder og venter på de nye ejendomsvurderinger, før de ved, hvor mange penge de kan få retur, siger Louise Aggerstrøm Hansen, der er privatøkonom i Danske Bank.
- Vi troede tidligere, at vurderingerne ville komme på plads allerede i efteråret 2020, men nu kan det strække sig helt til 2022, siger hun.
Nye regler skubbet til 2024Boligejerne vil få penge retur, i takt med at vurderingerne kommer på plads.
Det vil ske i rater frem mod 2022.
Ud over at de nye ejendomsvurderinger er blevet udskudt, er det besluttet, at de nye regler for boligskatter bliver skubbet fra 2021 til 2024.
Det vil få konsekvens for de boligejere, som kunne se frem til lavere skatter under det nye system.
Det er især boligejere i kommuner i landdistrikter, som kunne se frem til en lavere skat på boligen.
- Den skattelettelse får de altså ikke allerede fra 2021.
Den får de først i 2024, og dermed sparer de ikke de penge i den periode og skal dermed betale mere i skat, siger Louise Aggerstrøm Hansen.
/ritzau/FacebookTwitterKopier linkEmner:Bolig|Skatter og afgifter|Boligøkonomi|Danske Bank|Forbrug




https://www.dr.dk/sporten/fodbold/spanien/tidlig-julegave-til-fodboldfans-el-clasico-rykket-til-18-december

SpanienTidlig julegave til fodboldfans: El Clasico rykket til 18.
decemberDet Spanske Fodboldforbund bekræfter, at storkampen mellem FC Barcelona og Real Madrid spilles 18.
december.
El Clasico bliver en tidlig julegave til fodboldfans, hvis man altså ikke ændrer datoen igen.
23.
okt.
2019 kl.
13.
30Læs opSeks dage før jul får fodboldfans en tidlig julegave.
Onsdag har turneringskomitéen i Det Spanske Fodboldforbund bekræftet, at den udsatte storkamp mellem FC Barcelona og Real Madrid spilles onsdag 18.
december.
Det skriver forbundet på sin hjemmeside.
Kampen skulle egentlig være afviklet på lørdag klokken 13.
Men grundet den anspændte politiske situation i Catalonien er opgøret af sikkerhedsmæssige årsager udskudt.
Det er på grund af demonstrationer i Barcelona, at den seneste kamp er blevet udsat.
Allerede tidligere på ugen kunne spanske medier berette, at begge klubber havde udpeget 18.
december som den optimale spilledato, og klubberne har nu fået deres vilje.
Flytningen til en onsdag kan dog få et økonomisk efterspil, da spilletidspunktet ikke er lige så attraktivt for tv-rettighedshaverne.
Det skyldes blandt andet, at man ved at spille El Clasico på en onsdag får en aftenkamp i Spanien.
Det harmonerer dårligt med ønsket om en kamp tidligere på dagen af hensyn til det lukrative asiatiske tv-marked.
/ritzau/FacebookTwitterKopier link




https://www.dr.dk/sporten/basketball/kinesere-gaar-glip-af-nba-premiere-efter-hongkong-tweet

Protester i HongkongSe temaBasketballKinesere går glip af NBA-premiere efter Hongkong-tweetKonflikten mellem NBA og Kina har nu ramt de kinesiske fans, som ikke havde mulighed for at se sæsonpremieren.
Den kinesiske rettighedshaver har droppet at vise NBA.
23.
okt.
2019 kl.
10.
05Læs opDe mange kinesiske basketballfans havde ikke mulighed for at se de to første kampe i NBA-sæsonen natten til onsdag dansk tid.
I stedet for opgørene Toronto Raptors - New Orleans Pelicans og Los Angeles Clippers - Los Angeles Lakers viste signalet på den statsejede tv-station CCTV billeder fra World Military Games i Wuhan.
CCTV har rettighederne til at vise NBA i Kina, men onsdagens boykot af kampene er den seneste udvikling i en speget sag mellem NBA og Kina.
Læs også:Lebron James har kommenteret sagen mellem NBA og Kina, og internettet hader hamSagen udsprang 4.
oktober, da sportsdirektøren for Houston Rockets, Daryl Morey, tweetede om situationen i Hongkong, hvor han erklærede sin støtte til demonstranterne.
Han tweetede et billede med teksten: "Fight for freedom.
Stand with Hong Kong".
Efterfølgende meddelte CCTV, at kanalen ikke ville vise kampe med Houston Rockets i fremtiden.
Men indtil videre gælder det også alle andre holds kampe fra NBA.
Foreløbig er der ikke programsat kampe på kinesisk tv resten af ugen, selv om kanalen ikke officielt har meldt noget ud.
Økonomiske konsekvenserDaryl Morey har slettet og undskyldt sit tweet, men NBA har ikke villet undskylde Houston-bossens tweet.
Tværtimod.
Læs også:Kina tester basketdiplomatiet i Guds eget landNBA-kommissær Adam Silver har i en officiel NBA-udmelding støttet ytringsfriheden og afvist, at ligaen vil regulere, hvad spillere eller ledere kan sige eller gøre.
Konflikten mellem NBA og Kina kan have store økonomiske konsekvenser for NBA, da det kinesiske marked er en vigtig indtægtskilde for ligaen.
Alle kinesiske virksomheder med NBA-partnerskaber har suspenderet deres støtte.
Ifølge The New York Times bidrager Kina årligt med 500 millioner dollar til omsætningen i NBA.
/ritzau/ReutersFacebookTwitterKopier linkEmner:Kina|USA|Basketball|Houston Rockets|Los Angeles Lakers




https://www.dr.dk/nyheder/regionale/syd/vejen-kommune-far-ret-i-vejstrid-med-storbonde

Syd- og SønderjyllandVejen Kommune får ret i vejstrid med storbondeVejdirektoratet blåstempler, at Vejen Kommune har eksproprieret storbondes jord i forbindelse med vejbyggeri.
Storbonde Martin Lund Madsen har det seneste år spærret Skovgårdsvej i Vejen Kommune.
(Arkivfoto) 23.
okt.
2019 kl.
11.
46 | opdateret 24.
okt.
2019 kl.
09.
33Læs opEn flere år lang vejstrid mellem en storbonde og Vejen Kommune er onsdag faldet ud til kommunens fordel.
Vejdirektoratet har afgjort, at Vejen Kommune har handlet efter bogen, da den besluttede at ekspropriere storbonde Martin Lund Madsens jord, da der skulle bygges en ny vej.
Det oplyser Vejen Kommune i en pressemeddelelse.
- Som jeg ser det, er der ingen vinder i sagen, men vi står tilbage med det længste strå, siger Vagn Sørensen (V), der er formand for teknisk udvalg i Vejen Kommune, til DR Syd.
- Jeg er specielt glad på vegne af borgerne i Askov og de virksomheder, der har været berørt af vejlukningen.
For et år siden blev det ellers afgjort i Højesteret, at ekspropriationen af Martin Lund Madsens jord var ulovlig, men det var på et andet grundlag.
Ekspropriering er, når en offentlighed myndighed overtager privat jord.
Det var Banedanmark, der i første omgang foretog ekspropriationen efter loven om elektrificering af jernbanenettet, fordi vejen fører hen over en jernbanebro.
Det skete efter ønske fra Vejen Kommune.
Spærrede vej med sand og halmballerEfter dommen i Højesteret valgte Vejen Kommune i stedet at ekspropriere vejen efter en paragraf i vejloven.
Den afgørelse har Martin Lund Madsen klaget over, og det er i den sag, at Vejdirektoratet nu har blåstemplet kommunens afgørelse.
I oktober sidste år spærrede storbonden Martin Lund Madsen Skovgårdsvej ved Vejen.
(© (c) DR) Landmand Martin Lund Madsen varslede i flere dage bilister, at han ville spærre Skovgårdsvej.
 DR) Byretten i Esbjerg gav i 2015 Martin Lund Madsen ret i, at det var ulovligt at ekspropriere 21000 kvadratmeter af hans jord.
Den 10.
september i sidste år stadfæstede højesteret den dom og slog dermed fast, at det ikke var lovligt at etablere en ny kommunal vej på hans jord.
1 / 3I oktober sidste år spærrede storbonden Martin Lund Madsen Skovgårdsvej ved Vejen.
(© (c) DR)1 / 3Landmand Martin Lund Madsen varslede i flere dage bilister, at han ville spærre Skovgårdsvej.
 DR)2 / 3Byretten i Esbjerg gav i 2015 Martin Lund Madsen ret i, at det var ulovligt at ekspropriere 21000 kvadratmeter af hans jord.
Den 10.
september i sidste år stadfæstede højesteret den dom og slog dermed fast, at det ikke var lovligt at etablere en ny kommunal vej på hans jord.
3 / 3Martin Lund Madsen har det seneste år spærret den pågældende vej - den 1,4 kilometer lange Skovgårdsvej - med sandsække og halmballer.
Han vil have kommunen til at fjerne vejen.
Landmanden dropper kampenEfter afgørelsen har Martin Lund Madsen besluttet at stoppe sin årelange vejstrid med kommunen.
Han opgiver sagen for igen at koncentrere sig om at drive landbrug, oplyser han i en pressemeddelelse.
- Den enkelte borger er chanceløs, når det offentlige system er modstanderen, siger Martin Lund Madsen og tilføjer:- Som borger i et retssamfund forventer man, at myndighederne følger Højesterets afgørelse.
- Men i Danmark kan myndighederne åbenbart vælge at gennemføre det samme indgreb en gang til blot med henvisning til en anden paragraf og så gennemtrumfe det over for borgeren.
Sådan så det ud, da landmand Martin Lund Madsen afspærrede Skovgårdsvej sidste år:Martin Lund Madsen forklarer, at han håber, sagen har åbnet politikernes øjne for, at der ifølge ham er noget helt galt i Danmark, når det gælder borgernes rettigheder i forhold til det offentlige.
- Det krænker min retsbevidsthed, at Vejen Kommune nægter at følge højesteretsdommen og i stedet bruger millioner af skattekroner til advokater for at finde en anden paragraf i systemet, som nu giver medhold hos Vejdirektoratet, siger han.
Kommunen varsler, at den på bagkant af afgørelsen vil åbne vejen igen.
Det ventes at ske inden for kort tid.
Det er muligt at indbringe afgørelsen fra Vejdirektoratet til domstolene.
Tidslinje - Striden om Skovgårdsvej2012• Der bliver indgået en politisk aftale om en elektrificering af det danske jernbanenet.
Strækningen mellem Esbjerg og Lunderskov er den første, der skal elektrificeres.
Vejen Kommune og Banedanmark laver en løsning, hvor der anlægges en ny 1,4 kilometer lang vej, Skovgårdsvej, i forbindelse med en ny jernbanebro.
• Vejen skal gå over landmand Martin Lund Madsen marker ved Estrup vest for Vejen.
Derfor beslutter Ekspropriationskommissionen en delvis ekspropriation af Martin Lund Madsens ejendom.
2015• Ekspropriationskommissionen træffer i maj beslutning om delvis ekspropriation af Martin Lund Madsens ejendom og tilkender samtidig erstatning for ekspropriationen med i alt 2.
137.
792 kroner samt yderligere 100.
000 kroner for sagkyndig bistand under sagens behandling.
• I september får Martin Lund Madsen byrettens ord for, at ekspropriationen er ugyldig, og han kræver, at Banedanmark fjerner både bro og vej.
Men Banedanmark anker afgørelsen til landsretten.
2017• I juni vinder Banedanmark sagen i landsretten, men Martin Lund Madsen er ikke tilfreds.
• Han søger Procesbevillingsnævnet om tilladelse til at få sagen afgjort ved Højesteret, og det får han lov til kort før jul.
Skovgårdsvej er knap to kilometer lang og leder trafikken fra Askov uden om Vejen, når bilisterne skal til og fra motorvejen.
2018• I Højesteret får Martin Lund Madsen medhold: Vejen Kommune og Banedanmark handlede ulovligt, da de anlagde vejen over hans mark.
• Landmanden har tilbudt kommunen at købe hans ejendom, men han siger, at kommunen har afvist at forhandle med ham.
Så nu forventer han, at kommunen fjerner vejen.
• Borgmester Egon Fræhr (V) bekræfter, at man ikke ønsker at købe hele hans mark, men kun dele af grunden.
Det skyldes ifølge kommunen, at loven om ekspropriation ikke giver mulighed for at erhverve hele Martin Lund Madsens ejendom på 190 hektar.
FacebookTwitterKopier linkEmner:Banedanmark|Egon Fræhr (politiker)|Vejen Kommune|Vejen|Landbrug




https://www.dr.dk/nyheder/udland/ole-ryborg-traet-macron-kan-spaende-ben-lang-brexit-forlaengelse

UdlandOle Ryborg: Træt Macron kan spænde ben for lang brexit-forlængelseDen franske præsident mener, at en kort brexit-forlængelse vil øge presset på briterne.
Den franske præsident, Emmanuel Macron, er ikke begejstret for en lang forlængelse af brexit.
Af Per Bang Thomsen - Strasbourg23.
okt.
2019 kl.
12.
34Læs opBrexit bør udskydes endnu en gang.
Det var budskabet fra Donald Tusk, formand for Det Europæiske Råd, efter at de britiske parlamentarikere i aftes havde afvist premierminister Boris Johnsons brexit-tidsplan og derved skudt det britiske EU-farvel til hjørne.
- For at undgå et no deal-brexit vil jeg anbefale de 27 EU-lande at acceptere Storbritanniens anmodning om en forlængelse, tweetede han.
Lørdag aften modtog Donald Tusk en formel anmodning fra den britiske premierminister om at udskyde brexit med tre måneder – fra den 31.
oktober i år til den 31.
januar næste år.
Hvis det skal ske, skal EU's stats- og regeringschefer enstemmigt sige god for det.
Men ifølge EU-korrespondent Ole Ryborg er der én af EU-lederne, der endnu ikke er med ombord: Den franske præsident, Emmanuel Macron.
- Frankrig mener, at det vil øge presset på de britiske politikere, hvis man giver dem en kort deadline til at få brexit på plads.
De øvrige EU-lande mener, at man kommer til at blande sig i britisk indenrigspolitik, hvis man giver dem en kortere udskydelse, end regeringen har bedt om.
Det ønsker de ikke, forklarer Ole Ryborg.
Den britiske premierminister, Boris Johnson, ønsker ikke, at brexit bliver udskudt yderligere.
Vind i sejlene til modstandereDet var nemlig ikke med Boris Johnsons egen gode vilje, at han sent lørdag aften måtte bede EU om en forlængelse på tre måneder.
Storbritanniens premierminister ser nemlig helst, at briterne forlader EU om godt en uge – med eller uden en aftale.
Men et politisk flertal i det britiske underhus havde pålagt ham at bede om en tre måneders udsættelse, hvis ikke hans skilsmisseaftale var blevet endeligt godkendt.
Derfor havde Boris Johnson ikke andet valg end at følge den beslutning, selvom han var stærkt imod den.
- De resterende EU-lande ved godt, at presset på Storbritannien bliver mindre, hvis man udskyder brexit til den 31.
januar.
Og det vil give vind i sejlene til de britiske politikere, der eksempelvis gerne vil have en ny brexit-folkeafstemning.
Men de ønsker som sagt ikke at blande sig i britisk indenrigspolitik, siger Ole Ryborg og fortsætter:- Derudover peger de på, at briterne kan forlade EU før den 31.
januar, hvis aftalen er blevet endeligt godtaget.
De behøver altså ikke at blive perioden ud.
Brexit stjæler tidenEn anden grund til, at den franske præsident stadigvæk ikke er med ombord, er den træthed, der er i Paris over brexit.
- Der er et antal presserende emner på EU's dagsorden, heriblandt det kommende budget og forholdet til USA og Kina, som præsident Macron gerne vil have øverst på dagsordenen, når EU-lederne mødes.
Men brexit har det igen og igen med at stjæle tiden og opmærksomheden, og det frustrerer ham, siger Ole Ryborg og tilføjer, at de resterende EU-lande også er stærkt frustrerede over processen.
- Men trætheden er stadigvæk mindre end frygten for – og modviljen mod – at Storbritannien forlader EU uden en aftale.
Selvom EU-landene siger, at de er klar til et no deal-brexit, så er de det ikke, siger han.
EU's ambassadører skal mødes i eftermiddag for at drøfte anmodningen fra Storbritannien, Og ifølge Ole Ryborg vil der komme en eller anden form for forlængelse.
- Men hvis Frankrig insisterer på, at den bliver kortere, så bliver den kortere, siger Ole Ryborg.
FacebookTwitterKopier linkEmner:Boris Johnson (politiker)|Donald Tusk (politiker)|EU|EU-forhold|Storbritannien




https://www.dr.dk/nyheder/udland/39-lig-fundet-i-container-i-storbritannien-politiet-efterforsker-det-som-drab

Udland39 lig fundet i container i Storbritannien: Politiet efterforsker det som drabLigene blev fundet i nat, oplyser politiet.
Af Emil Søndergård Ingvorsen23.
okt.
2019 kl.
10.
34Læs opPolitiet i Storbritannien efterforsker en sag, hvor 39 lig blev fundet i en lastbilcontainer i Essex i byen Grays klokken 01.
40 i nat.
Det skriver flere britiske medier heriblandt det lokale medie Halstead Gazette.
De første oplysninger tyder på, at 38 af de døde var voksne, mens den sidste er en person i teennagealderen.
Politiet har indledt en drabsefterforskning.
Ifølge lokalmediet har politiet arresteret en 25-årig mand fra Nordirland, der er mistænkt for drab.
Han er fører af den lastbil med containeren, hvor ligene blev fundet.
Et billede fra det formodede gerningssted.
Kom fra Bulgarien- Dette er en tragedie, hvor et stort antal personer har mistet livet, siger chefpolitiinspektør Andrew Mariner til mediet.
- Vi er i gang med at identificere ligene, men jeg vurderer, at det bliver en længere proces, siger han og fortæller, at politiet formoder, at containeren er fra Bulgarien, og at den kom ind i landet i lørdags.
Lastbilen med ligene blev fundet i et industriområde i Grays.
Byen Grays ligger omkring 30 kilometer øst for London i regionen Essex.
Ifølge The Sun er der tale om en af de største drabsefterforskninger i Storbritanniens historie.
Storbritanniens indenrigsminister, Priti Patel, har kommenteret historien på Twitter, hvor hun kalder det chokerende og sørgeligt.
Den britiske premierminister, Boris Johnson, siger, at hans tanker er hos dem, som har mistet deres liv og deres nære, skriver Reuters.
FacebookTwitterKopier linkEmner:Boris Johnson (politiker)|Storbritannien|Bulgarien|Mord|The Sun




https://www.dr.dk/nyheder/penge/endnu-en-bank-indfoerer-negative-renter-her-skal-du-betale-have-penge-staaende

PengeEndnu en bank indfører negative renter: Her skal du betale for at have penge ståendePrivate skal nu også betale negative renter i Ringkjøbing Landbobank.
Private med mere end 2 millioner kroner i Ringkjøbing Landbobank skal nu betale 0,75 procent i rente.
Af Michelle Hald23.
okt.
2019 kl.
12.
42Læs opI dag har Ringkjøbing Landbobank meldt sig ind i den hastigt voksende klub af banker, der tager penge, når private sætter penge i banken.
Ligesom de andre banker indfører Ringkjøbing Landbobank kun negative renter for kunder med mange penge stående i banken.
I Ringkjøbing Landbobank skal man således først betale en negativ rente på 0,75 procent, når man har over to millioner kroner i banken.
Ifølge John Fisker, der er administrerende direktør i Ringkjøbing Landbobank, er det 'nogle hundrede kunder', som bliver ramt af renteændringen.
Jyske Bank var førstJyske Bank var den første bank, som indførte negative renter til private.
Det skete i august, hvor banken annoncerede, at de mest velhavende kunder med mere end 7,5 millioner kroner stående i banken skal betale en negative rente på 0,6 procent.
Kun otte dage efter Jyske Bank indførte negative renter på indlån for private, gjorde Sydbank det samme.
Grænsen var – ligesom hos Jyske Bank – på 7,5 millioner kroner.
Der gik dog ikke længe, før Jyske Bank satte grænsen for, hvornår der skal betales negative renter ned.
I september ændrede Jyske Bank grænsen til 750.
000 kroner, og renten blev nu på -0,75 procent.
Spar Nord var den tredje bank, der indførte negative renter.
Det skete i oktober, hvor banken varslede, at privatkunder skal betale 0,75 procent i rente for indestående over 750.
000 kroner.
Mens virksomheder længe har betalt for at have penge stående i banken, er det relativt nyt, at private også må til lommerne.
Ifølge bankerne selv skyldes det, at det bliver en større og større udgift for bankerne, når danskerne sætter penge i banken.
- Renteniveauet er faldet dramatisk gennem 2019.
Derfor lader vi de større kunder betale kostprisen, siger John Fisker.
I september fulgte Nationalbanken Den Europæiske Centralbank og satte renten ned.
Det betyder, at bankerne nu betaler 0,75 procent i rente, når de sætter penge i Nationalbanken.
Det er dog ikke alle banker, der sender regningen direkte videre til kunderne.
I august afviste Danske Banks finansdirektør, Christian Balzer, at banken vil indføre negative renter for private.
- At gøre det kan have negativ indvirkning på samfundet, herunder risikoen for at kunderne hæver flere indskud kontant, sagde han dengang til Bloomberg News.
Her betaler du negative renter•Jyske Bank: Indestående over 750.
000 kroner forrentes med -0,75 procent.
•Sydbank: Indestående over 7,5 millioner kroner forrentes med -0,6 procent.
•Spar Nord: Indestående over 750.
000 kroner forrentes med -0,75 procent.
•Ringkjøbing Landbobank: Indestående over to millioner kroner forrentes med -0,75 procent.
FacebookTwitterKopier linkEmner:Jyske Bank|Økonomi|Ringkjøbing Landbobank|Erhverv|John Fisker (erhvervsleder)




https://www.dr.dk/nyheder/regionale/sjaelland/flere-babyer-i-provinsen-er-paa-besoeg-hos-kiropraktoren

SjællandFlere babyer i provinsen er på besøg hos kiropraktorenOver de seneste ti år er antallet af babyer, der kommer til kiropraktor, fordoblet.
Efter flere besøg hos kiropraktoren er Zana Kenjars datter, Luna, blevet bedre til at holde sit hoved.
Af Nicola Brandt og Julie Würtz23.
okt.
2019 kl.
10.
07Læs op- Så er det Lunas tur.
Kom med indenfor.
Zana Kenjar forlader venteværelset i Klinik for Kiropraktik i Næstved.
Med sig har hun sin fire og en halv måned gammel baby, Luna, som skal tjekkes af en kiropraktor.
- Lunas hoved hældede lidt til den højre side.
Derudover har hun gylpet en del, så vores sundhedsplejerske anbefalede, at vi skulle tage til kiropraktor, fortæller Zana Kenjar, der bor i Fensmark lidt uden for Næstved.
Luna er langt fra den eneste baby, der er kommet til kiropraktor de senere år.
Af de babyer, der blev født i 2017, var mere end hver tredje fra Vest- og Sydsjælland og øerne et smut til kiropraktor, inden de havde rundet deres første leveår.
I København var det kun hver femte baby, der fik samme behandling, mens hver anden baby i Brønderslev Kommune også var en tur på briksen.
Flere børn bliver tjekket hos kiropraktorenNår forældre opsøger en kiropraktor, er det blandt andet med udfordringer som suttebesvær, utrøstelige skrigeture, problemer med at ligge på maven eller et skævt baghoved.
Men med stigningen er der også flere forældre, der tager til kiropraktor med deres babyer, selvom de ikke nogen synlige symptomer, fortæller kiropraktor Tina Spange Jensen, der har 25 års erfaring i branchen.
- Her undersøger vi børnene og konkluderer, om vi skal behandle dem eller ikke behandle dem.
Gruppen, som ikke skal have behandling, er vokset, siger hun.
Kiropraktoren bliver mere kendt - både som begreb i hele befolkningen og også i lokalsamfundet.
Lise Hestbæk, seniorforsker, Nordisk Institut for Kiropraktik og lektor, Syddansk Universitet.
At flere provinsbørn tjekkes hos en kiropraktor siger dog mere om, at gode erfaringer rygtes end om babyernes tilstand, mener Lise Hestbæk, der er seniorforsker på Nordisk Institut for Kiropraktik og lektor på Syddansk Universitet.
- Der er ikke flere kolikbørn i dag, end der var for ti år siden, men kiropraktoren bliver mere kendt - både som begreb i hele befolkningen og også i lokalsamfundet.
Der er nogle kommuner, hvor kiropraktoren er mere kendt end i andre kommuner.
Det er også lidt nemmere, at kiropraktoren rygtes i de små kommuner end inde i København, fortæller Lise Hestbæk.
Var skeptisk over for behandlingTilbage i klinikken i Næstved var Zana Kenjar ellers ret skeptisk over for at opsøge kiropraktisk behandling til sin datter.
- Jeg vil helst ikke have, at man skal behandle en baby, hvis der ikke er noget galt, fortæller hun.
Men Zana Kenjar er blevet meget positivt overrasket over Lunas resultat efter at have været på besøg hos kiropraktoren.
- Hun er blevet meget bedre til at ligge på maven, og hun kan selv holde hovedet i rigtig lang tid.
Det har hjulpet gevaldigt meget.
Derfor overvejer Zana Kenjar også at få tjekket Lunas tvillingesøster hos kiropraktoren - også selvom der umiddelbart ikke er noget galt med hende.
- Efter Luna har været til kiropraktor, har hun fået en bedre holdning end sin søster.
Derfor overvejer jeg også at få hende tjekket.
Hos kiropraktoren får babyerne blandt andet drejet deres hoveder og løftet deres arme, så kiropraktoren kan se, om kroppen ser symmetrisk ud.
Kiropraktoren undersøger, om babyernes muskler og led fungerer, som de skal.
FacebookTwitterKopier linkEmner:Sundhed og velvære|Sundhedspersonale|København|Næstved|Syddansk Universitet




https://www.dr.dk/nyheder/regionale/syd/misbrugssag-fra-vejen-foraeldre-idoemmes-fire-og-fem-aars-faengsel-overgreb

Syd- og SønderjyllandMisbrugssag fra Vejen: Forældre idømmes fire og fem års fængsel for overgreb mod deres børnI byretten blev moderen frifundet for overgreb mod børnene, men landsretten vurderer, at den 60-årige kvinde er skyldig.
Faren har fået fem års fængsel, mens moren idømmes fire år ved Vestre Landsret i Esbjerg.
Af Kasper Heide Lund og Bo Bechsgaard23.
okt.
2019 kl.
12.
11 | opdateret 24.
okt.
2019 kl.
13.
02Læs opEt forældrepar i den såkaldte Vejen-sag er i dag blevet kendt skyldig i mishandling og seksuelt misbrug mod deres fire børn fra 1987 til 1994.
Det har Vestre Landsret afgjort, efter anklageren havde anket byrettens afgørelse.
Manden er blevet idømt fem års fængsel, efter han blev kendt skyldig i otte af de 17 forhold, han var tiltalt for.
- Jeg er nogenlunde tilfreds med resultatet.
Jeg gættede selv på fem år i forhold til det, min klient blev kendt skyldig i, og det ender dommen også med.
Det er inde for skiven, siger hans forsvarer, Allan Sørensen.
Overblik over Vejen-sagenI august 2017 anmeldte den ene datter forældrene til politiet for en stribe overgreb, der blev begået mod hende og hendes søskende tilbage i årene mellem 1987 og 1993.
Forældreparret - en 64-årig mand og en 60-årig kvinde - blev anholdt og varetægtsfængslet i november 2017.
Kvinden er biologisk mor til alle fire børn, mens manden er biologisk far til to af børnene.
Børnene blev anbragt på en døgninstitution i efteråret 1992.
Men forældrene havde lov til uovervåget weekendsamvær med dem frem til sommeren 1993.
Forældreparret blev anholdt og fængslet i november 2017.
Ved en ransagning af deres bolig dukkede to læderpiske op.
Ifølge anklageskriftet blev der blandt andet brugt pisk mod børnene.
Forældrene har nægtet sig skyldige i alle anklager.
I april 2019 blev moren pure frifundet ved Retten i Esbjerg.
Den 64-årige mand blev dømt i ét af forholdene omkring overgreb og vold mod sin seks-årige steddatter.
Det udløste i byretten en dom på fire års fængsel til manden.
De forurettede er i dag alle mellem 30 og 36 år.
En af dem har svære psykiske lidelser og har ikke kunnet møde i retten.
Kilder: Anklageskriftet, Vestre Landsret og Ritzau.
Manden, der i dag er 64 år, er stedfar til de to ældste af børnene, mens de to yngste børn i familien var hans egne.
Han har siddet varetægtsfængslet siden november 2017.
Moderen til de fire børn blev kendt skyldig eller delvis skyldig i syv af de 13 forhold, hun var tiltalt for.
Hun fik fire års fængsel.
- Det er ikke noget, vi er glade for, men på den anden side blev hun også frikendt i en lang række forhold.
Så det er ikke helt skidt, lyder konlusionen fra hendes forsvarer, Jørgen Iversen.
Parret fra Vejen er fundet skyldige i en række seksuelle overgreb mod alle fire børn.
Blandt andet i at have tvunget børnene til oralsex, ligesom manden har voldtaget sin ene steddatter, da hun var seks år.
Moderen blev fundet skyldig i medvirken, da hun havde været klar over, hvad der skete, uden at gribe ind.
Parret er også fundet skyldige i at have presset deres børn til andet seksuelt forhold end samleje med familiens hund.
'Sender vigtigt signal'Dommen betyder, at landsretten har vurderet beviserne anderledes, end Retten i Esbjerg gjorde tilbage i april.
Anklager Emil Stenbygård gik i landsretten efter den højeste straf til begge forældre - ti års fængsel.
Men selvom det i stedet blev til fem år til manden og fire år til kvinden, var han efterfølgende tilfreds.
- Helt generelt synes jeg, at afgørelsen sender et meget vigtigt signal om, at selvom en sag er gammel, kan folk regne med, at det er noget, vi retsforfølger.
Anklager Emil Stenbygård glæder sig over Landsrettens dom i misbrugssagen.
- Jeg er meget tilfreds med, at begge de tiltalte bliver fundet skyldige, og at de bliver fundet skyldige i overgreb mod alle børnene, siger han med henvisning til, at den 60-årige kvinde i byretten blev frifundet for alle anklager, mens manden kun blev dømt for overgreb på ét af børnene.
Anklager ankede byrettens domByretten idømte den 64-årige mand fire års fængsel, hvilket efterfølgende fik anklagemyndigheden til at anke dommen, da man var gået efter en fængselsstraf på mindst seks år.
- Jeg er da skuffet.
Det er klart, at den (strafudmålingen, red.
) ikke ligger dér, hvor jeg havde lagt op til, at den skulle ligge, sagde senioranklager Rikke Brændgaard-Nielsen efter domsafsigelsen i byretten.
Ligesom i byretten er parret igen blevet frifundet for vold og trusler, da landsretten vurderer, at de forhold er straffelovsmæssigt forældede.
De fire nu voksne børn blev fjernet fra hjemmet i Vejen i 1992.
De groveste sager om overgreb på børn•Skagen: Da en otteårig pige i 2014 sammen med sin mor flytter ind hos moderens nye kæreste i Skagen, bliver hverdagen et mareridt for pigen.
I juni 2015 afgør Retten i Hjørring, at pigens 53-årige mor og den jævnaldrende stedfar har begået en række seksuelle overgreb mod hende, ligesom de har ladet flere mænd tvinge hende til samleje og oralsex.
Moderen får otte års fængsel, mens manden får syv års fængsel.
•Bornholm: En adoptivfar og en mor fra Pedersker på Bornholm bliver i april 2013 idømt henholdsvis ti og otte års fængsel af landsretten for at have begået grove sexovergreb mod kvindens to døtre.
Børnene fungerede gennem mange år som de dømtes sexslaver.
•Rebild: En 56-årig nordjysk mand bliver i 2012 af Vestre Landsret idømt 12 års fængsel for groft misbrug af otte børn - heriblandt seks af sine egne.
Værst gik det ud over mandens ene datter, som blev misbrugt, fra hun var fem år.
Landsretten ændrer dommen fra byretten, som lød på forvaring.
•Brønderslev: Et forældrepar fra Serritslev uden for Brønderslev bliver i 2011 i Vestre Landsret dømt for systematisk vold, vanrøgt og misrøgt mod ni sammenbragte børn.
Den 42-årige far bliver idømt 11 års fængsel, mens moderen på 38 år får fire år bag tremmer.
•Esbjerg: En 41-årig familiefar fra Esbjerg bliver i 2011 idømt syv års fængsel for at have begået sexovergreb mod otte børn gennem mere end 20 år.
Manden nægter under sagen alt, men han anker ikke dommen.
•Nakskov: En 42-årig mand fra Nakskov bliver i 2010 idømt ti års fængsel for at have misbrugt sin datter, siden hun var 15 måneder gammel.
Overgrebene fandt sted gennem seks år.
Manden bliver også dømt for at have distribueret børneporno.
Blandt andet billeder af datteren.
•Sønderborg: Vestre Landsret idømmer i 2010 en 60-årig mand fra Egypten ni års fængsel for at tvinge tre af sine døtre til forskellige former for sex og samleje.
Misbruget foregik over en periode på syv år i familiens hjem i Sønderborg.
•Tønder: En 47-årig mand idømmes i 2007 ti års fængsel for at have misbrugt sine to døtre og for at have stillet pigerne til rådighed for andre mænd.
Børnenes mor får en tidsubestemt behandlingsdom for medvirken til incest.
15 mænd er tilsammen idømt 45 års fængsel for at misbruge den ældste af pigerne.
Pigen var da 10-11 år.
Kilder: Ritzau og AnklagemyndighedenArtiklen er opdateret med citater fra anklager og forsvarer.
FacebookTwitterKopier linkEmner:Vestre Landsret|Jylland|Vejen|Kriminalitet|Sædelighedsforbrydelser




https://www.dr.dk/nyheder/udland/chiles-praesident-efter-uro-jeg-beklager

UdlandChiles præsident efter uro: Jeg beklagerI et forsøg på at imødekomme demonstranter fremlægger Chiles præsident en række økonomiske tiltag.
15 personer er omkommet, siden urolighederne for alvor eksalerede i i Chile i weekenden.
23.
okt.
2019 kl.
06.
05 | opdateret 23.
okt.
2019 kl.
07.
03Læs opChiles præsident, Sebastian Piñera, giver befolkningen en undskyldning efter flere dages voldsomme protester i det sydamerikanske land.
Det skriver nyhedsbureauet Reuters natten til onsdag dansk tid.
Piñera annoncerer samtidig en række tiltag i et forsøg på at imødekomme demonstranternes ønsker.
Blandt tiltagene er en garanti om at hæve mindstelønnen, en højere statsbetalt pension og en stabilisering af prisen på elektricitet.
Præsidenten siger, at han håber på at kunne vende de voldsomme protester, der siden weekenden har kostet 15 mennesker livet, til en "mulighed" for Chile.
Han vil "tage konkrete og hurtige skridt" for at løse problemerne med ulighed i landet, som har fået tusindvis til at gå på gaden de seneste dage.
Demonstranterne har råbt op for at få økonomiske reformer - og nogle har desuden krævet præsidentens afgang.
Demonstranterne har råbt op for at få økonomiske reformer - og nogle har desuden krævet præsidentens afgang.
 Demonstranterne har råbt op for at få økonomiske reformer - og nogle har desuden krævet præsidentens afgang.
 Demonstranterne har råbt op for at få økonomiske reformer - og nogle har desuden krævet præsidentens afgang.
 Demonstranterne har råbt op for at få økonomiske reformer - og nogle har desuden krævet præsidentens afgang.
 Demonstranterne har råbt op for at få økonomiske reformer - og nogle har desuden krævet præsidentens afgang.
 Demonstranterne har råbt op for at få økonomiske reformer - og nogle har desuden krævet præsidentens afgang.
 Demonstranterne har råbt op for at få økonomiske reformer - og nogle har desuden krævet præsidentens afgang.
1 / 7Demonstranterne har råbt op for at få økonomiske reformer - og nogle har desuden krævet præsidentens afgang.
1 / 7Demonstranterne har råbt op for at få økonomiske reformer - og nogle har desuden krævet præsidentens afgang.
2 / 7Demonstranterne har råbt op for at få økonomiske reformer - og nogle har desuden krævet præsidentens afgang.
3 / 7Demonstranterne har råbt op for at få økonomiske reformer - og nogle har desuden krævet præsidentens afgang.
4 / 7Demonstranterne har råbt op for at få økonomiske reformer - og nogle har desuden krævet præsidentens afgang.
5 / 7Demonstranterne har råbt op for at få økonomiske reformer - og nogle har desuden krævet præsidentens afgang.
6 / 7Demonstranterne har råbt op for at få økonomiske reformer - og nogle har desuden krævet præsidentens afgang.
7 / 7Piñera beder natten til onsdag også om tilgivelse på vegne af sin egen og tidligere regeringer.
- Det er sandt, at problemerne har hobet sig op i mange årtier, og at skiftende regeringer ikke har anerkendt problemets omfang, siger han.
- Jeg anerkender og beklager de manglende visioner.
Chile i undtagelsestilstandPræsidenten er blevet kritiseret stærkt for tidligere på ugen at have sagt, at Chile var "i krig" med henvisning til de voldsomme protester i landet.
Siden urolighederne for alvor eskalerede i fredags, er i alt 2600 personer blevet anholdt.
Det skriver AFP.
Som reaktion på urolighederne har præsidenten erklæret undtagelsestilstand flere steder i landet.
Chiles militær har desuden flere nætter i træk indført udgangsforbud.
Tiltagene er blevet mødt med stærke reaktioner i Chile.
For lignende tiltag er ikke set siden slutningen af Augusto Pinochets militærregime i 1990.
/ritzau/FacebookTwitterKopier linkEmner:Chile




https://www.dr.dk/nyheder/penge/mens-gaeldskaos-bare-vokser-skatteminister-udskyder-nyt-inddrivelsessystem

Skat i kriseSe temaPengeMens gældskaos bare vokser: Skatteminister udskyder nyt inddrivelsessystem Nyt it-system ventes først at være fuldt indfaset i 2021.
Skatteminister Morten Bødskov frygter, at gælden til det offentlige vil gå yderligere i vejret, fordi planerne for det nye automatiske inddrivelsessystem, PSRM, skrider.
Af Mathias Sommer23.
okt.
2019 kl.
16.
36Læs opAllerede ved udgangen af året skulle et spritnyt automatisk inddrivelsessystem kaldet PSRM være køreklart og begynde at inddrive den bugnende gæld til det offentlige.
Men det går sløvt med at få de næsten 800 offentlige kreditorer, som skal inddrive gæld via det nye system, ombord.
Derfor har skatteminister Morten Bødskov (S) i dag valgt at udskyde et fuldt funktionsdygtigt PSRM med i hvert fald to år - og med risiko for yderligere forsinkelser.
- Hovedudfordringen er at få alle de kreditorer koblet på, og der ligger en tidsplan, der på ingen måde holder, sagde Morten Bødskov på et pressemøde.
Skattevæsenets egne systemerI februar kunne den tidligere skatteminister Karsten Lauritzen (V) ellers fortælle, at PSRM var på skinner.
Han forventede, at alle de offentlige kreditorer, som blandt andre tæller kommuner, Rigspolitiet og skattevæsenets egne systemer, ville være tilkoblet det nye it-system allerede ved udgangen af i år.
Men den tidsplan er urealistisk, lyder det nu fra Morten Bødskov.
Foreløbigt er det kun lykkedes 80 offentlige kreditorer at blive tilkoblet det nye system.
Og der kan gå flere år endnu, før alle er med ombord.
Det er særligt skattevæsenets egne systemer, som bøvler med at blive koblet sammen med det nye it-system, som ellers er bestilt af Skatteministeriet.
- Vores eftersyn viser, at der er store uløste problemer og ubetalte regninger.
Det er jeg både overrasket og ærgerlig over.
Nu har vi et reelt billede af de mest akutte problemer, så vi kan tage arbejdshandskerne på og komme i gang med at løse dem, siger Morten Bødskov.
Også Rigspolitiet mangler at komme ombord i PSRM.
I september kunne Rigsrevisionen fortælle, at politibøder er et stort, selvstændigt problem hos Skatteministeriet.
Konkret er tidsplanen nu rykket sådan, at hovedparten af kreditorerne ventes ombord i 2021, men med risiko for yderligere forsinkelser.
Gælden vil vokseMens der knokles for at igangsætte et nyt it-system, som kan sikre, at danskernes gæld til det offentlige bliver halet ind til statskassen.
Så er der også gang i et stort oprydningsarbejde, efter det kuldsejlede automatiske inddrivelsessystem, Efi, i 2015 efterlod gældssinddrivelsen i et stort kaos.
Fra 2015 til 2018 blev gælden til det offentlige fordoblet og har i dag rundet 118 milliarder kroner.
Med udskydelsen forventer Bødskov, at gælden til det offentlige får yderligere et nøk opad.
- I den periode vil vi se, at gælden stadig vil stige, siger Morten Bødskov, som heller ikke afviser, at Folketinget kommer til at vedtage yderligere en eftergivelse af danskernes gæld.
I december sidste år fik en halv million danskere slettet gæld for samlet 5,9 milliarder kroner.
Nyt forældelsestidspunktDe skridende tidsplaner får desuden Morten Bødskov til at indkalde de politiske partier til at snakke forældelse af gæld.
I 2015 vedtog Folketinget at udskyde forældelsestidspunktet for gæld til det offentlige til 2021.
Men da oprydningsarbejdet næppe vil være afsluttet i 2021 foreslår Morten Bødskov nu at forlænge forældelsestidspunktet med yderligere tre år til 2024.
Sådan en en forlængelse skal dog vedtages ved lov.
Det viser regeringens eftersyn•Det nye gældsinddrivelsessystem er i store træk færdigudviklet, og effektive inddrivelsesværktøjer som modregning og lønindeholdelse er taget i brug på de gældsposter, der er inde i systemet.
•Der udestår et omfattende arbejde med at tilslutte op mod 800 offentlige kreditorer til det nye gældsinddrivelsessystem.
Foreløbigt er ca.
80 offentlige kreditorer tilsluttet.
Hovedparten af kreditorerne kan tidligst forventes tilkoblet det nye system i 2021, ligesom der er risiko for, at tilkoblingen for enkelte – bl.
a.
tilkoblingen af skattevæsenets egne systemer – kan trække yderligere ud.
•Samtidig er der fortsat brug for at rydde op i millioner af gældsposter.
Det er nu forventningen, at oprydningsarbejdet vil fortsætte efter 2021, der ellers var den planlagte afslutning.
På den baggrund vurderer regeringen, at det er nødvendigt ved lov at forlænge forældelsesudskydelsen til 2024.
•Regeringens eftersyn viser derudover, at der er udfordringer med opkrævning af ubetalte skatter og afgifter, før disse sendes til inddrivelse.
Særligt er der udfordringer med it-systemerne.
Som konsekvens er der ophobet en meget stor mængde gældsposter, som foreløbigt forsøges håndteret via midlertidige systemløsninger og manuel sagsbehandling.
•Det er dog ressourcetungt, ligesom det indebærer en øget risiko for fejl og provenutab.
Der er derfor brug for nye initiativer, som på længere sigt kan understøtte en korrekt og effektiv opkrævning af ubetalte skatter og afgifter.
•Allerede i 2020 er der behov for ekstra investeringer på ca.
400 mio.
kr.
Fra 2021 og frem vil der være behov for at fortsætte investeringerne, hvis opkrævnings- og gældsområderne skal genoprettes fuldt ud.
•Kilde: Skatteministeriet.
FacebookTwitterKopier linkEmner:Karsten Lauritzen (politiker)|Morten Bødskov (politiker)|Socialdemokraterne|Venstre|Økonomi




https://www.dr.dk/nyheder/politik/ammitzboell-bille-om-sit-farvel-jeg-ville-have-la-vaek-fra-stoejberg-linjen

PolitikAmmitzbøll-Bille om sit farvel: Jeg ville have LA væk fra Støjberg-linjen- Vi kunne ikke blive enige om, hvilken retning partiet skal bevæge sig i, forklarer han om sit farvel til LA.
Simon Emil Ammitzbøll-Bille afviser, at hans farvel kan kobles til, at han ikke selv blev partileder.
Af Emil Søndergård Ingvorsen23.
okt.
2019 kl.
07.
49Læs opTidligere kronprins i Liberal Alliance Simon Emil Ammitzbøll-Bille smed i går en politisk bombe, da han i et længere opslag på Facebook sagde farvel til sit parti gennem 10 år.
- Elastikken holdt ikke længere så at sige, skrev han på sin Facebook-profil og fik straks de gule breaking-bjælker frem på de danske netmedier.
Jeg synes, at vi skulle gå i en mere værdi-liberal retning, der handler om, at vi skal have mere åbenhed over for verden, vi vægter retssikkerhed højere og at vi bliver en modsætning i udlændingepolitikken af det, man kan kalde Støjberg-linjen.
Simon Emil Ammitzbøll-BilleFor Simon Emil Ammitzbøll-Bille kan ikke længere se sig selv i det projekt, som blev skabt, da Alex Vanopslagh overtog tøjlerne efter katastrofevalget i juni, hvor LA's folketingsgruppe blev mere end halveret.
Det fortalte han i går i TV Avisen.
Læs også:Ringberg: Ammitzbølls exit er dyr for Liberal Alliance- Den vigtigste årsag til, at jeg forlader Liberal Alliance er, at vi ikke kan blive enige om, hvilken retning partiet skal bevæge sig i efter det forsmædelige valgnederlag i juni, siger han.
Farvellet var måske endda ikke så overraskende.
Flere medier - heriblandt TV 2 og Ekstra Bladet - kunne tidligere i går berette om en regulær krise i det tidligere regeringsparti, og begge medier spekulerede i, at den tidligere kronprins snart kunne være fortid.
En mere værdi-liberal retningDet er da heller ikke nogen hemmelighed, at han politisk adskiller sig fra den nye partileder, Alex Vanopslagh.
Blå BogNavn: Simon Emil Ammitzbøll-Bille.
Alder: 42 år.
Fødested: Hillerød.
Søn af: Annie Henriksen og Nils Ammitzbøll Henriksen.
Nationalitet: Dansk.
Uddannelse: Bachelor i socialvidenskab, Roskilde Universitetscenter, 2000-2003.
Karriere: Landsformand for Radikal Ungdom 2000-2003.
- Medlem af Det Radikale Venstres forretningsudvalg og hovedbestyrelse 2000-2004.
- Redaktør af "Radikal Politik" fra 2004 til 2005.
- Medlem af Folketinget for Det Radikale Venstre 2005-2008.
- Bryder med Det Radikale Venstre i oktober 2008 efter et opgør med R-leder Margrethe Vestager om partilinjen.
- Stifter af det borgerligt humanistiske parti Borgerligt Centrum i januar 2009 efter en periode som løsgænger.
- Fra juni 2009 politisk ordfører i Liberal Alliance, som Borgerligt Centrum fusioneres ind i.
- Når fra juni 2009 til oktober 2019 foruden en række forskellige ordførerskaber også at være økonomi- og indenrigsminister i VLAK-regeringen i perioden november 2016 til juni 2019.
- Melder sig 22.
oktober 2019 ud af Liberal Alliance grundet uenighed i folketingsgruppen.
Civilstand: Gift med Kristine Rishøj Ammitzbøll-Bille.
Bopæl: København.
Kilde: Folketinget & Ritzau.
Det kom blandt andet til udtryk i et interview med Politiken i sidste uge, hvor han advokerede for, at Liberal Alliance skal være mere åbne for mere EU i Danmark.
Tilsyneladende faldt den opfordring ikke i god jord hos Vanopslagh, som direkte adspurgt om partifællens ytringer sagde:- Jeg tror, det er bedre, at du laver en af de der artikler, hvor jeg siger, at jeg ikke har nogen kommentarer, lød det.
Alex har sagt til mig, at han godt kunne se, at der er et vælgerpotentiale for mine synspunkter, men at han ikke var enig.
Simon Emil Ammitzbøll-Bille.
Efterfølgende vendte partilederen dog tilbage og kaldte Ammitzbøll-Billes udtalelser for en 'spændende tanke'.
Om det var denne uenighed, som var tungen på vægtskålen i Simon Emil Ammitzbøll-Billes farvel, vides ikke.
Det nu tidligere LA-medlem peger dog på en række forskellige uenigheder på væsentlige politik-områder, fortæller han i interviewet i TV Avisen.
- Jeg synes, at vi skulle gå i en mere værdi-liberal retning, der handler om, at vi skal have mere åbenhed over for verden, vi vægter retssikkerhed højere, og at vi bliver en modsætning i udlændingepolitikken til det, man kan kalde Støjberg-linjen, siger han og fortsætter:- Det har der ikke været et ønske om blandt de øvrige i folketingsgruppen, og det er fair.
Vi kan være lige gode venner af den grund, men vi er politisk uenige.
Forskel på at sidde i regering og være friDen nye partileder, Alex Vanopslagh, har dårligt nok sat sig i stolen endnu - skulle du ikke give ham en chance for at få tegnet en ny linje for partiet?
- Når man tegner en ny linje i offentligheden, så er det noget, man taler om internt først.
Og jeg har gjort det meget klart, hvad mine synspunkter er.
Alex har sagt til mig, at han godt kunne se, at der er et vælgerpotentiale for mine synspunkter, men at han ikke var enig, siger Simon Emil Ammitzbøll-Bille.
Går du, fordi du ikke selv blev partileder?
- Nej.
Hvad skal du lave nu.
Er du for eksempel på vej over i et andet parti?
- Nu skal jeg selv have lov til at synke beslutningen, der handler om at forlade Liberal Alliance, siger han.
Denne beslutning kan vise sig at blive vigtig for Liberal Alliance.
For hvis han tager sit mandat med - enten i et nyt parti eller som løsgænger - vil det koste LA mange penge på bundlinjen.
Derfor er der ikke nogen tvivl om, at partileder Alex Vanopslagh ønsker, at hans nu forhenværende partifælle træder helt ud af Folketinget.
- Han må gøre op med sig selv og de vælgere, der har stemt på ham, om han vil give mandatet til Liberal Alliance, eller om han vil beholde det.
Hvad jeg håber på, tror jeg ikke, man skal være raketforsker for at regne ud, siger Alex Vanopslagh.
FacebookTwitterKopier linkEmner:Alex Vanopslagh (politiker)|Liberal Alliance|Simon Emil Ammitzbøll (politiker)|Ekstra Bladet|Udlændingepolitik




https://www.dr.dk/nyheder/politik/live-tv-regeringen-praesenterer-eftersyn-af-skattevaesenets-it-problemer






https://www.dr.dk/nyheder/udland/topdiplomat-vidner-i-ukraine-sagen-trump-kraevede-undersogelse-af-biden

Mulig rigsretssag mod Donald TrumpSe temaUdlandTopdiplomat vidner i Ukraine-sagen: Trump krævede undersøgelse af BidenTopdiplomat hævder, at Ukraines regering ikke var i tvivl om, at militærbistand afhang af Biden-undersøgelse.
Karrierediplomaten William Taylor - ses omgivet af sikkerhedsvagter - har været fungerende ambassadør i Ukraine siden juni.
23.
okt.
2019 kl.
05.
44Læs opUSA's præsident, Donald Trump, krævede en korruptionsundersøgelse af tidligere vicepræsident Joe Biden og hans søn i bytte for at sende millioner i militærbistand til Ukraine.
Det hævder fungerende ambassadør i Ukraine, William Taylor, under en lukket kongreshøring tirsdag.
Det skriver flere amerikanske medier.
Han er et centralt vidne i den rigsretsproces, der blev sat i gang mod præsident Trump i september på baggrund af Ukraine-sagen.
Taylor er blot den seneste af en lang række diplomater, der afhøres i sagen.
Anklaget for at presse præsidentHer er Trump anklaget for at have forsøgt at presse Ukraines præsident, Volodimir Zelenskij, til at igangsatte en undersøgelse af mulig korruption i forbindelse med Biden og hans søns forretningsaktiviteter i Ukraine.
Joe Bidens søn, Hunter, var i en årrække en del af et ukrainsk energikonsortium.
På samme tid var Joe Biden ansvarlig for energipolitiske forhandlinger med Ukraine.
Ambassadørens vidnesbyrd beskrives blandt andet af nyhedsbureauet Reuters som yderst belastende for Trump.
Ifølge William Taylor var beskeden til Ukraine, at "alt var afhængig af en offentlig udmelding" om en undersøgelse af Biden.
Dette handlede både om militærbistand, men også muligheden for et topmøde mellem Trump og Zelenskij.
Det skriver tv-stationen CNN.
Taylor forklarede også under høringen, at planen blev styret af Trumps personlige advokat, tidligere New York-borgmester Rudy Giuliani.
Han tilføjede, at diplomatiet i den proces blev undergravet af de "uregelmæssige" samtaler, som Giuliani førte udenom udenrigsministeriet.
Kongresmedlemmer: "Opsigtsvækkende" høringFlere demokratiske kongresmedlemmer, der deltog i høringen, kalder forløbet for "opsigtsvækkende".
Det skriver The New York Times.
Omvendt kalder Det Hvide Hus i en skriftlig udtalelse kongreshøringen af Taylor for "en smædekampagne" mod præsidenten.
- Præsident Trump har ikke gjort noget forkert.
Dette er en koordineret smædekampagne anført af venstreorienterede politikere og radikale ikkevalgte bureaukrater, som fører krig mod forfatningen, lød det tirsdag aften fra pressechef Stephanie Grisham.
/ritzau/FacebookTwitterKopier linkEmner:Donald Trump (politiker)|Rudy Giuliani (politiker)|Ukraine|CNN|Udenrigspolitik




https://www.dr.dk/nyheder/indland/det-er-vildt-maerkeligt-ordfoerere-kraever-svar-fra-minister-i-sag-om-dan-bunkering

Sagen om Dan-BunkeringSe temaIndland'Det er vildt mærkeligt: Ordførere kræver svar fra minister i sag om Dan-BunkeringFlere partier vil vide, hvornår Bagmandspolitiet fik anmeldelse i sagen.
Af Morten Frandsen, Astrid Fischer, Line Gertsen og Mathias Friis23.
okt.
2019 kl.
06.
00Læs opRetsordførere fra begge sider af Folketinget forventer klare svar fra Justitsministeren, når der i dag er samråd i sagen om Dan-Bunkering og myndighedernes håndtering af de mulige brud på EU's Syrien-sanktioner.
Ordførerne er især trætte af, at de - trods gentagne forespørgsler - ikke har fået et klart svar på, hvornår sagen første gang blev anmeldt til Statsadvokaten for Særlig Økonomisk og International Kriminalitet (SØIK), også kendt som Bagmandspolitiet.
- Der er det altså vigtigt, at vi en gang for alle får slået fast, hvornår var anmeldelsestidspunktet, og hvornår var det dermed, at myndighederne skulle have reageret, siger Peter Skaarup, der er retsordfører for Dansk Folkeparti.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
USA advarede allerede i efteråret 2016 de danske myndigheder om, at den fynske virksomhed Dan-Bunkering så ud til at være involveret i leverancer af jetbrændstof til russisk militær i Syrien.
Alligevel fortsatte leverancerne ifølge amerikanske retsdokumenter, centrale kilder og fortrolige oplysninger hos danske myndigheder helt frem til maj 2017.
Derfor vil også SF's retsordfører have svar på, hvornår Bagmandspolitiet fik den første anmeldelse i sagen:- Personligt synes jeg, det er vildt mærkeligt, at vi ikke kan få at vide, hvad det reelle anmeldelsestidspunkt i sagen er.
Jeg synes jo, det er afgørende for, om man kunne have grebet ind på et tidligere tidspunkt, siger Karina Lorentzen.
Blev sagen anmeldt i 2016 eller 2017?
DR har tidligere afdækket, at Bagmandspolitiet allerede fik besked om sagen fra Udenrigsministeriet den 27.
oktober 2016, og at Bagmandspolitiet på et møde den 8.
november 2016 fik overdraget oplysningerne i sagen.
Overdragelsen blev af Bagmandspolitiet selv omtalt som en ”anmeldelse” hele ni gange i en mail, som DR har fået aktindsigt i.
Uddrag af mail fra SØIK til Udenrigsministeriet dateret 20.
december 2016, som DR har fået aktindsigt i.
Men Bagmandspolitiets officielle svar er, at den første egentlige anmeldelse først kom den 6.
februar 2017.
Det fremgår blandt andet af de redegørelser, som Rigsadvokaten har sendt til Justitsministeren om sagsforløbet, og som Folketinget har fået.
- Det har ikke været muligt indtil nu at få Justitsministeren til fuldstændig klart at sige, hvornår den her sag er blevet anmeldt.
Det må vi have klar besked om fra ministeren og ellers må et flertal i Folketinget jo give den besked til ministeren, siger Peter Skaarup.
Ordførerne hæfter sig ved, at leverancerne af jetbrændstof fortsatte i perioden mellem november 2016 og februar 2017.
Ifølge amerikanske retsdokumenter, centrale kilder og fortrolige oplysninger hos danske myndigheder var Dan-Bunkering involveret i tre konkrete leverancer på i alt 15.
000 tons jetbrændstof i perioden.
- Anmeldelsestidspunktet er meget afgørende for, hvor tidligt SØIK (Bagmandspolitiet, red.
) kunne have stoppet de videre leverancer af brændstoffet, siger Naser Khader, der er retsordfører for de Konservative.
Justitsminister Nick Hækkerup (S) sagde på det første samråd om sagen, at Bagmandspolitiets ansvar for at handle indtrådte, da Bagmandspolitiet fik kendskab til sagen i efteråret 2016.
Men det svar er ikke godt nok, mener SF’s retsordfører.
Hun henviser til, at Bagmandspolitiet – ligesom andre politienheder – er forpligtet til at registrere anmeldelsesdatoer ved alle sager til brug for opgørelser over sagsbehandlingstider.
- Jeg synes det er afgørende, at vi kender anmeldelsestidspunktet.
Det er jo afgørende i forhold til udviklingen i sagen, at vi kan vurdere, om man reelt kunne have grebet ind på et tidligere tidspunkt, og så er det også afgørende for at kunne vurdere sagsbehandlingstiden, siger Karina Lorentzen.
Ekspert: Ministre skal levere fyldestgørende svarBagmandspolitiets chef har tidligere kaldt anmeldelsestidspunktet ”en strid om ord”.
Læs også:Bagmandspolitiet: Anmeldelsestidspunkt i Dan-Bunkering-sag er 'en strid om ord'Men det mener en professor i forvaltningsret ikke.
- Det er urimeligt, at Folketinget skal spørge så mange gange uden at få svar, siger professor Sten Bønsing fra Aalborg Universitet.
Han understreger, at ministre har pligt til at levere fyldestgørende svar til offentligheden.
I modsat fald kan de risikere at få en påtale, en såkaldt ”næse”, af Folketinget.
- En minister bliver selv ansvarlig, hvis han ikke sørger for, at hans ministerium og administration retter ind, forklarer professor Sten Bønsing.
Kræver også svar om Rigsadvokatens rolleRetsordførerne vil også have svar på Rigsadvokatens og Statsadvokatens roller i forløbet.
I en af de redegørelser, som Folketinget har fået om myndighedernes håndtering af sagen, fremgår det, at Statsadvokaten i Viborg og Rigsadvokaten blev gjort opmærksom på sagen i efteråret 2018.
Det vil ordførerne gerne vide mere om.
- Jeg er ikke tilfreds med de redegørelser, vi har fået.
I forhold til at placere ansvaret hos myndighederne er det enormt vigtigt at få at vide, hvornår Rigsadvokaten og Statsadvokaten blev orienteret, for det kan være afgørende for, om man skulle have gjort noget ved det meget tidligere.
Hvis man har sovet i timen synes jeg det skal have nogle konsekvenser, siger den konservative retsordfører Naser Khader.
Dan-Bunkering blev i sidste måned sigtet i sagen, som fortsat efterforskes af Bagmandspolitiet.
Virksomheden er hverken tiltalt eller dømt i sagen og afviser at have brudt EU's Syrien-sanktioner.
FacebookTwitterKopier linkEmner:Dan-Bunkering|Folketinget|Naser Khader (politiker)|Retspolitik|Syrien




https://www.dr.dk/nyheder/udland/norsk-politi-efterforsker-ikke-ambulance-drama-som-terror

UdlandNorsk politi efterforsker ikke ambulance-drama som terrorPolitiet affyrede skud mod ambulance i Oslo, der påkørte flere.
Tvillingepar fik kun lettere skader.
Flere personer - blandt andet et tvillingepar i en barnevogn - blev tirsdag påkørt af en ambulance, der var stjålet i Oslo.
23.
okt.
2019 kl.
02.
38 | opdateret 23.
okt.
2019 kl.
06.
04Læs opFlere personer - blandt andet et tvillingepar i en barnevogn - blev tirsdag påkørt af en ambulance, der var stjålet i Oslo.
Norsk politi siger, at en bevæbnet mand kaprede ambulancen og blev pågrebet kort efter.
Ifølge nyhedsbureauet NTB er der tale om en 32-årig mand, som er sigtet for drabsforsøg.
Han har endnu ikke taget stillingen til sigtelsen, da han først ønsker at blive afhørt.
Det vil tidligst ske onsdag, oplyser hans forsvarer.
Politiet har også pågrebet en 25-årig kvinde, som er sigtet for besiddelse af våben.
Kvinden nægter sig imidlertid skyldig ifølge sin forsvarer.
Politiet "efterforsker bredt"Kvinden blev observeret ved en væltet bil i Oslo, og manden, som blev pågrebet for at have kapret ambulancen, blev også set komme gående fra samme bil.
Politiet skriver på Twitter, at der ikke umiddelbart er mistanke om, at det skal have relation til terror.
- Politiet er tidligt i efterforskningen, og vi arbejder blandt andet med at afhøre vidner, sikre videoer og andre tekniske spor.
- Vi har foreløbig ingen oplysninger om, at hændelsen er relateret til terror, men vi efterforsker bredt og med stor styrke, lyder det.
Åbnede ild mod gerningsmandDen første melding lød, at der havde været en trafikulykke ved Rosenhoff i Oslo, og at en bil var landet på taget.
Lige efter fik politiet oplyst, at en mand løb fra stedet.
Han var bevæbnet og havde sigtet mod folk med et våben, skriver avisen VG.
På det tidspunkt trængte manden ind i ambulancen, der holdt parkeret, og kørte væk i høj fart.
Politiet åbnede ild for at standse gerningsmanden.
Politiet oplyste tidligere om den efterlyste kvinde, at hun har "en relation til den pågrebne mand".
En kvinde med et tvillingepar i barnevogn og et ældre ægtepar blev påkørt eller måtte springe for livet, da den kaprede ambulance kørte mod dem.
Kvinden og tvillingerne på syv måneder blev efterfølgende kørt til et sygehus.
Tvillingerne er kun kommet lettere til skade ifølge politiet.
Stoppet efter et kvarterAmbulancen blev stjålet kl.
12.
30, og den blev stoppet et kvarter senere af politiet.
- Vi har kontrol med en ambulance, som blev stjålet af en bevæbnet mand.
Der blev affyret skud for at standse gerningsmanden.
Han er ikke kritisk såret, skrev politiet i et tweet.
Ifølge Aftenposten var gerningspersonen iført militærgrønne bukser og camouflagejakke.
Flere norske medier skriver, at politiet skød mod dækkene på ambulancen i et forsøg på at stoppe den, da den kørte væk efter at have ramt flere personer.
- Folk på stedet dukkede sig ned bag parkerede biler, siger et øjenvidne, som tilføjer, at tre politibiler synes at være blevet totalskadet.
/ritzau/NTBFacebookTwitterKopier linkEmner:Kriminalitet|Oslo|Trafikulykker|Twitter|Terrorisme




https://www.dr.dk/sporten/fodbold/landsholdet/agf-direktoeren-er-klar-med-pengepungen-i-dbu-projekt-vil-have-et-nyt

LandsholdetAGF-direktøren er klar med pengepungen i DBU-projekt: Vil have et nyt stadionSelvom det store samtaleemne er det store nationalstadion i hovedstadsområdet, så rækker DBU også en hånd ud til Aarhus.
Aarhus Stadion kan måske snart komme til at få et helt nyt udseende.
Af Frederik Palle23.
okt.
2019 kl.
07.
41 | opdateret 23.
okt.
2019 kl.
14.
46Læs opVi har opdateret artiklen med citater fra AGF-direktøren Jacob Nielsen.
Tidligere var der kun citater fra borgmester Jacob BundsgaardMed herrelandsholdskampe i Aarhus, Aalborg og Herning inden for det seneste år har DBU forsøgt at vise, at landskampe kan blive spillet andre steder end i København.
Og i den seneste melding, hvor DBU ønsker et nyt nationalstadion på minimum 50.
000 tilskuere i hovedstadsområdet, påpeger de også, at de vil have et nyt og moderne stadion på 25.
000 tilskuere vest for Storebælt.
Det er en idé, som bestemt ikke bliver skudt ned af borgmesteren i Aarhus Jacob Bundsgaard (S).
- Det lyder spændende.
Det er jo ikke nogen stor hemmelighed, at der er en omfattende diskussion, om det ikke skulle være tid til at ombygge det eksisterende stadion, så det lever op til de moderne krav, der er til et fodboldstadion, forklarer borgmesteren.
Jacob Bundsgaard er ikke afvisende over for forslaget fra DBU.
Jacob Nielsen, der er direktør for fodboldklubben AGF, synes også, at forslaget er meget interessant, og han mener, at det passer godt sammen med de planer, som man snakker om i Aarhus.
Han føler også, at DBU og AGF kommer tættere på hinanden i forhold til størrelse.
- Vi har ikke lagt os på størrelsen af et nyt AGF-stadion endnu, det er for tidligt i processen.
Men et stadion omkring de 20.
000 har vi før meldt ud, at vi synes, vil være passende, siger Jacob Nielsen.
- For tre år siden meldte DBU ud, at 30.
000 vil være bedst, men nu er vi nede på 25.
000, så det er jo meget positivt.
Og det er jeg slet ikke i tvivl om, at vi kan få til at harmonere, forklarer han.
© ScanpixFakta om Aarhus StadionIndviet: 1920Senest renoveret: 2001Kapacitet: 19.
433Stadionrekord: 22.
175 tilskuere (Den 20.
oktober 2019)I et interview med DR Sporten peger DBU-formanden Jesper Møller selv på Aarhus som en oplagt by at bygge et stadion.
Han nævner samtidig, som Jacob Bundsgaard også er inde på, at det længe har været en diskussion i Aarhus, uden det er kommet så meget videre.
- Vi skal prøve at finde ud af, om Aarhus er klar til den her investering.
Om Aarhus Kommune, AGF og de investorer, der er i området, er klar til at byde sig til.
Fordi vi har brug for et andet stadion, og det skal være i det vestlige Danmark, så vi kommer rundt i hele landet, lyder det fra formanden.
Borgmesteren siger, at man allerede er et stykke i processen for at finde frem til mulighederne for et nyt stadion.
- Byrådet har sat penge at til en proces, hvor man får inddraget de borger-interessenter, der er i området, og om man kan få fundet en tilstrækkelig finansiering til at kunne bygge et nyt stadion, siger Jacob Bundsgaard.
- Vi fortsætter den proces, vi er på vej til at sætte i søen i Aarhus, og så vil vi inddrage DBU og høre nærmere omkring, hvad det er, at vi skal fylde det her stadion med fra DBU’s side, så vi får det tænkt med ind i planerne, forklarer borgmesteren.
Han siger, at det er vigtigt for ham, at man får udnyttet det område, som allerede er i brug nu i forbindelse med Aarhus Stadion, hvor AGF spiller til daglig.
Det kan derfor være, at der mere tale om en ombygning af det nuværende stadion end et helt nyt, hvis processen altså kommer så langt.
Men AGF-direktør Jacob Nielsen mener, at det skal være et helt nyt stadion.
- Vores plan har hele tiden været et helt nyt stadion.
Ikke en ombygning.
For grundlæggende er det nuværende stadion fyldt med konstruktionsfejl og slet ikke tidssvarende på nogen som helst måde.
Det er ikke kun et spørgsmål om løbebane, siger Jacob Nielsen.
Godt 22.
000 tilskuere var mødt op til AGF's seneste kamp mod Silkeborg i Superligaen, fordi der var blevet uddelt gratis billetter.
- Det er også et spørgsmål om overdækning, vindforhold, toilet- og handicapforhold, familieområder, presse- og sponsorpladser.
Det er alle facetter.
Også for de udøvende med omklædningsfaciliteter, der er hundrede år gamle, lyder det fra ham.
Og skulle det blive besluttet, at man bygger et nyt stadion i Aarhus, så står AGF også klar med pengepungen for at støtte projektet.
- Vi har sagt, at vi gerne vil bidrage med 50 millioner til en anlægssum i første omgang.
Og vi afviser heller ikke, at vi gerne vil finde mere afhængigt af projektet, siger Jacob Nielsen- Og vi har også sagt, at vi gerne vil være med til at finansiere med en større leje årligt, end det vi betaler i dag.
Og derfor er det også positivt, hvis DBU vil være med til at tage noget af driften ved at lægge nogen arrangementer ind, forklarer han.
Indtil videre fortsætter debatten i byrådet dog, og Jacob Nielsen følger spændt med på, hvad der sker derinde.
Borgmester Jacob Bundsgaard er dog glad for DBU's umiddelbare udspil, og det kan muligvis være en hjælpende i hånd til at sætte gang i projektet.
- Der er en stor diskussion i Aarhus lige nu, og den skal landes, og der er det her et perspektiv, som spiller fint ind, siger Jacob Bundsgaard.
- Det vil betyde, at der kan komme nogle flere landskampe til Aarhus, og der er rigtig mange her, der holder af at tage til fodbold.
Både når det gælder AGF og de andre klubber, der spiller her, men også landsholdet.
Så det lyder spændende, siger han.
Det nuværende stadion i Aarhus blev åbnet i 1920, men renoveret i 1993 og 2001.
FacebookTwitterKopier linkEmner:Aarhus|AGF|DBU|Jacob Bundsgaard (politiker)|Fodbold




https://www.dr.dk/nyheder/politik/drama-op-til-exit-bagland-ville-af-med-ammitzboell-bille

PolitikDrama op til exit: Bagland ville af med Ammitzbøll-BilleSimon Emil Ammitzbøll-Bille skal forlade partiet, gå på orlov eller rette ind, lød det i brev til LA-ledelsen.
Simon Emil Ammitzbøll-Bille fik ikke noget at vide om, at 14 centrale personer fra Liberal Alliances bagland skrev et brev til partiets ledelse.
Af Anders Byskov Svendsen23.
okt.
2019 kl.
09.
13Læs opEn intens magtkamp har udspillet sig i Liberal Alliance, forud for at Simon Emil Ammitzbøll-Bille i går valgte at melde sig ud af partiet.
Ammitzbøll-Bille har ellers i de seneste ti år haft en nøglerolle i partiet med ministerpost og en position som nummer to efter daværende leder Anders Samuelsen.
Det er slut nu.
Men op til Ammitzbøll-Billes exit bredte der sig en så markant utilfredshed med ham, at store dele af baglandet for få dage siden skrev et brev til ledelsen af partiet.
Ledelsen består af partileder Alex Vanopslagh, gruppeformand Ole Birk Olesen og landsformand Leif Mikkelsen.
Ekstra Bladet har offentliggjort brevet, som er sendt af 14 personer fra Liberal Alliances hovedbestyrelse og bagland.
En af underskriverne, Claus Toksvig, der er formand for Vestjyllands Storkreds, bekræfter over for DR, at brevet er sendt til ledelsen af partiet.
Undergrave genopbygningenUtilfredsheden var så stor, at baglandet krævede handling.
Simon Emil Ammitzbøll-Bille kunne forlade partiet, få en tænkepause ved at gå på barselsorlov eller rette ind.
Ellers ville der blive indkaldt til ekstraordinært møde i hovedbestyrelsen.
'Det er vores betragtning, at hvis en af ovenstående opfordringer ikke bliver fulgt af Simon Emil, så vil det undergrave genopbygningsarbejdet i en sådan grad, at vi føler os nødsaget til at indkalde til et ekstraordinært hovedbestyrelsesmøde, hvor Simon Emils engagement i Liberal Alliance vil være det eneste punkt på dagsordenen', står der i brevet.
Claus Toksvig mener ikke, at Simon Emil Ammitzbøll-Bille fulgte de aftaler, der blev lavet.
- Vi er et meget lille parti, og der har været meget snak om Liberal Alliance 2.
0.
Og der har været meget snak om, at vi bliver nødt til at stå sammen om det her projekt og komme i arbejdstøjet.
Det bliver vi alle nødt til for at komme videre fra det valgnederlag, vi fik.
Det har der været bred enighed om.
Så er det vigtigt, at alle bakker op om det.
Følte I ikke, at Simon Emil gjorde det?
- Nej.
Fakta om Simon Emil Ammitzbøll-BilleFødt 20.
oktober 1977 i Hillerød.
Gift med Kristine Rishøj Ammitzbøll-Bille og far til Lili.
Folketingsmedlem for Liberal Alliance i Københavns Storkreds fra juni 2009 til oktober 2019.
Løsgænger i Folketinget fra oktober 2008 til juni 2009.
Folketingsmedlem for Radikale Venstre fra februar 2005 til oktober 2008.
Økonomi- og indenrigsminister fra november 2016 til 27.
juni 2019.
Bachelor i socialvidenskab, Roskilde Universitetscenter, 2000–2003.
Modtaget prisen som Årets politiker af Landsforeningen for Bøsser og Lesbiske 2006.
Ridder af Dannebrogordenen 2015.
Kilde: Folketinget.
Har været illoyalI brevet står der, at Simon Emil Ammitzbøll-Bille ikke deltager aktivt i møder og arrangementer.
Den kritik forstår hovedpersonen ikke selv.
- Jeg tror, jeg er den af de tre øvrige folketingsmedlemmer, der har været flest gange ude med Alex til rundtur til storkredsene.
Men jeg er også småbørnsfar og er i den situation, at jeg skal være til rådighed for min datter.
Så det er at træde i meget små sko at skrive det, siger han.
Et andet tungt kritikpunkt er, at han har optrådt direkte illoyalt med meldinger i pressen, der var på tværs af den nye ledelse.
Claus Toksvig er blandt dem, der underskrev brevet til ledelsen.
Ifølge underskriverne har han forsøgt at 'undergrave den nye ledelse ved at signalere splid og uenighed gennem medierne.
' Det har han blandt andet gjort ved at sige til Politiken, at Liberal Alliance har fejlet i EU-politikken og ikke burde have anbefalet et nej ved afstemningen om retsforbehold i 2015.
I skriver, at han har optrådt illoyalt i forbindelse med nogle udtalelser.
Men skal der ikke være plads til forskellige holdninger i et parti som Liberal Alliance?
- Absolut, absolut, og Simon Emils synspunkter er som sådan ikke uden for skiven.
Men vi har givet håndslag på, at politiske diskussioner og uenigheder tager vi internt og ikke i pressen, siger Claus Toksvig.
Så problemet er mere, at han har brudt nogle aftaler om, hvor I tager politiske diskussioner?
- Ja, det vil jeg mene.
Der er mange forskellige holdninger til tingene i Liberal Alliance.
Vi kan rumme mange forskellige holdninger.
Hvorfor ikke tage sådan en debat åbent, så vælgerne også kan se de uenigheder?
- Fordi vi er et lille parti.
Alex er lige kommet til, og vi er ved at lægge en ny politisk linje.
Vi skal finde en ny politisk identitet.
Så duer det ikke, at der kommer 10 forskellige holdninger ud i pressen, og Alex skal stå og finde en vej gennem det.
Det bliver vi nødt til at tage internt, lyder det fra Claus Toksvig.
Simon Emil Ammitzbøll forstår heller ikke den del af kritikken.
- Da jeg selv sad i ledelsen, accepterede vi også, at der var et vist rum til at have forskellige synspunkter og mulighed for at sende forskellige balloner op.
Det afgørende for mig er at sige, at der er politisk uenighed, siger Simon Emil Ammitzbøll-Bille.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Ekstra Bladet|EU-forhold




https://www.dr.dk/nyheder/udland/dr-i-libanon-politikerne-stjaeler-vores-fremtid

Af DR’s mellemøstkorrespondentMichael S.
LundUdlandDR i Libanon: ’Politikerne stjæler vores fremtid’Libanesere demonstrerer i tusindvis i disse dage.
De er trætte af korruption og sekteriske politikere.
Igen i går var libanesere gået på gaden i byer over hele landet i protest mod regeringen.
23.
okt.
2019 kl.
06.
40 | opdateret 23.
okt.
2019 kl.
13.
19Læs opBEIRUT, LIBANONUnge og gamle libanesere strømmer til den centrale plads i Beirut med libanesiske flag og skilte med kreative slagord.
Nogle af skiltene er elegante ordspil – andre temmelig vulgære.
- Knep jer selv, pik-tatorer, står der på et skilt, en ung kvinde bærer gennem byen, mens en ung mand har klistret et billede af en pornostjerne med libanesisk baggrund på et papskilt med en besked til landets politikere:Vrede i LibanonLibanon er ramt af de største demonstrationer i årevisProtesterne begyndte som vrede over nye skatterSpecielt en skat på app’en WhatsApp skabte forargelseRegeringen har trukket skatterne tilbage, men demonstranterne kræver nu revolutionProtesterne har spredt sig til hele landet og inkluderer folk fra alle trosretninger i landet- Hun har mere ære end jer alle sammen, står der under billedet af den tidligere pornostjerne.
Far: ’Intet fungerer’Familien Zahreddine taler i et noget pænere sprog, da jeg møder dem ved den kæmpe demonstration i Beirut mandag aften.
Faren, Issam, har taget sin hustru og tre børn med til protesten.
Selv om han ikke bander, som en del andre demonstranter, så er han vred.
- Sundhedssystemet fungerer ikke, vejene fungerer ikke, elektriciteten fungerer ikke, siger den 35-årige sygeplejerske og skyder skylden på politikerne.
Familien Zahreddine (Foto: Michael S.
Lund © DR Nyheder)- De har siddet på magten i 30 år mange af dem, men de arbejder ikke for folket, men for deres egne familier.
Og de bruger hele tiden religion til at spille folk ud mod hinanden.
Vi gider ikke al den sekterisme mere, siger faren, mens hans kone nikker.
- Al politik her handler om de religiøse bevægelser og deres ønsker.
Vi vil have nogle politikere, der arbejder for hele folket, siger Nabila Zahreddine, mens hun holder familiens baby på armen.
Vrede over skat blev til oprørDe snakker og snakker og lover os alt muligt, men vi stoler ikke på dem længere.
Layal Saad, utilfreds libaneserProtesterne i Beirut begyndte egentlig som vrede over nye skatter, blandt andet på den populære kommunikations-app WhatsApp, men har hurtigt udviklet sig til et massivt råb om revolution og forandring i Libanon.
I Libanon handler politik ofte om religion.
Landet har 18 forskellige religiøse sekter, de øverste politiske poster fordeles efter politikernes religiøse baggrund, og den shiamuslimske Hizbollah-bevægelse driver en milits, der af Vesten ses som en terrorbevægelse.
Ofte har protester i landet været præget af religiøse skel, når forskellige bevægelser kaldte til demonstrationer.
Denne gang er det anderledes.
De enorme demonstrationer har ingen politiske ledere, og de vrede demonstranter tæller folk fra alle trosretninger og politiske fløje.
- Knep jer selv, pik-tatorer, står der på et skilt, en ung kvinde bærer gennem Beirut under gårsdagens demonstrationer.
(Foto: Michael S.
Lund © DR Nyheder) Vandpiper og folkeligt oprør i Beiruts gader i går.
(Foto: Michael S.
Lund © DR Nyheder) Et barn bærer en maske og et skilt under demonstrationer mod regeringen i Tripoli, Libanon, i går.
Teksten på skiltet lyder: Vi, folket fra nord, kan I høre os, vi kommer efter jer skiderikker".
 "Gratis kondomer til at kneppe Riad Salome (guvernør i Libanons centralbank, -red.
) og hans mor", lyder teksten på dette skilt, som er blandt de mange grovkornede skilte, som demonstranter har båret under de seneste dages protester.
Billedet er taget i Beirut, Libanon, i går.
 Tusindvis af demonstranter var på gaden i Beirut igen i går.
1 / 5- Knep jer selv, pik-tatorer, står der på et skilt, en ung kvinde bærer gennem Beirut under gårsdagens demonstrationer.
(Foto: Michael S.
Lund © DR Nyheder)1 / 5Vandpiper og folkeligt oprør i Beiruts gader i går.
(Foto: Michael S.
Lund © DR Nyheder)2 / 5Et barn bærer en maske og et skilt under demonstrationer mod regeringen i Tripoli, Libanon, i går.
Teksten på skiltet lyder: Vi, folket fra nord, kan I høre os, vi kommer efter jer skiderikker".
3 / 5"Gratis kondomer til at kneppe Riad Salome (guvernør i Libanons centralbank, -red.
) og hans mor", lyder teksten på dette skilt, som er blandt de mange grovkornede skilte, som demonstranter har båret under de seneste dages protester.
Billedet er taget i Beirut, Libanon, i går.
4 / 5Tusindvis af demonstranter var på gaden i Beirut igen i går.
5 / 5Demonstrerer på tværs af skelDa jeg går rundt mellem demonstranterne, møder jeg både dybt religiøse libanesere, andre der er helt sekulære - og folk fra stort set alle religiøse retninger.
Det, de har tilfælles er, at de hader politikerne.
- De snakker og snakker og lover os alt muligt, men vi stoler ikke på dem længere, siger Layal Saad, der er shia-muslim og bærer tørklæde.
Layal Saad.
(Foto: Michael S.
Lund © DR Nyheder)Hun er gået til demonstrationen sammen med sin bror og hans hustru, der sidder ved siden af hende på fortovet.
- De er gift, men har ikke råd til at flytte sammen, fordi der ikke er nogle job.
Det er det, vi protesterer imod.
Selv, hvis du finder et arbejde, er lønnen så lav, at du ikke kan leve af det.
Og imens bruger politikerne religion og sekteriske slagord til at skabe splid i stedet for at arbejde for folket, siger hun.
"Foren jer for Libanon" lyder teksten på dette banner foran parlamentsbygningen i Beirut, Libanon.
Teenager: Det handler om ’wasta’En anden ung kvinde, 17-årige Reem Shukkur, forklarer mig, at hun helt har opgivet at skabe en fremtid i sit hjemland.
- Jeg har ingen drømme her i Libanon, for jeg kan aldrig bygge mig en fremtid med det her system.
Så jeg er her for at kæmpe for min fremtid, siger teenageren, mens hun holder et protest-skilt op.
Reem Shakur er en af de unge libanesere, der sammen med sine medborgere i alle aldre, professioner og religioner er på gaden i disse dage.
(Foto: Michael S.
Lund © DR Nyheder)Hele oprørets formål kan koges ned til ét ord mener hun: Wasta.
Det er arabisk og kan nogenlunde oversættes med ’forbindelser’.
Men betyder meget mere i den arabiske verden.
- Wasta er, at hvis du kender de rigtige eller tilhører den rigtige familie, så kan du alt i Libanon.
Har du ingen wasta, kan du intet.
Det er korrupt og nepotistisk, og det er det, vi vil have ændret, siger hun.
Far: Vi kæmper for vores børnLibanons premierminister, Saad al-Hariri, har nu lovet reformer, de varslede skatter er trukket tilbage, og landets ministre vil gå ned i løn.
Men ingen demonstranter, jeg møder, stoler på politikernes løfter.
Familien Zahreddine vil blive ved med at protestere på gaden i Beirut.
- Vi vil ikke bare have nogle små reformer.
Vi vil have ændret hele systemet, siger Issam og kigger på sin familie:- Vi vil have en fremtid for vores børn i det her land.
Det er det, det handler om.
FacebookTwitterKopier linkEmner:Libanon|Beirut|Religion|Demonstrationer|Islam




https://www.dr.dk/musik/rebecca-var-ikke-som-de-andre-i-skolen-jeg-foeler-mig-stadig-paa-graensen-mellem-dreng-og-pige

MusikRebecca var ikke som de andre i skolen: 'Jeg føler mig stadig på grænsen mellem dreng og pige'Rockmusikken blev et frirum for den danske sangerinde Rebecca Lou.
© Ritzau ScanpixAf Jakob Friis Thorø Lund23.
okt.
2019 kl.
18.
32Læs op- Rockmusikken har været god til at skabe et rum, hvor jeg har kunnet være vred og fandenivoldsk.
Sådan siger sangerinden Rebecca Lou om sin kærlighed til rock, da vi møder hende i det nordvestlige København.
Den 32-årige rockmusiker er forsanger i bandet af samme navn, der i 2019 har turneret Europa rundt, udgivet debutalbummet 'Bleed' og givet koncert på Roskilde Festival.
I dag er de to andre bandmedlemmer blevet hjemme, men det gør ikke noget, for Rebecca Lou er bandets omdrejningspunkt.
Om Rebecca LouBestår af Paw Skovbye, Joachim Ludwig Holmgaard og Rebecca Lou Armstrong.
Optrådte for første gang på Rising-scenen på Roskilde Festival i år.
Udgav debutalbummet 'Bleed' i august.
Har allerede turneret i Tyskland, Østrig og Schweiz.
Sortklædt og med matchende hårfarve fortæller hun os historien om, hvordan rockmusikken har hjulpet hende til at finde sin egen identitet.
- Jeg elsker al slags musik, især popmusik.
Men jeg har altid følt, at der i rockmusikken er en form for intens energi.
Der var plads til min vrede og de svære følelser, da jeg var yngre.
Her kunne jeg forsvinde ind i en anden verden, fortæller hun.
Lyt til 'Sugar, Sugar, Sugar!
', mens du læser videre:Rebecca Lou - Sugar Sugar Sugar!
Anderledes end de andreRebecca Lous trang til at forsvinde ind i en anden verden skal netop findes i hendes barndom.
I folkeskolen kunne hun ikke koncentrere sig, lavede ikke lektier og dukkede ikke op til timerne.
Hun havde med egne ord ild i røven og var også anderledes end de andre.
- Jeg ville gerne være mere ligesom alle de andre børn og ikke skille mig for meget ud.
Men det gjorde jeg.
Jeg følte ikke, at jeg passede ind.
Jeg stak ud i min måde at være på.
Det var sgu ret ensomt nogle gange, siger hun.
- I starten kom det bag på mig, hvor mange mennesker der havde en holdning til at være kvindelig rockmusiker, fortæller Rebecca Lou.
Hvis nogle bliver ved med at fortælle dig, at du er underlig eller tyk, så begynder du lidt at tro på det.
Jeg følte mig nærmest hjernevasket til ikke at føle mig god nok.
Rebecca LouRebecca Lou var ikke kun skoletræt, hun kunne heller ikke genkende sig selv i de andre piger, og derfor strejfede tanken hende, at hun måske var mere dreng end pige.
Hun gik i skatertøj, og hendes hår var altid farvet i mærkelige farver.
Hun prøvede bare at være sig selv, men det kunne de andre i folkeskolen ikke acceptere.
- Jeg var nok bare ret naiv, og det bed mig i røven.
Det endte med, at jeg blev mobbet sygt meget.
Mobning fucker med ens selvbillede, fordi du selv er i gang med at skabe det, når du er ung.
Hvis nogle bliver ved med at fortælle dig, at du er underlig eller tyk, så begynder du lidt at tro på det.
Jeg følte mig nærmest hjernevasket til ikke at føle mig god nok.
Følelsen af at være anderledes og ikke passe ind fik Rebecca Lou til at søge efter et sted, hvor hun kunne være sig selv.
Det sted fandt hun først og fremmest i et lille punkerfællesskab på Lolland-Falster.
- Jeg begyndte at dyrke rockmusik, da jeg var 15-16 år.
I rockmusikken var der et safe space for mig.
Her passede min energi og maskulinitet bedre ind.
Vi gik rundt og var lidt udskud sammen, og så begyndte jeg at tage ind til Ungdomshuset i København i weekenden, hvor der var en masse rock, fortæller hun.
Hør Rebecca Lous 'No Surrender' her:Rebecca Lou - No SurrenderEn mandsdomineret brancheSelvom Rebecca Lou er havnet i en mandsdomeret branche, så spiller hendes køn ikke en særlig stor rolle.
Hun kan identificere sig med både det maskuline og det feminine.
- Køn er en flydende og dynamisk ting, og der findes ikke nødvendigvis et enten eller.
Jeg føler mig stadig på grænsen mellem at være dreng og pige, men jeg har ikke brug for at definere mig selv, fortæller hun og tilføjer:- Jeg brugte lang tid på at være alle mulige forskellige Rebecca'er indtil jeg fandt ud af, at den Rebecca, jeg startede med at være, var god nok.
Det gik op for mig, at det ikke var den store gåde.
Jeg kendte allerede svaret.
Rebecca Lous forår kulminerede med en koncert på Rising-scenen under Roskilde Festival 2019.
Men selvom Rebecca Lou altså har fundet et frirum i rockens verden, så har det alligevel ikke altid været uden besvær at være en kvindelig frontsanger i branchen.
Hvis du siger noget om mig, mit køn eller min musik, så får du bare en verbal flad.
Rebecca Lou- Jeg har følt, at jeg har skullet bevise meget mere end de andre.
Jeg oplever mange dudes i rockbands, der ikke altid er supergode, men så smider de trøjen, og så bliver det sådan lidt pikket og rock'n'roll på den måde.
Det er meget sådan et standard rockbillede.
Der er en fordom om, at kvinder ikke kan spille rock, eller at det bliver for feminint.
Er det blevet en mission for dig at bekæmpe det billede?
- Nej, jeg føler, at jeg er kommet mig ret meget over det.
For flere år tilbage gik det mig på, men nu er jeg ret ligeglad.
Hvis du siger noget om mig, mit køn eller min musik, så får du bare en verbal flad, fortæller hun og griner.
Et vildt årOg noget tyder på, at de verbale flade har virket for Rebecca Lou, for 2019 har været et vildt år for hende og bandet.
Efter deres albumudgivelse har de givet koncerter i Tyskland, Østrig, Schweiz og Danmark, hvor de for første gang spillede på Roskilde Festival.
Det var en helt særlig oplevelse, fortæller hun.
- Jeg græd, da jeg fik at vide, at vi skulle spille på Roskilde Festival.
Da jeg fik kontrakten, kunne jeg slet ikke læse, hvad der stod, fordi jeg havde tårer i øjnene.
Det har altid været en kæmpedrøm.
Det her år har fået folk til at blive mere nysgerrige på os, og det var det, vi håbede på.
Det vigtigste har bare været at gøre vores bedste.
Lyt til 'Not 4 U' her:Rebecca Lou - Not 4 UEfteråret står på endnu en turné, og det succesfulde år har givet Rebecca Lou endnu mere blod på tanden.
Det får drømmene til at række længere ud end Danmark og Roskilde Festival.
- Vi arbejder bare superhårdt, men vores ambitioner er nok helt klart større end lille Danmark.
Vi er langsomt ved at smage lidt på England, men en kæmpe drøm for mig vil helt klart være at turnere i USA.
Læs også:Tessa på 22 gider ikke være den pæne pige: Jeg vil give pigerne nogle 'boller'FacebookTwitterKopier linkEmner:Pop og rock|Roskilde Festival|København|Folkeskolen (Danmark)|Lolland-Falster




