https://www.dr.dk/nyheder/indland/hemmelig-dansk-gruppe-spionerede-mod-ostblokken-i-flere-ar

IndlandHemmelig dansk gruppe spionerede mod Østblokken i flere årIfølge Politiken fortæller Frank Jensen, tidligere operativ chef i PET, at hans far var med i spiongruppe.
26.
okt.
2019 kl.
22.
33Læs opEn hidtil ukendt gruppe spionerede i en årrække mod Østblokken for at finde ud af, om Sovjetunionen havde planer om at invadere Danmark.
Det fremgår af den nye bog "Min far var spion", som tidligere operativ chef i Politiets Efterretningstjeneste (PET) Frank Jensen står bag.
Det skriver Politiken.
Som bogtitlen antyder, så var Frank Jensens far, Ernst Jensen, en del af spiongruppen.
Gruppen blev kaldt Spioncirklen og havde 15-20 medlemmer, der i både Danmark og Østeuropa skulle skaffe oplysninger om Sovjetunionens mulige invasionsplaner.
Var meget hemmeligGruppen eksisterede i 15 år, var ikke en del af det formelle Forsvarets Efterretningstjeneste (FE), og var så hemmelig, at selv ikke de danske politikere kendte til den.
Nogle af de få, der kendte til gruppen, var folk fra den amerikanske efterretningstjeneste, CIA, som Spioncirklen havde tæt kontakt til.
Frank Jensen lærte først gruppen at kende, da han for snart 50 år siden skulle rydde op efter sin far, der netop var død.
Bag en falsk væg fandt den dengang 22-årige Frank Jensen et hemmeligt rum med våben og ammunition, spionkameraer samt en masse dokumenter.
I dokumenterne var der blandt andet en logbog med navne på medlemmerne af Spioncirklen og en detaljeret fortegnelse over gruppens mange overvågningsoperationer fra sidste i 1940’erne til 1963, hvor gruppen blev opløst.
Lod historien hvileFrank Jensen fortæller til Politiken, at han i 1971 afleverede de våben og det materiale, han fandt i det skjulte rum, til efterretningstjenesten og derefter lod farens historie hvile.
Men han beholdt farens udførlige dagbog om operationerne i Spioncirklen.
Opdagelsen af Spiongruppen kommer ikke som nogen stor overraskelse for flere eksperter, som Politiken har talt med.
En af dem er Hans Christian Bjerg, tidligere overarkivar i Rigsarkivet med særlig indsigt i efterretningstjenesten under besættelsen og desuden tidligere medlem af tilsynet med PET og FE.
- Jeg har ikke hørt om den her gruppe før, men det overrasker mig ikke.
At der fandtes en hemmelig spioncirkel i årene efter besættelsen, er absolut sandsynligt, siger han.
Også Peer Henrik Hansen, koldkrigsforsker og leder af Langelandsmuseet, siger til avisen, at der ikke er tvivl om, at FE har haft "et, måske endda flere netværk eller grupper", som svarer til Frank Jensens beskrivelse af Spioncirklen.
/ritzau/FacebookTwitterKopier linkEmner:Politiets Efterretningstjeneste|Efterretningstjenester|Frank Jensen (politiker)|CIA|Rusland




https://www.dr.dk/sporten/boksning/dansk-boksesejr-med-plads-til-forbedringer-jeg-saa-en-masse-svagheder-i-alle

BoksningDansk boksesejr med plads til forbedringer: 'Jeg så en masse svagheder i alle bokserne'Den danske boksesejr over Tyskland var tættere end resultatet indikerer, siger landstræner.
Af Emil Halkier, Rasmus Askman og interview: Kasper Thrane26.
okt.
2019 kl.
23.
26Læs opMens lørdagens bokselandskamp mellem Danmark og Tyskland startede i de lette vægtklasser og arbejdede sig op derfra, var aftenens spændingskurve knap så ensidig.
For med ni kampe på programmet hed det altså først til fem sejre, og det regnestykke var de hårdtslående danskere hurtige til at gøre op.
Vi skal hjem og udvikle nogle ting.
Jeg så en masse svagheder i alle bokserne, som vi kan forbedre.
Thomas Kyø, Danmarks bokselandstrænerIngen af aftenens kampe i Vejle endte med knockout-sejre, men danskerne fik en forrygende start, da U19-talentet Nikolai Terteryan indtog ringen.
Flere har nævnt Terteryan som et af Danmarks største OL-håb, og han vandt da også ganske suverænt over tyske Alban Ariti med dommerstemmerne 5-0.
Herefter kunne både Danny Jensen, Frederik L.
Jensen, Allan Malla og Alix Sennels strække armene i vejret efter tre runder med tysk modstand, og dermed tog Danmark den samlede sejr allerede efter fem kampe.
Herfra var det ren kosmetik for Tyskland, der fik sin første sejr, da Kevin Boakye slog Nikki M.
Nielsen i mellemvægtklassen.
Tyskerne fik også en sejr i sværvægt, da Amar Abbas Abduljabar slog sig forbi Patrick Lika, mens Amre Allman og Morten Givskov tegnede for de to sidste point i den samlede 7-2 sejr i dansk favør.
Tættere end det så udTrods de meget overbevisende cifre, var det dog en tæt kinddans mellem Danmark og Tyskland, der fandt sted lørdag aften, fortæller den danske landstræner, Thomas Kyø, til DR Sporten.
- Jeg er selvfølgelig tilfreds, men det skal også siges, at jeg tror, der er tre eller fire kampe, vi vinder ved split desision (med dommerstemmerne 3-2, red.
).
Havde vi været i Tyskland, kunne det have været vendt rundt, og så havde vi tabt stort, siger han.
- Så det er marginaler, der gør det.
Selvom det endelige resultat ser stort ud, så er det nogle tætte kampe, vi vinder på vores udstråling og på at være på hjemmebane.
Se et interview med den danske bokselandstræner nedenfor:Det var til både at se, høre og føle, at danskerne var på hjemmebane.
Stemningen på stolerækkerne omkring bokseringen i Vejle var elektrisk og skabte en intens kulisse, siger landstræneren.
Resultater af kampene mod TysklandDanmark - Tyskland (vinder markeret med fed)U19:Nicolai Terteryan - Alban Ariti (letweltervægt)Elite:Danny Jensen - Umar Bajwa (letweltervægt)Frederik L.
Jensen - Remi Bojami (letvægt)Allan Malla - Rashid Ali (weltervægt)Alix Sennels - Daniel Meyer (weltervægt)Nikki M.
Nielsen - Kevin Boakye (mellemvægt)Amre Allman - Silvio Schierle (let sværvægt)Patrick Lika - Amar Abbas Abduljabar (sværvægt)Morten Givskov - Collin Bissenberger (supersværvægt)- Jeg er glad for, at der var så stor opbakning.
Det var fantastisk så mange mennesker, der var her.
Når han og bokserne fortjent har ladet den samlede sejr bundfælde sig, venter der en større evaluering de kommende dage.
- Vi skal hjem og udvikle nogle ting.
Jeg så en masse svagheder i alle bokserne, som vi kan forbedre, siger Thomas Kyø.
FacebookTwitterKopier linkEmner:Tyskland|Vejle|Kampsport




https://www.dr.dk/sporten/formel1/magnussens-mexicanske-kompleks-fortsaetter-i-kvalifikationen-det-er-ikke-foerste

Formel1Magnussens mexicanske kompleks fortsætter i kvalifikationen: 'Det er ikke første gang'Kevin Magnussen og Romain Grosjean sluttede som nummer 17 og 18 i kvalifikationen i Mexico.
Kevin Magnussen havde svært ved at finde farten på racerbanen i Mexico og begynder søndagens grandprix som nummer 17.
26.
okt.
2019 kl.
22.
15Læs opKevin Magnussen og Mexicos Formel 1-grandprix er ikke noget specielt godt match.
Danskeren har gennem årene haft svært ved for alvor at finde farten på Autódromo Hermanos Rodríguez-banen, og lørdag var ingen undtagelse, da kvalifikationen til søndagens løb blev kørt.
Magnussen sluttede med 17.
-bedste tid og var dermed allerede færdig efter første kvalifikationsrunde, Q1.
Det samme var hans holdkammerat hos Haas, Romain Grosjean, der sluttede som nummer 18.
Kevin Magnussens udgangspunkt før søndagens grandprix kunne godt være bedre.
Får danskeren ikke bugt med sit mexicanske kompleks, må han fra sin startplads som nummer 17 formentlig kigge langt efter VM-point.
Dermed er der ringe udsigter til danske VM-point søndag, og Kevin Magnussen var da hellere ikke den store optimist efter kvalifikationen.
- Vi havde godt forventet, at det ville blive hårdt og svært, og det blev det også.
Det er jo ikke første gang her.
- Det er selvfølgelig svært i den startposition.
Vi havde forventet det, og det er ikke en overraskelse, at vi endte her.
Det må vi tage med.
- Vi ved godt, at bilen i år er vanskelig, og vi glæder os bare til næste år, siger danskeren blandt andet ifølge TV3 Sport.
Sluttede dramatiskMax Verstappen var hurtigst, da de forreste pladser skulle fordeles i Q3.
Red Bull-hollænderen har søndag de to Ferrari-kørere Charles Leclerc og Sebastian Vettel lige bag sig.
Kvalifikationen endte dramatisk, da Valtteri Bottas, der sluttede med sjettebedste tid, mistede kontrollen over sin Mercedes og hamrede ind i en barriere på vej ind på start/mål-langsiden på sin sidste omgang.
Finnen forlod efterfølgende bilen, der var noget ramponeret, af egen kraft.
Red Bulls hollænder, Max Verstappen, var hurtigste mand i lørdagens kvalifikation.
Allerede tidligt i Q1 så det svært ud for danskeren at klare sig videre i kvalifikationen.
Magnussen var langsomst, efter at alle kørerne havde sat deres indledende tider.
Kun holdkammeraten Grosjean lå under danskeren, men franskmanden var en tur af banen og havde derfor ikke sat en reel tid.
Efter en tur i garagen gav Magnussen det endnu et skud, men der var bare ikke nok fart i Haas-raceren.
Danskeren forbedrede sig en smule, men det rakte altså ikke til at gå videre, og så kunne han holde tidlig fyraften.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Mexico|Formel 1|TV3 Sport




https://www.dr.dk/sporten/fodbold/midt-i-troejepolemik-zanka-paa-tavlen-fenerbahce

FodboldMidt i trøjepolemik: Zanka på tavlen for FenerbahceMathias "Zanka" Jørgensen var på pletten og scorede sit andet ligamål i sæsonen, da Fenerbahce vandt lørdag.
Mathias Zanka Jørgensen scorede lørdag aften for Fenerbahce i opgøret mod Konyaspor.
26.
okt.
2019 kl.
21.
25Læs opLørdag bød på voldsom kritik af den danske landsholdsspiller Mathias "Zanka" Jørgensen.
Forsvarsspillerne forholdt sig dog tavs i en sag om at have optrådt under en opvarmning til en fodboldkamp i en t-shirt, der hyldede det tyrkiske militær.
Senere lørdag var "Zanka" igen i fokus på fodboldbanen, da han scorede for sin tyrkiske klub Fenerbahce, der slog Konyaspor 5-1.
Ved stillingen 1-0 til Fenerbahce havde danskeren efter et kvarter taget plads i det lille felt hos modstanderen, og da bolden dumpede ned foran ham, sparkede Mathias "Zanka" Jørgensen Fenerbahce foran 2-0.
Gæsterne havde danske Jens Jønsson med i hele opgøret.
Sejren sendte Fenerbahce på andenpladsen i den bedste tyrkiske række med 17 point.
Det var danskerens anden ligascoring for Fenerbahce efter skiftet i sommer fra Huddersfield.
Det var denne t-shirt, at Mathias Zanka Jørgensen og holdkammeraterne i Fenerbahce havde på inden opgøret mod Denizlispor.
Sagen om det tyrkiske militær handler om, at danskeren sammen med sine holdkammerater varmede op i en trøje med teksten "Vatan Size Minnettar" samt et logo af en militærmand, der gør honnør.
Det skete inden en kamp mod Denizlispor 20.
oktober, og det blev en historie lørdag via sociale medier.
Teksten betyder ifølge en oversætter, B.
T.
har været i kontakt med, "Fædrelandet/hjemlandet er jer taknemmelig".
Det er flere steder blevet tolket som en form for propaganda for landets militære aktioner og invasion af Syrien.
/ritzau/FacebookTwitterKopier link




https://www.dr.dk/nyheder/udland/katolske-biskopper-vil-lade-gifte-maend-blive-praester-i-amazonas

UdlandKatolske biskopper vil lade gifte mænd blive præster i AmazonasEn historisk regelændring af udpegelsen af præster i den katolske kirke kan være på vej efter ny anbefaling.
Mangel på præster kan få pave Frans til at sige ja til at gifte mænd kan indtræde i embedet.
26.
okt.
2019 kl.
22.
38Læs opEn samling af katolske biskopper har lørdag anbefalet pave Frans at lade gifte mænd blive præster i Amazonas-regnskoven.
Anbefalingen kan markere en mulig ændring af en flere århundreder gammel restriktion i den katolske kirke.
Det er i dag kun ugifte mænd, der kan blive præster.
Årsagen til anbefalingen er, at der ofte er mangel på præster i afsides områder som eksempelvis Amazonas i Sydamerika.
Den blev vedtaget efter en tre ugers samling i Vatikanet med stemmerne 128 for og 41 imod.
Paven skal nu tage stilling til anbefalingen sammen med en række andre anbefalinger - om blandt andet kvinders rolle i kirken.
Konservative siger nejDet understreges i biskoppernes anbefaling, at det kun er mænd, der allerede fungerer som hjælpepræster, og som har en særlig lederstatus i deres lokalsamfund, der vil kunne komme på tale som præster.
Mindst 85 procent af landsbyerne i Amazonas kan ikke deltage i messer hver uge.
Nogle har ikke haft mulighed for det i flere år på grund af for få præster.
Konservative dele af den katolske kirke er imod det anbefalede tiltag.
De frygter, at der med en tilladelse af gifte præster i hele verden.
Hvis først Amazonas får lov til at gøre gifte mænd til præster, så er der reelt set ikke noget, der stopper andre dele af verden, hvor der også er mangel på præster, lyder argumentationen ifølge nyhedsbureauet Reuters.
I anbefalingen fra de katolske biskopper lyder det, at kravet, om at præsterne skal leve i cølibat, ikke kan diskuteres.
/ritzau/ReutersFacebookTwitterKopier linkEmner:Den Katolske Kirke|Pave Frans (religiøst overhoved)|Kirkeforhold|Sydamerika|Kristendom




https://www.dr.dk/sporten/golf/dansker-falder-tilbage-i-portugisisk-golfturnering

GolfDansker falder tilbage i portugisisk golfturneringTredje runde af Portugal Masters blev ikke nogen succes for Joachim B.
Hansen.
Joachim B.
Hansen indleder søndagens afgørende runde ved Portugal Masters på en delt 54.
-plads.
26.
okt.
2019 kl.
18.
42Læs opEfter en god anden runde fredag kom Joachim B.
Hansen lidt ned på jorden igen, da tredje runde af golfturneringen Portugal Masters lørdag blev afviklet.
Hansen startede dagen på en delt 19.
-plads, men sluttede på en delt 54.
-plads efter at have gået de 18 huller i tre slag over par.
Danskeren er nu samlet to slag under par.
Hansen startede dagen skidt og lavede allerede på første hul en bogey.
På niende hul blev det endnu en bogey, og på 14.
gik det endnu værre med en dobbelt bogey.
På det efterfølgende hul fik danskeren gjort lidt af skaden god igen med dagens eneste birdie.
Sydafrikaneren Brandon Stone har været kontinuerligt god ved Portugal Masters.
Alle tre runder har Stone gået fem under par, og dermed har han et hul på to slag ned til landsmanden Dean Burmester inden søndagens afgørende runde.
Lidt bedre gik det for Nicolai Højgaard, der gik tredje runde i et slag under par og nu er samlet tre slag under par.
Det rækker til en delt 47.
-plads.
Den unge golfkomet lavede to bogeys og tre birdies på lørdagens 18 huller.
Højgaard og Hansen har henholdsvis 12 og 13 slag op til den førende sydafrikaner Brandon Stone, inden det hele skal afgøres søndag.
/ritzau/FacebookTwitterKopier linkEmner:Golf|Portugal




https://www.dr.dk/sporten/haandbold/herrelandsholdet/danske-verdensmestre-maa-en-tur-i-straffekastkonkurrence-slaa

HerrelandsholdetDanske verdensmestre må en tur i straffekastkonkurrence for at slå NorgeEfter 29-29 i ordinær spilletid måtte Danmark og Norge afgøre træningskamp på straffekast.
Jannick Green reddede nordmændenes fjerde forsøg i straffekastkonkurrencen og sikrede danskerne sejren.
26.
okt.
2019 kl.
18.
17Læs opDen seneste udgave af træningsturneringen Golden League endte med en snæver dansk sejr, da Norge i Gigantium i Aalborg blev slået.
Danmark trak det længste strå, da det hele blev afgjort i en straffekastkonkurrence, efter at den ordinære kamp endte 29-29.
Kampen var danskernes sidste i 2019.
Nationalmandskabet mødes igen til et par træninger mellem jul og nytår, men skal først i aktion igen i det nye år.
Først i endnu en Golden League-turnering og efterfølgende ved EM.
Danskerne fik en sløv start, og allerede efter lidt over seks minutter brugte landstræner Nikolaj Jacobsen sin første timeout ved stillingen 2-5.
Spilstoppet hjalp.
Halvvejs i første halvleg var der lighed på måltavlen ved 9-9.
Men de norske gæster forblev et skridt foran i hele første halvleg - godt hjulpet på vej af, at de danske målmænd ikke bidrog med ret meget.
I de sidste minutter inden pausefløjtet trak Norge fra, og de første 30 minutter endte med en norsk føring på 19-15.
Dansk keeperduo blev helteneMeget bedre blev det ikke i starten af anden halvleg.
Danskerne var uskarpe, og med et kvarter tilbage var nordmændene stadig foran med fire.
Men så vågnede Danmark op.
Niklas Landin begyndte at tage fra i målet, ligesom det i den anden ende også gik danskernes vej.
På kort tid fik Danmark reduceret til 24-25.
Med fire minutter tilbage var der lighed på måltavlen for første gang siden starten af kampen, da Magnus Bramming på straffekast gjorde det til 28-28.
Lidt efter havde Danmark mulighed for at komme foran, men Rasmus Lauge smed bolden i hænderne på en nordmand.
Rasmus Lauge krammer landsholdskollega Jannick Green.
Målmanden reddede nordmændenes fjerde skud i straffekastkonkurrencen og sikrede Danmark sejren efter tid.
 I fraværet af Mikkel Hansen, som sidder ude efter en hjernerystelse, var der masser af spilletid til de næste i køen på venstrebackpositionen.
En af dem var Michael Damgaard, der her udfordrer det norske forsvar med sit hurtige antrit.
1 / 2Rasmus Lauge krammer landsholdskollega Jannick Green.
Målmanden reddede nordmændenes fjerde skud i straffekastkonkurrencen og sikrede Danmark sejren efter tid.
1 / 2I fraværet af Mikkel Hansen, som sidder ude efter en hjernerystelse, var der masser af spilletid til de næste i køen på venstrebackpositionen.
En af dem var Michael Damgaard, der her udfordrer det norske forsvar med sit hurtige antrit.
2 / 2Norge formåede dog ikke at udnytte det danske boldtab, og med et halvt minut igen havde Danmark bolden ved stillingen 29-29.
Nikolaj Jacobsen tog en timeout for at sætte det sidste angreb op.
Det hele endte med et dansk straffekast, efter at tiden var gået, men denne gang missede Magnus Bramming, og så skulle det afgøres i en straffekastkonkurrence.
Her blev Niklas Landin og Jannick Green heltene for Danmark, da de tog nordmændenes tredje og fjerde forsøg.
Tidligere lørdag endte Danmarks banemænd fra i torsdags, Frankrig, som vindere af Golden League-stævnet, da Spanien blev besejret.
Franskmændene vandt ligeledes efter en straffekastkonkurrence.
/ritzau/FacebookTwitterKopier linkEmner:Jannick Green (håndboldspiller)|Niklas Landin (håndboldspiller)|Norge|Håndbold|Bramming




https://www.dr.dk/nyheder/udland/25-aarig-nordirer-anklaget-i-uhyggelig-lastbilsag

Udland25-årig nordirer anklaget i uhyggelig lastbilsagEn mand fra Nordirland er anklaget for 39 tilfælde af uagtsomt manddrab, efter at politi fandt lastbil med lig.
39 lig blev fundet i en lastbil i et industrikvarter i London.
25-årig chauffør er nu tiltalt for 39 tilfælde af uagtsomt manddrab.
26.
okt.
2019 kl.
18.
44Læs opDen 25-årige nordirske chauffør Maurice Robinson er blevet anklaget for 39 tilfælde af uagtsomt manddrab.
Det oplyser britisk politi lørdag.
Manden sad bag rattet i en lastbil, der blev stoppet onsdag i engelske Essex.
I lastbilen befandt sig 39 personer, der var omkommet.
Maurice Robinson er desuden sigtet for at ville smugle mennesker, for at hjælpe til med ulovlig immigration og for hvidvask, oplyser politiet.
Han vil mandag blive præsenteret for anklagen i retten.
Maurice Robinson blev anholdt, kort efter at de 39 lig blev fundet.
Flere anholdteYderligere fire andre er indtil videre også blevet anholdt i sagen.
Det drejer sig om et par fra Warrington i det nordvestlige England - en 38-årig kvinde og en 38-årig mand.
Kvinden menes at være ejeren af lastbilen.
En 48-årig mand fra Nordirland er også tilbageholdt i sagen.
Lørdag har politiet i Irland oplyst, at det har anholdt en mand først i 20'erne ved en havn i den irske hovedstad, Dublin.
Politiet i Essex meddelte torsdag, at de formodede, at ofrene er fra Kina.
Men siden da er der kommet en del henvendelser fra Vietnam.
Et vietnamesisk forældrepar har offentliggjort en række foruroligende beskeder, som deres 26-årige datter sendte til dem fra sin telefon.
- Undskyld, mor og far.
Min rejse udenlands lykkedes ikke.
Jeg elsker jer begge højt.
Jeg kan ikke trække vejret, skrev den unge kvinde, Pham Thi Tra My, i en besked ifølge nyhedsbureauet AFP.
Ved et pressemøde lørdag oplyste politiet i Essex, at man har fået en del henvendelser, der tyder på, at der er vietnamesere blandt de omkomne.
- Selv om vi ikke kan spekulere i ofrenes nationaliteter, så er det tydeligt, at vi får mange henvendelser fra det vietnamesiske samfund både i udlandet og herhjemme, sagde politichefen på et tv-transmitteret pressemøde ifølge BBC.
/ritzau/FacebookTwitterKopier linkEmner:Nordirland|Kriminalitet|Dublin|BBC|Irland




https://www.dr.dk/nyheder/politik/stor-mystik-er-tidligere-la-topmedlemmer-paa-vej-med-nyt-parti

PolitikStor mystik: Er tidligere LA-topmedlemmer på vej med nyt parti?
Christina Egelund og Simon Emil Ammitzbøll-Bille kan være på vej med nyt parti.
(Arkiv) Simon Emil Ammitzbøll-Bille og Christina Egelund, daværende medlemmer af Liberal Alliance under åbningsdebatten i Folketinget på Christiansborg i København, torsdag den 4.
oktober 2018.
Af Malthe Sommerand26.
okt.
2019 kl.
22.
50Læs opEnten er der et nyt borgerligt parti på vej, eller også er der nogen, der driver gæk med de to tidligere toppolitikere i Liberal Alliance, Christina Egelund og Simon Emil Ammitzbøll-Bille.
For hvis man skal tro udseendet og teksten på en hjemmeside, der kortvarigt var online her til aften, er de to klar med et nyt politisk parti.
Partiets navn er ifølge navnet på en hjemmeside: Partiet Fri.
Og de tidligere LA-medlemmer Christina Egelund og Simon Emil Ammitzbøll-Bille optrådte med fotos på hjemmesiden.
Ligesom der også øverst på siden var mulighed for at trykke på et faneblad med navnene "vælgererklæringer" og "kontakt".
Men teksterne på hjemmesiden var det rene volapyk, og det er tydeligt, at siden var under opbygning.
Et skærmbillede fra hjemmeside partietfri.
dk, som den så ud, inden siden igen blev lukket.
'Gør dig klar'Det nye domæne er opkøbt af en person ved navn Anne Duramois.
Hun bekræfter per telefon over for DR Nyheder, at det er hende, der har oprettet domænet.
Men hun vil ikke kommentere, hvad domænet skal bruges til.
- Ring igen i morgen, sagde hun inden hun lagde på.
Det nye domæne er opkøbt den 17.
september 2019, altså noget før Christina Egelund og Simon Emil Ammitzbøll-Bille meldte sig ud af partiet.
Men efter DR Nyheder havde talt med hende og iøvrigt også forsøgt at kontakte de tidligere medlemmer af Liberal Alliance, der i løbet af ugen blev løsgængere, er hjemmesiden blevet pillet ned.
Først blev billederne fjernet, og nu bliver man blot mødt af teksten:- Gør dig klar, der kommer noget rigtigt sejt snart.
Siden er hjemmesiden blev lukket fuldstændigt.
De to tidligere medlemmer af Liberal Alliance er begge afsendere på en kronik, der bliver bragt i Berlingske i morgen:- De liberale principper er under pres til fordel for en tarvelig »målet helliger midlet«-politik.
Så længe lovene virker og rammer de rigtige (læs: udlændinge med muslimsk baggrund) er borgerlige frihedsrettigheder, retsstat, personlig frihed og åbenhed noget, man bare løber fra, skriver de.
Endnu ikke bekræftetChristina Egelund meldte sig ud af partiet den 20.
oktober, og Simon Emil Ammitzbøll-Bille meldte sig ud den 23.
oktober.
Begge argumenterede for, at der var tale om en politisk begrundet beslutning, og at de var uenige med ledelsens vision og retning af Liberal Alliance.
Senest har også næstformand i Liberal Alliance Mai Christensen meldt sig ud af partiet i dag.
Ingen kontakt fra Egelund og Ammitzbøll-BilleDR Nyheder har uden held forsøgt at kontakte Christina Egelund og Simon Emil Ammitzbøll-Bille.
Indtil det er endeligt bekræftet, at de to stifter et nyt parti, så kan der være tale om, at der nogen, der har fundet det sjovt at sætte landets medier i selvsving en lørdag aften.
- Det kan man jo aldrig udelukke.
Men det forløb, der har været lørdag aften, hvor hjemmesiden er blevet ændret, og de to hovedpersoner har været som sunket i jorden har været påfaldende.
Det virker underligt, at man har haft så travlt med at pille billederne af hjemmesiden så hurtigt, hvis det bare var en joke.
Noget tyder på, at vi meget snart kunne have et nyt borgerligt parti i Danmark, siger DR's politiske analytiker og vært på radioprogrammet Slotsholmen Bjarne Steensbeck.
FacebookTwitterKopier linkEmner:Liberal Alliance|Simon Emil Ammitzbøll (politiker)|Berlingske Media|Christina Egelund (politiker)|København




https://www.dr.dk/nyheder/kultur/ingen-maend-tilbage-i-bagedysten-de-var-ikke-gode-nok

Den store bagedyst 2019Se temaKulturIngen mænd tilbage i Bagedysten: 'De var ikke gode nok'Bagedystdommerne afviser, at de har skelet til deltagernes køn i deres bedømmelse.
Markus Grigo og Katrine Foged Thomsen har nu sendt alle de mandlige deltagere ud af 'Den store bagedyst'.
(© Dr)Af Christian Mejdahl Buhl26.
okt.
2019 kl.
20.
57Læs opSpoiler-advarsel: Denne artikel indeholder detaljer om afsnit 4 af 'Den store bagedyst'.
Har du ikke set det?
Stop straks med at læse og se afsnittet i DR TV.
- Nu er der kun østrogen tilbage i teltet.
Sådan lød en af de afsluttende bemærkninger fra Bagedyst-dommer Katrine Foged Thomsen, da Fillip Katballe lørdag aften måtte forlade 'Den store bagedyst' som den sidste tilbageværende mand i konkurrencen.
Dermed er der kun kvinder tilbage i årets kagekonkurrence.
Og det er aldrig set før.
Selvom kvinderne generelt har været i overtal i bageteltet gennem tiden, så har der altid været én eller flere mandlige deltagere med i finalen i samtlige af de forudgående syv sæsoner.
Og spørger man Katrine Foged Thomsen om, hvad der er gået galt for Fillip Katballe, Rasmus Trangbæk og Henrik Lindegaard - der nu alle er ude af konkurrencen - så er svaret egentlig ret enkelt.
- De er røget ud, fordi de andre var bedre, lyder den kontante melding fra Bagedyst-dommeren.
- Der er ingen anden grund.
Vi kigger kun på deltagerne med bagefaglige øjne, så det har intet med deres køn at gøre, forsikrer hun.
Se det bagedyst-historiske øjeblik, hvor den sidste mand må forlade konkurrencen:I følge kagekonkurrencens anden dommer Markus Grigo har de tre - nu tidligere - mandlige deltagere det til fælles, at deres tekniske evner ikke matchede deres ambitioner.
- De var ikke gode nok.
De havde nogle fede idéer, de bare ikke var klar til at udføre.
Vi har fra start sagt, at de skulle skrue ned for ambitionerne og koncentrere sig, men det formåede de desværre ikke.
Men selvom den resterende Bagedyst-sæson nu er mandefri, så mener Markus Grigo ikke, det er et problem.
- Problem?
Det er fantastisk, griner han og fortsætter:- Nej, det gør ikke noget for hverken humøret eller bagefagligheden.
Det er nogle superdygtige piger, der er tilbage, og de er en fornøjelse at være sammen med, siger han.
Henrik Lindegaard, Rasmus Trangbæk og Fillip Katballe (fra venstre til højre) var de tre eneste mænd i årets Bagedyst og også de tre første, der måtte forlade programmet.
Redaktør: De tre mænd har i den grad leveretPå redaktionen bag programmet er man også fint tilfreds med forløbet i denne sæson - trods det nu mandeløse deltagerfelt.
Søren Olsen er redaktør på 'Den store bagedyst' og er en af de ansvarlige for castingen af deltagerne, og han mener ikke, der er blevet castet 'for dårlige' mænd.
- Der er mange parametre, vores deltagere skal leve op til, når vi udvælger dem.
De skal have personlighed, være gode til at bage og repræsentere danskerne, så alle har en deltager, de har lyst til at holde med, siger Søren Olsen og fortsætter:- Jeg synes, de tre mænd i den grad har leveret til festen i form af fede kager og godt humør.
Da jeg så programmet med mine egne drenge, var de nærmest ved at knibe en tåre, da Rasmus røg ud, fordi de ikke ville se ham forlade programmet.
Derfor er der heller ikke umiddelbart ændringer i casting-proceduren på tegnebrættet for kommende sæsoner af 'Den store bagedyst'.
- Det er ikke mit indtryk, at de mænd, vi har med, er dårligere end kvinderne, siger han og fortsætter:- Det er jo første gang i løbet af otte sæsoner, mændene ryger ud på denne her måde.
Vi har haft mænd med i finalen alle år, og flere af dem er endt som vindere.
Så vi ser det ikke som et mønster; det var tilfældigvis bare sådan, det faldt ud i år, lyder det fra Søren Olsen.
FacebookTwitterKopier linkEmner:Katrine Foged Thomsen (konditor)|Madlavning




https://www.dr.dk/nyheder/indland/plejecenter-i-thisted-fester-millionarv-vi-skal-rulle-og-ralle

IndlandPlejecenter i Thisted fester for millionarv: 'Vi skal rulle og ralle'Kom med til tyrolerfest på plejecenteret Dragsbækcentret i Thisted.
Inge Nielsen er beboer på plejecentret Dragsbækscentret og deltager i dagens tyrolerfest.
Af Malthe Sommerand26.
okt.
2019 kl.
20.
00Læs opEt plejecenter har fået en kæmpe arv på over en million kroner fra en tidligere beboer, men på én betingelse:Pengene skal bruges på tant og fjas.
En del af pengene bruges på en tyrolerfest, som afholdes i dag med pommes frites, musik og curry wurst.
Dragsbækcentret i Thisted fik arven sidste efterår, da beboeren døde.
I stedet for at vente på arven fik plejecentret dengang et udlæg og holdt en kæmpegallafest.
Nu er alt det juridiske langt om længe gået i gennem, så i dag får de formelt overdraget arven og fejrer det med en fest.
Du kan se meget mere fra festlighederne i videoen øverst i artiklen.
FacebookTwitterKopier linkEmner:Thisted|Ældrepleje




https://www.dr.dk/sporten/badminton/kramperamt-viktor-axelsen-gaar-kold-i-dramatisk-semifinale

BadmintonKramperamt Viktor Axelsen går kold i dramatisk semifinaleViktor Axelsen fik en drømmestart og endte med benproblemer, da han tabte til Jonatan Christie i tre sæt.
Viktor Axelsen er ude af French Open efter semifinalenederlag til Jonatan Christie.
26.
okt.
2019 kl.
16.
50Læs opViktor Axelsen kunne knytte næven fra første bold, men måtte til sidst bukke nakken som taber, da den danske badmintonprofil lørdag efter en suveræn start på sin semifinale mod Jonatan Christie røg ud af French Open.
Danskeren tabte semifinalen 21-7, 20-22, 19-21, efter han i nærmest opvisningsstil kom foran 11-1 i første sæt.
I tredje sæt fik Viktor Axelsen store problemer med krampe i bentøjet og måtte have behandling undervejs, da indoneseren kom fra 10-19 til afgørende sætsejr.
Danske Viktor Axelsen har haft en skadesplaget 2019.
I 117 dage sad danskeren ude, før han i september gjorde comeback til badmintonbanen.
Christie har undervejs i turneringen sendt både Jan Ø.
Jørgensen og Anders Antonsen ud, og han tog med sejren den tredje danske skalp på stribe.
Indoneseren fik med stor variation i spillet og en markant nedbragt fejlprocent i andet sæt punkteret det danske overtag.
Benene sagde fraI tredje sæt virkede begge spillere mærkede af intensiteten, og danskeren havde heldet med sig, da han kom på 8-5, fordi dommeren overså, at hans ketsjer ramte netkanten i en duel.
Det gav ekstra luft og førte til danske føring på 11-6.
Men ved 16-10 begyndte bentøjet for alvor at give store problemer for Axelsen, som så ud til at have krampe i både underben, lår og lyske.
Mellem duellerne haltede han rundt.
Trods problemerne kom danskeren på 19-10, men Christie kunne ikke undgå at få øje på hans lidelser og trak duellerne ud uden for stor risiko i slagene.
Ved 19-15 måtte danskeren tage behandling, og Christie kom på 19-19, før han lukkede sættet.
I finalen venter den regerende olympiske mester, kinesiske Chen Long.
French Open rangerer ligesom sidste uges Denmark Open på næsthøjeste niveau på World Touren som Super 750-turnering.
Den franske turnering har en samlet præmiepulje på lidt over fem millioner kroner.
/ritzau/FacebookTwitterKopier linkEmner:Jan Ø.
Jørgensen (badmintonspiller)|Viktor Axelsen (badmintonspiller)|Badminton




https://www.dr.dk/nyheder/kultur/film/ikonisk-tegneserie-bliver-til-tv-serie-den-overstiger-selv-de-hoejeste

BingeSe temaFilm og serierIkonisk tegneserie bliver til tv-serie: Den overstiger selv de højeste forventningerTv-serien 'Watchmen' er lige så banebrydende som tegneserien, mener serieekspert.
- Watchmen var ikke bare underholdende og smukt illustreret - den inddrog superhelte i et samfundskritisk  og komplekst univers, som på en og samme tid sagde noget om både amerikansk historie og samtid, siger serieekspert Frederik Dirks.
(© HBO Nordic)Af Frederik Dirks Gottlieb26.
okt.
2019 kl.
18.
30Læs opDa Alan Moore og Dave Gibbons' ikoniske tegneserie 'Watchmen' i 1986 blev udgivet til fantastiske anmeldelser, definerede den en ny æra for superhelte i tegneserieformatet.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
I tegneserien kæmper mere eller mindre menneskelige og moralsk forkastelige helte med både at være guder og let manipulerbare lejesoldater, og den står i dag som et af de vigtigste litterære, grafiske værker nogensinde.
'Watchmen' var ikke bare underholdende og smukt illustreret - den inddrog superhelte i et samfundskritisk og filosofisk komplekst univers, som sagde noget om amerikansk historie og samtid.
I 2019 definerer 'Watchmen' igen en ny tid for superhelte – denne gang på tv-skærmen.
I de seneste år har serier som 'The Boys' og 'Jessica Jones' udfordret os indenfor en genre, der ellers bliver betragtet som barnlig og letbenet.
Serieskaberen Damon Lindelof står også bag 'Lost' og 'The Leftovers', og hans nye fortolkning af 'Watchmen'-universet tager genren til nye og hidtil usete højder i en dramatisering, der overstiger selv de højeste forventninger fra en inkarneret 'Watchmen'-fan som mig selv.
Her er tre årsager til, at 'Watchmen' er bannerføreren for en ny æra af superhelte på tv og film.
1Viser frygtelige, virkelige historiske begivenhederDon Johnson i rollen som Judd Crawford, der ikke er med i den oprindelige 'Watchmen'-tegneserie.
(© HBO Nordic)I den biografaktuelle 'Joker' skaber DC Comics virkelighedstro rammer omkring fortællingen, og i blandt andet X-men og Spider-Man bruger Marvel realisme som et greb, men det er sjældent set, at superheltene lever i den samme verden som os.
I tv-versionen af 'Watchmen' tager Damon Lindelof den historiske virkelighed til et nyt niveau, og han starter serien under de virkelige begivenheder, som udspillede sig i Tulsa i Oklahoma i 1921.
Her blev sorte handelsfolk, der udgjorde området 'The Black Wall Street', på én dag stort set udryddet af Ku Klux Klan.
En frygtelig begivenhed, som har sat grimme spor i amerikansk historie, og som i den grad viser, at Lindelof og co.
ikke har besluttet sig for at genoptage 'Watchmen'-universet for lutter sjov og ballade.
Tegneserien beskrev også en genkendelig om end alternativ virkelighed, hvori 'superhelte' hjalp USA til at vinde Vietnamkrigen (Vietnam er herefter blevet den 51.
stat i USA).
Den nye serie fortsætter i samme virkelighed, men udspiller sig 35 år efter tegneserien.
I denne verden har Oscar-vinderen Robert Redford været præsident i 35 år.
Han er en progressiv og venstreorienteret præsident, og det har fået en fascistisk opposition til at rejse sig og sprede terror over hele landet.
Regina King spiller den afroamerikanske Angela Abar, der under alteregoet 'Sister Knight' bærer maske og bekæmper kriminalitet i en verden, hvor det at være sort ikke bare er farligt, men også relativt ukendt.
Hun har indtil nu levet i fred og ro med sin mand og sine børn og har et fantastisk forhold til sin hvide, åbensindede politichef, spillet af Don Johnson.
Dog finder hun hurtigt ud af, at tingene ikke er, som de ser ud på overfladen.
Den verden, som hun troede, hun kendte, begynder at ligne den fra åbningsscenen i 1921, hvor borgere, der stak ud i mængden, blev jaget og dræbt.
2To mestre, en serieDamon Laurence Lindelof er en amerikansk manuskriptforfatter og producer, mest kendt for sit arbejde på tv-serien 'Lost'.
(© Leon Bennett/Getty)Alan Moore, som skrev 'Watchmen' i 1980'erne, er betragtet som en af vor tids bedste tegneserie-forfattere.
Han har også skrevet enkelte romaner, men det er tegneserie-kreationer som 'V For Vendetta', 'Swamp Thing', 'From Hell' og 'Batman: The Killing Joke', som satte ham på landkortet.
Dog er hans mest kendte værk 'Watchmen', som vandt både litteraturprisen Hugo og senere hen blev inkluderet på Time Magazines liste over de 100 bedste romaner nogensinde.
En unik bedrift for en tegneserie - eller 'graphic novel', som de længere og mere litterære tegneserier rettet mod voksne bliver kaldt nu om dage.
Ligeledes er Damon Lindelof en af nyere tids vigtigste serieskabere.
Han stormede ind på scenen med science fiction-serien 'Lost', som folk elskede lige så meget, som de siden har hadet afslutningen.
Efter 'Lost' var Lindelof, hvis talentmæssige potentiale ellers var tydeligt for enhver, lidt i limbo, da den ringe afslutning på 'Lost' - i kombination med udskældte film som 'Prometheus' og 'Cowboys & Aliens' - fik folk på at tvivle på, hvorvidt han havde flere kvalitetshistorier oppe i ærmet.
I 2014 viste han, at 'Lost' ikke var en enlig svale, da han kreerede en af dette årtis bedste tv-serier, HBO-dramaet 'The Leftovers'.
Og netop 'The Leftovers', der imponerede med nuancerede figurer og vanvittigt filosofiske idéer, synes som et perfekt bagtæppe for en fortælling som 'Watchmen', som mange mente, blev fejlfortolket af Zack Snyder i filmversionen fra 2009.
Lindelof og instruktør på det første afsnit, Nicole Kassell, rammer Moores morbide, makabre og intelligente univers på en måde, jeg næsten ikke tænkte mulig.
Selvom det er spritnye figurer, og vi kun fra tid til anden har direkte berøring med Moores originalmateriale, så føles det organisk.
Kombinationen af action og drama er perfekt doseret, og det er skønt at se et tegneserieunivers blive taget seriøst og forløst visuelt på fineste vis.
3Uhyggelig rammende samfundskritikAngela Abar (t.
h.
), der også går under navnet 'Sister Knight', bliver spillet af Regina King.
Angela Abar er maskeret og iført kostume, når hun bekæmper kriminalitet.
(© HBO Nordic)Alan Moore var tydeligvis kritisk i forhold til mange aspekter af amerikansk politik.
Det samme må siges om Damon Lindelof, der i 'Watchmen' belyser især den racemæssige hårknude, som USA (og Europa) befinder sig i i disse år.
I denne alternative, om end genkendelige, verden har horder af vrede, hvide mænd fejlfortolket Moore-figuren Rorschachs motiver og skabt et nyt Ku Klux Klan, hvor de alle bærer Rorschachs uhyggelige maske.
De er i stigende grad begyndt at angribe både politistyrken og andre repræsentanter for Redfords progressive politik.
Politifolk er derfor nødsaget til at skjule, at de arbejder som politibetjente og bære maske og sikre sig alibi, når de er på jobbet.
Det er ikke bare en sjov fortolkning af superhelteidentitet, men tankevækkende i en verden hvor højre- og venstrefløjen synes enormt kampklar, især når det kommer til spørgsmål om immigranter, flygtninge og andre, som ikke deler vores kulturarv.
Det er forfriskende, at en superheltedramatisering tør tackle så store temaer, og befriende, at det kan gøres på en måde, som også er underholdende og aldrig belærende.
Første afsnit af 'Watchmen' kan streames på HBO Nordic.
Følgende afsnit bliver tilgængelige de kommende otte mandage.
FacebookTwitterKopier linkEmner:Litteratur|Robert Redford (filminstruktør)|USA|Ku Klux Klan|Vietnam




https://www.dr.dk/sporten/fodbold/kvindeligaen/broendby-vinder-topduel-mod-fc-nordsjaelland

KvindeligaenBrøndby vinder topduel mod FC NordsjællandBrøndbys fodboldkvinder tog tre vigtige point i topstriden efter en sejr på 1-0 over FC Nordsjælland.
Af Anders Keld Messer26.
okt.
2019 kl.
15.
50 | opdateret 26.
okt.
2019 kl.
16.
52Læs opI lørdagens topopgør i Gjensidige Kvindeliga tog Brøndbys fodboldkvinder tre vigtige point efter en sejr på 1-0 over FC Nordsjælland.
Kampens eneste mål blev scoret efter 39 minutter, da Louise Winter med et velplaceret langskud udplacerede en chanceløs Kathrine Østergaard Larsen i hjemmeholdets mål.
Gæsterne var i kontrol i størstedelen af kampen, hvor et højt pres var med til at stresse hjemmeholdet, der kun for alvor blev farlige på deres standardsituationer.
Det var især på deres hjørnespark, hvor det i flere omgange var tæt på udligning på ’Right to Dream Park' i Farum.
Det viste sig også i slutminutterne, hvor forsvarsspilleren Brianne Reed var tæt på at heade et point hjem til Farum efter et hjørnespark, men hun måtte se sit forsøg gå forbi overliggeren.
Fortuna Hjørring forbliver på førstepladsenBegge hold havde inden dagens opgør mulighed for at spille sig alene på førstepladsen, der ellers blev delt mellem Fortuna Hjørring og FC Nordsjælland, mens Brøndby var på tredjepladsen.
Brøndby kunne med deres ottende sejr i 12 kampe klatre op på en midlertidig førsteplads med 25 point, mens FC Nordsjælland ryger ned på tredjepladsen med 23 point.
Denne førsteplads var dog kun til låns.
Fortuna Hjørring kunne efter en arbejdssejr på 1-0 over VSK Aarhus igen indfinde sig på førstepladsen i ligaen.
Du kan se målet fra Brøndbys sejr i videoen øverst i artiklen.
FacebookTwitterKopier linkEmner:FC Nordsjælland|Brøndby|Fortuna Hjørring|Fodbold|Farum




https://www.dr.dk/nyheder/udland/valg-i-argentina-kan-give-comeback-til-omstridt-leder

UdlandValg i Argentina kan give comeback til omstridt leder  Fire år med borgerligt styre har ikke løst krisen, så nu går mange vælgere baglæns.
Næsten hver tredje argentiner lever nu i fattigdom.
Af Jakob Busk Olsen26.
okt.
2019 kl.
18.
01Læs opDer er bred enighed blandt eksperter om, at Argentinas præsident mellem 2007 og 2015, Cristina Fernández de Kirchner, var økonomisk uansvarlig.
Hendes regeringstid var også præget af en lang række korruptionsskandaler.
Alligevel ser vælgerne ud til at give Cristina Fernández de Kirchner comeback, når der i morgen er præsidentvalg i Argentina.
Cristina Fernandez de Kirchner på scenen ved et vælgermøde med præsidentkandidat Alberto Fernandez.
Stadig populærHun er godt nok ikke kandidat.
Men Kirschner stiller op som mulig vicepræsident for centrum-venstre-kandidaten Alberto Fernández, der fører i alle meningsmålinger op til valget.
Men mange i Argentina er overbevist om, at det i virkeligheden er Cristina Fernández de Kirchner, som trækker i trådene - og det har en stor del af vælgerne det fint med, skriver BBC.
Kirchner var måske økonomisk uansvarlig, men hun indførte samtidig en række sociale tiltag, som sikrer hende stor popularitet i dele af befolkningen.
Miraklet udeblevDen anden mulighed på stemmesedlen søndag er Argentinas siddende præsident, Maurico Macri.
Den borgerlige politiker kom til magten for fire år siden på et løfte om, at han gennem liberale reformer kunne få Argentinas elendige økonomi rettet op.
Men Maurico Macri har ikke leveret det lovede mirakel, fortæller DR Nyheders Sydamerika-korrespondent, Kristian Almblad, som følger valget fra Argentinas hovedstad, Buenos Aires.
- Der er kun ét ord på alles løber i Argentina, og det er "krise".
Landet har med ganske små udsving været i økonomisk krise siden 2001, hvor der var et kæmpe krak.
Dengang måtte man optage nogle store lån, som man stadig betaler af på, siger Kristian Almblad.
Argentinas præsident Mauricio Macri  på et vælgermøde i Cordoba.
Priser fordobletKorrespondenten forklarer, at især en inflation på cirka 50 procent presser mange husholdninger i Argentina.
- I går var jeg i et argentinsk supermarked med en familie for at købe ind.
Og her ser man, at basisvarer som ris er blevet omkring dobbelt så dyre på et enkelt år.
Det er klart, at det presser almindelige argentinere, siger Kristian Almblad.
- Man mærker en stor frustration og håbløshed - folk tror simpelthen ikke på fremtiden.
Og i den situation foretrækker et flertal af vælgerne altså tilsyneladende at gå tilbage til fortiden og Cristina Fernández de Kirchner.
FacebookTwitterKopier linkEmner:Argentina|Valg og folkeafstemninger|Økonomi|BBC|Cristina Fernández de Kirchner (politiker)




https://www.dr.dk/sporten/haandbold/herrelandsholdet/landstraeneren-har-sit-gruble-over-foer-em-udtagelse-spillerne

HerrelandsholdetLandstræneren har sit at gruble over før EM-udtagelse: 'Spillerne skal holde formen'Landstræner Nikolaj Jacobsens EM-trup er ikke klappet og klar endnu.
Nu har spillerne to måneder til at byde sig til.
Michael Damgaard (tv.
) var blandt de spillere, der brugte landsholdssamlingen til at gøre god reklame for sig selv forud for EM-truppens udtagelse om under to måneder.
Af Emil Halkier og interview: Frederik Lindved26.
okt.
2019 kl.
21.
23Læs opEn landsholdssamling er vinget af, den sidste før EM-truppen udtages i december, og landstræner Nikolaj Jacobsen har fået lidt ekstra tal til den store bog med mellemregninger.
Ded sluttede med en tredjeplads ved Golden League, straffekastsejr over Norge og en både og-følelse i maven hos landstræneren.
Han var ikke helt tilfreds og savnede, måske ikke bedre spil, men så i hvert fald lidt hårdere arbejde fra sine spillere mod nordmændene.
Nu venter små to måneder, hvor Nikolaj Jacobsen med assistenttræner Henrik Kronborg skal følge de landsholdsaktuelle spillere tæt, før den endelige udtagelse finder sted.
- Vi skal se en masse kampe nu og evaluere, og så håber jeg, at vi træffer den rigtige beslutning, siger Danmarks landstræner til DR Sporten.
Danmarks landstræner Nikolaj Jacobsen fik mange ting med sig til de videre overvejelser omkring sin EM-trup, lød det efter sejren over Norge.
Der er svært at gøre alle tilfredse, og der vil uden tvivl sidde skuffede spillere tilbage, når der sættes navne på de 18 spillere i EM-truppen, lyder det.
Sådan er det, når man som Jacobsen har den mængde kvalitet at plukke fra.
Intet er dog afgjort endnu, understreger han.
Og derfor havde Nikolaj Jacobsen også en klar opfordring til sine spillere.
- Man skal holde formen.
For der bliver holdt øje.
- Fordi man ikke har været med her (ved denne samling, red.
), er man ikke udelukket.
Men det er klart, at de 18, der er her nu, er kraftigt inde i billedet, siger han.
Stor konkurrence på venstrebackMed en række afbud fra profiler og skader undervejs fik den danske landstræner afprøvet mange forskellige konstellationer ved træningsturneringen.
Den danske trup ved Golden LeagueMålvogtere Niklas Landin, Jannick GreenStregspillere Anders Zachariassen, Magnus Saugstrup, Simon Hald (skadet), Alexander LynggaardFløjspillere Magnus Landin, Magnus Bramming, Hans Lindberg, Lasse SvanBagspillere Henrik Møllgaard, Rasmus Lauge, Mads Mensah, Morten Olsen, Lasse Andersson, Jacob Holm, Michael Damgaard, Niclas Kirkeløkke, Nikolaj Øris, Lasse MøllerSpecielt på venstreback var der plads til at folde sig ud, hvor Michael Damgaard, Jacob Holm, Lasse Møller og Lasse Andersson kom i spil.
Fire navne, der ikke stod på listen, da landstræneren udtog VM-truppen i januar.
- Jeg har meget at gruble over i forhold til venstreback.
Det er en balance, hvor jeg skal se, hvad jeg skal bruge, hvad jeg får behov for, og hvad vi er dækket ind med, siger landstræneren til DR Sporten.
Det spillerum udnyttede Michael Damgaard til at gøre god reklame for sig selv.
- Michael Damgaard gjorde det rigtig fint.
Jeg er ikke helt tilfreds med sidste del af hans første halvleg.
Det blev lidt for sjusket og udisciplineret, hvor han kom frem til fine chancer, men ikke gjorde tingene færdigt.
- Jeg vil godt strække mig så langt og sige, at det har været en god uge for Michael Damgaard, siger Jacobsen.
Michael Damgaard er ikke kendt for at skåne sig i sine aktioner.
Bagspilleren gjorde en fin figur mod nordmændene lørdag aften, men sjuskede måske lidt for meget i enkelte situationer, mente landstræner Nikolaj Jacobsen.
Selv var Magdeburg-spilleren også ganske fint tilfreds med sin uge i rødt og hvidt.
- Jeg kom hertil med en rigtig god fornemmelse, og det rejser jeg også herfra med.
Det er dejligt at ride videre på den bølge, men konkurrencen er stor.
Det er både sjovt og pisse irriterende, siger Michael Damgaard.
Venstrebacken tager det, som det kommer, og så løfter han på hatten, hvis andre sker at ende foran ham i landstrænerens kabale.
- Hvis det sker, er det, fordi de har lagt et stort arbejde for dagen.
Så er det min egen skyld.
Jeg fik chancen, så jeg kan ikke sidde og sige, at jeg ikke fik muligheden for at bevise mig, siger Michael Damgaard, som godt ved, at han har et arbejde, der nu skal gøres færdigt hjemme i klubben.
- Vi har nu alle to måneder foran os, som bliver hårdt arbejde.
Der venter en masse kampe, og det bliver ikke nødvendigvis den her samling, der bliver udslagsgivende.
Holde fokus på det rigtigeMens Michael Damgaard var blandt dem, som fik forholdsvis mange kampminutter i benene under landsholdssamlingen, var det mere småt med spilletiden til Lasse Andersson.
FC Barcelona-danskeren fik cirka et kvarter mod Frankrig, mens lørdagens opgør mod Norge blev set fra bænken.
- Jeg ville selvfølgelig gerne have spillet noget mere, men sådan er det engang i mellem, siger Lasse Andersson til DR Sporten.
Den 25-årige bagspiller var på bagkant af et langt genoptræningsforløb efter en knæskade inde i billedet til VM-slutrunden i januar, men blev siet fra.
Lasse Anderssons skadesforløb har lært ham meget både på og udenfor banen, fortalte danskeren efter sejren over Norge.
Det har styrket bagspilleren, og han er glad og stolt over, at han står på den anden side nu.
Det forløb, modgangen og de mange skader har lært Lasse Andersson vigtigheden af at holde snuden i sporet og ikke fokusere på de ting, han ikke selv er herre over.
- Jeg har tidligere lagt større pres på mig selv, end jeg gør lige nu.
Jeg har stadigvæk høje forhåbninger til mig selv, men jeg prøver at fokusere på det daglige arbejde, siger FC Barcelona-spilleren.
- Jeg kunne sagtens gå og bruge alt min tid på det, men EM kommer i januar, uanset om jeg går og tænker på det eller ej.
Og det er alligevel en anden person, der skal træffe beslutningen.
Så jeg fokuserer på, hvad jeg kan gøre hver dag for at blive endnu bedre for hele tiden at være på toppen, siger Lasse Andersson.
FacebookTwitterKopier linkEmner:Nikolaj Jacobsen (håndboldtræner)|FC Barcelona|Norge|Spanien|Håndbold




https://www.dr.dk/nyheder/politik/vermund-presser-ellemann-paa-udlaendingepolitikken-kan-danskerne-ikke-regne-med-dig

PolitikVermund presser Ellemann på udlændingepolitikken: Kan danskerne ikke regne med dig?
Nye Borgerlige vil trække i folkestyrets nødbremse og kritiserer Venstre for hykleri.
Venstres formand nøler, lyder det fra Nye Borgerliges formand, Pernille Vermund.
Hun efterlyser ambitioner fra oppositionsformanden.
Af Line Jenvall26.
okt.
2019 kl.
16.
52Læs opDet burde være den vigtigste opgave overhovedet for det borgerlige Danmark.
Men lederskabet fra oppositionens største parti lader mildest talt vente på sig.
Nye Borgerliges formand, Pernille Vermund, mener i hvert fald kun, at hun kan gisne om, hvor hun har Venstre, når det gælder udlændingepolitik og arbejdet med et nyt europæisk asylsystem.
- Når man er formand for landets største borgerlige parti, så bør man også stille sig i spidsen for at få løst de her problemer, siger hun.
- For mig er det ærkeborgerlig politik at passe på vores land og vores frihed.
Og det forpligter, lyder det fra Pernille Vermund.
Det skuffer hende, at Venstres formand, Jakob Ellemann-Jensen, nøler i en sådan grad, at udlændingepolitikken overlades til regeringen og dens støttepartier.
- Det kan simpelthen ikke være rigtigt, at det er Socialdemokratiet, der skal løse udlændingepolitikken for Danmark og sætte sig på den her dagsorden, siger Pernille Vermund.
Hun er bekymret for, om det borgerlige Danmarks statsministerkandidat i det hele taget har begreb om, hvor stor udfordringen er.
- Jeg savner, at han tager den her dagsorden op og siger, at vi har har massive udfordringer med vores udlændingepolitik.
Har mødt mere velvilje hos Mette FrederiksenPå den anden side har Pernille Vermund fået et "forholdsvis positivt indtryk" af den socialdemokratiske statsminister.
- Hun gav os faktisk ret i, at politikerne i alt for mange år blot har lappet på problemerne i stedet for at løse dem, lød det i formandens tale ved Nye Borgerliges landsmøde med henvisning til åbningsdebatten i Folketinget i starten af måneden.
Se klip fra Pernille Vermunds tale i dag.
Mette Frederiksen kvitterede ved den lejlighed for Nye Borgerliges opråb om, at udlændingepolitikken skal tænkes forfra - og det er meget mere, end der er kommet ud af den ene kop kaffe, hun har drukket med Jakob Ellemann-Jensen.
Der er grænser for, hvor længe man kan være om at sætte sig til rette i formandsstolen, mener Pernille Vermund.
- Det er belastende, at det eneste, der kommer af meldinger fra Jakob Ellemann-Jensen, er et billede af ham og Morten Østergaard (R) stående skulder ved skulder i matchende rullekraver, siger hun.
Hun henviser til et billede, hvor de to partiledere står skulder ved skulder i matchende rullekraver.
Truer med folkeafstemningNye Borgerlige vil tage drastiske midler i brug for at forhindre regeringen og dens parlamentariske grundlag i at lempe udlændingepolitikken - nemlig Grundlovens paragraf 42.
Paragraffen, der sidst blev brugt i 1963, giver 60 medlemmer af Folketinget mulighed for at sende et givent lovforslag til folkeafstemning.
Grundlovens §42I grundlovens paragraf 42 står der:Stk.
1.
Når et lovforslag er vedtaget af Folketinget, kan en tredjedel af Folketingets medlemmer inden for en frist af tre søgnedage fra forslagets endelige vedtagelse over for formanden begære folkeafstemning om lovforslaget.
Begæringen skal være skriftlig og underskrevet af de deltagende medlemmer.
Stk.
5.
Ved folkeafstemning stemmes for og imod lovforslaget.
Til lovforslagets bortfald kræves, at et flertal af de i afstemningen deltagende folketingsvælgere, dog mindst 30 procent af samtlige stemmeberettigede, har stemt imod lovforslaget.
Læs hele paragraffens ordlyd her.
Og det skal være konsekvensen af, at regeringen i sommers lavede en aftale med sine støttepartier om at indføre et midlertidigt børnetilskud til familier på sociale ydelser - et tilskud, som især kommer indvandrere, der ikke er i arbejde, til gode.
Det er Venstre, der som det største oppositionsparti, sidder med de afgørende stemmer, for at den parlamentariske nødbremse kan aktiveres, men partiet har pure afvist tanken.
- Jeg synes, det er hyklerisk, og jeg synes, det er at stikke folk blår i øjnene, lyder reaktionen fra Pernille Vermund.
- Man lader som om, man er den store strammer på udlændingepolitikken, og når man så i Grundloven har et redskab til at sende en lov, der lemper udlændingepolitikken ud til befolkningen, så siger man 'nej, vi kan jo ikke spørge befolkningen om alt muligt'.
'Ikke meningen med folkestyret'Venstres formand, Jakob Ellemann-Jensen har ikke ønsket at kommentere kritikken fra Nye Borgerlige, men henviser til partiets udlændingeordfører, Mads Fuglede.
- Man skal ikke holde folkeafstemninger, hver gang vi er uenige med regeringen, så ville vi ikke bestille andet.
Det vil være at kortslutte folkestyret, lyder det fra Mads Fuglede.
Men den forklaring giver Pernille Vermund ikke meget for.
- Det er ikke, fordi vi skal belemre folk med folkeafstemninger hele tiden.
Men man skal bruge paragraffen, når regeringen løber fra noget, de har lovet før valget.
Og det var et højt og helligt løfte fra Socialdemokratiet ikke at slække på udlændingepolitikken, siger Pernille Vermund.
Spørgsmålet er, ifølge Pernille Vermund, om også Venstre løber fra det, de har lovet danskerne.
- Det er dybt, dybt bekymrende, hvis vi allerede er nået dertil, at Venstre ikke engang vil stå på mål for den lovgivning, som de selv har vedtaget, siger hun.
Heller ikke Det Konservative Folkeparti vil støtte en folkeafstemning om udlændingelempelser, men Dansk Folkeparti har selv luftet tanken og stiller gerne sine mandater til rådighed, oplyser partiet.
Men hos Venstre mener Mads Fuglede ikke, at der er noget at komme efter.
- Venstre mener det samme nu, som da vi sad i regering og gennemførte den ene stramning efter den anden, siger han.
Til gengæld anser han regeringens planer om at stable et nyt europæisk asylsystem på benene for at være ”mere luftfrikadeller end virkelighed”.
FacebookTwitterKopier linkEmner:Jakob Ellemann-Jensen (politiker)|Mads Fuglede (politiker)|Nye Borgerlige|Radikale Venstre|Udlændingepolitik




https://www.dr.dk/nyheder/regionale/midtvest/haandarbejde-hitter-blandt-unge-27-aarige-louise-skifter-mobilen-ud-med

Midt- og VestjyllandHåndarbejde hitter blandt unge: 27-årige Louise skifter mobilen ud med hæklegrejDet er både afslappende og bæredygtigt, lyder det om arbejdet med strikkepinde og hæklenåle.
Når 27-årige Louise Lassesen fra Idom ved Holstebro sætter sig i sofaen om aftenen, er det ofte med hæklegrej i favnen.
Hun er en af de mange unge, som er begyndt på det gamle håndværk.
)Af Mia Vognstoft Vad og Lise Soelberg Frydendahl26.
okt.
2019 kl.
17.
22Læs opHænderne arbejder flittigt med garnet og hæklenålen.
Det er en karklud, hun er i gang med, og det går stille og roligt fremad.
27-årige Louise Lassesen sætter sig sjældent i sofaen om aftenen uden hæklegrej i hænderne - og hun er ikke den eneste, der har fået øjnene op for det gamle håndværk.
Interessen for strik og hækling er nemlig stærkt stigende blandt de unge kvinder igen, melder flere.
Hos en af de største danske garnforhandlere på nettet - Rito.
dk med base Skive - har de oplevet en stigning i andelen af kunder mellem 25 og 34 år på godt 16 procent de seneste fire år.
Flere fysiske garnbutikker bekræfter tendensen.
Når 27-årige Louise Lassesen sætter sig i sofaen, er det ofte med hæklegrej i favnen.
)- Særligt inden for de seneste tre år er der begyndt at komme mange flere unge i butikken, og de både hækler eller strikker, siger Ellen Hockerup fra Krea Delux i Holstebro.
Unge har mistet evnen til at kede sigLouise Lassesen finder især hæklegrejet frem, når hun skal slappe af og hygge sig.
- Det er afslappende, at hænderne er beskæftigede på den her måde, i stedet for at man bare sidder og scroller på en telefon.
Det er altså rart, fortæller hun.
At sidde med garn og hæklenål eller strikkepinde i hænderne er en taktil oplevelse, som mange unge mangler i den digitale verden, vi lever i, forklarer trendforsker Louise Kongsholm fra trendvirksomheden PEJ-gruppen i Herning.
- Den unge målgruppe har et liv, hvor de konstant er på online.
Deres hjerner får konstante dopaminsus (dopamin er et signalstof i hjernen, der giver velvære, red.
) fra likes på de sociale medier, og de er er kommet til det punkt, hvor aktiviteten 'at kede sig' og 'koble fra' ikke findes mere.
De kan ikke finde ud af det, siger hun.
Nogle vælger yoga, skovvandring, mindfulness, sleepcoaching eller at strikke og hækle.
Alt sammen er det et middel til at nå samme mål:- Det hjælper dem til at finde ro og få hjernen til at køre på en anden kanal, end når man er i den meget digitale verden, fortæller trendforskeren.
Ironisk nok har 27-årige Louise Lassesen lært kunsten at hækle netop via sin smartphone.
- Jeg begyndte at youtube, mens jeg sad med en hæklenål i hånden.
På den måde kunne jeg sidde og lære mig selv de forskellige stangmasker, fastmasker og ting og sager, siger hun.
Hyggelig hobby passer på klimaetHun fik lysten til at lære det, efter hun selv havde fået en hjemmehæklet rangle i barselsgave fra en veninde.
Nu producerer Louise Lassesen blandt andet selv karklude og små hætter til at sætte på marmeladeglas.
- Det er hyggeligt, at det er noget, man selv har lavet - både som man selv kan bruge eller give videre.
Og også for miljøets skyld, så vi ikke får alt det mikroplast ud, siger hun.
På Vestjyllands Højskole tæt ved Ringkøbing oplever forstander Michael Kirkegaard, at interessen for håndværksfagene generelt er stigende.
- De unge vil gerne lære at skabe noget med hænderne.
Vi oplever, at der er stort fokus på en blanding af sund fornuft, stabile løsninger og bæredygtighed, siger han.
Hvor der for bare ti år siden maksimalt var en håndfuld elever, der syslede med håndarbejde under foredrag eller til cafeaftener, kan der i dag sagtens sidde 20 ud af 80 elever med hænderne i strikke- eller hæklegrej, når der er fællestimer.
Lidt bedstemor-agtigtTrendforsker Louise Kongsholm mener også, at de unges nyfundne interesse for strik og hækling til dels har rod i bæredygtighedstanken, og så er der en vis signalværdi i det gamle håndarbejde.
- Det sender et signal om, at man er et menneske, der er i balance med sig selv og ikke er afhængig af at kigge på sin telefon hvert tiende sekund, siger hun.
Selvom det er blevet hipt at strikke og hækle, så er der stadig nogle, der forbinder det med gamle bedstemødre.
Den fordom er Louise Lassesen også stødt på, fortæller hun grinende.
- Men jeg har skrevet bachelor hen over vinteren, og når vi skulle have en pause i skriveriet, fandt vi lige pludselig alle sammen vores hæklegrej frem, og så sad vi fire piger på 20-30 år og hæklede.
Det kan da godt være, at det er lidt bedstemor-agtigt, men hold op, hvor er det hyggeligt.
FacebookTwitterKopier linkEmner:Håndarbejde|Sundhed og velvære|Youtube|Det Konservative Folkeparti|Herning




https://www.dr.dk/sporten/fodbold/spillerforeningen-om-zankas-politiske-hilsen-nogle-steder-er-det-frie-valg-vaek

FodboldSpillerforeningen om Zankas politiske hilsen: ’Nogle steder er det frie valg væk’Spillerforeningen mener ikke, at de kan gøre meget for at hjælpe Mathias Zanka Jørgensen i Tyrkiet.
Mads Øland har talt med Mathias Zanka Jørgensen om den pågældende sag, men ønsker ikke at fortælle, hvad de to snakkede om.
Af Malte Nørgaard26.
okt.
2019 kl.
15.
21Læs opSom fodboldspiller kan du let ende i en situation, hvor du bliver nødt til at gøre noget, som du ikke nødvendigvis har lyst til.
Det er ikke sådan, at du altid har et frit valg, når du spiller fodbold i udlandet.
Du stiller op med de budskaber, du bliver bedt om.
Mads Øland, formand for spillerforeningenFor det er ikke alle steder i verden, at det frie valg er til stede i samme grad som i Danmark.
Og det kan være forklaringen på, at den danske landsholdsspiller Mathias Zanka Jørgensen i sidste weekend, hvor hans tyrkiske klub Fenerbahce skulle spille en ligakamp, pludselig befandt sig i en situation, hvor han løb og varmede op med en t-shirt, der havde påskriften: ’Fædrelandet er taknemmelige over jer’ sammen med et billede af en soldat, der gjorde honnør.
Det forklarer Spillerforeningens formand, Mads Øland.
- Når du spiller i forskellige dele af den professionelle fodboldbranche, så er du underlagt de systemers vold, der er.
Kulturen og det politiske landskab er med til at sætte de grænser og muligheder, du har som spiller.
Sådan ser t-shirten ud.
- Som dansk spiller kan du ikke rive dig fuldstændig løs af den sammenhæng, du kommer ind i.
- Det er ikke sådan, at du altid har et frit valg, når du spiller fodbold i udlandet.
Du stiller op med de budskaber, du bliver bedt om, forklarer Mads Øland.
Læs også:Landsholdsspiller varmede op i t-shirt med støttende hilsen til det tyrkiske militærTidligere på måneden har det europæiske fodboldforbund, Uefa, åbnet en sag mod det tyrkiske fodboldforbund, efter spillerne lavede en lignende militærhilsen under en EM-kvalifikationskamp.
Fodboldspillere skal have et frit valgJournalisten Deniz Serinci, der har skrevet flere bøger om Tyrkiet, mener, at t-shirtens påskrift har et klart politisk budskab.
- Der er ingen tvivl om, at det er en politisk hilsen.
I disse tider, hvor Tyrkiet har indledt en militær aktion i Syrien, så er der en forventning om, at folk bakker op om militæret, forklarer han.
Men hos Spillerforeningen synes de ikke, at folk skal tvinges til at leve op til en bestemt forventning.
- Selvfølgelig skal du ikke spændes for en vogn, du ikke ønsker.
Når det er i den boldgade, som det er her, så bør du have et valg, men det kan du ikke alle steder i verden, siger Mads Øland og fortsætter.
- Spillerne skal have mulighed for at blive hørt.
I Danmark er det også sådan, at den enkelte spiller sagtens kan sige, at de ikke ønsker at repræsentere et bestemt budskab.
Læs også:Uefa åbner sag om militærhilsen: Politisk polemik har før medført pointstraf og bødeSamtidig fortæller han, at Spillerforeningen ikke kan gøre meget for at hjælpe Mathias Zanka Jørgensen i Tyrkiet, hvis han ikke ønsker at bære en lignende trøje på et andet tidspunkt.
DR Sporten forsøger at få en kommentar fra Mathias Zanka Jørgensen.
DBU ønsker ikke at udtale sig i sagen.
Læs også:Tysk klub fritstiller spiller: Sympatiserede med tyrkisk militærFacebookTwitterKopier linkEmner:Mads Øland (idrætsleder)|Mathias Zanka Jørgensen (fodboldspiller)|Spillerforeningen|Tyrkiet|Fodbold




https://www.dr.dk/nyheder/viden/teknologi/nye-google-apps-skal-give-dig-digital-balance-men-er-det-bare-et-pr-stunt

TeknologiNye Google-apps skal give dig digital balance - men er det bare et pr-stunt?
Apps alene ændrer næppe vores adfærd, mener forsker.
Appen Unlock Clock viser, hvor mange gange du har låst din telefon op på telefonens baggrundsbillede.
(© Google)Af Esben Hardenberg26.
okt.
2019 kl.
17.
06Læs opHører du til en af dem, der synes, at du bruger for meget tid på mobilen?
Så er du i målgruppen for Googles såkaldte Digital Wellbeing Experiments, der blev lanceret tidligere på ugen.
Navnet dækker over apps, der skal give sundere tech-vaner.
Der er for eksempel en, som skal få dig til at kigge færre gange på din Androidtelefon i løbet af dagen.
Og en anden, der lader dig sætte dine notifikationer på pause.
Tiltaget er nyeste skridt i Googles Digital Wellbeing-strategi, som skal genoprette balancen mellem dig og din smartphone.
Google lytter til debatten og bekymringen for, om vi ender som nogle zombier, der altid går rundt og stirrer ind i vores smartphones.
Anette Høyrup, Forbrugerrådet TænkApple har et lignende tiltag, som hedder Skærmtid.
Her får du et overblik over, hvor meget du har brugt din telefon, og hvilke apps du har brugt mest.
Skærmtid kan også minde dig om, hvornår du skal lægge telefonen fra dig, fordi det er sengetid, eller sætte begrænsninger på udvalgte apps.
Både Skærmtid og Digital Wellbeing Experiments kommer i en tid, hvor mange mener, at deres digitale forbrug er alt for højt.
Men er tiltagene rene pr-stunts, fordi techgiganterne frygter for deres indtjening, eller kan du rent faktisk bruge dem til at få kontrol over dit digitale liv, hvis det er løbet løbsk?
Googles app Post Box lader dig sætte dine notifikationer på pause, så du får dem leveret på bestemte tidspunkter i løbet af dagen.
(© Google (skærmbillede))Giganterne tænker på deres omdømmeAnette Høyrup, seniorjurist hos Forbrugerrådet Tænk og medlem af Dataetisk Råd, mener, at tiltagene for at skabe balance generelt er fine.
Men svaret på, om de bare er pr-stunts, er ikke sort eller hvidt.
- Google lytter til debatten og bekymringen for, om vi ender som nogle zombier, der altid går rundt og stirrer ind i vores smartphones, siger hun og fortsætter:- Men jeg tror ikke de har en interesse i, at vi skal være mindre på vores telefoner.
Jo mindre vi er det, jo dårligere bliver deres forretning.
Og så fylder pr-delen af projekterne ifølge Anette Høyrup nok også en del.
- Techgiganterne ved, at det er godt for deres image, at de laver den slags tiltag, så de tænker på deres omdømme.
Men man skal ikke være naiv og tro, at der ikke også er en forretningsmodel i det.
Den er bare mere langsigtet, fortæller hun.
Digital afholdenhed virker kun i en periodeAt Google og Apple ønsker at tjene penge, er der ikke noget nyt i.
Men giver tiltagene reelt bedre balance mellem teknologien og os, der bruger den?
Det har Andreas Lieberoth, der er adjunkt ved Aarhus Universitet, hvor han forsker i teknologiens indflydelse på vores adfærd, ikke set tegn på.
- Hvis vi har et ønske om at få viden, så kan det være nyttigt.
Men jeg kender ikke til eksempler på, at det skulle have en generel målbar effekt eller påvirke folks adfærd på sigt, siger han.
Og netop den langsigtede påvirkning er svær at skabe.
Det har forsøg, hvor deltagerne har skullet undgå at bruge eksempelvis Facebook i en periode, vist.
- Generelt kommer folk tilbage og rapporterer at "det var sgu rart", for så har de tid, de kan bruge på noget andet.
Men forskningen viser også, at det ikke har nogen effekt på lang sigt.
De tager deres gamle vaner op igen efter noget tid.
Stramme og ufleksible regler, som eksempelvis ingen telefon om torsdagen, eller ingen telefon når vi kommer hjem, virker ikke.
Andreas Lieberoth, AURealistiske krav har størst effektVi skal altså ikke regne med tiltagene for at skabe digital balance fra hverken Google eller Apple bliver nøglen til balance i vores digitale liv, selv om de kan hjælpe os med at få viden om, hvor meget og hvornår vi bruger vores smartphones.
Men det er ikke ensbetydende med, at vi ikke kan gøre noget, mener Andreas Lieberoth.
Nøglen er at lave regler, som vi rent faktisk kan overholde, når vi vil sætte skærmforbruget ned.
- Stramme og ufleksible regler, som eksempelvis ingen telefon om torsdagen, eller ingen telefon når vi kommer hjem, virker ikke.
Det kan vi ikke leve op til, siger han.
I stedet skal vi lave små ændringer i vores hverdag, som vi rent faktisk kan følge, hvis vi vil ændre vores adfærd.
- Man kan for eksempel aftale, at hvis man skal bruge telefonen fra man kommer hjem til man har spist, så skal det foregå på hjemmekontoret.
Små klare adfærdsgreb, som gør det lidt mere besværligt, men hvor det stadig er muligt, har en bedre effekt.
FacebookTwitterKopier linkEmner:Google|Forbrugerrådet|Forbrugerelektronik|Aarhus Universitet|Forbrug




https://www.dr.dk/sporten/oevrig/danske-football-herrer-faar-finsk-lussing-i-em-kvalifikation

Øvrig sportDanske football-herrer får finsk lussing i EM-kvalifikationDanmark tabte 44-3 til Finland på udebane i sidste kvalifikationskamp frem mod A-EM næste år.
Af Rasmus Askman26.
okt.
2019 kl.
16.
50Læs opDe danske herrer i amerikansk fodbold fik noget af en finsk football-lektion lørdag eftermiddag, da de spillede anden og sidste EM-kvalifikationskamp på udebane i Vantaa.
Den finske opvisning endte med en dansk afklapsning på 44-3.
Nederlaget betyder, at Danmark skal kæmpe om en femte- til ottendeplads ved næste års A-EM, efter Danmark slog Holland 22-19 på hjemmebane i første kvalifikationskamp.
Finnerne, der bankede Holland 55-0 i deres første kamp, avancerer som vinder af gruppen.
De skal dermed kæmpe om EM-guldet mod vinderne af de resterende tre grupper.
Danmark havde svært ved at lukke ned for den finske offensiv i dagens EM-kvalifikationskamp Ikke et dansk ben til jordenDanskerne havde på forhånd oddsene imod sig, da de spillede i fraværet af blandt andre quarterback Alexander Kronborg, der blev skadet i første kamp mod Holland.
Alligevel formåede det amputerede danske hold at komme først på pointtavlen, da Copenhagen Towers' Aske Troen Klixbüll sørgede for et field goal i slutningen af første quarter.
Føringen var dog kun kortvarig.
Finland scorede nemlig kampens første touchdown i starten af anden quarter, da runningbacken Karri Pajarinen løb forbi den danske defensiv og ind i målfeltet.
Herefter så finnerne sig ikke tilbage.
Få minutter senere greb Mikko Seppänen bolden til endnu en finsk touchdown til stillingen 14-3.
Mens danskerne ikke formåede at konvertere tre interceptions til point, udbyggede finnerne føringen med endnu en touchdown.
Dermed kunne danskerne gå til en tiltrængt pause ved stillingen 20-3.
I tredje quarter havde den danske offensiv fortsat svært ved at finde vejen til den finske banehalvdel og endzone.
I stedet var danskerne udsat for konstant finsk pres, der blev omsat til tre touchdowns mod en forsvarsløs dansk defensiv.
Danskerne formåede dog delvist at sætte plaster på blødningen.
I sidste quarter blev det nemlig kun til et finsk field goal og tre point.
Dermed sluttede kampen 44-3 til jubel for de finske spillere og fans.
FacebookTwitterKopier linkEmner:Amerikansk fodbold|Holland|Finland




https://www.dr.dk/sporten/fodbold/dansk-landsholdsspiller-varmede-op-i-t-shirt-med-stoettende-hilsen-til-det-tyrkiske

FodboldDansk landsholdsspiller varmede op i t-shirt med støttende hilsen til det tyrkiske militær’Fædrelandet er taknemmelige over jer’, stod der på maven af Mathias Zanka Jørgensen før en ligakamp.
Fenerbahce-spillerne stod skulder ved skulder før opgøret.
Kun ti spillere lod sig fotografere.
Af Malte Nørgaard26.
okt.
2019 kl.
13.
10 | opdateret 27.
okt.
2019 kl.
08.
30Læs opMathias Zanka Jørgensen og ni medspillere fra tyrkiske Fenerbahce lod sig fotografere i nogle lidt utraditionelle T-shirts før sidste weekendens opgør i den tyrkiske liga mod Denizlispor.
Der er ingen tvivl om, at det er en politisk hilsen.
Deniz Serinci, journalist og forfatter til flere bøger om tyrkietPå trøjen var afbildet en soldat, der gjorde honnør, mens der på teksten under stod: ’Fædrelandet er taknemmelige over jer’.
Et budskab, der kun kan tolkes på én måde, mener journalisten Deniz Serinci, der har skrevet flere bøger om Tyrkiet.
- Der er ingen tvivl om, at det er en politisk hilsen.
I disse tider, hvor Tyrkiet har indledt en militær aktion i Syrien, så er der en forventning om, at folk bakker op om militæret, siger han og fortsætter.
- Det kan godt være, at han ikke har lyst til at have den her T-shirt på.
Men han har reelt ikke noget valg.
Hvis han ikke bakker op om det, så risikerer han at blive udstødt, udskammet og måske endda fyret i klubben.
Tidligere på måneden har det europæiske fodboldforbund, Uefa, åbnet en sag mod det tyrkiske fodboldforbund, efter spillerne lavede en lignende militærhilsen under en EM-kvalifikationskamp.
Læs også:Uefa åbner sag om militærhilsen: Politisk polemik har før medført pointstraf og bødeMøder kritik på sociale medierPå sociale medier møder det kritik fra flere danskere, at Mathias Zanka valgte at varme op i trøjen.
Blandt andet skriver en bruger ved navn Martin Rasmussen.
- Uomtvisteligt en lortesituation.
Men livet består af valg.
Et stærkt signal her kunne være, at Zanka i januar melder ud, at han skifter klub, fordi han ikke kan stå inde for Fenerbahces værdier.
Og ja, det kan da godt være, at det bliver til en ringere løn, men som sagt.
.
.
valg.
Mathias Zanka ses her under opvarmningen.
Men det møder også forståelse fra den tidligere fodboldspiller Sandro Spasojevic, der skriver.
- Fuldstændig vanvittig situation som Fenerbahce sætter spillerne i her!
Illustration af hvordan man i 2019 kan tage 11 spillere som gidsel.
Set ud fra Zanka’s POV, ville det politisk og etisk mest korrekte være at undlade, men havde sat ham i en dårlig situation med klubben.
Læs også:Tysk klub fritstiller spiller: Sympatiserede med tyrkisk militærDR Sporten forsøger at få en kommentar fra Mathias Zanka Jørgensen.
DBU ønsker ikke at udtale sig i sagen.
FacebookTwitterKopier linkEmner:Mathias Zanka Jørgensen (fodboldspiller)|Tyrkiet|Fenerbahce|Fodbold|DBU




https://www.dr.dk/sporten/tennis/holger-rune-er-finaleklar-i-juniorernes-saesonfinale

TennisHolger Rune er finaleklar i juniorernes sæsonfinaleHolger Rune er klar til finale i juniorernes sæsonfinale, efter han vandt semifinale i tre sæt mod franskmand.
Holger Rune er et af Danmarks største tennistalenter.
26.
okt.
2019 kl.
12.
49Læs opDen 16-årige tenniskomet Holger Rune er klar til søndagens finale i sæsonfinalen for juniorspillere, der spilles i kinesiske Chengdu.
Lørdag vandt han sin semifinale over den 18-årige franskmand Valentin Royer med cifrene 7-6, 4-6, 6-2 i en kamp, der varede næsten to timer.
Holger Rune vred voldsomt om på sin ankel i den sidste gruppekamp fredag, men kæmpede sig heroisk igennem i en haltende version.
Lørdag var han så klar til at gå på banen til semifinalen, men det er ikke til at sige, om han var hæmmet af skaden, da kampen alligevel ikke blev tv-transmitteret.
Den var planlagt til at blive spillet udendørs, men vedvarende regn tvang kampen ind på en bane uden tv-signal.
Kæmpede sig flot tilbage i første sætRune fik en svær start på kampen, og det så sort ud, da danskeren var bagud med 2-5.
Han kæmpede sig imidlertid tilbage til stillingen 5-5 og fremtvang en afgørelse i tiebreak ved 6-6.
Her kom Royer først på tavlen, men Rune fik bedre fat og kom foran 5-3 og 6-4, inden han udnyttede den anden sætbold og vandt 7-5.
Også i andet sæt kom Royer bedst fra land med et brud til 1-0.
Denne gang havde Holger svært ved at svare tilbage.
Derimod var Royer flere gange tæt på at bryde yderligere.
Da Royer kunne serve sættet hjem ved 5-4, fik Rune dog endelig chancen for at bryde tilbage, men Royer klarede frisag og vandt 6-4.
I tredje sæt holdt spillerne serv i de første partier, men fra stillingen 2-2 gjorde Rune rent bord og vandt kampen.
Endnu en franskmand venterI søndagens finale venter nu endnu en franskmand i skikkelse af Harold Mayot.
De mødtes også i gruppespillet, hvor Rune vandt med 7-6, 7-6.
Det er Holger Rune sidste turnering på juniorplan, inden han satser fuldt ud på seniortennis.
Rune, der vandt French Open i foråret, havde som mål at slutte juniorkarrieren af med en triumf i sæsonfinalen, hvilket også kan udløse en førsteplads på juniorernes verdensrangliste.
Danskeren lå på tredjepladsen før turneringen.
/ritzau/FacebookTwitterKopier link




https://www.dr.dk/sporten/haandbold/kvindeligaen/maalmaskinen-mia-rej-og-koebenhavn-haandbold-bryder-midtjysk

KvindeligaenMålmaskinen Mia Rej og København Håndbold bryder midtjysk sejrsstimeHerning-Ikast tabte for første gang i halvanden måned, da holdet tabte til København Håndbold.
Københavns Mia Rej er kommet tilbage med bulder og brag efter en korsbåndsskade.
Rej scorede ti gange mod Herning-Ikast og er suveræn topscorer i dameligaen.
26.
okt.
2019 kl.
17.
48Læs opForrige sæsons danske mestre fra København Håndbold er for alvor ved at finde melodien i HTH Ligaen.
Lørdag tog hovedstadsklubben sin tredje sejr i træk, da Herning-Ikast på udebane blev slået 28-22.
Dermed stoppede københavnerne Herning-Ikasts stime af sejre, der inden lørdagens opgør talte seks i træk.
Første halvleg bølgede frem og tilbage.
Herning-Ikast havde et lille overtag til at starte med, inden københavnerne tog teten for en stund.
Midtjyderne kom tilbage og kom foran 11-9, men igen hankede gæsterne op i sig selv, så de kunne gå til pause foran 15-13.
Københavnere i kontrolSymptomatisk for kampen indledte Herning-Ikast første halvleg med først at reducere for derefter både at udligne og bringe sig foran.
Københavnerne havde dog ikke tænkt sig at lægge sig ned.
Gæsterne skruede bissen på, og med fem mål i træk blev det 20-16 i københavnsk favør.
Det blev sidste gang, føringen skiftede.
København var i kontrol i resten af kampen og var mod slutningen aldrig i nærheden af at blive indhentet.
Tidligere lørdag tromlede topholdet Team Esbjerg videre og tog sin tiende sejr i lige så mange forsøg, da Ajax København blev slået sikkert med cifrene 26-18.
Skanderborg og Aarhus United skulle også have mødtes i HTH Ligaen lørdag.
Men et utæt tag i Skanderborg gjorde, at kampen er blevet udsat til søndag, hvor den vil blive spillet i en anden hal.
/ritzau/FacebookTwitterKopier linkEmner:Herning|Ikast|København Håndbold|HTH Køkkener|Håndbold




https://www.dr.dk/nyheder/kultur/jesper-fandt-kaerligheden-og-droemmehuset-det-var-aldrig-sket-uden-den-store-bagedyst

Den store bagedyst 2019Se temaKulturJesper fandt kærligheden og drømmehuset: 'Det var aldrig sket uden Den store bagedyst'30.
000 følger med i Jesper Søvndals nye liv som blogger-kæreste og istandsætter.
© DrAf Christian Mejdahl26.
okt.
2019 kl.
15.
03Læs op- Jeg havde længe troet, jeg bare skulle bo i Kolding og passe mit arbejde.
Sådan lyder det fra Jesper Søvndal, der i 2017 nåede finalen i 'Den store bagedyst'.
Men sådan skulle det ikke gå.
Programmet blev startskuddet på en livsomvæltning, den tidligere Bagedyst-deltager aldrig havde turdet forestille sig.
- Det var euforisk på en eller anden måde.
Da programmet blev sendt, var det ret vildt.
Pludselig var der en masse, der kendte mig og hilste på mig.
Der var så meget positiv opmærksomhed omkring det show, så jeg gik bare rundt i en lille boble af glæde, siger han.
Og selvom det var konkurrenten Andrea Søllested, der endte med at løbe med sejren i afgørelsens time, så vandt Jesper Søvndal på en anden måde.
Se dommernes bedømmelse af Jesper Søvndals mesterværk i finalen i 2017:Mødte kærlighedenInden han stillede op i 'Den store bagedyst', boede Jesper Søvndal i en lejlighed i Kolding, hvor han også arbejdede som grafisk designer hos museet Trapholt, der ligger i byen.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
Og selvom det umiddelbart passede den bagelystne fyr fint, så skulle livet som 9-17-lønslave ikke vare evigt.
For cirka fem måneder efter, 'Den store bagedyst' var slut, sagde Jesper Søvndal sit job på Trapholt op.
- Jeg kunne se, at jeg kunne gøre kage til min levevej, hvis jeg afsatte tid til det.
Og så måtte jeg altså ud af det fuldtidsjob, siger han og fortsætter:- Når man har været med i finalen, bliver man kontaktet af en masse promotere, og det kan kaste en masse jobs af sig.
Og det har jeg så levet af siden.
Og det er Jesper Søvndal i dag ekstraordinært glad for.
Det var nemlig til et bagearrangement i et storcenter, han mødte sin nuværende kæreste, Johanne.
Hun var hyret af centret til at tage billeder, og kemien mellem de to var så god, at de begyndte at date og altså nu er blevet kærester.
- Jeg var et sted, hvor jeg havde tid og lyst til at få en kæreste, og så var det heldigt, at jeg mødte en, jeg godt gad være kærester med.
Og omvendt, griner Jesper Søvndal.
Jesper Søvndal har været kærester med Johanne Mygind siden 2018.
Hun har også datteren Augusta fra et tidligere forhold.
(© Privat)Har købt nedlagt skoleDet nye forhold blev også startskuddet til det arbejdsliv, Jesper Søvndal har i dag.
For hans udkårne ernærer sig nemlig som blogger under navnet Nutidensmor.
- Johanne har hjulpet med at udvikle min forretning.
Hun lever jo af at blogge og har lært mig vildt meget om, hvordan man skriver om ting, så folk gider at følge med, fortæller Jesper Søvndal, der også har fået samme agent som sin kæreste.
Jeg har arbejdet målrettet på denne her bageskole de seneste mange måneder.
Jesper SøvndalMen ikke nok med det; de to turtelduer har også kastet sig ud i et projekt af enorme dimensioner.
De har købt et gammelt skolehus uden for Odder i Østjylland.
Her istandsætter de huset, mens over 30.
000 følger med i renoveringen på Instagram.
- Vi er jo lige vanvittige, så vi begyndte ret tidligt i forholdet at tale om, at vi skulle finde hus at bo i, siger Jesper Søvndal og fortsætter:- Vi var bare fuldstændigt forelskede i det hus.
Det er drømmehuset.
Jeg har i mange år haft en drøm om et stort, underligt hus på landet.
Uden at vide, hvad det egentlig skulle indeholde.
Det er denne nedlagte skole fra 1937, Jesper Søvndal har købt sammen med sin kæreste Johanne.
(© Privat)Åbner bageskoleMen det har Jesper Søvndal fundet ud af nu.
I den store, tilhørende gymnastiksal vil han åbne sig egen bageskole.
- Jeg vil jo bare gerne lave en masse, der har med kage at gøre.
For det at lave kage er jo i grunden at lege.
Så min drøm er, at folk kommer og lærer at bage deres første lagkager og andre ting, vi har lavet i Bagedysten, lyder det entusiastisk fra Jesper Søvndal, der er glad for at kunne leve af sin passion for kager og bagværk:Med til skolehuset hører naturligvis også en gymnastiksal komplet med ribber og reb.
Det er her, Jesper Søvndals drøm om en bageskole skal udfolde sig.
(© Privat)- Man må på en eller anden måde finde ud af at transformere opmærksomheden fra 'Den store bagedyst', hvis man vil gøre den til en levevej.
Man finder ud af, at der kommer et nyt kuld deltagere året efter.
Så jeg har arbejdet målrettet på denne her bageskole de seneste mange måneder.
Hvad fremtiden bringer for Jesper Søvndal og hans nye familie er endnu uvist.
Men han er ikke tilbageholdende med at kaste taksigelser efter det, der startede det hele.
- Hele mit liv er vendt på hovedet.
Alt har ændret sig, og jeg er sikker på, det ikke ville være sket, hvis det ikke havde været for 'Den store bagedyst'.
Læs også:Andrea vandt Bagedysten for to år siden - og så droppede hun jobbetSidste gang, Jesper Søvndal var en del af  'Den store bagedyst', var i 'Den store jule- og nytårsbagedyst' sidste år, hvor han dannede par med Andrea Søllested, som slog ham på målstregen i finalen i 2017.
Jespers egne favoritter fra 'Den store bagedyst'David Hockney-Kage: Her kom min designuddannelse virkelig i spil.
Jeg transformerede et kunstværk til en kage, og jeg synes virkelig, det lykkedes.
Det provokerede Markus og Katrine, men på den gode måde, hvor de også var blæst bagover.
Det er jeg så stolt over.
Vesterhavssnitter: Det var med denne udfordring i første program, jeg opdagede, at jeg faktisk var god til at bage.
Jeg synes, historien om en snitte inspireret af Vesterhavet med havtorn, tang og form som et sømærke var sjov.
Mango- og kokoskage: Det var en af de gange, hvor jeg stod på settet med en tegning af kagen uden at være sikker på, om det kunne lade sig gøre.
Der var meget improvisation undervejs, og flere gange kom jeg i tvivl, om det overhovedet var godt.
Heldigvis endte den smukkere, end jeg kunne forestille mig, og jeg gik hen og vandt mesterbagerforklædet i det afsnit.
FacebookTwitterKopier linkEmner:Madlavning|Trapholt|Jylland|Kolding|Instagram




https://www.dr.dk/sporten/oevrig/point-point-danske-football-herrer-koert-over-af-finske-favoritter-i-em






https://www.dr.dk/nyheder/kultur/var-aldrig-gaaet-paa-instagram-i-dag-se-billederne-fra-lasses-utroligt-grimme

KulturVar aldrig gået på Instagram i dag: Se billederne fra Lasses 'utroligt grimme' teenageår i 90'erneSe billeder fra en ungdom, før de sociale medier kom til.
Af Rikke Bjerge26.
okt.
2019 kl.
13.
01Læs opDet er fredag.
Du skal ud med vennerne.
Du gør lidt ekstra ud af dig selv, for du skal ikke bare ses af dine venner.
Lige så snart en tager et billede og smider det på Instagram eller Snapchat, bliver du vurderet og forhåbentlig liket af hundredvis af andre.
Men forestil dig en ungdom, før sociale medier blev en ting.
Hvor du ikke blev vurderet, hvor du ikke tænkte på at vise de bedste sider frem, og hvor billeder bare var et minde til dig selv om en sjov aften.
Sådan en ungdom havde fotograf Lasse Bak Mejlvang, der er i dag er 38 år, og som var teenager i 90'erne.
Dengang tog han billeder med sit filmkamera - for det var det eneste, der fandtes - og fik dem fremkaldt i en fotobutik.
Der var intet formål med billederne andet end at indkapsle et øjeblik, og de endte alle i samme flyttekasse på loftet.
Fakta om Lasse Bak MejlvangEr 38 år.
Fik sit første kamera som 14-årig.
Opvokset i Roskilde og bor i København.
Uddannet portræt- og modefotograf i 2006.
Uddannet fotojournalist fra Aarhus i 2014.
Har specialiseret sig i kampagnefilm, billeder og lifestyle.
Var i New Delhi, Indien, i februar for at lave en fotoserie om forurening, som blev bragt i Washington Post og skal udstilles i Seattle.
Aktuel med en politisk fotoudstilling i samarbejde med Mellemfolkeligt Samvirke.
Instagram: @lassebakmejlvangMen for nyligt fandt han kassen frem igen.
Kassen havde ikke været åbnet, siden han forlod teenagetiden for knap 20 år siden, og han var helt spændt og lidt nervøs, da han åbnede den igen.
For uden sociale medier er minderne meget langt væk.
Det var billeder uden bedømmelse.
Det var på en måde befriende.
Fotograf Lasse Bak Mejlvang om sine ungdomsbilleder- Jeg husker min teenagetid som forvirrende, rodet, festlig og utrolig grim, siger Lasse Bak Mejlvang.
Og det var netop dét, han fandt i kassen; en masse fotografier på print fyldt med uperfekte og umiddelbare teenagere fra en tid uden sociale medier.
- Der var intet Photoshop eller filtre til at lave os tyndere, stærkere, brunere, lækrere.
Jeg kunne ikke finde en eneste selfie, forklarer han.
Billederne i kassen var bare.
.
.
ja, billeder.
De havde ingen likes, ingen kommentarer, ingen delinger.
- Det var billeder uden bedømmelse.
Det var på en måde befriende, som han siger.
Sådan så Lasse Bak Mejlvang ud det meste af 1995-96.
Grydeklip med undercut, batik eller musiktrøje: - Jeg havde en kaotisk teenagetid som mange andre.
Opture, nedture, vild forelskelse.
Buen var spændt til det yderste, og alt var dramatisk.
Hvis jeg oveni skulle forholde mig til et billede på sociale medier, hvor jeg optræder i en pinlig situation, som bliver liket og kommenteret - det havde været meget svært.
Han besluttede sig for at bruge nogle af de gamle fotos til sin nye billedserie 'Teenager', der kan ses på hans hjemmeside.
- De bekræftede bare, hvordan jeg selv havde det i en tid, hvor der ikke var fokus på selviscenesættelse og jagten på likes og det næste Insta-øjeblik, forklarer han.
Herunder kan du se en fotoserie med nogle af Lasse Bak Mejlvangs teenagebilleder, der aldrig er blevet publiceret før, da sociale medier ikke fandtes i 1990'erne.
- Billedet er fra Hårslev Efterskole, hvor jeg gik i 1997, og hvor jeg fotograferede en hel del.
Jeg tror, jeg ville have haft svært ved at holde den ægthed i mine fotografier, hvis jeg skulle have fotograferet, som de fleste unge gør i dag på Instagram.
Så ville de her billeder nok være helt anderledes, og jeg ville have tænkt i stories og likes.
1 / 11- Her ses fire af mine meget tætte drenge til en af de fester, hvor en familiefar lejer et telt, og vi fik lov at feste til den lyse morgen.
Det her er et klassisk festbillede - lang tid før Instagram og fotografer, der hyres til at tage billeder i nattelivet -  hvor drengene går mere op i at holde festen kørende end på at posere for kameraet.
2 / 11- Selfie.
Det ord eksisterede ikke i 90'erne.
Blandt mine gamle billeder fandt jeg højst et par gruppebilleder taget med en selvudløser, men vi tænkte ikke over, hvor lyset faldt, og hvordan vi tog os bedst ud.
3 / 11- Only-bukser hittede, da jeg gik på efterskole, og det var i de år, hvor mange havde deres første seriøse forhold.
Det her foto er jo vildt uskyldigt.
Hvis det var taget i dag, og de to var blevet tagget på billedet, skulle de muligvis forholde sig til det resten af livet.
4 / 11- Vi er i 1999, og det er mig i den grimme, prikkede trøje og min ven Jesper i mine forældres lejlighed i Roskilde.
De her personlige venskabsminder fortæller også om en tid, hvor fars vinylplader, akustiske guitar og fællessang var den foretrukne form for musik.
5 / 11- Jeg fremkaldte mine billeder i Merlin.
Det var den fotokæde, der var billigst.
50 kroner for 36 billeder på print samt negativerne.
Jeg hængte billederne op på min opslagstavle og udskiftede dem løbende, hver gang nye kom til.
6 / 11- Da vi var 18 år, var vi på en forlænget weekendtur til Prag.
Tejs på billedet er nok glad for, at sociale medier ikke eksisterede, da det blev taget.
7 / 11- Det var en anden tid at være kærester på.
Man skildrede ikke på samme måde som i dag med 'i et forhold'.
Man lagde heller ikke 100 billeder på Instagram af sin kæreste og slettede dem, når forholdet var slut.
Man delte heller aldrig sine private fotografier af sin kæreste.
8 / 11- Porno var  svært at få fat i i 90’erne, og derfor blev det lidt mere en event, hvor det kunne køre i baggrunden, mens vi grinede lidt af det.
Jeg postede det her billede på Instagram for en uge siden som en del af det her fotoprojekt, og det blev hurtigt fjernet af Instagram.
Jeg synes, det er skræmmende, at en computer i dag bestemmer, hvad der er tilladt uden overhovedet at kigge på sammenhængen.
Billedet er en del af en fortælling om noget andet, og man kan nærmest ikke se noget, mens unge piger, der lægger billeder op med bar hud og bryster, kun for at få likes, er tilladt.
9 / 11- Den her specifikke situation kan jeg faktisk ikke huske, men jeg kan se, det er minder fra folkeskolen.
Noget af det mest fantastiske ved at skyde billeder med film var ventetiden, til du fik dem fremkaldt.
Tit havde du glemt, hvad du fotograferede og var spændt, når du skulle hente dine prints.
10 / 11- Det her er Anders, min første ven fra folkeskolen.
Vi voksede op og blev teenagere sammen i  grunge-tiden, hvor vi hørte Nirvana og Pearl Jam og gik i brugte militærstøvler.
Billedet kunne på mange måder være skudt i går, da moden lige nu minder meget om starten af 90'erne.
Og så alligevel ikke, for det hele var lidt mere usoigneret, grimt og mindre poserende og fake end i dag.
Idolerne var jo mere Kurt Cobain og ikke Kim Kardashian.
11 / 11FacebookTwitterKopier linkEmner:Instagram|Snapchat




https://www.dr.dk/nyheder/udland/russisk-agent-losladt-fra-amerikansk-faengsel-infiltrerede-vabenlobby-og-politikere

UdlandRussisk agent løsladt fra amerikansk fængsel: Infiltrerede våbenlobby og politikere Maria Butina er dømt for at optræde som påvirkningsagent i USA.
Efter endt straf er hun udvist af landet.
Den I USA dømte Maria Butina modtages lørdag formiddag med blomster i Moskva lufthavn.
)26.
okt.
2019 kl.
11.
46Læs opRusseren Maria Butina, som har siddet fængslet i USA efter at være dømt som russisk agent, er løsladt og landede lørdag i Moskva.
Her blev hun mødt af sin far og russiske journalister, som gav hende blomster.
31-årige Butina erklærede sig i december sidste år skyldig i at have ageret som agent for Rusland.
Det gjorde hun ved at infiltrere våbenorganisationer og konservative grupper og republikanske politikere.
- Maria Butina forsøgte at etablere uofficielle kontakter og kommunikationskanaler til magtfulde personer, som har indflydelse på amerikansk politik, lød det under hendes retssag.
Hun erkendte, at hun infiltrerede våbenlobbyen NRA, som har tætte forbindelser til konservative republikanere.
Blandt dem præsident Donald Trump.
Men hun er ikke dømt for traditionel spionvirksomhed.
Maria Butina arbejdede for den magtfulde amerikanske våbenlobby NRA.
 Hun blev idømt halvandet års fængsel, men er blevet løsladt før tid.
1 / 2Maria Butina arbejdede for den magtfulde amerikanske våbenlobby NRA.
1 / 2Hun blev idømt halvandet års fængsel, men er blevet løsladt før tid.
2 / 2Hun blev idømt halvandet års fængsel, men løsladt før tiden fredag med henvisning til god opførsel og straks udvist af landet.
Anstrengte forholdet mellem USA og RuslandHendes sag var med til yderligere at anstrenge forholdet mellem USA og Rusland.
Ruslands præsident, Vladimir Putin, har betegnet anklagen mod hende som latterlig.
Butina var officielt studerende på et universitet i USA.
Under et valgmøde med Trump i 2015 fik hun lejlighed til at stille ham et spørgsmål, om han ønskede et bedre forhold til Rusland.
- Jeg kommer fint ud af det med Putin, svarede han.
/ritzau/ReutersFacebookTwitterKopier linkEmner:Donald Trump (politiker)|Rusland|Vladimir Putin (politiker)|USA|Moskva




https://www.dr.dk/nyheder/vejret/kraftig-regn-og-blaest-fik-lyskryds-til-gaa-i-sort

VejretRegnen driller: Lyskryds gik i sortNu virker lysreguleringen igen i Syd- og Sønderjyllands politikreds.
En kombination af kraftig regn og blæst driller i Syd- og Sønderjylland med lyskryds i sort og vand på kørebanen.
(Arkivfoto) Af Jakob Lyders Tarpgaard26.
okt.
2019 kl.
14.
01 | opdateret 26.
okt.
2019 kl.
15.
01Læs opDen blæsende og våde cocktail har betydet, at mange lysreguleringer i Syd- og Sønderjylland her i eftermiddag var gået i sort.
Problemerne er dog løst og lysene virker igen, oplyser politiet til Ritzau.
Tidligere forlød det, at det var i hele kredsen der var problemer.
- Det er i stort set hele kredsen.
Vi har fået meldinger om, at det ikke virker i Vejen, Sønderborg og Tønder-området.
Det er de steder, vi ved.
Men der er sikkert flere, fortalte vagtchef Erik Lindholt.
Send os din video eller dit billede af vejretHar du billeder eller - endnu bedre - en video, hvor vejret driller, så send det til 1212@dr.
dk500 husstande uden strømI byen Jels i Vejen Kommune var cirka 500 husstande uden strøm.
Presseansvarlig hos Evonet, der forsyner det sydlige Danmark med el, Marianne Skaaning Ebbesen ved ikke, om nedbruddet har forbindelse til vejret.
- Vi kender ikke den præcise årsag til strømnedbruddet.
Der er teknikere på stedet.
Og vi forventer, at kunderne har strøm igen senest klokken 15.
30, siger hun.
Læs også:Vejdirektoratet advarer: Kraftig blæst på flere broerOversvømmet vejRegionen har lørdag fået store mængder nedbør, og sammen med blæsevejret giver det udfordringer, lyder det fra politiet.
Blandt andet er en viadukt i Esbjerg blevet fyldt med vand.
- Mellem Sig og Ølgod er en vej blevet oversvømmet, ved vi.
Det er ikke ufarligt at køre med høj fart gennem en oversvømmet vand, så vi opfordrer til, at man kører efter forholdene, siger vagtchef Erik Lindholdt.
- Vi har også fået meldinger om vand på kørebanen andre steder, så der skal man køre forsigtigt, fortæller han.
Viceberedskabschef ved Sydvestjysk Brandvæsen Kjeld Tauman fortæller, at jorden simpelthen er mættet på grund af al den regn, der er faldet i den seneste tid.
- Derfor kan afgrøderne ikke tage vandet, som så løber ud på vejen, siger han og opfordrer blisterne til at holde øje.
Ved Silkeborg er Svostrup Kro ved Gudenåen ifølge TV2 Østjylland i fare for at blive oversvømmet efter en lang periode med masser af regn.
Ifølge kroens ejer pumper de 800 liter vand i minuttet i et forsøg på at holde vandet væk fra vinkælderen.
Kraftig vind på ØresundsbroenDen kraftige vind, som i nat drillede flere steder i Jylland, er nu nået til de østlige dele af landet.
Vejdirektoratet advarer i den forbindelse vindfølsomme køretøjer mod at køre over Øresundsbroen.
Her er meldingen, at man forventer normale vindforhold i løbet af aftenen.
Samtidig advarer man om kraftig vind på Storebæltsbroen og Langelandsbroen.
FacebookTwitterKopier linkEmner:Jylland|Vejret|Øresundsbron|TV 2 (tv-kanal)|Vejen




https://www.dr.dk/nyheder/udland/de-studerende-paa-oxford-opfordrer-til-stoppe-med-klappe

UdlandDe studerende på Oxford opfordrer til stoppe med at klappeDe studerende på Oxford Universitet i Storbritannien opfordrer til, at man stopper med at klappe til universitets arrangementer.
(Arkiv) De studerende på Oxford Universitet har opfordret til, at man ikke klapper til universitets arrangementer.
Af Malthe Sommerand26.
okt.
2019 kl.
15.
30 | opdateret 06.
nov.
2019 kl.
11.
42Læs opOrdbogen skriver om at klappe, at det er at "slå håndfladerne mod hinanden én eller flere gange, for eksempel for at vise begejstring, anerkendelse eller for at angive en rytme.
"Det syner festligt og lyder tilforladeligt, men det skal være slut.
Sådan lyder opfordringen ihvertfald fra et fællesråd af repræsentanter for de studerende på det hæderkronede Oxford Universitet i Storbritannien.
Det har de besluttet ved en afstemning.
De studerende vil i stedet bruge jazzhænder til at give applaus.
Og der er en mening med galskaben.
De studerende ønsker med deres jazzhænder at anerkende, at der er studerende, for hvem højlydte klap og andre høje lyde kan forekomme angstprovokerende.
Et spørgsmål om inklusionRoisin McCallion er medlem af det studenterråd, der har stemt for beslutningen, og hun forklarer over for den britiske avis Metro, at man ønsker at gøre arrangementer på universitetet mere inkluderende:- Tiltaget blev foreslået for at tilskynde brugen af britisk tegnsprog (jazzhænder betyder bifald på tegnsprog, red.
) i stedet for at klappe under vores demokratiske begivenheder.
Det gør vi for at gøre disse begivenheder mere tilgængelige og inkluderende for alle, inklusive mennesker der lider af angst, siger hun og tilføjer:- Inklusion er en af de studerendes fagforenings grundlæggende principper.
Tiltaget er rettet mod handicappede studerende, der har angstlidelser, sensorisk følsomhed og dem, der bruger høreapparat.
Hvad er jazzhænder?
For de uindviede er jazzhænder en gestikuleren, hvor håndfladerne holdes ud for kroppen i skulderhøjde, fingrene spredes, og hænderne viftes op og ned - gerne ledsaget af en overrasket mine.
At klappe uden at lave en lyd, kalder nogen det.
Du kan få en lille demonstration af jazzhænder i denne gif:Myten fortæller, at jazzhænder stammer fra filmen "The Jazz Singer" fra 1927 med Al Jolson i hovedrollen.
Universitetet i Manchester opfordrede ligeledes i september sidste år også at klappe ved arrangementer på universitetet.
Artiklen er opdateret med anden ordlyd, da det tidligere fremstod som var det universitet som institution, der havde forbudt at klappe.
Det er ikke korrekt.
Det er studenterforeningen, der er kommet med en opfordring.
FacebookTwitterKopier linkEmner:Storbritannien|Uddannelse|Oxford University|Videregående uddannelser|England




https://www.dr.dk/nyheder/udland/en-million-gik-pa-gaden-i-rekordstor-demonstration-i-chile

UdlandEn million gik på gaden i rekordstor demonstration i ChileDen seneste uge har været præget af eskalerende protester mod Chiles præsident.
Mindst 19 er blevet dræbt.
26.
okt.
2019 kl.
10.
05Læs opDer var fredag tæt på en million demonstranter på gaden i Chiles hovedstad, Santiago.
Det menes, at være den største demonstration nogensinde i det sydamerikanske land.
Den seneste uge har været præget af voldsomme protester mod Chiles præsident, Sebastian Piñera.
Mindst 19 personer er blevet dræbt.
Et luftfoto af den enorme menneskemængde i Santiago fredag.
Guvernøren i Santiago, Karla Rubilar, kalder på Twitter fredagen for en "historisk dag" for Chile.
Hun roser den "fredelige march med næsten en million mennesker, der repræsenterer drømmen om et nyt Chile".
Mange andre Twitter-brugere har lagt billeder og videoer af fredagens demonstration.
Her kan man se den enorme menneskemængde, der bevæger sig gennem hovedstadens gader, mens de synger modstandssange fra 1973 til 1990, hvor diktatoren Augusto Pinochet sad på magten.
Der var lignende demonstrationer i alle større byer i Chile fredag.
Fantasifulde udklædninger under fredagens demonstration i Santiago.
Protest mod billetpriserProtesterne begyndte i begyndelsen af oktober, da studerende demonstrerede mod en forhøjelse af billetprisen for at benytte metroen i myldretiden i Santiago.
Chiles økonomiminister, Juan Andres Fontaine, lagde brænde på bålet med en bemærkning om, at de, der var utilfredse med billetforhøjelsen, kunne stå tidligere op og betale en lavere pris.
En demonstrant med Chiles flag i Santiago.
Fredag i sidste uge udviklede protesterne sig til optøjer og hærværk mod flere metrostationer.
Myndighederne svarede igen ved at indføre udgangsforbud om natten og erklære nødretstilstand i flere regioner.
Det indebærer, at almindelige borgerrettigheder, som at bevæge sig frit eller forsamle sig, er sat ud af kraft.
Tåregas og vandkanonerOmkring 20.
000 politi- og militærfolk er blevet sat ind i hovedstaden.
Her har de anvendt tåregas og vandkanoner for at opløse demonstrationerne.
Men de har også været skyld i mindst fem dødsfald.
Og på sociale medier vrimler det med beskyldninger mod sikkerhedsstyrkerne om tortur og overgreb.
Fredag blev der igen brugt vandkanoner og tåregas mod demonstranter i Chiles hovedstad.
FN vil undersøge påstande om overtrædelser af menneskerettigheder under de seneste ugers demonstrationer og uroligheder i Chile.
Præsident Piñera har forgæves forsøgt at dæmpe spændingerne med løfter om sociale reformer.
/ritzau/AFPFacebookTwitterKopier linkEmner:Chile|Twitter|Demonstrationer|Forenede Nationer




https://www.dr.dk/sporten/oevrig/teenage-sensation-slaar-skifaenomen-i-alpin-saesonaabner

Øvrig sportTeenage-sensation slår skifænomen i alpin sæsonåbner17-årige Alice Robinson vandt kvindernes storslalom - sæsonens første i World Cuppen - foran Mikaela Shiffrin.
Alice Robinson fik sin første sejr i sæsonåbneren.
26.
okt.
2019 kl.
14.
56Læs opDet endte i en teenage-triumf, da der lørdag blev taget hul på den alpine World Cup-sæson med kvindernes storslalom i østrigske Sölden.
Således sejrede den 17-årige Alice Robinson marginalt foran den amerikanske skisportsstjerne Mikaela Shiffrin, der har vundet kvindernes samlede World Cup i de seneste tre sæsoner.
Den 24-årige Shiffrin førte ellers knebent efter første gennemløb, men efter andet gennemløb stod det klart, at unge Robinson havde vundet marginalt.
Mikaela Shiffrin var favorit før løbet.
Efter første gennemløb førte Shiffrin med 14 hundrededele af et sekund, men ved afslutningen vandt Robinson samlet med seks hundrededele af et sekund.
Det var Robinsons første World Cup-sejr i syvende forsøg.
Robinson blev i februar verdensmester for juniorer i netop storslalom.
I lørdagens konkurrence blev franske Tessa Worley henvist til tredjepladsen.
Tre glade skiløbere på årets første podie.
Mens de kvindelige alpinister dystede i storslalom lørdag, skal herrerne søndag i aktion i samme disciplin.
/ritzau/FacebookTwitterKopier linkEmner:Skisport|Østrig|Mikaela Shiffrin (skiløber)




https://www.dr.dk/nyheder/politik/flugten-fortsaetter-las-naestformand-forlader-partiet

PolitikFlugten fortsætter: LA's næstformand forlader partietLiberal Alliances næstformand, Mai Christiansen, har meldt sig ud.
Det er tredje opsigtsvækkende afsked på en uge.
Alex Vanopslagh står i spidsen for det kriseramte parti, som nu også har mistet sin næstformand.
Af Line Jenvall og Daniel Myrup26.
okt.
2019 kl.
12.
23Læs opSiden 2011, hvor Liberal Alliance fik valgt sine første medlemmer til Folketinget, har Mai Christiansen været partiets næstformand.
Efter otte år på posten har hun nu meldt sig helt ud partiet.
- Nogen i den politiske kreds af partiet vil gøre det snævert og trække det i en uliberal retning, som jeg ser det.
Mai Christiansen, afgående næstformand, LA- Jeg har svært ved at genkende partiet, siger hun til DR Nyheder og fortæller, at det har været den seneste uges tumult, der fik bægeret til at flyde over.
- Det er svært for mig at se fremtiden for partiet, siger Mai Christiansen.
I den forgangne uge har både partiets tidligere politiske ordfører Christina Egelund og tidligere økonomi- og indenrigsminister Simon Emil Ammitzbøll-Bille sagt farvel til LA.
Læs også:Ringberg: Ammitzbølls exit er dyr for Liberal AlliancePartiet kom kun akkurat ind i Folketinget ved valget i juni med 2,3 procent af stemmerne.
Fire folketingsmedlemmer og titlen som Borgens mindste parti rakte det til.
Dybt splittetVælgerflugten resulterede i, at LA-profiler som Joachim B.
Olsen og Laura Lindahl røg ud af Folketinget - for slet ikke at tale om den tidligere leder for partiet, Anders Samuelsen, der heller ikke fik stemmer nok til at komme ind.
Det tidligere medlem af Københavns Borgerrepræsentation Alex Vanopslagh tog over.
Han står nu står i spidsen for en gruppe på Christiansborg, der efter Simon Emil Ammitzbøll-Billes exit kun tæller ham selv, tidligere transportminister Ole Birk Olesen og Henrik Dahl.
Simon Emil Ammitzbøll-Bille forklarede i forbindelse med sin afsked i tirsdags, at folketingsgruppen havde været dybt splittet om, hvor snittet skulle lægges for genopfindelsen af Liberal Alliances politiske projekt.
- Den vigtigste årsag til, at jeg forlader Liberal Alliance er, at vi ikke kan blive enige om, hvilken retning partiet skal bevæge sig i efter det forsmædelige valgnederlag i juni, lød det.
De gik bag om min ryg14 medlemmer af Liberal Alliances hovedbestyrelse havde op til hans udmelding forfattet et brev, hvor de krævede større samarbejdsvillighed, eller at den tidligere kronprins helt slap tøjler.
Og netop brevet og ledelsens håndtering af stormvejret omkring Liberal Alliance var grunden til, at Mai Christiansen traf valget om at melde sig ud af partiet.
- Nogen i den politiske kreds af partiet vil gøre det snævert og trække det i en uliberal retning, som jeg ser det, siger hun.
Og hun har ikke været med til at skrive et brev, der krævede, at Ammitzbøll-Bille skulle rette ind, understreger hun.
- Tilliden er knækket efter at nogle få formulerede det bag om ryggen på mig og lækkede det til pressen, siger Mai Christiansen.
Forsvar for retsstatenDa tidligere politisk ordfører Christina Egelund trak stikket, var det med en kraft, der gav genlyd.
Kampen for et liberalt parti er tabt, lød det.
- Jeg savner et klart forsvar for det internationale samarbejde.
Det handler om europapolitik og udlændingepolitik.
Den aktuelle debat, vi har om syrienskrigere, der synes jeg, at et liberalt parti skal stå forrest i forsvaret for retsstaten.
- Det er nogle andre ting, man lægger vægt på i LA.
Det er deres valg.
Men så bliver det uden mig, sagde Christina Egelund.
Læs også:Liberal Alliance mister millioner i tilskudLiberal Alliances formand, Leif Mikkelsen, har ikke ønsket at kommentere på tabet af sin næstformand.
DR Nyheder har uden held forsøgt at få folketingsmedlemmerne i tale.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Folketinget|Lokalpolitik




https://www.dr.dk/nyheder/politik/nye-borgerlige-vil-give-familier-skatterabat-passe-deres-egne-boern

PolitikNye Borgerlige vil give familier skatterabat for at passe deres egne børn- Almindelige familier har ekstremt svært ved at leve på én indkomst, lyder det fra partiet.
Det er et spørgsmål om at give børnefamilierne større frihed til at tilrettelægge deres hverdag, lyder det fra Nye Borgerlige.
Af Line Jenvall26.
okt.
2019 kl.
10.
43Læs op109.
000 kroner i skatterabat om året.
Det skal være bonussen for, at den ene forælder lader være med at gå på arbejde og i stedet bliver hjemme for at passe ungerne.
Sådan lyder et forslag fra Nye Borgerlige, der vil gøre livet lettere for børnefamilierne.
Partiet, der i dag holder årsmøde i Vejle, lægger op til, at ordningen skal gælde, indtil barnet eller børnene er fyldt tre år.
I praksis skal det være et beskæftigelsesfradrag til den forælder, der stadig går på arbejde.
- Det nuværende skattetryk i Danmark gør, at ganske almindelige familier har ekstremt svært ved at leve på én indkomst, forklarer Nye Borgerliges familieordfører, Mette Thiesen.
- Vi vil gerne give en borgerlig håndsrækning til de familier, der bare gerne vil passe deres børn selv, siger hun.
Virksomhederne skal betaleSkatterabatten til børnefamilierne vil komme til at koste staten omkring én milliard kroner, anslår Nye Borgerlige.
De penge vil partiet finde ved at skære i erhvervsstøtten.
Til gengæld vil det hver måned lette livet for far, mor og børn - eller andre familiekonstellationer - med op til 9.
100 kroner.
I dag kan man søge sin kommune om tilskud til børnepasning i en størrelsesorden mellem 1.
900 og 7.
500 kroner.
Ønsket om at hjælpe børnefamilierne møder forståelse hos regeringspartiet, Socialdemokratiet.
Alligevel køber børneordfører Jens Joel ikke forslaget.
- Det er ret dyrt samfundsøkonomisk at trække folk ud af arbejdsmarkedet, fordi vi mangler hænder på arbejdsmarkedet, siger han.
Socialdemokratiet vil hellere bruge de penge på flere pædagoger, forklarer han.
Men Jens Joel har også et principielt forbehold over for forslaget.
- Det vil også være et problem for ligestillingen, tror jeg, fordi det meget ofte vil være kvinden, der ender med at gå derhjemme, siger han.
FacebookTwitterKopier linkEmner:Jens Joel (politiker)|Mette Thiesen (politiker)|Nye Borgerlige|Skatter og afgifter|Vejle




https://www.dr.dk/nyheder/politik/live-tv-nye-borgerlige-holder-aarsmoede-1






https://www.dr.dk/nyheder/regionale/midtvest/gamle-scannere-og-brugte-moebler-nyt-storsygehus-tvunget-til-skrue-op

Midt- og VestjyllandGamle scannere og brugte møbler: Nyt storsygehus tvunget til at skrue op for genbrugOp mod 90 procent af inventaret fra sygehusene i Holstebro og Herning skal flyttes til nyt hospital.
Af Rasmus Gade Østergaard, Natacha Tjørnholm og Mette Skov-Jensen26.
okt.
2019 kl.
09.
10Læs opEt hold af elektrikere har travlt med at skifte tusinder af stikpropper til sygehusapparater på hospitalerne i Herning og Holstebro.
Apparaterne skal genanvendes på det nye, store hospital i Gødstrup ved Herning, men de gamle stik passer ikke ind i de moderne kontakter.
- Vi har kalkuleret med cirka 3.
400 emner, som vi skal have skiftet propper på, siger teknisk koordinator Thomas Kirketerp fra Hospitalsenheden Vest.
Læs også:Ikke penge nok i kassen: Endnu en sygehusflytning giver kæmperegningOprindeligt var det ikke planen.
Men stram økonomi presser sygehusbyggeriet, så nu skal op mod 90 procent af inventaret med, når hospitalerne i Herning og Holstebro lukker og flytter sammen i Gødstrup.
- Mange af de emner, vi skifter stik på, er relativt dyre i indkøb.
For eksempel kan sengelamper koste over 2.
000 kroner stykket, så der er en stor besparelse ved at genbruge de gamle, siger Thomas Kirketerp.
Besværlig flytningGenanvendelsen gør dog selve flytningen mere besværlig.
Vi skal flytte 26 operationsstuer, 15 scannere og røntgenudstyr.
Jacob Pedersen, chefkonsulent, Hospitalsenheden VestDet forklarer Jacob Pedersen, der er chefkonsulent for flytteorganisationen i Hospitalsenheden Vest, der driver sygehusene i Herning og Holstebro.
- Det er et puslespil med, hvilket udstyr vi skal flytte hvornår.
Det er sindssygt komplekst, siger han.
Sygehusafdelingerne i Herning og Holstebro skal stadig kunne behandle patienter, mens man er i gang med at flytte udstyr til det nye hospital.
- Vi har over 7.
800 stole og lidt over 3.
000 borde, som vi skal have med.
Vi skal flytte 26 operationsstuer, 15 scannere og røntgenudstyr, siger han.
Det er blandt andet møbler som disse, der nu skal genbruges på det nybyggede hospital i Gødstrup ved Herning.
Det nye hospital i Gødstrup må højest koste 3,15 milliarder kroner.
Siden første spadestik i 2012 har byggeledelsen løbende måtte finde besparelser, fordi omkostningerne til blandt andet håndværkere og konsulenter er blevet større end ventet.
Ved at genanvende inventar og apparater kan der spares 89 millioner kroner.
Professor: En kortsigtet løsningSelvom det er moderne at genanvende, skal man tænke sig grundigt om, når det kommer til hospitalsbyggerier.
Det mener professor i sundhedsøkonomi ved Syddansk Universitet Jes Søgaard.
- Så kommer patienter og pårørende og ser gamle møblementer fra 1980'erne.
Det hænger jo ikke sammen.
Så tror man, at det er behandling fra 80'erne, siger han.
I Gødstrup genanvender man mere inventar end på de nye hospitaler i Aarhus, Aalborg og Odense.
Det kan dog vise sig at give bagslag, mener Jes Søgaard.
- Det er nogle kortsigtede besparelser.
Det er lidt ligesom at tisse i bukserne.
Den holder ikke så længe.
Fordi så går der jo ikke så lang tid, så skal man alligevel til at købe nyt inventar og nyt udstyr.
Fakta om GødstrupGødstrup-hospitalet bliver på ca.
127.
000 kvadratmeterDet bliver et akuthospital med alle behandlingsfunktionerSkal dække det vestlige område af Region MidtjyllandDer bygges også et psykiatrisk hospital på ca.
13.
000 kvadratmeterBudgettet er på 3,15 milliarder kronerByggeriet blev sat i gang i 2012Kilde: DNV-GødstrupIda Gøtke, som er sygeplejefaglig direktør i Hospitalsenheden Vest, tror ikke, at de gamle møbler og udstyr på sigt vil gøre det dyrere at drive hospital i Herning, fordi man må forvente, at det skal udskiftes tidligere end nyt.
- Det er klart, at der er nogle af de dele, som vi flytter nu, som skal indkøbes senere hen.
Det er de økonomiske vilkår, vi er givet i forhold til Gødstrup, siger Ida Gøtke.
Hun forventer heller ikke, at flytningen og genanvendelsen af inventar og apparater vil påvirke patienternes oplevelse af det nye hospital i Gødstrup.
- Vi satser på, at foyeren bliver med nye møbler, fordi det er vores store ansigt udadtil.
Så genanvender vi møbler i de mere decentrale områder.
Hvis man skal være lidt positiv, kan man sige, at det er med til at give atmosfære og patina, siger Ida Gøtke.
Hospitalet i Gødstrup vil være klar til at modtage patienter i starten af 2021.
FacebookTwitterKopier linkEmner:Herning|Hospitaler|Regionshospitalet Gødstrup|Hospitalsenheden Vest|Holstebro




https://www.dr.dk/nyheder/regionale/hovedstadsomraadet/paa-trods-af-millionstoette-fortsat-lang-ventetid-seksuelt

KøbenhavnPå trods af millionstøtte: Fortsat lang ventetid for seksuelt misbrugteVentetiden kan forværre ofrenes psykiske tilstand, vurderer ekspert.
Ventetiden er uansvarlig lang og kan få ofre til at falde fra, vurderer Ask Elklit, der er leder af Videnscenter for Psykotraumatologi på Syddansk Universitet.
Af Peter Bye Andersen og Stine Schmidt Jørgensen26.
okt.
2019 kl.
12.
40Læs opSelvom der er afsat millioner til at nedbringe ventetiden på hjælp til ofre for seksuelle overgreb i barndommen, er ventetiden fortsat lang.
Det tager stadig mellem et og to år at komme i behandling på et af de tre centre for seksuelt misbrugte, der ligger i Aarhus, Odense og på Frederiksberg i København, oplyser centrene.
Det er som at få en våd klud i ansigtet.
Jeg tror, det slår mange ud.
Ask Elklit, leder af Videnscenter for Psykotraumatologi, Syddansk UniversitetIfølge Tina Holm Johansen, der er leder af Center for Seksuelt Misbrugte Øst på Frederiksberg, bliver mange ofre rystede over ventetiden.
- De bliver meget chokerede, når de hører, hvor lang ventetiden er.
Mange sidder med en stor følelse af afmagt, siger hun og forklarer de lange ventelister med, at stadig flere ønsker hjælp.
De tre centre fik ellers 28,2 millioner kroner over to år fra satspuljen til driftstøtte, men pengene slår ikke til, siger Tina Holm Johansen, der afviser, at centrene udnytter satspuljemidlerne for dårligt.
- Hvis jeg laver en beregning i forhold til at ansætte nye psykologer for pengene med den formodning, at ventelisten går i stop fra nu af, ville jeg kunne bringe ventelisten ned.
Men udfordringen er jo, at vi løbende får flere klienter på ventelisten, siger hun.
Kan forværre ofrenes tilstandOfrene for seksuelle overgreb har ofte brugt mange år på at tage tilløb til at bede om hjælp, og ventetiden kan derfor forværre deres psykiske tilstand, vurderer Ask Elklit, der er leder af Videnscenter for Psykotraumatologi på Syddansk Universitet.
- Det er som at få en våd klud i ansigtet.
Jeg tror, det slår mange ud, siger Ask Elklit, der kalder det uansvarligt, at der fortsat er lang ventetid på at få hjælp.
Så mange er på venteliste på de tre centre for seksuelt misbrugteCenter for Seksuelt Misbrugte Midt Nord (Aarhus): 149 personer.
Center for Seksuelt Misbrugte Syd (Odense): 319 personer.
Center for Seksuelt Misbrugte Øst (Frederiksberg): 163 personer.
Tallene er trukket i slutningen af september.
Kilde: Center for Seksuelt MisbrugtePå Christiansborg er flere partier klar til at hjælpe misbrugsofrene til hurtigere hjælp.
Både SF, Enhedslisten og Alternativet vil bruge de aktuelle forhandlinger om finansloven og reserven fra satspuljen til at finde ekstra penge til centrene.
- Det kræver en hel del penge, hvis tilbuddet skal udbredes til hele landet og samtidig have afskaffet ventelisterne.
Vi skal finde 10-15 millioner kroner om året, siger Pernille Skipper, socialordfører for Enhedslisten.
Det har ikke været muligt at interviewe Social- og indenrigsminister Astrid Krag fra Socialdemokratiet.
Men i et skriftligt svar skriver hun bl.
a.
:- Jeg tager det seriøst, at ventelisterne ikke forsvinder, og jeg kan love, at jeg kommer til at drøfte sagen med de andre partier.
FacebookTwitterKopier linkEmner:Pernille Skipper (politiker)|Enhedslisten|Syddansk Universitet|København|Sædelighedsforbrydelser




https://www.dr.dk/nyheder/politik/eu-modstand-i-selvransagelse-skal-man-kunne-stemme-paa-folkebevaegelsen-igen

PolitikEU-modstand i selvransagelse: Skal man kunne stemme på Folkebevægelsen igen?
I weekenden skal Folkebevægelsen mod EU diskutere, om de overhovedet skal stille op til Europa-Parlamentet.
Folkebevægelsen mod EU skal diskutere, om de igen skal forsøge at komme i Europa-Parlamentet efter nederlaget den 26.
maj, hvor spidskandidaten Rina Ronja Kari ikke blev valgt.
Af Amanda Holmen26.
okt.
2019 kl.
08.
00Læs opLidt mere end 70.
000 vælgeerklæringer skal indsamles, hvis Folkebevægelsen mod EU vil stå på stemmesedlen igen, når der er valg til Europa-Parlamentet i 2024.
Netop spørgsmålet om, hvorvidt de skal i gang med det arbejde, skal medlemmerne diskutere i løbet af weekenden på deres landsmøde.
Det er jo en helt grundlæggende diskussion om, hvordan EU-modstanden skal se ud.
Rina Ronja Kari, tidligere medlem af Europa-Parlamentet for Folkebevægelsen mod EU- Det er jo en helt grundlæggende diskussion om, hvordan EU-modstanden skal se ud.
Vælger vi at stille op til parlamentet igen, så skal vi jo have samlet de her rigtig mange underskrifter, men så får vi til gengæld også en politisk platform til at komme ud med vores budskab, siger Rina Ronja Kari, der er tidligere medlem af Europa-Parlamentet for Folkevægelsen mod EU.
- Men vælger vi at sige, at vi ikke stiller op til parlamentet, så bliver det måske lidt lettere for os at være brede og tværpolitiske.
Ved valget den 26.
maj fik Folkebevægelse mod EU 3,7 procent af stemmerne og altså ikke nok til, at Rina Ronja Kari kunne beholde sin plads i parlamentet.
Læs også:Folkebevægelsen mod EU kan ryge ud for første gang nogensinde: 'Ærgerligt for EU-modstanden, hvis det er slut'Kathrine Klok Due, der er medlem af den nuværende landsledelse, mener, at de er nødt til at stille op igen og "ret hurtigt" gå i gang med at indsamle de nødvendige underskrifter:- Det er jo også ud fra sådan en betragtning, at hvis der kommer en eller anden folkeafstemning, så mener jeg, at vi vil stå bedre, hvis vi kan sige, at vi er opstillingsberettigede, siger hun.
Mister frontfigurAllerede i august meddelte Rina Ronja Kari, at hun ikke længere ville være frontfigur for Folkebevægelse mod EU efter fem år i Europa-Parlamentet.
Det er endnu ikke afklaret, hvem der i stedet skal stå i spidsen, men i løbet af weekenden skal medlemmerne blandt andet diskutere, om de skal have en formand til rollen.
- Nu har det jo været sådan, at parlamentarikeren i høj grad har været den, som pressen har henvendt sig til og som har tegnet organisationen udadtil.
Det er klart, at når vi ikke har en, så må vi overveje, om en formand ikke kunne være den rigtige post at have i den forbindelse, siger Rina Ronja Kari.
Men hun er dog ikke helt færdig i Folkebevægelsen mod EU:- Jeg er selvfølgelig stadig EU-modstander, så jeg er stadig medlem af Folkebevægelsen.
FacebookTwitterKopier linkEmner:EU|Europa-Parlamentet|Rina Ronja Kari (politiker)|Valg og folkeafstemninger|EU-forhold




https://www.dr.dk/nyheder/viden/kroppen/jeg-spiser-vitaminer-og-kosttilskud-om-vinteren-men-har-jeg-egentlig-brug-det

KroppenJeg spiser vitaminer og kosttilskud om vinteren: Men har jeg egentlig brug for det?
Jeg har altid spist vitaminer.
Men nytter det overhovedet noget?
Af Maria Lise Behrendt26.
okt.
2019 kl.
07.
01Læs opSå blev det den tid på året.
I nat stiller vi uret tilbage.
Det bliver vintertid, og vi kan se frem til årets mørkeste, koldeste og korteste dage.
Jeg kan allerede mærke, hvordan energien bliver suget ud af mig.
Hvordan hver morgen frem til engang i april bliver én lang kamp mod det afskyelige vækkeur, og hver eftermiddag et opgør mellem sofa og træningscenter.
© Maria Lise BehrendtJeg hedder Maria.
Jeg er 31 år og arbejder som videnskabsjournalist i DR.
Min fornuft fortæller mig, at jeg som almindelig rask person hverken har brug for vitamin- eller kosttilskud.
Alligevel køber jeg en bunke hver vinter.
Det er jo altid bedst at være på den sikre side, ikke?
For at klare mig nogenlunde gennem vinteren plejer jeg gerne at smide lidt ekstra vitaminer og kosttilskud i indkøbskurven.
Jeg skal i hvert fald have min d-vitamin.
Den er der jo mange danskere, der mangler her i vinterhalvåret.
Har jeg hørt.
Og nu hvor jeg alligevel spiser d-vitamin, så kan jeg da også lige så godt supplere med en multivitamin, et par fiskeolie-kapsler og et par andre spændende sager fra apotekets hylder.
Mens jeg hamstrer diverse tilskud, har min fornuft travlt med at fortælle mig, at det er spild af penge.
- Du tisser det hele direkte ud i lokummet igen, lyder det fra indersiden af kraniet.
Men jeg vil jo bare gerne være på den sikre side.
Inden jeg (igen i år) bruger en mindre formue på vitaminer og kosttilskud, har jeg dog besluttet mig for at alliere mig med en række eksperter for at høre, hvad jeg egentlig har behov for, hvis jeg skal klare mig gennem vinteren uden at gå i hi.
D-vitamin i pilleform kan være en god idéSolen er den vigtigste kilde til d-vitamin, men ligesom de fleste andre danskere ser jeg ikke særlig meget til den i vinterhalvåret.
OBS: Det her gælder ikke for alleForskernes abefalinger i denne artikel gælder almindelige, raske voksne mennesker.
Der er særlige anbefalinger for vitamin- og kosttilskud til for eksempel gravide, ældre, børn eller personer, der går tildækket.
Det kan du læse mere om på Fødevarestyrelsens hjemmeside altomkost.
dk.
Hvert år kører der i medierne historier om danskere, der lider af d-vitaminmangel og bliver trætte, deprimerede og får smerter i kroppen.
Men hvis jeg kan undgå det ved at spise en tablet, er det så ikke en god idé at gøre?
Professor MSO ved Institut for Idræt og Ernæring Susanne Gjedsted Bügel tager en kort tænkepause, før hun svarer på mit spørgsmål.
For det er ikke så enkelt.
- Jeg er ambivalent med hensyn til d-vitamin.
Der er ingen tvivl om, at mange danskere har et lavt indhold af d-vitamin i blodet om vinteren.
Men vi ved ikke med sikkerhed, hvilken betydning det har, siger hun.
Vi kan ikke selv danne nok d-vitamin om vinteren, fordi der er utilstrækkeligt med sollys på vores breddegrader.
Derfor er den eneste kilde til d-vitamin om vinteren vores kost.
Det er kun fed fisk som laks, sild og makrel, der indeholder d-vitamin i større mængder, mens kød, mælk, ost og æg indeholder det i mindre mængder.
Den bedste løsning er altså at spise fed fisk flere gange om ugen.
Men helt ærligt: Det får jeg ikke altid gjort.
For meget vitamin kan være skadeligt Vitaminer er gavnlige for din krop.
I den rette dosis.
Du kan nemlig få for meget vitamin.
Særligt når der gælder de fedtopløselige vitaminer A, D og E.
For mens de vandopløselige vitaminer ryger ud med urinen, hvis du får for meget, ophober de fedtopløselige sig i kroppen.
En forgiftning med a-vitamin kan for eksempel give skader på leveren, mens overdosering af d-vitamin gennem længere tid kan føre til nyreskader.
Det kræver dog meget store doser.
Et tilskud må maksimalt indeholde 100 procent af det daglige referenceindtag (det, der er markeret som RI* på bagsiden af vitamin-glasset).
- Og helst skal indholdet være lavere end RI*, da der jo netop er tale om et tilskud til kosten, siger Anja Pia Biltoft-Jensen.
Kilder: Anja Pia Biltoft-Jensen, altomkost.
dk.
- Hvis du er i tvivl, om du får d-vitamin nok, kan du spise en tablet på 10 mikrogram hver dag eller 20 mikrogram hver anden dag.
Jeg plejer at anbefale, at man i så fald gør det fra omkring efterårsferien og frem til påske, siger Susanne Gjedsted Bügel.
Det er Fødevarestyrelsen, der står for de danske anbefalinger til kost- og vitamintilskud.
Herfra lyder det, at almindeligt raske danskere, som spiser varieret og følger anbefalingerne om at opholde sig i solen 5-30 minutter nogle gange om ugen i sommerhalvåret (uden høj solfaktor over 15), normalt ikke har behov for tilskud af d-vitamin.
- Men hvis du er bekymret for ikke at få nok, kan du supplere med et tilskud, siger Else Molander, der er enhedschef for Bæredygtig mad og Sundhed hos Fødevarestyrelsen.
Ud med multi-vitaminerneOkay.
Med mit begrænsede indtag af fed fisk er d-vitamin-tabletter måske ikke nogen dum idé.
Så længe jeg holder mig til en dosis på 10 mikrogram om dagen.
Og så skal jeg i øvrigt huske at sluge dem sammen med aftensmaden, understreger Susanne Gjedsted Bügel.
Den indeholder nemlig fedt, som vitaminerne kan binde sig til.
Det gør morgenmaden ofte ikke.
Hvad så med den klassiske multivitamin, som har fulgt mig, siden jeg var barn.
Hvis jeg nupper sådan én hver dag, er jeg vel dækket ind over hele linjen?
- Nej.
En multivitamin kan aldrig erstatte en sund, varieret kost.
Det er rigtig mad og ikke kosttilskud, vi skal spise.
Det er som om, at danskerne tror, at de kan tage en pille mod dårlige kostvaner, men det kan man ikke, siger Anja Pia Biltoft-Jensen, der er seniorforsker på DTU Fødevareinstituttet.
Ofte er dem, der spiser multivitaminer, også dem, der har mindst brug for det, fortæller Susanne Gjedsted Bügel.
- Det er typisk personer, der i forvejen lever overvejende sundt og spiser nogenlunde varieret, og for dem er det unødvendigt, siger Susanne Gjedsted Bügel.
Men altså: Jeg spiser okay varieret, men jeg får altså ikke 600 gram frugt og grønt, 75 gram fuldkorn og fisk flere gange om ugen, som kostrådene anbefaler.
Får jeg så vitaminer nok?
- Ja.
Din kost indeholder i overflod det, du har brug for.
Hvis bare du spiser nogenlunde varieret, er du dækket ind.
Selv hvis du spiser 300 gram frugt og grønt om dagen, er det rigeligt i forhold til vitaminer og mineraler, siger Susanne Gjedsted Bügel.
Fisk er godt, fiskeolie er okayNå.
Multivitaminerne kan jeg altså godt droppe.
Men hvad med fiskeolien?
Jeg spiser slet ikke nok fed fisk.
Og jeg har læst, at fiskeolie blandt andet kan være med til at mindske risikoen for at få kræft.
Det kan professor fra DTU Fødevareinstituttet Charlotte Jacobsen hjælpe mig med at svare på.
Hun understreger først og fremmest, at det bedste er at spise fisk, fordi fisk udover omega-3 fedtsyrer er en god kilde til blandt protein, d-vitamin og mineralet selen, som kroppen har brug for.
Men med mine 1-2 dåser makrel om ugen (på en god uge) kan jeg måske have godt af et supplement.
- Hvis man af den ene eller anden grund ikke får spist nok fisk i forhold til kostrådene, eller hvis man udelukkende spiser mager fisk, der har et lavt indhold af omega-3, er det gavnligt at supplere med fiskeolie-tilskud, siger Charlotte Jacobsen.
Ifølge de EU-godkendte sundhedsanprisninger* bidrager omega-3-fedtsyrer blandt andet til at opretholde en normal hjerne-, hjerte- og synsfunktion og et normalt blodtryk.
Til gengæld er det ikke videnskabeligt bevist, at fiskeolie som kosttilskud har en forebyggende effekt i forhold til kræft, og nyere forskning viser også, at det ikke beskytter mod hjerte-kar-sygdomme.
*En sundhedsanprisning er en en fremhævelse af en egenskab, der er positiv for din sundhed.
Det kan for eksempel være: “Fiskeolie bidrager til normal hjertefunktion”.
Kun EU-godkendte anprisninger må anvendes.
Alt det andet er spild af penge, medmindre.
.
.
Indtil videre tror jeg, at jeg holder mig til d-vitamin-tabletterne og prøver at se, om jeg ikke kan få fed fisk på tallerkenen i hvert fald et par gange om ugen.
Men hvad med alle de øvrige vitamin- og kosttilskud, som jeg især kan læse om i dameblade og helsemagasiner.
Der er både B1, B12, magnesium, c-vitamin, kalk, jern, havredråber og alt muligt andet lækkert.
Kan jeg have brug for noget af det?
- Det er alt sammen spild af dine penge.
Kun hvis du er veganer, har du behov for at tage b-vitaminet B12 som tilskud, fordi det udelukkende findes i animalske produkter, siger Susanne Gjedsted Bügel.
Derudover kan der være nogle menstruerende kvinder og piger, der har behov for jerntilskud, fordi vi mister jern med blodet.
- Det er ikke alle, der oplever symptomer på jernmangel (for eksempel træthed, dårlig koncentration, red).
Hvis du er i tvivl om, hvorvidt du mangler jern, så få det tjekket ved lægen, siger Susanne Gjedsted Bügel.
Anbefalingen gælder kun for kvinder med menstruation.
Ikke for øvrigt raske voksne.
Vitaminpiller og kosttilskud har fulgt mig hele livetJeg har spist vitaminpiller og kosttilskud i en eller anden form hele mit liv.
Da jeg var barn, serverede min mor som minimum en multivitamin til aftensmaden.
Efter jeg er blevet voksen, har jeg konsekvent indtaget d-vitamin og fiskeolie om vinteren, og jeg har i perioder forsøgt mig med diverse andre sjove sager.
Da jeg for nogle år siden trænede mig op til mit første halvmaraton, skyllede jeg 5-6 tabletter ned med et stort glas rødbede-juice hver dag.
Det blev mine ben hverken længere eller hurtigere af.
Og når jeg taler med eksperterne, kan jeg også tydeligt høre det overordnede råd: Spar dine penge på pillerne og brug dem på kosten.
For selvom vitamin- og kosttilskud i nogle tilfælde kan være et fint supplement, er det kosten, der batter.
- Der er en enorm variation af forskellige stoffer i vores mad.
Især i planter.
Det er samspillet af disse stoffer, der sætter et aftryk på kroppens helbred.
Det kan en vitaminpille ikke erstatte, siger Anja Pia Biltoft-Jensen.
Salat til aftensmaden og fisk til frokostenSusanne Gjedsted Bügel opfordrer til, at jeg i stedet for at tænke i pilletilskud tænker i farver:- Det er grøntsager i forskellige farver på tallerkenen, der gør forskellen: Kål, rodfrugter, græskar, løg, purløg, grønkål, rødbeder.
Bland farverne og spis det, du nyder, siger hun.
Selv har hun prøvet at gøre det så simpelt som muligt ved at lave en regel om, at hun hver aften fylder halvdelen af tallerkenen med en salat, der som regel er baseret på kål og gulerødder, mens resten af indholdet varierer.
Til frokost spiser hun rugbrød med fisk.
- Når jeg gør det, behøver jeg ikke at tænke så meget over, hvad jeg spiser derudover.
Så er jeg dækket ind, siger hun.
FacebookTwitterKopier linkEmner:Ernæring|Fødevarer|Sundhed og velvære|Danmarks Tekniske Universitet|DTU Fødevareinstituttet




https://www.dr.dk/nyheder/regionale/oestjylland/flere-bagerier-aabner-kvaliteten-skal-vaere-kalorierne-vaerd

ØstjyllandFlere bagerier åbner: Kvaliteten skal være kalorierne værdFor første gang i 15 år sker der en stigning i antallet af bagerier.
Claus Doktor åbnede sin tredje Bakery by Doktor butik i marts.
Af Malou Freimann og Signe Haugaard Simonsen26.
okt.
2019 kl.
07.
47Læs opEr du også vild med at forkæle dig selv med friskbagte bagerrundstykker og en snasket snegl i weekenden?
Så kan du glæde dig over, at du sikkert ikke skal bevæge dig særligt langt, før du kan få fat i den kaloriefyldte morgenmad.
For første gang i 15 år er der nemlig en stigning i antallet af bagerier.
En af bagerne, der bidrager til den statistik, er Claus Doktor, der netop har åbnet et nyt bageri i Dronningborg ved Randers, Bakery By Doktor.
Han har allerede butik i både Hobro og Viborg, og den nye forretning i Dronningborg er derfor hans tredje bageri.
Det er folk som ham, der er med til at påvirke stigningen.
For stigningen skyldes nemlig ejere, der åbner flere butikker under samme navn.
Og det kan ses, fortæller John Jønsson, der er bestyrelsesformand for brancheorganisationen BKD, der står for Bager- og Konditormestre i Danmark.
- Vi får færre CVR-numre, altså enkelte forretninger.
Men flere enkelte forretninger tilkøber butik nummer to og tre, hvor de kører deres koncept videre, siger han.
Bakeoff truer ikke længere butikkerneLige nu er der 790 håndværksbagerier i Danmark, og da tallet var på sit højeste i 2005, var der 1.
200 butikker.
Stigningen skyldes ifølge en ekspert i forbrug, at bagerbranchen er sluppet ud af en krig med supermarkedernes bakeoff, der de seneste år har ført til, at hundredvis af bagerier har drejet nøglen om.
Det fortæller Flemming Birch, der er ekspert i forbrug og detailhandel.
- Nu ser vi brødet stå tilbage med udgangspunkt i nogle nye værdier, nemlig det gode håndværk, og så har forbrugerne en skepsis over for de industrielle varer, siger han.
Bakery By Doktor har nu en butik i Hobro, Viborg og Dronningborg ved Randers.
Kunderne vil have kvalitetskagerLukningen af de mange bagerier før i tiden har tvunget bagerierne til at gentænke sig selv.
I Claus Doktors bageri har man også været nødt til at tænke i andre baner for at sikre overlevelsen.
Han kalder det et wakeupcall.
- Hvis vi skal overleve, skal vi tilbage til surdejen, den langtidshævede dej og det friske brød hele dagen.
Det er, hvad vi ser skal til, for at vi overlever, og for at vi kan ekspandere, siger han.
Det kan for eksempel ses på rundstykkerne.
- Der er sket en forandring, siden jeg var i lære.
Der vejede vi vores rundstykker af på 1.
500 gram, og så havde vi 30 på en plade.
I dag vejer vi dem ofte af på 3.
400 gram til 30 rundstykker.
Så det er næsten en fordobling på størrelsen, men det er ikke, fordi volumen er blevet større.
De er bare blevet mere kompakte, siger han.
Kunderne er villige til at betale mere for god kvalitet, oplever både brancheforeningen og bager Claus Doktor.
Og det vil kunderne gerne have.
Derfor er de også villige til at smide flere penge i bagerierne for at få den gode kvalitet.
Det fortæller John Jønsson fra brancheorganisationerne BKD.
- Man tænker noget kvalitet i forhold til, at det skal være kalorierne værd.
Så kan man ligeså godt købe det et sted, hvor kvaliteten er helt i top, siger han.
Og når folk vil betale mere, så er der også en større forretning for bagerierne:- Derfra har man fundet ud af, at det kan betale sig i dag at have forretning nummer to og tre, når man nu kan få den pris, som det koster, siger John Jønsson fra BKD.
FacebookTwitterKopier linkEmner:Bagerier|Bagerforretninger|Bager & Konditormestre i Danmark|Hobro|Flemming Birch (erhvervsleder)




https://www.dr.dk/nyheder/viden/teknologi/nasa-sender-robot-til-manen-i-2022-pa-jagt-efter-vand

Første stop: MånenSe temaTeknologiNasa sender robot til Månen i 2022 på jagt efter vandMånen er udset som et muligt pitstop på missioner til Mars.
Her kan vand spille en afgørende rolle.
Mennesket har ikke været på Månen siden Apollo 17 i 1972, men Nasa planlægger at sende mennesker derop i 2024.
Robotmission er et skridt på vejen.
26.
okt.
2019 kl.
06.
52Læs opEn robot nogenlunde på størrelse med en golfvogn skal på jagt efter vand på Månen i 2022.
Det meddeler den amerikanske rumfartsadministration, Nasa.
Robotten skal lede efter større forekomster af vand under Månens overflade.
Det sker, forud for at USA i 2024 sender astronauter til Månen.
Håbet er, at der findes vand i mængder, så det muligvis kan bruges som drikkevand for astronauterne.
En anden anvendelsesmulighed er, at det kan bruges til at lave raketbrændstof.
Skal lede efter lommer af isRobotten, der har fået navnet 'Viper', skal køre flere kilometer på Månens støvede overflade.
Det skal den for at tage et nærmere på kig på det, som Nasa regner med at finde: nemlig underjordiske lommer af 'millioner af ton af is', der kan hjælpe med at gøre Månen til et brugbart pitstop på vej mod Mars.
- 'Viper' skal kortlægge, hvor isen er.
Vi kommer til at være i stand til at få et overblik over isen og i sidste ende bore efter den, siger chef for Nasa Jim Bridenstine.
Månerobotten ventes at ankomme til området omkring Månens sydpol i december 2022.
Den skal have fire instrumenter med om bord, der skal undersøge Månen for spor af brint og ilt, som er de to basale elementer i vand.
Astronauter skal kunne tage fra Månen til Mars'Viper' vil opbevare 100 dages data, der skal bruges som udgangspunkt for de første globale kort over vandressourcer på Månen, står der i Nasas meddelelse.
I årene efter den bemandede månemission i 2024 ventes flere månemissioner fra Nasa.
Det er planen at opbygge en rumstation, som skal være i kredsløb om Månen.
Herfra skal man kunne tage til og fra Månens overflade.
I begyndelsen af 2030'erne er der planer om at sende en bemandet mission fra Månen mod Mars.
/ritzau/ReutersFacebookTwitterKopier linkEmner:NASA|USA|Teknologi




https://www.dr.dk/musik/loc-griner-af-kollegerne-paa-sociale-medier-musikere-er-jo-helt-oppe-i-roeven-paa-sig-selv

MusikL.
O.
C.
griner af kollegerne på sociale medier: 'Musikere er jo helt oppe i røven på sig selv'Nogle musikeres personligheder er begyndt at fylde mere end deres reelle evner, mener rapperen.
© Betina Garcia/DRAf Jakob Friis Thorø Lund og Betina Garcia 26.
okt.
2019 kl.
10.
02Læs opDet er 18 år siden, rapperen L.
O.
C.
- med det borgerlige navn Liam O'Connor - udgav sin første plade 'Dominologi'.
Siden har han rundet de 40 år og er blevet far, men alligevel laver L.
O.
C.
stadig musik ud fra samme forudsætning, som han altid har gjort: han gør det kun, når han har noget på hjerte.
Derfor er det også en ærlig og reflekterende L.
O.
C.
, man møder på det nye album 'Ekkokammer', der udkom fredag.
Her har den 40-årige rapper skrevet ni numre, der uddeler påtaler til et samfund optaget af sociale medier og en evig jagt på bekræftelse.
Hør 'Drømmen er vores' fra 'Ekkokammer', mens du læser videre:L.
O.
C.
- Drømmen er vores- Jeg ser folk løbe rundt i deres eget ekkokammer for at søge bekræftelse.
Vi er i dag mere isoleret, end vi nogensinde har været, selvom vi har adgang til alting, siger han og fortsætter:- Du kan bare sortere alt lortet fra på nettet, så du vælger din egen afspejling af virkeligheden.
Men alligevel skal folk samtidig dokumentere alt.
Det er både foruroligende og sjovt på samme tid.
Om L.
O.
C.
Født 10.
juli 1979 i Aarhus af en dansk mor og irsk far.
Dannede i 1998 B.
A.
N.
G.
E.
R.
S.
sammen med rapperne USO og Johnson og DJ Rescue.
Udgav sit eget debutalbum 'Dominologi' i 2001.
Siden er det blevet til yderligere ti album, hvoraf de første fire gjorde ham til den bedst sælgende rapper i Danmark.
Var i 2006 vært for 'Yo!
MTV Raps' på dansk tv, og i 2011 var han dommer i TV 2's musikkonkurrence 'Voice - Danmarks største stemme', hvor Kim Wagner, der blev coachet af ham, vandt.
Fik i 2016 sønnen Constantin med Christiane Schaumburg-Müller.
De sociale medier har også sat deres aftryk på den danske musikbranche, som L.
O.
C.
har været en del af i snart to årtier.
I dag har musikere allerede en markedsføringsplan, før de overhovedet har lavet en sang.
L.
O.
C.
I dag har man mulighed for at følge med i musikernes liv på en helt anden måde end tidligere, fordi der er adgang til dem døgnet rundt via de sociale medier.
Derfor er deres personligheder nogle gange begyndt at fylde mere end deres musik, mener den garvede rapper.
- Musikere er jo folk, der er helt op i røven på sig selv, og sådan har det altid været, men hvis du så tilsætter sociale medier, så bliver det ekstremt.
- I dag har musikere allerede en markedsføringsplan, før de overhovedet har lavet en sang.
Sådan er tiden.
Det kan ikke rigtig få mit pis i kog, men jeg har førsteparket-billet til det sjoveste realityshow på hele jorden; musikbranchen.
Selv er rapperen glad for, at han brød igennem i en tid, hvor de sociale medier endnu ikke for alvor havde gjort deres indtog.
- Jeg er bare glad for, at Youtube ikke fandtes dengang, jeg var ung og dummede mig rigtig meget.
Hvis du havde givet mig direkte adgang til at putte ting på nettet dengang, så havde jeg ikke haft en karriere nu, siger han og griner højlydt.
På trods af sit irske ophav, elsker L.
O.
C.
at rappe på dansk.
- Dansk lyder fucking grimt på den fede måde.
Der er noget afslørende i det danske sprog, som man ikke kan overføre til engelsk.
Hellere sønnike frem for sætningerMen en karriere har han trods alt fået.
Og endda en imponerende en af slagsen.
På 19 år har han udgivet 11 album, og i dag er han en af de bedst sælgende danske rappere herhjemme.
Set udefra har L.
O.
C.
ikke ændret sig meget siden debuten.
Jovist har håret og skægget fået et gråligt skær, men ellers er det stadig den samme højtgrinende men rå rapper, der står bag det nye album.
Men bag det kølige ydre er der sket en personlig udvikling.
L.
O.
C.
rapper ikke længere om fest og druk.
I 2016 kom sønnen Constantin til verden, og med tiden har rapperen lært, at han ikke behøver at følge med i det ræs, der hersker i branchen længere.
Her kan du høre sangen 'Abu Constantin':L.
O.
C.
- Abu ConstantinDerfor har han de sidste tre år haft en større lyst til at være sammen med sin søn frem for at tvinge sig selv til at skrive musik.
- I lang tid har jeg hellere villet se Constantin sidde og sammensætte en sætning for første gang frem for selv at finde på en sætning, der kan blive til musik.
Jeg har en tiltro til, at de sætninger, der giver mening for min musik, dukker op i mit hoved alligevel.
De skal nok komme ned på papiret i sidste ende.
L.
O.
C.
har altid haft et fokus på at spille live, og det har han forsøgt at overføre til pladen 'Ekkokammer'.
Den nye generationAlligevel er L.
O.
C.
ikke blevet for gammel til stadigvæk at have en finger på pulsen, når det kommer til den genre, som han i mange år selv har domineret - rappen.
Jeg behøver ikke ligge nummer ét på en eller anden hitliste.
L.
O.
C.
I manges øjne er rapmusik blevet det nye pop, der dominerer alle hitlister og festivaler herhjemme.
Men genren har også altid været kendt for at være oprørsk og i konstant bevægelse, hvor nye generationer altid har erstattet de ældre.
- Genren lever i allerbedste velgående.
Siden jeg startede, har jeg hørt 'den nye bølge' seks gange.
Der er sket et generationsskifte nu, hvor folk på 16 år ikke lytter til det samme, som de gjorde før.
Det er meningen, det skal ændre sig.
Lige nu handler det meget om energien i musikken og ikke om at være MC.
Det er gået fra at være på ordets præmisser til musikkens præmisser, siger L.
O.
C.
I dag bor L.
O.
C.
ikke længere i Aarhus, men i stedet i Hellerup.
Han har dog ikke glemt, hvor han kommer fra, og på årets Nortshide Festival blev han tiltalt som kongen af Aarhus.
Den nye generation af rappere er blandt andet dukket op i det vestlige Aarhus, området som L.
O.
C.
selv er vokset op i.
Omgivet af forskellige nationaliteter var det her, han for første gang stiftede bekendtskab med rap.
Det vestlige Aarhus har som sådan ikke ændret sig, men det har tiden.
I dag er L.
O.
C.
godt klar over, at det ikke længere er ham, der repræsenterer Aarhus' rap-scene på samme måde som før.
Jeg kan ikke spejle mig i dem mere.
De definerer deres tid.
L.
O.
C.
- Da jeg begyndte at lave musik, havde vi ikke rigtigt nogen, vi så op til i det vestlige Aarhus.
Så vi dyrkede rap, hvor det handlede om at være den bedste.
I rapmusik var der også et ungdomsoprør, der tiltalte mig.
Men når jeg har sat min søn af i skovbørnehave i dag, så løber jeg jo ikke rundt med en springkniv i min Gucci-taske, som den nye generation rapper om, så jeg kan ikke længere spejle mig i dem, fortæller L.
O.
C.
og tilføjer:- Når jeg kommer op i Bispehaven i dag, hvor jeg altid har løbet rundt som ung, så er det jo ikke 'my hood' mere.
De definerer deres tid nu.
Det er deres shit, siger han.
Lyt til 'Befri dit liv' lige her:L.
O.
C.
- Befri dit livDen nye generation består af rappere som Shooter Gang, Don x Lee x Barber og Omar, og man kommer ikke til at opleve L.
O.
C.
lave det samme rap, som de laver, for han har set, hvor galt det kan gå, hvis den ældre generation hopper med på de unges måde at lave musik på – og han har lært af det.
- Jeg har set rappere sige, at de sagtens kunne lave techno i 90'erne, og det har de så fucket helt op.
Jeg har is i maven og et vis forhold til mine fans, som jeg har bygget op gennem 00'erne, så jeg behøver ikke ligge nummer ét på en eller anden hitliste, siger L.
O.
C.
L.
O.
C.
tager en sidste tår af sin kaffe, tænker og smiler, inden han svarer på, hvad fremtiden nu skal bringe.
- Jeg aner det ikke.
Men én ting er sikkert.
Jeg gider ikke lave musik, hvis jeg skal lave et hit på bestilling.
Jeg laver det musik, jeg gerne vil lave, og så må vi se, om folk kan lide det.
Læs også:500.
000 har set deres kontroversielle video: 'Vi er ikke bare dumme perkere'FacebookTwitterKopier linkEmner:Liam O'Connor (musiker)|Aarhus|Youtube|Gucci




https://www.dr.dk/nyheder/indland/hvordan-gaar-du-paa-arbejde-naar-sindet-er-sloejt-faa-fem-raad-til-det-her

Syg i hovedet?
Se temaIndlandHvordan går du på arbejde, når sindet er sløjt?
Få fem råd til det herHver femte dansker har i løbet af et år symptomer på mindst én psykisk sygdom.
Hvordan går man bedst på arbejde, hvis du har ondt i psyken?
Få en psykologs råd til det her (arkivfoto).
Af Thea Deleuran Müller26.
okt.
2019 kl.
11.
00Læs opDet er nemt for de fleste at beslutte at blive under dynen, når næsen løber, eller feber varmer kroppen op i lidt for høje temperaturer.
Men hvad hvis årsagen er, at du ikke kan stoppe med at græde?
Eller du pludselig mangler overskud, og alene det at komme ud af døren virker som en fuldstændig uoverskuelig opgave?
Og hvordan kommer du i gang med arbejde igen, hvis du i en periode har været sygemeldt med måske stress eller angst?
Ditte Charles er chefpsykolog hos Psykiatrifonden.
(© Foto: Søren Kuhn)Hvis du er ramt af en psykisk lidelse eller stress, skal du vide, at du langt fra er alene.
I løbet af et år har hver femte dansker symptomer på mindst én psykisk sygdom, viser tal fra Psykiatrifonden, og nogle gange er en sygemelding nødvendig for at få ro til at komme sig på øverste etage.
For mange kan det også være en del af helingsprocessen at komme tilbage på arbejde og få gang i en hverdag igen.
Ofte i et langsomt tempo, så vi ikke bliver overvældede.
Men hvordan får du sat gang i en hverdag med arbejde, når alt ikke er helt ok i sindet?
Vi har talt med Ditte Charles, der er chefpsykolog hos Psykiatrifonden, for at få hendes råd til, hvordan man bedst kommer tilbage til en hverdag med arbejde igen.
Dem får du her.
1Kend din psykiske lidelse eller sygdomFørst og fremmest er det vigtigt at overveje, om man skal tilbage på fuld tid eller ej.
Det kan jo sagtens være, at det kan være en fordel for den enkelte at starte på deltid.
Der handler det også om at kende sin psykiske lidelse eller sygdom, og hvad du eventuelt er nødt til at tage hensyn til, i forhold til hvordan du har det bedst på jobbet.
Hvilke symptomer viser sig eksempelvis, når du bliver ekstra presset?
Er der nogle særlige situationer, du skal være ekstra opmærksom på?
Og hvordan kan du bedst komme igennem dem eller uden om dem?
Det er jo noget, man især kan tale med sin nærmeste leder om og så lægge en plan.
Det er også godt at være opmærksom på tidlige tegn på et eventuelt tilbagefald for at forebygge, at det sker.
2Start hellere for lavt end for højtEn tommelfingerregel kan være helt generelt at have opmærksomhed på de ting, der særligt kan stresse eller presse en.
For nogen kan det være at spise med kollegaer i kantinen, for andre kan det være, hvis der er meget støj rundt om én.
Læg eventuelt en plan for, hvordan du bedst muligt kan komme uden om alt for mange af de situationer, og trap så langsomt op med de situationer, så det ikke bliver for meget.
Kollegaerne kommer altid til at skulle spise frokost, så husk, at du ikke som sådan går glip af noget.
Det handler i stedet om at passe på sig selv og komme op i gear i et fornuftigt tempo.
Start hellere for lavt end for højt.
Både i forhold til timetal, men også i forhold til arbejdsopgaver.
Til at starte med kan det også være en hjælp at søge mod opgaver, der er meget rutineprægede.
Det gør måske heller ikke noget, at det er nogle arbejdsopgaver, der er lidt kedelige, for det vigtigste er, at du finder dig til rette på jobbet igen.
Det tager tid for både krop og psyke.
Særligt hvis det er en ny funktion eller et nyt sted med nye mennesker.
3Hvor meget vil du fortælle til kollegaerne?
Det kan være en god ting at overveje på forhånd, hvad man gerne vil have, at ens kollegaer ved om ens forløb.
Hvor meget skal de for eksempel vide, og vil du gerne have, at det bliver meldt ud på en særlig måde til kollegaerne?
Kan det for eksempel gavne dig, at din chef orienterer kollegaerne om, hvorfor du har været væk?
Her kan det også gavne at tænke over, om man gerne vil have, at kollegaerne spørger ind til én, eller om man bare gerne vil gå på arbejde, som man har gjort det før, for det er også noget ens chef kan fortælle.
På den måde kan man ligesom danne de rammer, der passer bedst på én, inden man starter, til når man starter.
Her er det også vigtigt at understrege, at det kan være meget forskelligt, hvem man er som menneske, og hvor privat man er eller ikke er.
Sådan er det jo også med fysiske sygdomme.
Selvom ens kollega har været meget åben om eksempelvis en depression, er det jo ikke nødvendigvis det rigtige for dig.
Mærk i stedet efter hos dig selv - og tag eventuelt din behandler eller arbejdsmiljørepræsentant med på råd, hvis du er i tvivl.
Det kan også være, at det vil gavne dig, hvis dine kollegaer ved, hvilke begrænsninger du kan have i starten.
Hvis man ved, at der er nogle særlige tidspunkter, hvor man kan have et særligt behov.
Ligesom nogen har en dårlig ryg og skal have en særlig stol.
4Godt at have en 'kattelem'Nogle kan måske godt være ivrige efter at komme i gang og bevise over for sig selv, at de sagtens kan fungere på arbejdet - og nogle har måske endda dårlig samvittighed over, at de har været væk med enten en depression eller stress.
Men det er faktisk virkelig vigtigt, at du kommer i gang uden at presse dig selv for meget, for når du presser dig selv for meget, kan du risikere, at det bliver sværere og tager længere tid at komme sig.
Husk også, at det kan svinge, hvor godt det går på jobbet de enkelte dage.
Bare fordi det går skidt én dag, behøver det ikke gøre det igen den næste.
Det går op og ned - også for folk, der ikke har en psykisk lidelse.
Det er en del af livet.
Her kan det være rigtig godt at have det, jeg kalder en 'kattelem'.
Altså når det begynder at gå bedre, og du måske begynder at gå op i tid og klare flere opgaver, så sæt stadig fleksibilitet ind i dit arbejdsskema, så du har plads til dage og perioder, hvor det måske ikke går helt så godt, som du gerne vil have det.
Det giver i den grad luft og rum til at få det bedre på den lange bane.
Her er det igen godt at kende sin lidelse eller sygdom og sine symptomer, så du kan tage det i opløbet og på sigt også komme dig.
5Hvad er den optimale helingsproces for mig?
Det kan også være gavnligt at gøre det klart for sig selv, hvad den optimale helingsproces er for én.
Hvordan ser den ud på den lange bane i forhold til at leve et bæredygtigt liv med balance.
Livet som en helhed skal hænge sammen med alt, hvad det indebærer af familie, venner og en hverdag, og det er vigtigt at tænke på.
Hvis man føler, man kun lige med nød og næppe kan få det til at hænge sammen med arbejde og intet andet, så er det måske ikke den rigtige plan, der er lagt for at komme tilbage på arbejde efter en sygemelding.
Husk også dine tidligere erfaringer.
Hvad har tidligere været kilder til påvirkning af stress eller overbelastning af systemet hos dig?
Se på, hvad der tidligere har virket godt for dig.
Og husk at trække vejret og holde pauser.
Træk lidt luft og gå en tur om blokken, når muligheden byder sig, hvis du lige skal have renset hjernen.
Det råd kan vi vist alle bruge, uanset om man er påvirket af en given sygdom eller ej.
FacebookTwitterKopier linkEmner:Sygdomme og lidelser|Psykiatrifonden|Psykiske lidelser




https://www.dr.dk/sporten/formel1/lewis-hamilton-praediker-klima-og-koerer-formel-1-er-verdensmesteren-en-hykler

Formel1Lewis Hamilton prædiker klima og kører Formel 1: Er verdensmesteren en hykler?
Formel 1-køreren er blevet skydeskive i klimadebatten efter et opslag på Instagram.
Briten Lewis Hamilton har udtrykt sin bekymring for planetens fremtid.
Det er blevet mødt af et stort kor, der kalder Formel 1-verdensmesteren en hykler.
Af Emil Halkier26.
okt.
2019 kl.
09.
02Læs opHykler-patronerne er fundet frem, og pistolløbene peger i retning af Formel 1-sportens største navn, Lewis Hamilton, der er blevet skydeskive i klimadebatten.
Hamilton er, udover at være rasende god bag et rat, også veganer, investor i en kødfri burgerkæde og har nu stukket fingeren i et af den offentlige debats største hvepseboer - klimaet.
- Jeg er ked af den retning, verden er på vej i, skrev Formel 1-køreren i et opslag på Instagram, der siden er blevet slettet.
- Ærligt, jeg har lyst til at give op på det hele.
Hvorfor overhovedet bekymre sig, når verden er sådan et rod og ingen tilsyneladende bekymrer sig om det.
Se Lewis Hamiltons slettede Instagram-opslag nedenfor:Det faktum, at Lewis Hamilton med den ene hånd vil styre klimaet i den rigtige retning, mens han med den anden kører en racerbil i det storforurenende Formel 1-cirkus, satte ild til tastaturerne.
- Vi er vant til at blive skolet af hykleriske berømtheder, men Lewis Hamiltons forslag om, at vi alle skal blive veganere, hvis planeten skal reddes, tager prisen som det skøreste, skrev Brendan O'Niell, der er klummeskribent på det britiske medie The Spectator.
- Det er en mand, der lever af at drøne rundt på en racerbane i en benzinslugende fartmaskine, og nu vil han have resten af os til at leve af kål og nødder for at mindske menneskehedens CO2-aftryk?
Det er ude af proportioner.
Formel 1-køreren Lewis Hamilton i Mercedes-pitten under løbet i Japan tidligere på måneden.
Briten kører i weekenden i Mexico, og her kan Hamilton sikre sig karrierens sjette verdensmesterskab.
 Hamilton og Mercedes har haft en kanon sæson og kunne ved det seneste Formel 1-grandprix fejre konstruktørernes mesterskab.
1 / 2Formel 1-køreren Lewis Hamilton i Mercedes-pitten under løbet i Japan tidligere på måneden.
Briten kører i weekenden i Mexico, og her kan Hamilton sikre sig karrierens sjette verdensmesterskab.
1 / 2Hamilton og Mercedes har haft en kanon sæson og kunne ved det seneste Formel 1-grandprix fejre konstruktørernes mesterskab.
2 / 2Helt så firkantet mener Thomas Søbirk Petersen, professor i etik ved RUC, dog ikke, at man kan stille tingene op.
Det er som med skidt og kanel vigtigt at skelne og samtidig huske nuancerne.
- Hvilken verden ville være bedst?
En, hvor Lewis Hamilton ikke gjorde noget for klimaet, eller en, hvor han faktisk gjorde noget?
Så tror jeg mange vil sige, at verden vil være bedre med en berømthed, der går ind i så vigtig en sag, siger Thomas Søbirk Petersen.
Der må være en grænse for, hvor perfekte og polerede vi som individer kan være, mener han.
Ellers render alle med moralske idealer i livet rundt og er nogle hyklere.
- Man har idealer, men vi er ikke engle.
Hvis man hele tiden skal være efter folk, fordi de ikke opfører sig moralsk perfekt, får man travlt, siger Thomas Søbirk Petersen.
Diskvalificerer ikke klimabekymringenDer, hvor Lewis Hamilton støder flest på manchetterne, er i kontrasten mellem det, han prædiker, og det liv han som privatperson har levet i mange år.
Hurtige biler, rejser og dyrt tøj.
Et liv med fart på - også udenfor Formel 1-banen.
Den kritik har Lewis Hamilton imidlertid givet svar på tiltale med en plan om, at han inden året er omme som privatperson vil leve et CO2-neutralt liv.
- Jeg tillader ikke nogen på mit kontor eller i mit hus at købe nogen former for plastic.
Alt skal være genbrugeligt helt ned til min deodorant og tandbørste, siger Lewis Hamilton.
Den forsvarende Formel 1-verdensmester har også solgt sit privatfly og kører privat i en elbil.
- Det er ikke en hurtig løsning.
Det er ikke noget, man gør over en kort periode.
Jeg er positiv over de ændringer, jeg laver, og opfordrer folk omkring mig til at gøre det samme, siger Hamilton.
Lewis Hamilton har med ambitionen om at nedbringe sit CO2-aftryk omlagt store dele af sit liv.
Mens mange har klasket sig på lårene, kaldt det tragikomisk, når en Formel 1-kører vil være klimaforkæmper, møder Hamiltons tanker også opbakning.
- Ja, Lewis Hamilton er en kæmpe hykler.
Men det gør ikke hans bekymringer om klimakrisen mindre gyldige, skriver Jason Beattie, politisk redaktør på The Mirror.
For hvad er alternativet - at bede briten om at holde sin mund?
Det mener Thomas Søbirk Petersen ikke.
- Hykleri er ikke altid et problem.
Vil du helst være sammen med en person, der har høje idealer og prøver at efterleve dem, men som ikke når helt i mål, end en, der ikke har nogen idealer?
Folk uden idealer eller moralske ambitioner kan jo aldrig være hyklere, siger etikprofessoren.
Det mexicanske Formel 1-grandprix køres i weekenden.
Lørdag er der kvalifikation, mens pointkampen løber af stablen om søndagen.
Her kan Lewis Hamilton vinde sit tredje verdensmesterskab på stribe - det sjette i alt.
FacebookTwitterKopier linkEmner:Lewis Hamilton (racerkører)|Instagram|Formel 1|Biler|Storbritannien




https://www.dr.dk/nyheder/indland/vejdirektoratet-advarer-kraftig-blaest-paa-flere-broer

IndlandVejdirektoratet advarer: Kraftig blæst på flere broerI løbet af lørdagen aftager vinden og bliver afløst af kraftig regn.
Natten har budt på kraftig blæst, der kan genere trafikken over flere broer.
(Arkivfoto) Af Jakob Lyders Tarpgaard26.
okt.
2019 kl.
08.
30Læs opNetop nu advarer Vejdirektoratet om kraftig vind ved flere broer.
Det drejer sig om Sallingsundbroen, Den Nye Lillebæltsbro, Storebæltsbroen og Langelandsbroen.
Andre steder har den kraftige blæst også drillet.
Sydøstjyllands Politi har tre gange i nat haft folk ude med motorsave for at fjerne væltede træer fra kørebanen, skriver TV SYD.
Lørdag morgen er der også en melding om vand på motorvejen på E45 Sønderjyske Motorvej i nordgående retning mellem Haderslev N og Christiansfeld.
Her skriver Vejdirektoratet, at der er vejhjælp på vej.
(ARKIV) Lørdagen byder på kraftig blæst i den sydøstlige del af landet og regnvejr i den nordvestlige del.
Landet bliver delt i toI løbet af i dag vil vinden dog aftage i styrke og i stedet blive erstattet af regn.
Især den nordvestlige del af landet kan forvente en del regn, mens vinden her vil være aftagende.
- Midtjylland får vedvarende regn, og der kan falde 20-25 millimeter, fortæller vagthavende meteorolog ved DMI Martin Lindberg.
- Den sydøstlige del af landet vil få mest tørvejr.
Til gengæld kommer der kraftig blæst med lokale vindstød af hård kuling, fortæller han videre.
Efterhånden som fronten passerer Danmark, aftager vinden.
- Men vi skal nok forvente regn de fleste steder i nat, siger Martin Lindberg.
FacebookTwitterKopier linkEmner:Vejdirektoratet|Vejret|Jylland|Danmarks Meteorologiske Institut|Trafik




https://www.dr.dk/nyheder/udland/britisk-politi-traekker-i-land-usikkerhed-om-nationalitet-paa-doede-i-lastbil

UdlandBritisk politi trækker i land: Usikkerhed om nationalitet på døde i lastbilFamilier i Vietnam frygter, at deres pårørende er blandt ofrene i Essex.
Politiets teknikere arbejder ved den lastbil, hvor de 39 lig blev fundet.
Af Jakob Busk Olsen26.
okt.
2019 kl.
13.
24Læs op"Jeg dør, fordi jeg ikke kan trække vejret.
"Sådan lyder en sms-besked fra den 26-årige vietnamesiske kvinde Pham Thi Tra My til sin mor.
Beskeden er sendt omkring det tidspunkt, da 39 mennesker var på vej fra Belgien til England illegalt i en sættevogn.
De 39 blev fundet døde i byen Grays uden for London natten til onsdag.
Moren har ikke hørt fra sin datter siden den desperate sms.
Politiet i Essex trak i går i land i forhold til deres oprindelige udmelding om, at de døde alle var kinesere.
Det var en "midlertidig" vurdering, sagde en politichef, som tilføjede, at spørgsmålet om ofrenes nationalitet nu er et "foranderligt billede".
Vicepolitichef Pippa Mills fra politiet i Essex orienterer pressen om efterforskningen fredag.
"Dækket af sorg"Den mere forsigtige linje kommer, efter flere familier i Vietnam har udtrykt bekymring for, at deres pårørende kan være blandt ofrene i sættevognen.
En katolsk præst i en fattig vietnamesisk provins siger til nyhedsbureauet Reuters, at størstedelen af ofrene "sandsynligvis" er fra Vietnam.
- Hele distriktet er dækket af sorg, siger præsten Dang Huu Nam fra den fjerntliggende landsby Yen Thanh i provinsen Nghe An i Vietnam.
Hoang Thi Thuong fra provinsen Nghe An i Vietnam frygter, at hendes mand, Nguyen Dinh Tu, er blandt de døde i sættevognen i Essex.
Nghe An var blandt flere provinser, som i 2016 blev ramt af en miljøkatastrofe, da et stålværk forurenede havvandet i området og ødelagde det lokale fiskeri og turisme.
Nationaliteter på migranterTusinder af migranter blev sidste år opdaget af franske, belgiske og britiske grænsemyndigheder, inden de nåede Storbritannien.
De fleste kom fra:1: Eritrea2: Irak3: Afghanistan4: Iran5: Albanien6: Sudan7: Vietnam8: Pakistan9: Syrien10: EtiopienKilde: The Times på baggrund af tal fra National Crime AgencyKatastrofen har fået mange til at forlade egnen og sendt dem i armene på menneskesmuglere, der lokker med en bedre fremtid i Europa.
Eksperter siger til avisen The Guardian, at vietnamesiske migranter ofte rejser via Kina.
I den forbindelse bliver de nogle gange udstyret med falske kinesiske pas.
Det kan være forklaringen på, at britisk politi identificerede de 39 døde i Essex som kinesere.
Både Vietnam og Kinas ambassader i Storbritannien samarbejder med de britiske myndigheder om at identificere ofrene.
Fire anholdtI går blev yderligere tre personer anholdt i sagen.
Det drejer sig om en mand og en kvinde fra Warrington, begge 38 år, samt en 48-årig mand fra Nordirland.
De er alle sigtet for menneskesmugling og 39 tilfælde af manddrab.
I forvejen sidder en 25-årig nordirsk mand varetægtsfængslet.
Han er den lastbilchauffør, som hentede sættevognen i Purfleet, da den ankom fra den belgiske by Zeebrugge lige efter midnat onsdag.
FacebookTwitterKopier linkEmner:Vietnam|Nordirland|Kriminalitet|Den Katolske Kirke|The Guardian




https://www.dr.dk/sporten/oevrig/185-world-cup-sejre-har-forladt-pisten-nu-er-skifaenomenet-shiffrin-midtpunktet

Øvrig sport185 World Cup-sejre har forladt pisten: Nu er skifænomenet Shiffrin midtpunktetLindsey Vonn og Marcel Hirscher har sagt farvel til skisporten, mens Mikaela Shiffrin har kurs mod rekorder.
Shiffrin vandt den samlede World Cup i storslalom i sidste sæson.
26.
okt.
2019 kl.
10.
16Læs opNår de bedste alpinister i denne weekend tager hul på den nye World Cup-sæson i østrigske Sölden, figurerer hverken Lindsey Vonn, Marcel Hirscher eller Aksel Lund Svindal på startlisten.
Med i alt 185 World Cup-sejre og en stor bunke VM- og OL-medaljer er de tre været blandt skisportens største profiler i dette årtusind, men de har sagt stop, og det efterlader et nyt landskab på skiscenen.
Jeg vil faktisk blive overrasket, hvis hun ikke bliver den mest vindende alpinist gennem tiderne.
Christoffer Faarup, tidligere alpinistÉn altoverskyggende stjerne står imidlertid stadig tilbage i form af 24-årige Mikaela Shiffrin.
Og med de tre alpine kollegers karrierestop er hun i endnu højere grad blevet skisportens ansigt udadtil.
Hende, der har kurs mod de mest imponerende rekorder, og hende, alle vil tale med.
Det ville dog ligne Shiffrin dårligt at lade sig slå ud af det øgede fokus, mener tidligere skiløber Christoffer Faarup.
- Hendes markedsværdi stiger selvfølgelig enormt nu, men det pres, der kommer ved, at flere kender hendes navn, tror jeg ikke, hun tænker over overhovedet.
Hun er vant til at skulle forsvare sine titler, siger han.
Kan blive den bedste nogensindeDen amerikanske skiløber kan prale af at være den første, der har vundet World Cup-løb i alle seks discipliner.
Med 60 World Cup-sejre er hun 22 fra Lindsey Vonns rekord hos kvinderne og 26 fra Ingemar Stenmarks hos mændene.
Op til sæsonstart har Shiffrin udtalt til nyhedsbureauet AP og flere andre medier, at hun er usikker på, om hun stadig vil konkurrere, når hun fylder 30 år.
Men så mange sæsoner behøver hun heller ikke nødvendigvis for at blive den mest succesfulde alpine skiløber i historien, mener Faarup.
- Når hun er så ung og kan vinde i så mange forskellige discipliner, kan hun tage så mange sejre hver eneste sæson, siger danskeren.
- Jeg vil faktisk blive overrasket, hvis hun ikke bliver den mest vindende alpinist gennem tiderne.
Hun skal ikke engang bruge alle sine resterende sæsoner på at gå forbi Lindsey Vonn og nok også Ingemar Stenmark, siger Faarup.
For Shiffrin er det ikke jagten på at slå rekorder eller skabe overskrifter, der driver værket.
- Jeg finder glæde ved at stå på ski og føle, at mine sving bliver bedre og bedre.
Så længe jeg har det sådan, vil jeg blive ved, siger Shiffrin til AP.
Lørdag dyster de bedste kvindelige alpinister i storslalom, mens herrerne er i aktion søndag i samme disciplin.
/ritzau/FacebookTwitterKopier linkEmner:Christoffer Faarup (skiløber)|Ingemar Stenmark (skiløber)|Skisport|Lindsey Vonn (skiløber)|Østrig




https://www.dr.dk/nyheder/indland/30-aarige-jesper-har-lidt-af-angst-og-depression-det-er-en-sygdom-du-har-faaet-ikke

Syg i hovedet?
Se temaIndland30-årige Jesper har lidt af angst og depression: 'Det er en sygdom, du har fået - ikke noget du er'Nu minder han dagligt sig selv om, hvad der er vigtigt for ham i livet.
© PRIVATFOTOFortalt til Thea Deleuran Müller26.
okt.
2019 kl.
08.
22Læs opEngang tænkte 30-årige Jesper Lysgaard Rasmussen, at psykiske lidelser aldrig ville ramme én som ham.
Indtil for omkring tre år siden, hvor han blev ramt af et sammenbrud, der førte til, at han blev diagnosticeret med stress-relateret angst.
Tak for jeres historierDR spurgte, om I havde lyst til at dele jeres historier og erfaringer med psykiske lidelser og sygdomme, og hvordan det måske har været med til at gøre jer stærkere den dag i dag.
Vi har fået mange historier om, hvordan I har kæmpet jer ud af mørket, og det siger vi et stort tak for.
Denne historie er blevet til, fordi Jesper valgte at dele sin historie med os, og her får du hans historie.
Det udløste et langt forløb med forskellige psykologer, sygemelding af flere omgange og perioder med depression, angst og selvmordstanker.
'Er jeg så en anden person nu, end før jeg blev ramt?
', har han ofte tænkt.
Men nej, det er han ikke, er konklusionen.
Han forstår bare andre mennesker bedre nu.
I starten af 2019 kom han tilbage på fuld tid som selvstændig app-udvikler, og i dag prioriterer han sit liv anderledes, ligesom han også øver sig på at give slip på bekymringerne.
Her får du Jespers historie, fortalt med hans egne ord.
Hvad sker der med mig?
Midt om natten vågnede jeg og kunne mærke, at der var noget helt galt.
Det fik mig ud af sengen og mod lægevagten, men på vej i bussen var jeg ved at besvime, jeg havde svært ved at trække vejret, og det stak i fingrene på en mærkelig måde.
Da jeg kom frem til lægen, sagde han, at han ikke troede, at der var noget alvorligt galt.
At jeg skal prøve at slappe af og falde lidt ned.
Det hjalp allerede lidt at få at vide fra en læge, at der ikke var noget galt med mig fysisk.
Det var min første oplevelse med det, jeg i dag ved er panikangst.
Episoden blev fulgt af en periode, hvor jeg blev fysisk dårlig og faktisk blev indlagt på en stue helt for mig selv, fordi lægerne slet ikke kunne finde ud af, hvad det var.
Folk skulle have masker over næse og mund, når de skulle ind til mig, fordi personalet var lidt i vildrede over mine symptomer, og de vidste ikke, om det kunne smitte, men med tiden gik det lidt i sig selv igen.
Dengang tænkte jeg ikke på, at det kunne være noget psykisk.
I virkeligheden tror jeg nu i bagklogskabens lys, at det hang sammen med, at mit immunforsvar var helt ødelagt af stress og angst.
Sygdommen virkede derfor meget voldsommere, end den måske har været.
For et halvt år efter blev jeg diagnosticeret med angst.
Generaliseret angst og panikangst.
Det fik mig til at starte i et forløb med en psykolog, som virkelig hjalp mig godt på vej.
Hvad er forskellen på generaliseret angst og panikangst?
Angst er noget, de fleste af os kender til, for det er en helt normal følelse, men når du har en angstlidelse, er angsten urimelig og ude af kontrol.
Der er forskellige former for angstlidelser, og hvis du generelt er ængstelig, har en tendens til at bekymre dig for meget og har muskelspændinger, kan det tyde på generaliseret angst.
Hvis du derimod har anfald af angst med en høj intensitet og en kort varighed, at det for eksempel varer et par minutter, kan det i stedet være panikangst, der er på spil.
Kilde: Sundhed.
dkJeg fik nogle værktøjer, jeg kunne bruge, såsom at forstå min krop og mit sind, og hvorfor jeg reagerede, som jeg gjorde, og jeg fik det løbende gradvist bedre.
Græd for første gang i 10 årMidt i mit forløb har jeg også en anden oplevelse, som var lidt vild for mig.
Jeg var på vej hjem fra arbejde og lige pludselig, ud af det blå, begyndte jeg bare at græde.
For første gang i måske 10 år.
Det var virkelig surrealistisk og en ud af kroppen-agtig oplevelse, fordi jeg slet ikke kunne huske, hvordan det var at græde.
Det kom bare ud af det blå uden nogen egentlig grund.
Mine følelser var fuldstændig påvirket af de her symptomer og var på en måde ude af balance.
Den oplevelse var både lettende og skræmmende på samme tid.
Det føles altid som en lettelse, når man græder, men det var også skræmmende, for jeg vidste ikke, hvad det var, der skete med mig.
Jeg kunne ikke rigtig kende mig lige pludselig.
Og jeg havde lang tid, hvor jeg havde det sådan, for jeg har jo altid tænkt, at psykisk sygdom eller psykiske lidelser aldrig var noget, der ville ramme én som mig.
Jesper arbejder som selvstændig app-udvikler.
Hvorfor går min krop i panik?
I starten var det vildt skræmmende, at mit hjerte pludselig begyndte at hamre derud af, at jeg fik svært ved at synke og trække vejret, for jeg vidste ikke, hvad det var.
Jeg forstod slet ikke, hvorfor min krop igen og igen gik i panik uden nogen grund.
Med tiden lærte jeg det lidt bedre at kende.
Ikke at det blev mindre ubehageligt af den grund, men jeg kunne forstå det bedre, og jeg fik gang i min hverdag igen.
Men i 2017 var der en medspiller til fodbold, der pludselig fik et hjertestop, og vi fandt ham livløst i badet.
Den historie endte heldigvis godt, fordi vi gav ham hjertemassage, og han overlevede, men alle de her følelser som jeg var ved at bevæge mig væk fra, kom væltende ind over mig igen.
Det var heldigvis nemmere for mig at få det godt igen denne her gang, fordi jeg har fået en masse redskaber hos psykologen, og jeg nu ved jeg, hvad det er.
Med tiden bliver jeg også bedre og bedre til at håndtere mine egne følelser.
Hvorfor får vi angstanfald, og hvad sker der i vores hoved og krop, når sådan et rammer?
Det kan du få forklaret her:Depressive tanker og tanker om selvmordMen igen i oktober 2018 går jeg ned med flaget og får et lidt voldsomt tilbagefald med både angst og depressionslignende symptomer.
En form for sorg føles det som om, som er domineret af triste tanker.
I den periode følte jeg ikke, jeg kunne noget som helst.
Jeg havde ingen energi, sad bare derhjemme og var igen blevet sygemeldt fra mit arbejde.
Få hjælp herHar du selvmordstanker, kan du ringe til Livslinien på 70 201 201.
Du kan også skrive med en rådgiver på livslinien.
dk/chatraadgivning.
Telefonen er åben fra kl.
11.
00 til 07.
00 om morgenen hele året rundt.
Alle samtaler er anonyme.
På et tidspunkt opdager jeg, at min hjerne begynder at rationalisere selvmord som en løsning.
At hvis jeg skal blive ved med at have det, som jeg havde det, uden at blive bedre, var det måske en løsning.
Jeg var ikke bange for, at jeg ville gøre alvor af det, men jeg kan huske, at jeg tænkte, at nu forstår jeg, hvordan det føles at have selvmordstanker.
Det var selvfølgelig skræmmende, men jeg følte på en måde også, at jeg havde kontrol over det.
Det var mere en tanke, der opstod, som resultat af, hvordan jeg havde det.
Jeg talte selvfølgelig med min psykolog om det, for den slags skal man sige højt til nogen, men jeg var ikke bange for det.
Er du også syg i hovedet?
Hvis du også er ramt af en psykisk lidelse eller sygdom, som Jesper er det, skal du vide, at du ikke er alene.
Der er for eksempel 400.
000 mennesker i Danmark, der lider af en eller anden form for angstlidelse.
Og i løbet af et år har hver femte dansker symptomer på mindst én psykisk lidelse, viser tal fra Psykiatrifonden.
Du kan læse andres fortællinger om enten at have haft eller have en psykisk lidelse og sygdom ved at klikke her.
Mange andre har de samme følelserDet vigtigste jeg lærte hos en psykolog var faktisk noget, jeg lærte i mit første forløb, at det ikke er unormalt at have det, som jeg havde det, og at det i virkeligheden var sådan, som mange andre oplevede det.
Der var ikke noget farligt i det som sådan.
Undervejs i mit forløb, da jeg også får de her depressionsligende tanker, er det som om, at jeg har skabt en afstand til mig selv og til de her triste følelser.
Det er lidt svært at forklare.
Jeg fik lukket lidt ned for følelserne, så jeg kunne heller ikke rigtig føle mig glad.
Igen fik jeg hjælp af en psykolog til at nå derhen, hvor jeg kan føle glæde igen.
For jeg var på en måde stoppet med at holde af mig selv, og så er det svært at være glad.
Der gav psykologen mig nogle øvelser til at få vendt det om igen.
Det var ting som at se mig selv i spejlet og rose mig selv hver aften.
Jeg grinte lidt i starten, når jeg skulle gøre det, for det var lidt som at date sig selv på en måde, men efter lidt tid begyndte jeg faktisk at tro på det.
Det hjalp mig i hvert fald.
Vi er så vant til at skælde os selv ud for alt muligt, så det var meget anderledes at rose sig selv for ting, man gør, eller den person, man er.
Det skal man virkelig huske.
Jeg forstod det ikke, før jeg selv stod i detI dag har jeg det bedre, men angsten fylder stadig.
Nogle ting kan jeg nu gøre uden problemer, men så snart der er noget, der påvirker kroppen meget, så kommer angsten tilbage.
Det kan for eksempel være et vigtigt forretningsmøde, hvor de fleste nok kender til at blive lidt pressede, men det kan også være, hvis jeg er meget mæt.
Det presser min krop og sætter gang i min angst.
Det er selvfølgelig ubehageligt for alle at være meget mæt, men jeg mærker det bare 100 gange mere.
Min krop reagerer på, at der sker noget i kroppen, som den skal være på vagt overfor, og så kan det sætte panikken i gang.
Det er en sygdom, der rammer, som så mange andre sygdomme kan.
Det tager bare lidt længere tid at komme sig over den her sygdomJesper, 30 årJeg tænker meget over, at når jeg taler med andre om det, kan folk ikke nødvendigvis forstå, hvad jeg mener, for jeg kunne ikke selv forstå det, før jeg stod i det.
Jeg kender også andre med psykiske lidelser, men jeg havde ingen idé om, hvad der sker i deres krop, før jeg selv mærkede det.
Før har jeg naivt tænkt, at det er synd for dem, det rammer, men det sker ikke for mig, for jeg havde gang i en aktiv livsstil med både venner, motion og arbejde.
Er jeg en anden person nu?
Jeg prioriterer anderledes i min hverdag og mit liv i dag end tidligere, fordi jeg skal passe på mig selv på en anden måde for at have det godt.
Generelt er jeg en person, der bekymrer mig meget og tænker over ting, men det øver jeg mig på at give slip på.
Det hele skal nok gå.
I alle tilfælde.
Det gør det jo altid, og det er jeg bedre til at se i dag, end jeg har været tidligere.
Jesper arbejder som selvstændig app-udvikler i Aarhus.
Jeg er blevet bedre til at blive skarp på, hvad der giver mig energi, og hvad jeg gerne vil fokusere på, for det hjælper mig til at få det bedre.
Sig, hvad du har brugJeg har også lært, hvor vigtigt det er at fortælle andre, hvad det er, du har brug for.
Jeg arbejder i en virksomhed, hvor vi er tre mand, og det rammer selvfølgelig hårdt, når én er væk, som jeg var det.
De to andre har virkelig trådt til og har taget over, og det viser bare, hvor vigtigt det er, at man får fortalt omverdenen - arbejde, venner og kæreste - hvad man har brug for, og hvad folk kan forvente af én.
Undervejs har jeg også bekymret mig meget over, om jeg nu er en helt anden person, end jeg var, før jeg blev ramt af alt det her.
Der er det virkelig vigtigt at sige til sig selv, at det er en sygdom, der rammer, som så mange andre sygdomme kan.
Det tager bare lidt længere tid at komme sig over den her sygdom.
Det er lidt en klassiker, når man taler med psykologer, men det er også vigtigt at huske, at det her er en sygdom, man har fået, og at det er ikke noget, man er.
FacebookTwitterKopier link




https://www.dr.dk/nyheder/kultur/stripperne-er-alle-vegne-derfor-er-halvnoegne-kvinder-vores-nye-helte

KulturStripperne er alle vegne: Derfor er halvnøgne kvinder vores nye helteJennifer Lopez er den seneste til at spille stripper på film.
Vi ser på, hvordan stripperkulturen nu er blevet mainstream.
© Ritzau Scanpix/Getty ImagesAf Nanna Balslev og Mathias Jacobsen (grafik)26.
okt.
2019 kl.
07.
01Læs opDa Cardi B i sommer spillede på Roskilde Festivals største scene, indeholdt hendes show ti minutters twerking, hvor den 27-årige rapper lavede booty drops, hoppede ned i spagat og i det hele taget viste, hvad hun kan med sin respektindgydende bagdel.
Hendes fortid på Angels Strip Club er en del af hendes image som self made millionær, og hun fortæller blandt andet om det på nummeret 'Get Up 10', ligesom hun heller ikke er bleg for at vise sine moves i eksempelvis musikvideoen til Offset-nummeret 'Cloud':I denne uge har filmen 'Hustlers' med Jennifer Lopez, Constance Wu, Julia Stiles og netop Cardi B i hovedrollerne premiere herhjemme.
Filmen er baseret på en virkelig historie om en gruppe kvindelige strippere i New York, der begynder at stjæle fra deres rige Wall Street-kunder, som de har bedøvet.
Læs også:Eks-stripper truer med at sagsøge ny Jennifer Lopez-film: 'Hun arbejder ikke gratis, hvorfor skal jeg?
'Men det er langt fra den første film, der portrætterer strippere – det er nærmest en hel genre i sig selv.
For Hollywood elsker fortællingen om den unge, smukke kvinde, der arbejder sig op fra bunden af samfundet og opnår rigdom og succes ved at smide tøjet for penge.
Stripperen gør, hvad hun kan, med det hun har.
På den måde er hun det kvindelige svar på en gangster.
Chris Pedersen, journalist og modeekspertAllerede i 1995 havde filmen 'Showgirls' premiere med Elizabeth Berkley i hovedrollen som en ung kvinde, der kæmper for at bryde igennem som erotisk danser i Las Vegas.
Selv om den blev sablet af kritikerne, er filmen i dag blevet kult.
Året efter ramte 'Striptease' det hvide lærred med Demi Moore i hovedrollen som en tidligere FBI-sekretær, der kæmper for forældremyndigheden over sin datter og bliver stripper for at tjene til dagen og vejen.
Filmen fik endnu værre anmeldelser end 'Showgirls' og vandt endda en Razzie Award for 'Årets værste film'.
Skuespilleren Elizabeth Berkley fik sit gennembrud i ungdomsserien 'Saved by the Bell', der kørte i årene 1989-1993.
I 1995 foretog hun lidt af et skift i sin karriere, da hun sprang ud som stripper i filmen 'Showgirls'.
En præstation, der sikrede hende hele to Razzie Awards.
Av.
(© All Star Pictures/Ritzau Scanpix)Fremstillet som en popkulturel heltindeAndre mindeværdige film om strippere er 'Closer' fra 2004 med Julia Roberts og Natalie Portman (med ikonisk pink paryk!
) og 'Burlesque' fra 2010 med Cher og Christina Aguilera.
Ifølge journalist og modeekspert Chris Pedersen er der en særlig grund til, at stripperen er så populær en figur på det hvide lærred.
- Indtil for nylig var stripperen en af de få komplekse kvinderoller, der har været i filmbranchen.
I modsætning til rollen som den unge, smukke kvinde har stripper-karakteren en dobbelthed, fordi der altid er en historie om, hvorfor hun stripper.
Stripperen gør, hvad hun kan, med det hun har.
På den måde er hun det kvindelige svar på en gangster.
Sangeren Christina Aguilera spillede hovedrollen i filmen 'Burlesque' fra 2010.
I filmen flytter Aguileras karakter, Ali Rose, helt klassisk til Los Angeles, hvor hun gør karriere som burlesque-danser og sanger.
Aguilera tog dog burlesque-æstetikken til sig allerede i 2006 i forbindelse med albummet 'Back to Basics'.
Men selvom stripperen ofte bliver fremstillet som en slags popkulturel heltinde, der bestemmer over sin egen krop, er det sjældent uden løftede pegefingre fra Hollywood.
De fleste film har nemlig en indbygget morale om, at man måske kan blive rig, men ikke for alvor lykkelig af at smide tøjet.
- Det er en del af filmstjernemytologien om den unge kvinde, der tager til Hollywod for at blive filmstjerne, men ender med at blive stripper.
Traditionelt bliver stripperen portrætteret som en falden kvinde.
Mange film har også løftet pegefinger i forhold til at tjene penge på at smide tøjet, siger Chris Pedersen.
Strip bliver set som lavkulturEn letpåklædt kvinde, der stjal spotlyset i 90'erne og 00'erne, var modellen og burlesque-danseren Dita von Teese, der prydede forsiden af Playboy op gennem 90'erne.
Hun er tidligere stripper, men arbejder i dag som model, designer og danser og har været med i en række film og musikvideoer.
På mange måder er burlesque (en slags sexet varietéshow, der ofte inkluderer striptease) strippens mere stuerene lillesøster, der ofte er mere socialt accepteret.
Lia Kussunadi Knudsen er psykolog og burlesque-danser under aliaset Iris Eve.
Men hendes sidebeskæftigelse som letpåklædt danserinde får sjældent folk til at hæve et øjenbryn, fortæller hun.
- Der er selvfølgelig nogen, der har fordomme om det, men de fleste synes, det er spændende.
Det er nok mindre stigmatiseret end strip, fordi folk ser det som kunstnerisk, hvilket egentlig er fjollet.
De to discipliner har jo påvirket hinanden, og man er ofte også letpåklædt i burlesque.
Hvorfor tror du, at strip stadig er stigmatiseret?
- Burlesque er forbundet med middelklassen, mens strip af mange bliver opfattet som lavkultur.
Det er mindre socialt accepteret at strippe og bliver af mange forbundet med prostitution, som også er stigmatiseret, selv om det ikke har noget med det at gøre.
5 stjerner, der startede som strippereLady GagaCardi BChanning TatumBrad PittCatherine Zeta-JonesLia Kussunadi Knudsen håber, at Cardi B og andre kendte, der står ved deres fortid som strippere, kan være med til at gøre striptease mindre stigmatiseret.
- Jeg håber, at det kan gøre debatten mere nuanceret.
Så det ikke kun er fortællingen om den ulykkelige stripper, men at der rent faktisk kommer nogle historier med flere nuancer.
For mange kvinder, jeg kender, er det at strippe et arbejde, og hverken vildt glamourøst, men heller ikke noget, de er presset ud i.
Det er et valg, de har taget, som de er glade for.
Moden er inspireret af stripSelv om det ikke er alle, der skriver det på cv'et, har flere pop- og filmstjerner ernæret sig som strippere, inden de fik deres gennembrud.
Eksempelvis startede Lady Gaga sin karriere som barsangerinde og stripper på Manhattans natklubber, inden hun bragede igennem lydmuren med 'Just Dance' og 'Poker Face'.
De sidste par år har en række modedesignere ladet sig inspirere af strippens æstetik.
For eksempel havde Alexander Wang i sin vinterkollektion fra 2016 trykt sweatshirts med silhouetter af en nøgen kvinde på en stripperstang.
Og året efter lavede streetwearmærket Richardson et samarbejde med verdens største pornoside, Pornhub, der blev lanceret ved en kæmpe fest med pornostjerner og celebrities.
Tøjmærket Richardson og pornosiden Pornhob lancerede sidste år deres anden kollektion, der består af alt fra hættetrøjer over badesandaler til muleposer.
(© Pornhub Apparel)Men det er ikke nyt, at modebranchen lader sig inspirere af sex og stripklubber, understreger journalist og modeekspert Chris Pedersen.
- Allerede i midten af 70'erne havde Vivienne Westwood butikken 'Sex' i London, hvor hun blandt andet solgte fetish- og bondage-outfits i latex og blonder.
Og da Tom Ford var designer for Gucci i midten af 90'erne, lancerede han et look, som blev kaldt porn chic.
- Et undertøjsmærke som Agent Provocateur har også baseret deres image på striptease- og burlesque-referencer – for eksempel lavede de en ekstremt sexet reklame i 2001, hvor Kylie Minogue red rundt på en rodeotyr i gennemsigtigt blondeundertøj.
Det var nærmest én lang sexfantasi.
Strip er blevet mainstreamI USA taler man om strip culture – det vil sige mode og livsstil inspireret af strip.
For ligesom twerking og store røve er en fast del af mange hiphop-musikvideoer, har stripper-looket også indtaget moden.
Tænk bare på, hvordan stjerner som Kim Kardashian og Kylie Jenner har skabt mode med deres karakteristiske look med lange kunstige akrylnegle, ålestramme latexkjoler og plateaustiletter med gennemsigtige pvc-hæle – ting, der tidligere primært blev associeret med strippere.
5 hits om strippereT-Pain - 'I'm N Luv (with a Stripper)'The Weeknd - 'Wicked Games'Rihanna - 'Pour It Up'French Montana - 'Pop That'Usher - 'I Don't Mind'Men i modsætning til for ti år siden opstår mange af dagens trends igennem sociale medier via influencere som Kardashian-familien og Cardi B, der har 52 millioner følgere på Instagram.
- Det er interessant, at Kim Kardashian, der er én af verdens største stjerner pt.
, har bygget sin succes på det sextape, der blev lækket af hende i 2007 – og at det ikke har skadet hendes karriere, men nærmere omvendt.
Hvis man ser på moden de sidste fem-seks år, så er den inspireret af kvinder som The Kardashians og Cardi B, siger Chris Pedersen.
- Tidligere tog overklassen ind og kiggede på strippere, og så ned på dem.
Men på grund af sociale mediers indflydelse, så er det folk som The Kardashians, der er med til at gøre trends som over the knee-støvler og stripperstiletter til mainstream.
Magtbalancen er skiftet, og det bliver modebranchen nødt til at indrette sig efter.
I den aktuelle 'Hustlers' er der også masser af minimale outfits og stripperstiletter.
Men her er stripperne hverken stakkels ofre eller faldne kvinder.
De er unge, ældre, slanke og med fyldige former – bare se rapperen Lizzo i rollen som den buttede stripper Liz.
De skildres som individer med egne drømme og håb frem for stereotypen om den smukke, men ulykkelige stripper.
På det plan skiller 'Hustlers' sig ud fra de fleste andre tidligere film om strippere.
Læs også:Jennifer Lopez springer ud som luksus-stripper i ny film: 'En strittende og stikkende oplevelse'Mens hverken 'Showgirls' eller 'Striptease' blev taget særligt pænt imod af filmanmelderne, så har der været ganske positive anmeldelser til den aktuelle film 'Hustlers', hvor Jennifer Lopez, der spiller stripperen Ramona, endda nævnes som mulig kandidat til en Oscar-nominering.
FacebookTwitterKopier linkEmner:Kim Kardashian (kendis)|Kylie Minogue (musiker)|Mode- og designbranchen|USA|Pop og rock




