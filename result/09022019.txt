https://www.dr.dk/nyheder/udland/isbjoerne-tvunget-paa-land-de-burde-jage-saeler-fra-havisen-men-den-er-smeltet

UdlandIsbjørne tvunget på land: De burde jage sæler fra havisen, men den er smeltetDer vil bare komme flere isbjørne i befolkede områder, så længe havisen bliver ved med at smelte, advarer ekspert.
Den russiske øgruppe Novaja Zemlja er blevet invaderet af isbjørne, der ellers burde være i gang med at jage sæler.
Arkivfoto.
(Foto: Handout .
© Scanpix)Af Anna Sol Jørgensen09.
feb.
2019 kl.
23.
00Bemærk: artiklen er mere end 30 dage gammelLæs opDet er usædvanlige scener, der udspiller sig på landjorden ved den russiske øgruppe Novaja Zemlja.
Her er der nemlig erklæret undtagelsestilstand, fordi flokke af isbjørne er søgt på land, og flere af dem er gået til angreb på mennesker.
På hovedøen er der blevet set 52 isbjørne, og nogle af dem har taget mere eller mindre permanent ophold.
De få tusinde mennesker, der bor på øgruppen, er skræmte, og flere vil ikke lade deres børn gå i skole eller børnehave af frygt for de store rovdyr.
Når de er tvunget på land, har du nogle bjørne, som er sultne, og som slet ikke skulle være på land.
De skulle være midt i deres højsæson for fangst lige nu.
Kaare Winther, ekspert i isbjørne ved VerdensnaturfondenMen stod det til isbjørnene, ville de med al sandsynlighed gerne befinde sig længere væk fra mennesker, end de gør ved Novaja Zemlja.
- Isbjørne er meget sky rovdyr.
Normalt løber de væk med det samme, når de ser mennesker, siger Kaare Winther, der er ekspert i isbjørne hos Verdensnaturfonden, og som leder isbjørnepatruljen i Grønland.
Læs også:Isbjørne invaderer russisk ø og angriber menneskerBurde fange sæler fra havisMen det er ikke bare usædvanligt eller foruroligende med isbjørne i beboede områder.
Det er også dybt unaturligt for den store hvide bjørn ikke at være ude på havisen for at fange sæler på den her årstid.
Men der er stort set ingen havis i tilbage i området.
Netop området omkring Novaja Zemlja er et af de steder i Arktis, hvor temperaturen er steget mest.
Og det er det, der præger isbjørnenes adfærd.
- Isforholdene i det her område, er et af de områder, der har oplevet den største temperaturstigning i Arktis.
Temperaturen er steget med over fire grader i forhold til 1980 i det her område.
Det er rigtig meget, når vi snakker så få år, siger Kaare Winther.
Isbjørne kan ikke bare fange store fisk eller sæler fra land.
Det er derfor, de begynder at søge imod skraldespande, hundefoder og mennesker.
- De er specialister.
De fanger næsten kun sæler.
De kan ikke fange en sæl, hvis der ikke er havis at jage fra.
Så når de er tvunget på land, har du nogle bjørne, som er sultne, og som slet ikke skulle være på land.
De skulle være midt i deres højsæson for fangst lige nu, siger Kaare Winther og fortsætter:- Isbjørnene har normalt fem til seks måneder, hvor de virkelig kan fange sæler.
Det er det.
Og der skal de oplagre til resten af året.
Så det er meget vigtigt for dem at få så meget sul på kroppen som muligt i den her fangstsæson.
Vi har kun set toppen af isbjerget med de negative forandringer.
Ifølge prognoserne forventer vi, at 30 procent af verdensbestanden af isbjørne er døde i 2050.
Kaare Winther, ekspert i isbjørne ved VerdensnaturfondenI det hele taget er de stigende temperaturer som følge af klimaforandringer rigtig dårligt nyt for isbjørnene.
Hunnerne bygger gerne huler i sneen på havisen og føder deres unger der.
- I stedet laver de huler på land, hvor de skal vandre længere og længere op i bjergene for at finde sne.
Og det er stressende.
Det hele går ud over deres vægt.
Og med den går det ud over deres overlevelse og antallet af unger, siger Kaare Winther.
Ikke nyt problem - men det vil kun blive værreI løbet af de seneste år har der været flere historier om isbjørne, der er blevet tvunget til at gå på land i stedet for at være i deres rette element ude på havisen.
Så sent som i sommer stod to tyske guider pludselig ansigt til ansigt med en aggressiv isbjørn oppe ved Svalbard.
Isbjørnen overfaldt den ene guide, og episoden endte med, at den anden guide var nødt til at skyde og dræbe det store dyr.
Bjørnen blev skudt den 28.
juli, da den overfaldt en guide på Svalbard.
Isbjørnene på Svalbard har præcis det samme problem som deres artsfæller ved det nordligste Rusland.
De mangler havis.
Og de har ikke udsigt til andre steder, hvor de kan finde den livsvigtige is.
- Hvis man kigger på den grønlandske østkyst, kan isbjørnene tit bare migrere nordpå og følge isen.
Men det kan man ikke i mange af de her bestande.
Ligesom på Svalbard, hvor du også har bjørne, der strander på land.
Der er ingen is, og så bliver de på land og sulter, siger Kaare Winther.
Kaare Winther kalder det dybt usædvanligt, at hele 52 isbjørne er blevet set i et beboet område som det i Rusland.
Men det bliver med al sandsynlighed ikke sidste gang, at det sker.
- Det er et problem, der bliver ved med at vokse, så længe havisen bare forsvinder.
- Vi har kun set toppen af isbjerget med de negative forandringer.
Ifølge prognoserne forventer vi, at 30 procent af verdensbestanden af isbjørne er døde i 2050.
Frygter ikke længere politibilerNår isbjørne kommer tæt på mennesker i længere tid, holder de op med at være sky.
I stedet bliver de nysgerrige og søger tættere og tættere på mennesker.
Det er også sket på den russiske øgruppe, hvor isbjørnene er ved at være resistente overfor afskrækningsmidler.
Tidligere har det virket at køre en politibil hen imod dem og tænde for sirerne.
Men den strategi virker ikke længere, og de lokale myndigheder er ved at være desperate.
Isbjørnen bliver i Rusland anset som en truet art, og regeringen vil ikke give tilladelse til at skyde dyrene.
Men hvis det ikke lykkes at skræmme dem væk, føler de lokale myndigheder sig nødsaget til at skyde dem.
Så vidt behøver det dog ikke komme, og der er stadig metoder, der kan tages i brug.
Og det er endda metoder, som de har haft held med i Grønland, siger Kaare Winther.
- Vi har brugt larmen fra skud fra rifler og kanonslag.
Og hvis bjørnene bliver ved med at komme tilbage, har vi haft succes med gummikugler.
- Det sidste skridt inden aflivning er at bedøve dem og transportere dem væk.
Så flyver man dem nordpå og sætter dem ud et sted, hvor der er havis, siger han.
FacebookTwitterKopier linkEmner:Dyr|Havmiljø|Rusland|WWF Verdensnaturfonden|Svalbard




https://www.dr.dk/sporten/fodbold/tyskland/bayern-haler-ind-paa-danskerklubben-dortmund-i-toppen-af-bundesligaen

TysklandBayern haler ind på danskerklubben Dortmund i toppen af BundesligaenBayern München kom tilbage på vinderkurs, da mesterholdet hjemme besejrede Schalke 04 i Bundesligaen.
Robert Lewandowski scorede et af Bayerns tre mål.
09.
feb.
2019 kl.
21.
31Bemærk: artiklen er mere end 30 dage gammelLæs opBayern München sørgede lørdag for yderligere spænding i toppen af Bundesligaen, da holdet hjemme slog Schalke 04 3-1.
Dermed fik de tyske mestre revancheret sig for nederlaget senest til Bayer Leverkusen i ligaen.
Da Borussia Dortmund tidligere lørdag kollapsede foran 3-0 mod Hoffenheim med et kvarter igen og blot fik 3-3, har klubben på førstepladsen nu kun fem point ned til Bayern.
Læs også:Real Madrid omsætter igen for mest i europæisk fodboldEfter syv sejre i træk i ligaen blev Bayerns stime bremset senest af Leverkusen, men hjemme mod Schalke fik Bayern altså rettet op.
Gæsternes Jeffrey Bruma var uheldig at score i eget net efter 12 minutter, men holdkammeraten Ahmed Kutucu sørgede for at bringe balance i regnskabet efter 25 minutter.
Midtbanespilleren blev sendt afsted med en dyb aflevering og spurtede ned og scorede til 1-1 for hjemmeholdet.
Bayern hurtigt tilbage i frontTo minutter senere slog Bayern så til med en regulær scoring efter et effektivt kontraangreb med hurtige førstegangsafleveringer.
James Rodríguez fandt Robert Lewandowski, som øgede til 2-1.
Den polske angriber sørgede efter lidt under en times spil også for et akrobatisk oplæg til Bayerns 3-1-mål.
Læs også:BILLEDER Dansk landsholdsangriber scorer to gange i BundesligaenKingsley Coman driblede i venstre side og sendte en aflevering ind i feltet.
Her tæmmede Lewandowski bolden med brystet og spillede Serge Gnabry fri med et saksespark.
Bolden hoppede en gang og sprang op i luften, og Gnabry headede den i netmaskerne tæt foran målet.
Tidligere lørdag tabte Borussia Mönchengladbach på tredjepladsen med 0-3 hjemme til Hertha Berlin.
Gladbach har dermed 42 point på tredjepladsen.
/ritzau/FacebookTwitterKopier linkEmner:Robert Lewandowski (fodboldspiller)|Tyskland|Fodbold|FC Bayern München|FC Schalke 04




https://www.dr.dk/nyheder/udland/omstridte-hitler-malerier-kunne-ikke-saelges-paa-auktion

UdlandOmstridte Hitler-malerier kunne ikke sælges på auktionEt tysk auktionshus opgiver lørdag at sælge Hitler-malerier.
Salget er kritiseret, og der er tvivl om ægtheden.
Maleriet "Ortschaft an Vorgebirgssee".
Kunstneren bag er angiveligt Adolf Hitler.
09.
feb.
2019 kl.
22.
31Bemærk: artiklen er mere end 30 dage gammelLæs opFem malerier, der angiveligt er malet af Nazitysklands øverste leder, Adolf Hitler, måtte pilles ned fra staffelierne igen, da det ikke lykkedes at få dem solgt ved en omdiskuteret auktion i den tyske by Nürnberg lørdag.
Auktionen har været kraftigt kritiseret.
Blandt andet har Nürnbergs borgmester, Ulrich Maly, fordømt den som værende "dårlig smag".
Desuden kan de høje startpriser mellem 19.
000 og 45.
000 euro (mellem 142.
000 og 336.
000 kroner) have skræmt køberne væk.
Det samme kan tvivlen om, hvorvidt det virkelig var Hitler, der var kunstneren bag værkerne.
Få dage inden auktionen blev et antal malerier trukket tilbage på mistanke om, at de var falske.
Politiefterforskere er ved at undersøge, om der er tale om falsknerier.
HagekorsværkerAlle fem malerier, der skulle have været solgt lørdag, er signeret "A.
Hitler".
Det samme er mange af dem, der er trukket tilbage på grund af mistanke om, at de er falske.
Auktionshuset Weidler har ikke kommenteret årsagen til, at malerierne ikke blev solgt, men meddeler, at det muligvis kan ske på et senere tidspunkt.
Blandt de genstande, der skulle have været under hammeren lørdag, var et maleri af en udsigt ud over en sø og en kurvestol med et hagekors-symbol.
Stolen menes at have tilhørt Hitler.
I Tyskland er det ulovligt at fremvise nazisymboler i det offentlige rum, men der kan gøres en undtagelse, hvis det sker i forbindelse med undervisning eller i en historisk sammenhæng.
For ikke at bryde loven havde auktionshuset dækket kurvestolen til ved lørdagens auktion og redigeret billeder af den på sin hjemmeside.
Det samme skete med en vase med hagekors på.
/ritzau/AFPFacebookTwitterKopier linkEmner:Adolf Hitler (politiker)|Auktionshuse|Billedkunst|Tyskland|Historie




https://www.dr.dk/nyheder/indland/landbrug-og-foedevarer-om-groenne-svigt-det-er-ikke-viljen-der-mangler

IndlandLandbrug og Fødevarer om grønne svigt: Det er ikke viljen, der manglerDet er tidskrævende og kompliceret at reducere udledning, lyder det fra landbrugets brancheorganisation.
I forbindelse med landbrugspakken fra 2015 lovede landbruget frivilligt at reducere sin udledning af kvælstof markant mod en lempeligere regulering af gødning.
Men de er langt fra det aftalte mål på 1.
451 ton, og har kun fået reduceret med 12 tons.
Af Sandra Meersohn Meinecke09.
feb.
2019 kl.
20.
36Bemærk: artiklen er mere end 30 dage gammelLæs opDe danske landmænd fik lov til at gøde mere.
Til gengæld lovede de frivilligt at reducere deres udledning med 1.
451 ton inden udgangen af 2018.
Sådan lød aftalen i landbrugpakken fra 2015.
Men landmændene har svigtet deres del af aftalen, viser nye tal, de har nemlig kun reduceret med mindre end én procent af den lovede mængde.
Hvad er efterafgrøder og vådområderEfterafgrøder er et afgrøde, der dyrkes efter en hovedafgrøde, som oftest korn.
Det kan være et virkemiddel, som landbruget bruger til at mindske kvælstofudvaskningen, da det kan optage og fastholde kvælstof, som ellers ville være blevet nedvasket i efteråret og vinteren.
Vådområder er et område, hvor der er skiftevis højt og lavt vand.
På det lave vand vokser vådplanter, som gør, at kvælstof fordamper.
Derfor bruges det også som et virkemiddel til at reducere kvælstof- og fosforudledningen til vandmiljøet.
Men det er ikke viljen, der mangler, lyder det fra landmændenes brancheorganisation, Landbrug og Fødevarer.
- Vi tager det her meget alvorligt, siger formand Martin Merrild om de nye tal, som viser, at de kun har reduceret kvælstofudledningen med 12 ton.
- Der har været mange initiativer i gang.
Det første var efterafgrøder: Der blev vi ramt af dårligt vejr, siger Martin Merrild og tilføjer, at det ikke var lysten til at så de frivillige efterafgrøder, der manglede hos landmændene.
- Lysten var helt klart til stede, og tusindvis af hektar blev meldt ind, siger han.
Formand for landmændenes brancheorganisation Landbrug og Fødevarer, Martin Merrild, mener ikke, at det er vilje, der mangler, når danske landmænd kun har fået reduceret deres udledning af kvælstof med én procent af, hvad de lovede med landbrugspakken i 2015.
'Mere kompliceret end forventet'Som en del af aftalen lovede landmændene blandt andet, at de ville etablere vådområder, som skulle medvirke til at reducere udledningen.
Men også her opstod der udfordringer, forklarer formanden.
Det har desværre vist sig at være noget mere kompliceret, end nogle politikere åbenbart havde forventet.
Formand for Landbrug og Fødevarer, Martin Merrild- Det (at etablere vådområder red.
) har desværre vist sig at være noget mere kompliceret, end nogle politikere åbenbart havde forventet, siger Martin Merrild og fortæller, at han har modtaget flere mails fra landmænd, der allerede tilbage i 2017 gik i gang med arbejdet, men som først bliver færdige med deres vådområder i starten af 2019.
- Det viser lidt om, hvor kompliceret det er.
Men det er ikke viljen, der mangler, men det er en kompliceret anlægsopgave, siger formanden, som tøver med at svare på, om landbruget kunne havde reageret hurtigere.
- Det kan da godt være, at man kan finde nogle eksempler, hvor det kunne være gjort hurtigere, men det er stadigvæk en proces, der skal sættes i gang, siger han.
Ifølge landbrugspakken fra 2015 forpligtede landmændene sig ikke kun til at begrænse kvælstofudledningen med 1.
451 ton, men med 2907 ton frem til og med 2021.
Men om landmændene når målet næste gang, vil formanden ikke garantere:- Nej, det vil jeg ikke garantere.
Der er både vind og vejr og love og regler på spil, siger han og understreger:- Vi har nogle mennesker, som ikke laver andet end at rejse rundt og hjælpe landmændene med at få de her anlæg etableret, som vi selv betaler med vores kontingentkroner i Landbrug og Fødevarer, siger organisationens formand og tilføjer, at de er i fuld gang rundt om i landet.
FacebookTwitterKopier linkEmner:Martin Merrild (erhvervsleder)|Landbrug|Landbrug & Fødevarer|Fødevarer|Erhverv




https://www.dr.dk/sporten/fodbold/england/dansk-angriber-saenker-landsmaend-i-premier-league-med-sent-maal

EnglandDansk angriber sænker landsmænd i Premier League med sent målSouthampton tabte 1-2 hjemme til Cardiff.
Kenneth Zohore stod for den afgørende Cardiff-scoring i overtiden.
Kenneth Zohore scorede sit første mål i Premier League i denne sæson, da han sørgede for en tiltrængt sejr til Cardiff ude over Southampton.
09.
feb.
2019 kl.
18.
43Bemærk: artiklen er mere end 30 dage gammelLæs opSouthampton tabte lørdag overraskende med 1-2 hjemme til Cardiff i Premier League.
Danske Kenneth Zohore stod for den afgørende scoring dybt inde i overtiden.
Opgøret var Cardiffs første efter fundet af Emiliano Salas lig.
Liget blev bjærget onsdag, mens det først torsdag blev bekræftet, at det var netop argentineren.
Lørdag handlede det derfor først og fremmest om at forsøge at koncentrere sig om fodboldkampen.
Kampen inkluderede hele tre danskere, som var i aktion.
Pierre-Emile Højbjerg var med i hele kampen for Southampton, som også benyttede Jannik Vestergaard i de første 72 minutter.
Zohore blev heltenAngriberen Kenneth Zohore kom på banen for Cardiff efter 62 minutter ved stillingen 0-0 og endte med selv at skabe overraskelsen.
Sol Bamba havde bragt Cardiff foran efter 70 minutter, men Jack Stephens udlignede for hjemmeholdet et minut inde i overtiden.
Zohore slog til to minutter senere med et fladt spark inde i feltet til stor jubel for udeholdet.
Cardiff har nu 25 point efter 26 kampe, mens Southampton er placeret lige over nedrykningsstregen med 24 point efter 26 kampe.
/ritzauFacebookTwitterKopier linkEmner:Jannik Vestergaard (fodboldspiller)|Cardiff|Pierre Emile Højbjerg (fodboldspiller)|Fodbold|Storbritannien




https://www.dr.dk/nyheder/udland/storbritanniens-97-aarige-prins-philip-siger-farvel-til-sit-koerekort-efter

UdlandStorbritanniens 97-årige prins Philip siger farvel til sit kørekort efter trafikuheldTo personer blev indlagt, efter at prinsen kørte en Land Rover ind i en Kia.
For godt tre uger siden kørte prinsen ind i en personbil, da han skulle køre ud af en indkørsel.
 1 / 2For godt tre uger siden kørte prinsen ind i en personbil, da han skulle køre ud af en indkørsel.
1 / 22 / 2Af Anna Sol Jørgensen09.
feb.
2019 kl.
20.
19Bemærk: artiklen er mere end 30 dage gammelLæs opDen 97-årige prins Philip har indvilget i at opgive sit kørekort.
Det oplyser det britiske kongehus til BBC.
Det sker, efter at prinsen var involveret i et biluheld i Norfolk i det østlige England den 17.
januar.
Her kørte han sin Land Rover ud af en indkørsel og ud på en kystvej, hvor han ramte en Kia, hvor der sad to kvinder og et spædbarn på ni måneder.
Den lille dreng slap uskadt fra uheldet, mens føreren af bilen fik snitsår, og passageren brækkede sit håndled.
Selvom Land Roveren rullede om på siden, kom prinsen ikke noget til og kunne stige ud af bilen og spørge til de andre personer.
Læs også:Britisk politi advarer prins Philip: Kør ikke uden seleTo dage senere gav politiet dog prinsen en påtale, fordi han var blevet set køre uden sikkerhedssele.
Og samme dag kunne de to engelske tabloidmedier Daily Mail og The Sun fortælle, at prinsen igen var blevet set bag rattet i en bil næsten magen til den, han var forulykket i.
I et brev til føreren af Kiaen har prins Philip forklaret, at han ikke havde set hendes bil, fordi han fik solen i øjnene, da han skulle køre ud af indkørslen.
FacebookTwitterKopier linkEmner:Royalt|Land Rover|Storbritannien|BBC|Ulykker




https://www.dr.dk/nyheder/udland/maeslingeudbrud-i-usa-lov-om-vaccine-modstand-til-debat

UdlandMæslingeudbrud i USA: Lov om vaccine-modstand til debatAmerikanske politikere overvejer at ændre lov, som tillader folk at nægte mæslingevaccination af deres børn.
Hundredvis af vaccineskeptikere, de såkaldte 'anti-vaxxers', demonstrerer imod politikernes planer om at tvinge mæslingevaccination igennem i staten Washington.
Af Kasper Duncan Gram (Video)09.
feb.
2019 kl.
17.
51 | opdateret 10.
feb.
2019 kl.
07.
08Bemærk: artiklen er mere end 30 dage gammelLæs op- Jeg føler ikke, at jeg udsætter mit barn for fare.
Der er intet, som kan få mig til at skifte holdning til den specifikke vaccine.
Ordene kom fra Monique Murray, en vaccinationskritisk mor, der i går demonstrerede foran Washington State Capitol Building sammen med hundredvis af ligesindede.
Indenfor diskuterede politikerne nemlig at omstøde den lov, som tillader folk som hende at nægte mæslingevaccination af deres børn.
Ikke af medicinske grunde, men fordi det strider mod deres personlige overbevisning.
Den lov er gældende i 17 af de 50 amerikanske stater.
Læs også:Mæslinger hærger videre i Europa: Antallet af smittede er tredoblet i 2018Politikerne reagerer, fordi man står over for en mæslingeepidemi, hvor der er registreret 50 smittetilfælde blandt statens 7,4 millioner indbyggere.
- Nu ser vi folk haste til lægen, fordi det er ægte og vokser hver eneste uge.
Så folk ser faktisk den reelle trussel, siger John Wiesman, der er sundhedsminister i staten Washington.
Vaccinen er ifølge det statslige organ Centers for Disease Control and Prevention 97 procent effektiv mod den meget smittefarlige sygdom.
Men en udbredt frygt for farlige bivirkninger ved vaccinen har givet sygdommen mulighed for at sprede sig hastigt.
Ifølge WHO er der mæslingeudbrud i 47 af 53 europæiske lande, heriblandt Danmark.
FacebookTwitterKopier linkEmner:Vaccinationer|USA|Sygdomme og lidelser|Washington|Centers for Disease Control and Prevention




https://www.dr.dk/nyheder/udland/pilot-fra-fodboldspillers-fly-stadig-ikke-fundet-familien-proever-rejse-penge-til

UdlandPilot fra fodboldspillers fly stadig ikke fundet: Familien prøver at rejse penge til eftersøgningNæsten tre uger efter flystyrtet er piloten ombord på flyet med Premier League-spilleren Emiliano Sala stadig ikke fundet.
Flyvraget og liget af Emiliano Sala blev fundet af et privat eftersøgningshold tidligere på ugen.
Af Anna Sol Jørgensen09.
feb.
2019 kl.
17.
56Bemærk: artiklen er mere end 30 dage gammelLæs opDer var to mennesker ombord på det lille fly, der for knap tre uger siden forsvandt fra radaren, da det var på vej fra Nantes i Frankrig til Cardiff i Wales.
Den ene var Premier League-fodboldspilleren Emiliano Sala, hvis lig blev bjærget fra vraget, der er blevet fundet i Den Engelske Kanal, tidligere på ugen.
Men den anden person ombord på flyet, den 59-årige pilot David Ibbotson, er stadig ikke blevet fundet.
Og fordi myndighedernes eftersøgning for længst er blevet indstillet, forsøger David Ibbotsons familie nu selv at skrabe penge sammen til at få pilotens lig hjem.
Det skriver BBC.
Fakta crowdfundingCrowdfunding er en måde, hvorpå man kan rejse penge til et projekt ved at indsamle både store og små bidrag fra en større gruppe bidragydere typisk via en crowdfunding-platform på internettet.
Familien har oprettet en crowdfunding-side, hvor de på bare et par timer har fået titusinder af pund i kassen.
- Som familie prøver vi at forlige os med tragedien og tabet af to fantastiske mænd.
Eftersøgningen er blevet afblæst, og det gør kun denne tragiske tid endnu mere vanskelig, skriver familien på crowdfunding-siden.
- Vi kan ikke bære tanken om, at han er alene.
Vi er nødt til at få ham hjem, så vi kan få stedt ham til hvile, fortsætter de.
Målet med indsamlingen er et beløb på 300.
000 pund, svarende til godt 2,5 millioner danske kroner.
Fundet af havforsker på få timerDet var nogenlunde det samme beløb, som Emiliano Salas agent fik rejst til at finde liget af fodboldspilleren.
Flyet styrtede ned den 21.
januar, og politiet på øen Guernsey, der ligger halvvejs på turen mod Wales, indstillede eftersøgningen af de to personer efter tre dage, fordi sandsynligheden for at finde dem i live var forsvindende lille.
Den argentinske fodboldspiller Emiliano Sala var blevet købt af Premier League-klubben Cardiff City et par dage før flystyrtet.
Og det fik altså agenten til at samle ind til et privat eftersøgningshold med den amerikanskfødte havforsker David Mearns i spidsen.
Læs også:Fandt nedstyrtet fly på få timer: Manden bag fund kaldes 'skibsvrags-jægeren'David Mearns bliver kaldt en skibvrags-jæger.
Han bruger blandt andet sonar-teknologi til at finde finde skibsvrag på ekstreme dybder.
Da pengene var rejst, gik der bare et par timer, før holdet fandt flyet på 67 meters dybde godt 33 kilometer ud for Guernseys køst.
Fire dage efter lykkedes det så myndighederne at bjærge livet af Emiliano Sala.
FacebookTwitterKopier linkEmner:Storbritannien|Wales|Fodbold|BBC|Ulykker




https://www.dr.dk/nyheder/regionale/syd/net-skovl-eller-med-bare-naever-nu-maa-der-fanges-stillehavsoesters-i

Syd- og SønderjyllandNet, skovl eller med bare næver:  Nu må der fanges stillehavsøsters i VadehavetFiskere og leder af Vadehavscentret kan ikke se økonomien i det nye initiativ, hvor fiskeriministeren åbner op for fiskeri af stillehavsøsters.
Det er stillehavsøsters som disse, at fiskere i Vadehavet nu må plukke.
Af Ulrik Bang-Mørch og Anette Johnsen09.
feb.
2019 kl.
17.
45Bemærk: artiklen er mere end 30 dage gammelLæs opFiskeriminister Eva Kjer Hansen fra Venstre har sat gang i en forsøgsordning med at fiske stillehavsøsters i Vadehavet.
Årsagen til tilladelsen er, at stillehavsøsters breder sig voldsomt og udkonkurrerer eksempelvis blåmuslinger.
Så for at dæmme op for den invasive art bliver der nu åbnet op for fiskeri af stillehavsøsters.
Stillehavsøsters breder sig helt vildt ude i Vadehavet, hvor de fortrænger blandt andet blåmuslinger.
Eva Kjer Hansen, fiskeriminister, (V)- Stillehavsøsters breder sig helt vildt ude i Vadehavet, hvor de fortrænger blandt andet blåmuslinger.
Hvis vi kan få gang i en kommerciel udnyttelse af det og få en interesse op at stå for at hente dem, vil det være godt for naturen i Vadehavet, siger fiskeriminister Eva Kjer Hansen (V).
Skovl, net eller pluk med hænderneDet er kun erhvervsfiskere eller bierhvervsfiskere, der vil kunne søge om tilladelsen, og det bliver kun tilladt at fiske med håndholdte redskaber.
Fakta om fiskeri af stillehavsøstersFiskeristyrelsen har etableret en ordning, hvor der kan søges om tilladelse til opsamling af stillehavsøsters ved hjælp af lette håndholdte redskaber med henblik på salg.
I februar behandles de ansøgninger, som allerede er modtaget.
Man kan søge, hvis man er erhvervsfisker, bierhvervsfisker eller indgår i partnerskab med en erhvervsfisker eller bierhvervsfisker.
Tilladelser til fiskeriet vil i første omgang gælde frem til 31.
maj 2019Kilde: FiskeristyrelsenDet vil sige med skovl, net eller med de bare nævner, så fiskeriet kommer til at foregå mest skånsomt i Vadehavet, der er udpeget som Verdensnaturarv.
- Det handler om at beskytte Vadehavet, og kan der komme en kommerciel udnyttelse af stillehavsøsters, så vil der jo være en interesse for at fiske dem og sælge dem videre, siger ministeren.
Men forsøgsordningen vækker skepsis lokalt.
De østers, der bliver fanget, skal nemlig testes for at se, om de er i orden, før de kan sælges til forbrugerne.
Det betyder helt konkret, at analyser af vand og østers skal indsamles og godkendes af Fødevarestyrelsen, inden området kan frigives til fiskeri.
Dette skal gøres hver eneste uge – også i Vadehavet.
Stillehavsøsters kendes især på de foldede og skarpe kanter.
Kan hurtigt blive for dyrtDet undersøges i øjeblikket, om der kan findes penge til at udtage prøver i Vadehavet for at igangsætte fiskeriet efter stillehavsøsters, men hensigten er, at fiskeriet på længere sigt selv skal finansiere prøverne.
Jeg har svært ved at se økonomien i det.
Jesper Juul Larsen, formanden for Sydvestjysk FiskeriforeningFormanden for Sydvestjysk Fiskeriforening, Jesper Juul Larsen fra Esbjerg, mener, det er svært at lave en forretning ud af fiskeriet af stillehavsøsters, når det er fiskerne selv, der skal betale.
- Jeg har svært ved at se økonomien i det.
Det koster over 3.
000 kroner for den enkelte fisker at få taget prøver af vandet, så der ikke er nogen, der bliver syge.
Det siger loven, man skal, hvis man skal udnytte østers kommercielt.
- Så jeg er skeptisk ved det, fordi det bliver for dyrt.
Ordningen her bliver spist op af udgifter, når den enkelte fisker selv skal betale for prøverne.
Han kan ikke samle nok østers op, så han kan leve godt af det, mener Jesper Juul Larsen.
Meget arbejdeI andre farvande, hvor fiskeriet af muslinger og østers er mere etableret, er fiskerne gået sammen for at betale for prøverne, så omkostningerne kan holdes nede, lyder det fra ministeriet.
- Så mange fiskere er heller ikke interesseret i det her.
Og så er det bare hårdt arbejde at skulle fiske stillehavsøsters.
Du skal have en jolle til formålet, du skal håndsamle østers, du skal have styr på tidevandet, og derefter skal du så selv stå for at få det videresolgt.
Der er rigtig meget arbejde i det.
Det er meget meget svært at samle østers ude på bankerne.
De ligger jo nede mellem hinanden, og mange af dem er vokset sammen.
Klaus Melbye, leder af Vadehavscentret- Og inden du kommer i gang, har du allerede en udgift på over 3.
000 kroner.
Hvis fiskerne ikke får det betalt, så tror jeg ikke på, at der er nogen, der vil være interesseret, fortæller Jesper Juul Larsen.
Svært at samle østersOgså leder af Vadehavscentret Klaus Melbye er skeptisk over for det nye initiativ.
Han er vant til at lave østersture, og han har derfor stor erfaring med indsamling af østers.
- Det er meget meget svært at samle østers ude på bankerne.
De ligger jo nede mellem hinanden, og mange af dem er vokset sammen.
Så jeg har min tvivl, om man kan holde sine omkostninger nede i forhold til det, man får hjem.
Hele høstningen af det vil være dybt kompliceret, siger Klaus Melbye.
StillehavsøstersStillehavsøstersen stammer fra Stillehavet ved Japan og Sydøstasien.
Den er indført til store dele af verden til opdræt og akvakultur, men har senere spredt sig i naturen.
Den er fundet første gang i Vadehavet i 1996 nord for Esbjerg havn.
I dag er stillehavsøsters almindelige i Vadehavet og kan findes i dele af Limfjorden, Isefjord og Horsens fjord.
Arten spredes bl.
a.
via havstrømme, ballastvand i skibe og siddende på skibsskrog.
Stillehavsøsters kan kendes på de meget foldede og skarpe skaller.
Stillehavsøsters har en evne til at danne rev, som gør, at den kan udkonkurrere andre arter - heriblandt blåmuslinger.
Kilde: Miljø- og Fødevareministeriet- Der skal også tages en masse prøver, og når jeg så ved, hvor svært det er at samle dem, så vil jeg gerne sætte spørgsmålstegn ved dette forsøg.
Man skal også gøre det på en skånsom måde, så man ikke ødelægger det, der er i forvejen.
Der er også en masse blåmuslinger imellem, siger Klaus Melbye.
Og netop det med, at naturen ikke må lide skade, fokuserer Klaus Melbye også på.
- Vadehavet er et meget følsomt sted, og man skal være meget opmærksom på, at der er mad til de fugle og de strandskader, der har det skidt.
Fiskeriet skal følges meget nøje i hvert fald, siger han.
Permanent ordningDen nye forsøgsordning vil da også blive fulgt tæt af Fiskeristyrelsen, men målet på længere sigt er, at fiskeriet kan blive permanent, siger Eva Kjer Hansen.
Hun vedkender, at der er flere punkter, der nøje skal studeres, mens forsøget står på.
- Vi skal jo i første omgang i forsøgsordningen have undersøgt, hvor nemt det er for fiskerne at hente stillehavsøsters.
Om det er effekttivt nok i forhold til den værdi, det kan have for fiskerne.
- Vi skal også prøve at udvikle på, om man kan finde nogle egnede redskaber, som ikke vil ødelægge miljøet i Vadehavet.
Det vil sige finde nogle mere skånsomme redskaber, så man mere effektivt kan plukke østers, siger Eva Kjer Hansen.
Forsøgsordningen kører i første omgang til den 31.
maj i år.
FacebookTwitterKopier linkEmner:Dyr|Eva Kjer Hansen (politiker)|Venstre|Erhvervsfiskeri|Esbjerg




https://www.dr.dk/sporten/badminton/antonsen-fortsaetter-sin-gode-form-vinder-dm-tredje-gang

BadmintonAntonsen fortsætter sin gode form: Vinder DM for tredje gangFor tredje år i træk vandt Anders Antonsen DM i badminton.
Lørdag skete det med sejr over Steffen Rasmussen.
Antonsen vandt for to uger siden Indonesia Masters.
Lørdag triumferede han så ved DM.
Af /ritzau/ og Johan Haarløv09.
feb.
2019 kl.
18.
05Bemærk: artiklen er mere end 30 dage gammelLæs opAnders Antonsen levede op til favoritværdigheden og vandt DM-guld for tredje gang i træk.
Lørdag vandt den 21-årige aarhusianer finalen over Steffen Rasmussen med 21-14, 21-10.
Antonsen, der lige har vundet Indonesia Masters, var overlegen fra start til slut.
Steffen Rasmussen vandt dog nogle flotte dueller i løbet af kampen og viste ind imellem stabilt spil.
Den 27-årige fynbo havde det dog svært i de længere slagudvekslinger, hvor Antonsens bedre fysiske formåen var udslagsgivende.
- Det er vildt fedt.
Det var målet at lave et hattrick, så jeg er sindssygt glad.
Nu må vi se, hvor længe jeg kan blive ved med at vinde, sagde Antonsen efter kampen til DR.
Kjærsfeldt vil i verdenselitenI damesingle vandt Line Kjærsfeldt DM-guld med en finalesejr i tre hårde sæt over Mia Blichfeldt.
- Jeg er super glad for, at jeg kan kalde mig Danmarksmester igen.
Jeg vil gerne op og blande mig med de allerbedste i verden og vise, at det er dér, jeg hører til.
Det er vigtigt, at jeg får bygget på, så jeg kan blande mig med de bedste i verden, sagde hun efter sin sejr til DR.
Julie Finne-Ipsen og Claudia Paredes vandt DM-guld i damedouble med en finalesejr over Alexandra Bøje og Sara Lundgaard.
I herredouble vandt Lasse Mølhede og Mathias Bay-Smidt DM-guld med en sejr i finalen over David Daugaard og Frederik Søgaard.
I løbet af finaledagen blev 'årets badmintonspiller i 2018' også kåret.
Valget faldt på herredoublen med Kim Astrup og Anders Skaarup, som vandt China Open samt EM og DM i herredouble sidste år.
Kim Astrup er i øjeblikket ude med en skade, og derfor stillede doublen ikke op ved DM i år.
Årets komet i 2018 blev 19-årige Line Christophersen, som snuppede VM-sølv for juniorer sidste år.
/ritzau/FacebookTwitterKopier linkEmner:Line Christophersen (badmintonspiller)|Badminton|Anders Antonsen (badmintonspiller)




https://www.dr.dk/nyheder/udland/demonstrant-mister-sin-hand-ved-protester-i-paris

UdlandDemonstrant mister sin hånd ved protester i ParisDemonstranter fra "De Gule Veste" var igen på gaden i Frankrig.
En demonstrant har mistet noget af sin hånd.
Demonstranter fra bevægelsen "De Gule Veste" går her på gaden i Paris.
Det er 13.
weekend, at de indtager gaderne i protest mod præsidentens politik.
09.
feb.
2019 kl.
21.
40Bemærk: artiklen er mere end 30 dage gammelLæs opEn demonstrant har mistet en del af sin hånd under lørdagens demonstrationer med "De Gule Veste" i Paris.
Det skriver flere franske medier.
I dag har demonstranter fra bevægelsen "De Gule Veste" igen været på gaden i Frankrig for at protestere mod den franske præsident Emmanuel Macrons politik.
Et 21-årigt vidne, Royer, som filmede episoden, fortæller ifølge AFP, at manden mistede hånden på grund af en såkaldt flash-ball granat, der blev affyret af politiet for at få demonstranterne til at sprede sig.
Ifølge vidnet er manden fotograf fra "De Gule Veste", som tog billeder af folk, der forsøgte at nedbryde blokaderne foran nationalforsamlingen.
Læs også:Protester i Paris: Vandkanon og tåregas mod De Gule Veste- Da politiet kom for at sprede folk, blev han ramt af en flash-ball granat i læggen.
- Han ville slå den væk, så den ikke eksploderede ved hans ben, men den gik af, da han rørte den, fortæller vidnet og tilføjer:- Vi blev nødt til at tage ham væk og kalde på gadens læger.
Det var ikke kønt: Han skreg af smerte, han havde ingen fingre.
Han havde ikke meget efter håndleddet, siger han.
Politiet har bekræftet, at en demonstrant har fået beskadiget sin hånd og er blevet behandlet af paramedicinere.
Klokken 14 oplyste politiet, at ti personer var blevet anholdt.
Mens mange demonstrerede fredeligt, så forsøgte nogle maskerede aktivister at nedbryde barrikader foran parlamentet, mens andre tissede foran det.
Maskerede mænd kastede projektiler mod politiet, som svarede igen med tåregås og chokgranater.
/ritzau/AFPFacebookTwitterKopier linkEmner:Emmanuel Macron (politiker)|Frankrig|Paris|Politi




https://www.dr.dk/nyheder/udland/isbjoerne-invaderer-russisk-oe-og-angriber-mennesker

UdlandIsbjørne invaderer russisk ø og angriber menneskerDer er blevet erklæret undtagelsestilstand på den russiske ø Novaja Zemlja.
På hovedøen Belusja Guba er der blevet observeret 52 isbjørne, og flere af dem har taget mere eller mindre permanent ophold.
Arkivfoto.
Af Anna Sol Jørgensen09.
feb.
2019 kl.
19.
54Bemærk: artiklen er mere end 30 dage gammelLæs opStore flokke af isbjørne har fået myndighederne i den russiske øgruppe Novaja Zemlja til at erklære undtagelsestilstand.
Ifølge myndighederne er der tale om dusinvis af bjørne, der har taget turen op på land, og bjørnene har i flere tilfælde angrebet mennesker og er vadet ind i huse og andre bygninger.
Det skriver BBC.
På hovedøen Belusja Guba er der blevet observeret 52 isbjørne, og mellem seks og ti af dem har taget permanent ophold på øen.
- Jeg har boet i Novaja Zemlja siden 1983.
I den tid har der aldrig været en sådan masseinvasion af isbjørne, siger direktør for administrationen for regionen, Vigansha Musin, i en pressemeddelelse.
De noget uvante syn og oplevelser sætter sig da også i befolkningen i området, der tæller nogle få tusinde personer.
- Folk er skræmte.
De er bange for at forlade deres hjem, deres hverdagsrutiner bliver ødelagt, og forældre vil ikke lade deres børn gå i skole eller i børnehave, siger Alexander Minajev, der er vicedirektør i administrationen.
Læs også:Sultne isbjørne går til angreb på menneskerReagerer ikke på politibilerIsbjørne bliver i Rusland anset for at være en truet dyreart, og de russiske myndigheder vil ikke give tilladelse til at skyde bjørnene.
Derfor er gode råd ved at være dyre for beboerne på Novaja Zemlja.
Isbjørnene plejer nemlig at blive bange for politibiler og deres sirener.
Men det er de ikke længere.
Hvis myndighederne i området ikke kan finde andre måder at skræmme bjørnene væk, kan de derfor blive nødt til at slagte dem, siger de lokale myndigheder til BBC.
Isbjørne plejer ikke at være et normalt syn i beboede områder.
Men de seneste år har den drastiske nedgang i havis i de polare områder betydet, at isbjørnene kæmper med at finde føde og is at leve på.
På Svalbard, der ligger nordvest for Novaja Zemlja, har der de seneste år også været flere sammenstød, hvor sultne isbjørne er gået til angreb på mennesker.
FacebookTwitterKopier linkEmner:Dyr|Rusland|BBC|Svalbard




https://www.dr.dk/nyheder/indland/landmand-laver-vaadomraade-mindske-udledning-taenk-dig-et-fugleliv-her-kommer

IndlandLandmand laver vådområde for at mindske udledning: 'Tænk dig et fugleliv, her kommer'Landbruget har kun reduceret sin kvælstofudledning med én procent af, hvad man lovede med landbrugspakken.
Siden 2015 har landbruget reduceret sin kvælstofudledning med 12 ton.
Målet var 1.
451 ton.
Landmand Klaus Aage Bengtson er ved at lave et vådområde, som vil mindske udledningen af kvælstof.
Af Sandra Meersohn Meinecke09.
feb.
2019 kl.
22.
31Bemærk: artiklen er mere end 30 dage gammelLæs opI 2015 lovede landbruget med den omdiskuterede landbrugspakke, at man frivilligt ville reducere sin udledning af kvælstof med 1.
451 ton over de næste tre år.
Men nye tal fra Miljø- og Fødevareministeriet viser, at det kun er lykkedes at reducere med 12 ton.
Altså kun knap én procent af, hvad de dengang lovede.
En del af aftalen var, at landbruget fik lov til at gøde mere, hvis de til gengæld lovede at udlede mindre kvælstof i søer og vandløb.
En af de landmænd, som gør forsøget, er Klaus Aage Bengtson.
Mellem Hals og Aalborg ligger Bengtsons landbrug, her er han ved at få etableret et vådområde, der netop skal formindske hans udledning af kvælstof.
Med Klaus Aage Bengtsons nye vådområder, som er klar til sommer, vil han lede langt mindre kvælstof ud i Limfjorden.
Klaus Aage Bengtson tøver ikke ét sekund med at anbefale andre at gøre det samme.
- Det er godt for både naturen, miljøet og økonomien, siger Klaus Aage Bengtson og giver et bud på, hvorfor så mange andre landmænd endnu ikke har taget initiativ til at mindske deres kvælstofmængde.
- Landbrugskrisen og tørke har gjort, at mange er pressede på økonomien, og så har man måske ikke overskud til at gøre sådan noget her, siger han og tilføjer, at det også kan være en træg proces at få godkendt sin ansøgning hos kommunen.
- Du skal først søge om bevilling hos Naturstyrelsen.
Samtidig skal du så søge ved kommunen, og det er jo nok det store problem.
- De er ikke gearet til at komme de her ansøgninger til livs hurtigt nok.
Det tager mellem et halvt og et helt år at få en ansøgning igennem, siger Klaus Aage Bengtson, som selv afventer svar på, om han må etablere yderligere fire vådområder.
Vandet bliver ledt ud i et bassin med skiftende højt vand og lavt vand.
Der, hvor vandet er lavt, vokser vådplanter, som gør, at kvælstoffet fordamper.
Landmand Klaus Aage Bengtson viser et kort over det første vådområde, han er ved at bygge.
Han har søgt om tilladelse til at etablere yderligere fire vådområder.
Klaus Aage Bengtsons forventer, at hans nyetablerede vådområde vil komme hele området til gavn og skabe et "fantastisk dyreliv".
1 / 3Vandet bliver ledt ud i et bassin med skiftende højt vand og lavt vand.
Der, hvor vandet er lavt, vokser vådplanter, som gør, at kvælstoffet fordamper.
1 / 3Landmand Klaus Aage Bengtson viser et kort over det første vådområde, han er ved at bygge.
Han har søgt om tilladelse til at etablere yderligere fire vådområder.
2 / 3Klaus Aage Bengtsons forventer, at hans nyetablerede vådområde vil komme hele området til gavn og skabe et "fantastisk dyreliv".
3 / 3Læs også:Ida Auken om landbrugspakke: Var ved at falde ned af stolen, da jeg så tallet'Det kommer hele området til gavn'Klaus Aage Bengtson forventer, at hans vådområde står klar til sommer og vil fjerne halvdelen af den kvælstof, som ellers ville være løbet ud i Limfjorden.
Det bliver et helt eldorado, tænk dig et fugleliv, her kommer.
Det bliver sådan et sted, hvor man går aftentur og kigger på dyrelivet.
Landmand Klaus Aage BengtsonSå snart vådområdet er klar til brug, vil han være en af de få landmænd, der lever op til sin del af det kollektive ansvar.
- Men det kommer jo også andre til gavn.
Det er jo hele området og ikke kun min jord, siger han og forventer også en højere indtjening.
- Der vil være en bedre afvanding, som vil betyde mindre tabt areal, så der vil også være en fortjeneste der.
Men det er ikke kun for at holde landmændenes løfte og for pengepungens skyld, at Klaus Aage Bengtson er begyndt på etableringen af det første vådområde.
Han forventer også at se et rigere dyreliv og smukkere natur.
- Det bliver et helt eldorado, tænk dig et fugleliv, her kommer.
Det bliver sådan et sted, hvor man går aftentur og kigger på dyrelivet.
Det bliver sådan nogle naturperler, der vil dukke op hist og her, siger Klaus Aage Bengtson.
FacebookTwitterKopier linkEmner:Miljø- og Fødevareministeriet|Landbrug|Miljø og natur|Naturstyrelsen|Jylland




https://www.dr.dk/sporten/oevrig/dansker-kan-gaa-i-fodsporene-paa-morten-andersen-kroppen-er-fyldt-med-spaending

Øvrig sportDansker kan gå i fodsporene på Morten Andersen: ’Kroppen er fyldt med spænding’Phillip Andersen har skrevet kontrakt med NFL-holdet Tampa Bay Buccaneers, og nu skal der arbejdes for at fuldende drømmen.
Phillip Andersen ses her på det danske landshold i 2014.
Af Frederik Palle09.
feb.
2019 kl.
17.
36 | opdateret 09.
feb.
2019 kl.
18.
29Bemærk: artiklen er mere end 30 dage gammelLæs op- Jeg fik en sms fra dem, om vi ikke lige kunne ringes ved.
Det hele startede med en simpel sms til Phillip Andersen fra NFL-holdet Tampa Bay Buccaneers.
Et telefonopkald senere var det første enorme skridt i drømmen om en plads i NFL taget.
Kontrakten hos holdet var hjemme.
- Det er helt vildt.
Det er så overvældende for mig at komme hjem til det her.
Alle de beskeder på de sociale medier, siger Phillip Andersen.
Tampa Bay BuccaneersGrundlagt i 1976Spiller på Raymond James StadiumVandt Super Bowl den 3.
februar 2003Træner er Bruce AriansDe største stjerner er James Winston, Mike Evans og Gerald McCoyDanskeren er kicker og har dermed mulighed for at træde i fodsporene på NFL-legenden og landsmanden Morten Andersen, der kom i NFL’s Hall of Fame i 2017 efter 25 år som aktiv i ligaen.
Vejen er stadig virkelig lang for Phillip Andersen til den første kamp, men nu er det gået hen og blevet en meget realistisk drøm.
Læs også:Sportschef om ny NFL-dansker: ’Han viser vejen for de unge’- Lige nu er der ikke andet end spænding i kroppen.
Det er stadig ikke helt gået op for mig endnu.
Når jeg vågner op om morgenen, så tænker jeg ’jeg skal over og spille for et NFL-hold.
Hvad sker der lige for det?
’, siger Phillip Andersen.
- Det handler bare om at nyde hvert eneste øjeblik, fordi jeg ved jo ikke, hvornår det slutter, forklarer han.
Selvom Phillip Andersen nu er på kontrakt hos Tampa Bay Buccaneers, så er intet sikkert i forhold til en plads i den endelige 53 mands store trup, når sæsonen starter i september.
Formentlig skal han kæmpe med en konkurrent hele vejen om den ene kicker-plads, der vil være på holdet.
Læs også:Dansk kicker skriver kontrakt med NFL-hold- Jeg har fået at vide, at jeg skal møde ind i Tampa i starten af april, hvor vi starter med styrke- og udholdenhedstræning.
Det vil være meget vægttræning og løb.
Indtil da vil jeg fortsætte, som jeg plejer, siger han.
Skal være konsistentKontrakten kom i hus efter en flot præstation på en samling i Alabama for specialister som ham selv uden en kontrakt.
Det var tredje gang, at han var til den samling, men denne gang var han en af de bedste, hvis han ikke var den bedste af dem alle.
- Det vigtigste for mig er at være konsistent.
Det er selvfølgelig altid godt at vise, at du kan sparke langt, men de vil altid bare have en sikker kicker.
Langt de fleste spark er mellem 35 og 45 yards, og det er altafgørende for dem, at de ikke skal være bekymrede for, om han rammer den eller ej, siger Phillip Andersen.
Læs også:Det startede for 17 år siden: Nu kan sløjfen bindes på en unik sportshistorie- Jeg tænker egentlig ikke så meget over, at jeg skal spille sammen med en masse stjerner.
De vil være holdkammerater, som alle andre er det.
Jeg vil gå igennem alle de sædvanlige rutiner, forklarer han.
- Mine rutiner har fået mig til en kontrakt hos Tampa Bay Buccaneers, så jeg vil bare fortsætte i samme stime, lyder det fra kickeren.
Phillip Andersen skriver under på sin kontrakt.
Men en enkelt ting har ændret sig for Phillip Andersen.
Som kicker er den mentale del altafgørende.
Uge efter uge ser man de bedste have problemer, hvis de først har misset et enkelt spark.
Så sætter det sig i hjernen.
Det er også derfor, at det store fokus for Phillip Andersen har været på det mentale.
Phillip Andersens tidligere klubberBerlin EaglesSøllerød Gold DiggersHerlev RebelsAmager Demons- Jeg har altid arbejdet virkelig meget med spark og teknik, men forskellen i år fra de andre år er, at jeg har lagt meget mere energi i min mentaltræning.
Jeg har fået en mentaltræner ind, som har lagt en plan for mig omkring, hvad jeg skal gøre for at blive bedre til at stå for presset, siger Phillip Andersen.
Læs også:Ali, Jordan… og Brady?
Nu nævnes Super Bowl-vinder blandt de største- Jeg har haft fokus på at blive bedre til at imødekomme mine følelser i stedet for at gemme dem væk.
For når du står på banen, vil dine følelser altid komme frem.
Du vil altid være nervøs.
Så at lære at imødekomme dem har gjort den største forskel, forklarer han.
Lige nu er der to danskere på kontrakt i NFL.
Andreas Knappe er hos Denver Broncos, men har stadig sin første kamp til gode.
Derudover er det også ventet, at Hjalte Froholdt kommer ind i ligaen i april, når de bedste spillere fra college bliver taget i NFL-draften.
FacebookTwitterKopier linkEmner:Andreas Knappe (fodboldspiller)|National Football League|Tampa Bay Buccaneers|Amerikansk fodbold|USA




https://www.dr.dk/sporten/tennis/tennislandsholdet-taber-paa-ny-og-rykker-ned

TennisTennislandsholdet taber på ny og rykker nedClara Tauson var ikke frisk nok til at deltage i Danmarks nedrykningsdrama mod Estland.
Danmark tabte opgøret.
Hannah Viller Møller debuterede på Fed Cup-holdet lørdag.
09.
feb.
2019 kl.
15.
45Bemærk: artiklen er mere end 30 dage gammelLæs opDe danske tenniskvinder tabte lørdag til Estland i kampen om at undgå nedrykning fra Fed Cuppens tredjehøjeste niveau.
Danskerne tabte de to første singlekampe og kom bagud 0-2.
Dermed var kampen afgjort, da der spilles bedst ud af tre kampe.
Med nederlaget rykker Danmark ned i Europa/Afrika Gruppe 2, som svarer til det fjerdebedste niveau.
Læs også:Tennislandsholdet møder stjerne i overlevelseskamp: 'Nyder at spille mod de store'Clara Tauson, der for nylig vandt Australian Open for juniorer, var ifølge Dansk Tennis Forbund syg og kunne derfor ikke spille.
I stedet blev 17-årige Hannah Viller Møller sendt i aktion til sin første singlekamp nogensinde ved Fed Cup mod Valeria Gorlats.
Det gik overraskende godt for danskeren, selv om hun blev besejret 3-6, 6-3, 0-6.
Godt nok tabte hun første sæt, men hun kom tilbage og snuppede andet sæt, efter at hun brød Gorlats på et afgørende tidspunkt.
I tredje sæt var der dog ikke noget at rafle om.
Danskerens estiske modstander brød tre gange og vandt sættet på 24 minutter.
- Jeg synes, at hun hævede sit spil meget i tredje sæt og spillede det bedste, hun havde gjort i hele kampen.
- Samtidig tog jeg heller ikke mine chancer i tredje sæt.
Hun var mere modig, end jeg var.
Jeg blev for forsigtig, siger Hannah Viller Møller.
649 pladser til forskelDerefter skulle Karen Barritza forsøge at udligne til 1-1 i kampe mod Anett Kontaveit.
Men det lykkedes ikke for Barritza, der er nummer 669 i verden.
Kontaveit, som er nummer 20 i verden, vandt lørdagens anden singlekamp med de overbevisende cifre 6-1, 6-4.
Estlands Anett Kontaveit er blandt de 20 bedste spillere i verden.
Da der spilles bedst af tre opgør kan den afsluttende doublekamp ikke rokke ved det samlede danske nederlag.
Tidligere på ugen tabte Danmark til Rusland og Polen.
/ritzau/FacebookTwitterKopier linkEmner:Clara Tauson (tennisspiller)|Tennis|Estland|Dansk Tennis Forbund|Australian Open




https://www.dr.dk/sporten/fodbold/superliga/riddersholm-debuterer-som-soenderjyske-traener-med-nederlag

SuperligaRiddersholm debuterer som Sønderjyske-træner med nederlagVejle fik en perfekt start på foråret med 2-0 mod Sønderjyske.
Kjartan Finnbogason scorede i sin debut.
09.
feb.
2019 kl.
18.
22Bemærk: artiklen er mere end 30 dage gammelLæs opVejle åbnede foråret med bulder og brag, da Sønderjyske lørdag eftermiddag blev slået ganske sikkert med 2-0 i Glen Riddersholms debut for gæsterne.
Vejle viste sig fra en uhyre effektiv side i første halvleg, hvor hjemmeholdet også var dominerende.
Sønderjyske formåede ikke at skabe spænding trods et spillemæssigt overtag i anden halvleg.
Læs også:Vendsyssel er skuffet over Riddersholm: ’Glen sagde, han var færdig som Superliga-træner’Vejle er fortsat nummer 13 i Superligaen, mens Sønderjyske er nummer 11 med tre point mere end Vejle.
Angriber Imed Louati var første mand til at være farlig efter blot to minutter, men hans forsøg gik snært over mål.
Vinden havde stor indflydelse på en første halvleg, som bød på ganske få chancer.
Vejle udnyttede dog de to, de fik.
Først blev det 1-0 ved nyindkøbte Kjartan Finnbogason.
Efter utallige forsøg mod udeholdets mål fik angriberen skrabet bolden det sidste stykke over målstregen efter 22 minutter.
Blot to minutter senere fordoblede Imed Louati føringen med et imponerende hovedstød.
Sønderjysk overtag efter pausenSønderjyske skabte ikke meget i første halvleg.
Tættest var de på et mål, da Vejle-målmand Pavol Bajza havde svært ved at holde en afslutning fra debutanten Marco Rojas fem minutter før pausen.
Udeholdet fik til gengæld overtaget spillemæssigt i anden halvleg, men det haltede fortsat med at skabe chancer.
Sønderjyskes hidtil bedste mulighed kom efter 54 minutter, da Marcel Rømer sparkede lige forbi Vejle-målet.
Læs også:Riddersholm dropper Vendsyssel: Skal være cheftræner i SønderjyskeMen den største tilfaldt forsvarsspiller Jeppe Simonsen, som bankede bolden på overliggeren med tyve minutter tilbage af opgøret.
Også angriber Peter Christiansen ramte overliggeren i de døende minutter, men ind ville bolden ikke for gæsterne.
Vejle møder i den kommende runde OB på udebane, mens Sønderjyske hjemme tager imod AGF.
/ritzau/FacebookTwitterKopier linkEmner:Glen Riddersholm (fodboldtræner)|Kjartan Finnbogason (fodboldspiller)|Vejle|SønderjyskE|Fodbold




https://www.dr.dk/nyheder/udland/trump-afviser-krav-om-pege-paa-en-skyldig-i-khashoggi-sag

UdlandTrump afviser krav om at pege på en skyldig i Khashoggi-sag Præsidenten mener ikke, at han har pligt til at overholde frist fra Kongressen.
Jamal Khashoggi blev kvalt og derefter parteret på Saudi-Arabiens konsulat i Istanbul.
(Foto: Handout .
© Scanpix)09.
feb.
2019 kl.
15.
05Bemærk: artiklen er mere end 30 dage gammelLæs opPræsident Donald Trump bliver stærkt kritiseret for at ignorere en frist fra den amerikanske kongres om at give informationer om, hvem der menes at stå bag drabet på den saudiarabiske journalist Jamal Khashoggi.
Trump-administrationen havde fået en frist til fredag til at oplyse, hvem den mener står bag forbrydelsen.
Det skulle også oplyses, om der er planlagt sanktioner mod de pågældende.
Sagen kortDen saudiarabiske journalist Jamal Khashoggi gik 2.
oktober ind på Saudi-Arabiens konsulat i den tyrkiske by Istanbul for at få nogle dokumenter, så han kunne blive gift med sin tyrkiske forlovede.
Khashoggi, der levede i eksil og havde skrevet kritisk om det saudiarabiske regime, kom ikke ud igen.
I første omgang afviste Saudi-Arabien tyrkiske meldinger om, at Khashoggi var blevet dræbt.
Saudiaraberne påstod, at han havde forladt konsulatet.
Senere erkendte Saudi-Arabien, at Khashoggi var blevet dræbt ved en uautoriseret aktion.
Elleve personer er blevet tiltalt for drabet af Saudi-Arabien.
Men der er ikke kommet nogen rapport.
Repræsentanter for præsidenten siger, at Trump ikke mener, at han behøver at efterkomme Kongressens krav om en reaktion.
Dette har ført til kritik af præsidenten fra flere sider.
Læs også:FN: Saudiarabere planlagde mord på Khashoggi- Trump-administrationens afvisning af at svare på dette spørgsmål fra Kongressen understreger behovet for, at vi får undersøgt til bunds, hvad der styrer præsidentens udenrigspolitik, siger demokraten Eliot Engel.
Engel leder udenrigsudvalget i Repræsentanternes Hus.
Kritik fra partifællerOgså nogle af Trumps partifæller har tidligere kritiseret ham for hans håndtering af sagen.
Kritikken tog til, da præsidenten afviste efterretningstjenesten CIA's beviser for, at den saudiarabiske kronprins, Mohammed bin Salman, var indblandet i drabet.
Trump har opbygget et nært forhold til kronprinsen, som er Saudi-Arabiens reele leder.
Den saudiarabiske journalist og systemkritiker Jamal Khashoggi blev i oktober 2018 dræbt under et besøg på Saudi-Arabiens konsulat i Istanbul.
Det skabte meget røre internationalt.
Saudi-Arabien siger, at drabet blev udført af en gruppe, som ikke havde fået ordre til det.
/DR NYHEDER/FacebookTwitterKopier linkEmner:Donald Trump (politiker)|Jamal Khashoggi (journalist)|Saudi-Arabien|Repræsentanternes Hus|Udenrigspolitik




https://www.dr.dk/nyheder/kultur/film/dansk-stjerneskuespiller-gaar-helt-nye-veje-jeg-er-spaendt-paa-hvordan-det

Film og serierDansk stjerneskuespiller går helt nye veje: Jeg er spændt på, hvordan det bliver modtagetDanica Curcic er biografaktuel i komedien 'Mødregruppen'.
En helt ny genre for skuespilleren.
Komedie er noget af det sværeste at lave, mener Danica Curcic.
Derfor har der været ekstra nerver på op til premieren på komediefilmen 'Mødregruppen', hvor hun spiller hovedrollen.
Af Henriette Stisen09.
feb.
2019 kl.
15.
01Bemærk: artiklen er mere end 30 dage gammelLæs op- Jeg var lidt nervøs for det i starten.
Den prisvindende skuespiller Danica Curcic er netop nu aktuel i komediefilmen 'Mødregruppen'.
En genre, som man ellers ikke umiddelbart vil forbinde med skuespilleren, der er kendt fra mere dramatiske film som 'Stille hjerte' og senest krimiserien 'Kriger'.
Men det var én af grundene til, at Danica Curcic takkede ja til rollen som jetset-kvinden Line, der, efter at have grebet sin mand i at have en affære med barnepigen, forlader sit hæsblæsende liv i Hong Kong for at vende tilbage til rødderne i den fynske landsby Korinth sammen med sin lille søn.
- Det var en sjov udfordring for mig at medvirke i en komedie, for komedie er noget af det sværeste at lave, synes jeg.
Det er virkelig knald eller fald: Enten er det sjovt, eller også er det ikke.
Det kan man lynhurtigt mærke.
Så jeg var mega nervøs for, om jeg kunne finde ud af det.
Line (Danica Curcic) lever i 'Mødregruppen' det vilde jetset-liv i Hong Kong - lige indtil hun finder ud af, at hendes mand (Anders W.
Berthelsen) har et lidt for intimt forhold til barnepigen.
Så smutter hun hjem til Fyn.
Selvom instruktør Charlotte Sachs Bostrups film 'Mødregruppen' beskrives af Danica Curcic som en 'feel good'-komedie, så rører den ifølge hende også ved nogle dybere mekanismer i det at være menneske, som hun kan genkende fra sit eget liv.
Som eksempelvis at turde stå ved sine egne holdninger og overbevisninger – og at følge sin egen intuition.
Eller i hvert fald at forsøge.
- Det er jo ikke fordi, jeg lever frelst og følger min intuition hver eneste dag.
Det er tværtimod den kamp, jeg kæmper hver dag, og som er grundlaget for meget af det, jeg gør.
- Men det er svært ikke at blive for farvet af enten samfundets holdninger eller dem omkring mig, som ikke er mine nærmeste relationer.
Især i denne her branche skal der ikke meget til for at blive skubbet ud af sin kerne, siger hun.
Længtes efter at høre til et stedI filmen må Danica Curcics rolle skabe et netværk og fællesskab helt fra bunden, da hun uden varsel vender tilbage til sin barndomsby.
Et fællesskab, som er altafgørende for at føle sig hjemme og tryg.
Det mener Danica Curcic i hvert fald.
Hun blev selv født i Serbien, inden hendes forældre flyttede familien til Danmark, da hun var et år.
Den dobbelte kultur i hendes liv har været en stor berigelse – men har måske også været med til at skabe en higen efter at føle sig hjemme ét sted.
- Da jeg gik i gymnasiet, havde jeg aldrig rigtig troet, at jeg ville blive boende i Danmark.
Jeg var meget søgende dengang, fortæller hun.
Danica Curcic vandt både en Robert og en Bodil for sin præstation i Bille Augusts drama om aktiv dødshjælp, 'Stille hjerte', fra 2014.
Her ses hun sammen med Paprika Steen og Morten Grunwald.
- Men så bliver man ældre og finder ud af, at det handler om det fællesskab, man har omkring sig.
Det er fuldstændig ligegyldigt, hvor i verden man bor, for det er de folk og det fællesskab, du har omkring dig, der får dig til at føle dig hjemme.
Jeg kan huske følelsen af at komme hjem, da jeg fandt skuespillet.
Danica CurcicLever 'et sigøjnerliv'Det viste sig at være i særligt skuespillet, at Danica Curcic fandt sit hjem.
- Det var en kæmpe længsel i mig efter at høre til et sted.
Og det har måske også været et tema i hele mit liv, fordi jeg netop også har rødder i Serbien.
Ikke fordi jeg overhovedet har følt mig fremmedgjort her i Danmark, men jeg har bare savnet et fællesskab, hvor jeg virkelig følte, at jeg hørte hjemme.
- Jeg kan huske følelsen af at komme hjem, da jeg fandt skuespillet.
Selvom det kan være en omskiftlig tilværelse at være skuespiller, hvor man tilbringer få måneder med et produktionshold af gangen, så har Danica Curcic fundet en styrke i branchen.
- Der er et meget stærkt fællesskab i den her branche, som er rigtig smukt.
Et fællesskab, hvor man gerne må række ud og bruge såvel som at hjælpe hinanden.
- Men det er jo også lidt sigøjneragtigt og meget omskifteligt, når man hele tiden rykker fra én ’produktionsfamilie’ til en anden.
Derfor er det også endnu vigtigere at have et tæt fællesskab omkring sig.
En tæt kerne, som består af de samme folk, uanset hvor man rykker hen.
Og som jo er ens familie på en eller anden måde.
Danica Curcic i rollen som politiefterforskeren Louise i TV2 -serien 'Kriger' fra 2018, hvor hun spiller over for blandt andre Dar Salim og Lars Ranthe.
Stiller høje krav til sig selvNår man er skuespiller, rykker man ikke bare rundt fra set til set.
Man har også et arbejde, som (forhåbentligt) mange ser.
Og som mange derfor kan have en holdning til.
Det kræver en indre balance, når man som Danica Curcic også er en hård kritiker af sine egne præstationer.
- Det kan være svært ikke at se sig selv med andres øjne i den her branche i stedet for at finde en ro i sig selv.
Den rejse synes jeg stadig, jeg er på.
Det er i hvert fald noget, jeg kan mærke, jeg skal være opmærksom på.
For jeg er også enormt selvkritisk og har ret høje krav og forventninger til mig selv.
I 'Mødregruppen' er det første gang, Danica Curcic indtager hovedrollen i en komedie.
Det er dog ikke første gang, at hun afprøver genren.
I 2014 spillede hun Bodil Jørgensens datter i Hella Joofs 'All Inclusive'.
(© S/F Film Production)Og så er vi tilbage til det med nervøsiteten over at være sprunget ud i komediegenren.
- Jeg er stadig lidt spændt på, hvordan den bliver modtaget.
Men for mig er det også vigtigt med alsidighed, og jeg har lyst til at prøve forskellige genrer af.
Jeg kan godt lide at udfordre mig selv, og filmen her var virkelig en sjov udfordring, forklarer hun.
- Men min mavefornemmelse er meget god.
Det er en rigtig fin komedie, hvor folk forhåbentlig også kommer hele vejen rundt i følelsesspektret.
Læs også:Anmelder skuffet over stjernespækket dansk komedie: Slidt og besynderligFacebookTwitterKopier linkEmner:Charlotte Sachs Bostrup (filminstruktør)|Danica Curcic (skuespiller)|Teater|Den Fynske Landsby|Serbien




https://www.dr.dk/sporten/oevrig/christoffer-faarup-bliver-nummer-22-ved-vm-i-styrtloeb

Øvrig sportChristoffer Faarup bliver nummer 22 ved VM i styrtløbDen danske skiløber Christoffer Faarup leverede et glimrende resultat til VM i styrtløb.
Christoffer Faarup var tæt på målsætningen om top 20.
09.
feb.
2019 kl.
14.
49 | opdateret 09.
feb.
2019 kl.
15.
08Bemærk: artiklen er mere end 30 dage gammelLæs opKjetil Jansrud er verdens bedste styrtløber.
Lørdag var den 33-årige nordmand hurtigst, da der skulle findes en ny verdensmester i styrtløb ved VM i svenske Åre.
Læs også:Faarup før VM i styrtløb: ’26.
plads gav selvtillid’Jansrud kom ind over stregen i tiden 1 minut og 19,98 sekunder.
Det var 0,02 sekund hurtigere end landsmanden Aksel Lund Svindal, der derfor måtte tage til takke med en sølvmedalje i sit sidste løb som professionel.
Jansrud revancherede med lørdagens sejr den fjerdeplads, han fik i samme disciplin ved VM i 2017.
Kjetil Jansrud efter han kørte i mål i mændenes styrtløb.
Østrigske Vincent Kriechmayr blev nummer tre med tiden 1 minut og 20,31 sekunder.
Den forsvarende verdensmester, schweiziske Beat Feuz, sluttede som nummer fire.
Tåge udsatte startChristoffer Faarup var også med i styrtløbet.
Danskeren leverede et flot gennemløb og sluttede som nummer 22 ud af 57.
Starten på lørdagens styrtløb blev på grund af tåge udskudt.
Men det ændrede ikke på, at Kjetil Jansrud, der som følge af to brækkede fingre havde tapet sin venstre hånd fast til den ene stav, fløj ned af pisten med stor hastighed og satte bedste tid.
Kort tid efter skulle Aksel Lund Svindal forsøge at overgå sin landsmand, men det norske fartfænomen måtte altså se sig slået med sølle 0,02 sekund.
Søndag skal de kvindelige skiløbere køre styrtløb i Åre.
/ritzau/FacebookTwitterKopier linkEmner:Christoffer Faarup (skiløber)|Skisport|Sverige




https://www.dr.dk/nyheder/politik/ida-auken-om-landbrugspakke-var-ved-falde-ned-af-stolen-da-jeg-saa-tallet

PolitikIda Auken om landbrugspakke: Var ved at falde ned af stolen, da jeg så talletSiden 2015 har landbruget reduceret sin kvælstofudledning med 12 ton.
Målet var 1.
451 ton.
Ida Auken (R) er overrasket over, at det kun er lykkedes landbruget, at reducere kvælstofudledningen med én procent af det aftalte.
Af Sally Frydenlund Larsen09.
feb.
2019 kl.
13.
55Bemærk: artiklen er mere end 30 dage gammelLæs op- Det er jo en regulær skandale!
Sådan betegner De Radikales klima- og miljøordfører, Ida Auken, de nye oplysninger om, at landbruget kun har reduceret udledningen af kvælstof med 12 ton.
Da den omdiskuterede landbrugspakke blev vedtaget i 2015, lovede landbruget ellers frivilligt at reducere udledningen med 1.
451 ton inden udløbet af 2018, men er altså kun lykkedes med en reduktion på cirka én procent.
En af aftalens grundpiller var, at landbruget - til gengæld for en lempelse af gødningsbegrænsningerne - frivilligt skulle tage initiativ til tiltag, der mindsker kvælstofmængden i vandløb og søer.
Ansvaret ligger alene hos miljøministeren.
Ida Auken, miljø- og klimaordfører, R.
Landbruget: Bureaukrati bremserMen at basere aftalen på frivillighed fra landmændenes side var naivt, mener Ida Auken.
- Landbrugspakken byggede på frivillighed, og det har ikke virket de sidste tyve år, så jeg har heller ikke forståelse for, hvorfor regeringen troede, det skulle virke nu, siger hun.
Hos landbrugets interesseorganisation Landbrug & Fødevarer, erkender man et delvist ansvar for ikke at være nået i mål - og melder sig klar til at gøre en indsats.
Miljø- og fødevareminister Jakob Ellemann-Jensen mener, at ansvaret for de lave tal er delt mellem ministeriet og landbruget (arkiv).
- Der har vi en opgave, som vi er parate til at levere på, og derfor kæmper vi for at få implementeret især minivådområder, som landmændene selv kan stå for, siger formanden for interesseorganisationens planteavlsforening, Torben Hansen, til Berlingske.
Han forklarer til samme avis, at organisationen oplever interesse for at oprette initiativer, som etablering af vådområder, fra medlemmerne.
Vådområderne kan være med til at rense kvælstof ud af vandet, inden det når vandløb og søer, men projekterne er blevet bremset af bureaukrati og uafklarede spørgsmål, oplyser Torben Hansen.
Frivilligt eller ufrivilligtIda Auken mener ikke, at man kan holde landmændene ansvarlige.
Hun mener derimod, at ansvaret ligger hos regeringen og den siddende miljø- og fødevareminister.
De mål, som vi har sat for 2021, dem kommer vi til at nå - enten af frivillighedens vej eller også af en anden vej.
Jakob Ellemann-Jensen, miljø- og fødevareminister, V.
- Ansvaret ligger alene hos miljøministeren.
Det er ham, der sidder og skal sikre at vores vand bliver passet ordentligt på, og at der ikke kommer for meget forurening i vores fjorde og søer, siger hun.
Miljø- og Fødevareminister Jakob Ellemann-Jensen (V) erkender, at det ikke har været let for landmændene at etablere projekter som vådområderne.
Han er dog ikke klar til at tage det fulde ansvar for de lave tal.
- Jeg mener ikke, det er godt nok.
Jeg skal se på, hvad vi kan gøre for at gøre det mindre bureaukratisk og mere attraktivt, og så skal man fra landbrugets side leve op til den del af aftalen, som ligger på deres side, siger ministeren.
Imens venter endnu en forpligtelse for landbruget.
I aftalen fra 2015 forpligtede landmændene sig nemlig til at begrænse kvælstofudledningen med 2907 ton frem til og med 2021.
Og dem når de, lover Jakob Ellemann-Jensen.
Med eller uden tvang fra politisk side.
- De mål, som vi har sat for 2021, dem kommer vi til at nå - enten af frivillighedens vej eller også af en anden vej.
FacebookTwitterKopier linkEmner:Ida Auken (politiker)|Jakob Ellemann-Jensen (politiker)|Venstre|Landbrug|Radikale Venstre




https://www.dr.dk/nyheder/regionale/fyn/giftige-slanger-beslaglagt-hvis-de-ikke-kan-afsaettes-til-en-anden-zoo-skal-de

FynGiftige slanger beslaglagt: Hvis de ikke kan afsættes til en anden zoo, skal de aflivesTerrariet Vissenbjerg har taget sig af de 45 slanger, som politiet har beslaglagt.
Indtil videre har et par tyske zoologiske haver vist interesse for nogle af slangerne.
(Modelfoto af en puffadder) Af Allan Christiansen, Jonatan Grau Møller og Anne Mette Thrane09.
feb.
2019 kl.
12.
59Bemærk: artiklen er mere end 30 dage gammelLæs opDet kribler og krabler i Terrariet Vissenbjerg.
Det gør det sådan set hver dag.
Men i disse dage er der uventede gæster i terrariets 'giftlaboratorium'.
Beslaglagte slanger bliver opbevaret i plastikkasser, mens de venter på at få afgjort deres skæbne.
Normalt er det lille lokale med de store glasmontrer en del af en udstilling med nogle af verdens giftigste slanger.
I løbet af denne uge har udstillingen dog været lukket, fordi der har været en overbefolkning af giftige slanger.
Årsagen er, at politiet i tirsdags rykkede ud til fem forskellige adresser på Sjælland og Lolland.
På fire af adresserne blev der fundet i alt 45 slanger, hvoraf de fleste af dem var giftige.
Eksperter fra Terrariet Vissenbjerg blev tilkaldt af politiet for at hjælpe med at konfiskere slangerne og opbevare dem på terrariet efterfølgende.
Chefdyrepasser i Terrariet Vissenbjerg fortæller, hvilke slanger de har modtaget:Sendes videre eller aflivesSlangerne opbevares i plastikkasser, indtil deres fremtidige skæbne afgøres.
Chefdyrepasser i Terrariet Vissenbjerg, Jonas Caspersen, håber, at det lykkes at skaffe et nyt hjem til slangerne.
- Nu vil vi meget gerne finde nogle hjem til dem i forskellige zoologiske haver rundt i Europa.
Hvis det ikke er muligt, må nogle af dem aflives, siger han.
- Der er ikke nogle af slangerne, vi står og mangler.
Det er ikke sådan, at vi betragter det som en gave fra oven, desværre.
Hvis det ender med at nogle af slangerne skal aflives, så er det jo ærgerligt.
Selv om de helst ville beholde eller bortgive alle slangerne, så er det ikke muligt.
- Vi er nødt til at være kritiske med, hvem der kan få de her slanger.
Jo flere giftslanger, der er, jo højere er risikoen også for os.
Og vi vil jo også gerne alle sammen hjem hver dag, siger Jonas Caspersen.
Beholder selv et par slangerEt par af slangerne regner Terrariet Vissenbjerg dog med selv at beholde.
- Der er nogle puffadders, som vi har fået ind, som er en af de slanger, der forårsager flest dødsårsager i Afrika.
Derfor har den en historie, som vi kan bruge i vores udstilling, fortæller chefdyrepasser Jonas Caspersen.
Terrariet Vissenbjerg forventer, at have en afklaring på, om der er nogen, der vil overtage slangerne, inden for de næste to uger.
Sådan afliver de slangerne i Terrariet Vissenbjerg.
Læs også:Politiet beslaglægger 45 giftslanger i stor aktionFacebookTwitterKopier linkEmner:Terrariet Vissenbjerg|Vissenbjerg|Dyreparker|Krybdyr|Afrika




https://www.dr.dk/nyheder/kultur/den-store-vinterferieguide-det-skal-du-opleve-spille-og-se

KulturDen store vinterferieguide: Det skal du opleve, spille og seVi har fået DR's egne eksperter til at give gode tips til, hvad man skal lave i vinterferien.
Jakob Stegelmann, Mette Hybel og Per Juul Carlsen giver her deres bedste tips til, hvad du skal bruge vinterferien på.
(© dr)Af Kevin Ahrens09.
feb.
2019 kl.
13.
00Bemærk: artiklen er mere end 30 dage gammelLæs opDu kender det måske.
Du har glædet dig til ferien, men du har haft så travlt, at du simpelthen ikke har kunnet overskue at finde ud af, hvad du skal foretage dig.
Du har måske mest lyst til bare at flade ud på sofaen og lade batterierne op, men venner og familie bliver ved med at bombardere dig med selfies fra de franske alper eller thailandske strande.
Så du er næsten nødt til at opleve et eller andet.
Derfor har dr.
dk fået nogle af DR's egne eksperter til at skrive gode tips til, hvad du kan bruge vinterferien på.
Og bare rolig, der er også tips, som ikke kræver andet, end at du strækker dig efter fjernbetjeningen.
Det skal du opleve - Mette HybelKunstmuseet Arken i Ishøj - Aj hvor er det mærkeligt!
Patricia Piccinini, The Couple, 2018.
Kan opleves på Arken.
En udstilling, der appellerer til både store og små sjæle og ét af de steder, ungerne med garanti ikke vil kede sig lige nu, på kunstmuseet Arken i Ishøj.
Her udstiller den australske kunstner Patricia Piccinini virkelig mærkelige, foruroligende og alligevel dybt fascinerende muterede menneskevæsner.
Det lyder uhyggeligt.
Det er det ikke!
Udstillingen er for alle, også de, der har dybere kendskab og interesse i denne helt specielle kunstner.
Mette Hybel er DR's kulturkorrespondent.
Her guider hun til, hvilke kulturelle oplevelser, der venter i vinterferien.
(© dr)Det er som at gå rundt i en eventyrverden.
De mystiske skabninger virker på trods af deres groteske udseende både kærlige og varme, man kan næsten ikke undgå at holde af dem.
Her er virkelig noget til fantasien.
Og det er netop kunstnerens ønske, at man åbner alle sanser og lader sig rive med og måske forestiller sig verden på ny.
Kunstneren sætter med udstillingen fokus på, hvordan vi lever og skaber relationer i en højteknologisk tid, hvor det naturlige og kunstige smelter sammen.
Odense Teater - Valgkamp og politikerledeDet er noget helt særligt at sætte sig i et teatersæde og vide, at her har folk plantet deres dertil indrettede dybt i plyssæderne gennem hundreder af år.
Og det har de på Odense Teater, der har rødder helt tilbage til 1796.
I vinterferien kan man komme bag om kulisserne på det fine gamle teater og for eksempel besøge det bugnende kostumeloft, hvor der hænger op mod 15.
000 teaterkostumer, og også møde nogle af de ansatte og skuespillere, der fortæller om deres job på teatret.
Klaus Bondam har en af hovedrollerne i “Død over eliten”.
Og har man lyst til at gå ind og se en forestilling, er der noget at hente for både børn og voksne.
Teatret spiller det yderst aktuelle stykke ”Død over Eliten”, der handler om to statsministerkandidater, der bekriger hinanden, mens politikerleden vokser og befolkningen vil have magten tilbage til - ja folket.
Måske en god måde at varme op til det forestående folketingsvalg.
For de lidt mere eventyrlystne, er der forestillingen Mio, min Mio.
Teaterstykket er baseret på Astrid Lindgrens roman af samme navn, der jo ligesom teatret er en gammel og elsket klassiker.
Tirpitz i Blåvand - Arkitektur i verdensklasseHvis man ikke har været der endnu, og vinterferien bringer dig i nærheden af Vestkysten nær Varde, så er det bare med at komme af sted til Tirpitz.
Næsten helt gemt under klitterne ved Vesterhavet kan man gå på opdagelse på museet Tirpitz, der netop har vundet USA’s største arkitekturpris 'Honor Awards for Architecture' for at være noget ”helt særligt på verdensplan.
”Tirpitz ligger godt glemt i klitlandskabet.
Det er det danske arkitektfirma BIG, Bjarke Ingels Group, der har tegnet museet, der ligger nærmest skjult under sandet i det fredede klitlandskab ved Blåvand.
Museet er forbundet med den gamle kanonbunker Tirbitz, som tyskerne byggede under Anden Verdenskrig.
Så hvad enten man er interesseret i arkitektur eller har lyst til at gå opdagelse i museets udstillinger om blandt andet Vestkystens historie, så er der virkelig noget at hente.
Og så er der i øvrigt gratis adgang for alle under 18.
Det skal du spille - Jakob StegelmannApex Legends er gratis at spille og et godt alternativ til Fortnite.
(© EA)Apex Legends - Kæmp for overlevelseAlle spilproducenter prøver at lave deres eget Fortnite - og her er et sjovt alternativ til kæmpehittet.
Jakob Stegelmann har været vært på Troldspejlet i 30 år.
Her giver han tips til, hvad du skal spille i vinterferien.
Apex Legends er et førsteperson-skydespil, hvor 60 mennesker bliver kastet ind på en stor bane, og den sidste overlevende vinder.
Det er fremagende lavet - og helt gratis.
Der er lootboxes (virtuelle genstande der kan købes, red.
) undervejs, så pas på.
Men man kan spille det uden at bruge en krone.
Resident Evil 2 - Uhygge i vinterferienI 1998 blev spillere verden over skræmt af Resident Evil 2 - og nu er det genudgivet med helt ny lyd og grafik.
Se traileren til spillet her - Advarsel: Ikke for sarte sjæle.
Et fantastisk nostalgisk gensyn med et vanvittig uhyggeligt zombie-spil, som udviklerne har genskabt - med så mange ændringer, at der også er gysende overraskelser for gamle fans.
Det skal du se - Per Juul CarlsenSkuespillerinde Julia Roberts spiller hovedrollen i "Ben is back".
En tur i biffen - Ben is back’Ben is Back’ er en virkelig vellavet film om en familie, der er blevet revet i stykker af den ældste søns stofmisbrug.
Den er både et klassisk familiedrama og en gyser, hvor nutidens USA ligner et zombielandskab.
Per Juul Carlsen er er vært for Filmland Podcast samt anmelder på P1 Eftermiddag.
(© dr)Den er ikke bare spændende: Den giver os et meget intenst og konkret billede af en familie, der er revet i stykker, og det gør 'Ben Is Back' til en betydeligt mere original film end den følelsesfikserede 'Beautiful Boy', der fik dansk premiere for tre uger siden.
Det ligner en typisk køretur med en amerikansk familie – men så tager 'Ben Is Back' os godt nok med ud på en rejse.
Læs også:Ny Julia Roberts-film tager pusten fra anmelder: Den er noget helt særligtEn uge på sofaen - Babylon BerlinAlle har set serien ’Babylon Berlin’ – og er helt oppe at flyve over den.
Jeg har den endnu til gode.
Vi er i Berlin, 1929.
Den pulserende tyske storby er et paradis for de feststemte og de kreative.
Men bag den glitrende facade kæmper de fattige masser for et bedre liv, mens den politiske ekstremisme er i fremgang.
I 'Babylon Berlin' genskabes Berlin i de brølende 1920'ere, og det er den dyreste ikke-engelsksprogede dramaserie nogensinde.
'Babylon Berlin' kan streames gratis på DR TV.
Du kan se den lige her.
FacebookTwitterKopier linkEmner:Museer|Berlin|Teater|Arkitektur|Blåvand




https://www.dr.dk/nyheder/udland/43-blev-draebt-nedrivning-af-motorvejsbro-i-genova-er-i-gang

Kollapset bro i GenovaSe temaUdland43 blev dræbt: Nedrivning af motorvejsbro i Genova er i gangEn ny bro til 1,5 milliarder kroner vil indeholde en hyldest til ofrene for katastrofen.
En sektion af Ponte Morandi-motorvejsbroen er op vej mod jorden.
Af Jakob Busk Olsen og Kasper Duncan Gram (video)09.
feb.
2019 kl.
13.
03Bemærk: artiklen er mere end 30 dage gammelLæs opFire kæmpe donkrafte er i dag gået i gang med sænke en sektion af Ponte Morandi-motorvejsbroen i Genova ned til jorden.
14.
august sidste år kollapsede store dele af broen.
43 mennesker blev dræbt og 16 såret.
Med diamantsave afmonterede ingeniører i går den 36 meter lange og cirka 900 ton tunge sektion.
Italiens regeringsleder, Giuseppe Conte, overværede øjeblikket, da nedrivningen af broen officielt gik i gang.
- Det er en vigtig dag, det første skridt på en vej, som vi håber bliver så kort som mulig, sagde han ifølge AFP.
Giuseppe Conte iført sikkerhedshjelm på byggepladsen i Genova.
Donkrafte fra Costa ConcordiaDagens operation med at fjerne en sektion af broen ventes at vare omkring otte timer.
Se en illustration af, hvordan sektionen vil blive sænket:Donkraftene i Genova vækker ubehagelige minder i Italien - den var den samme slags, der blev brugt til at hæve krydstogtsskibet Costa Concordia, som kæntrede ud for Toscana i 2013.
43 lamperSideløbende med det store nedrivningsarbejde i Genova vil andre ingeniører gå i gang med at opføre en ny motorvejsbro, hvor den gamle stod.
Italiens førende arkitekt Renzo Piano har tegnet den 1,5 milliarder kroner dyre bro, der af hensyn til borgerne i Genova ikke bliver en hængebro som dens forgænger.
Den nye bro vil i stedet hvile på piller, og som en hyldest til ofrene vil den være oplyst af 43 lamper - det samme antal, som blev dræbt i katastrofen i 2018.
Broen skal stå færdig i april 2020 - og der vanker heftige bøder til entreprenørerne, hvis de ikke holder tidsplanen.
Se hvordan broen kommer til at se ud: Genovas borgmester, Marco Bucci, viser en illustration af den kommende bro.
 Stjernearkitekten Renzo Piano ser på en skitse af broprojektet i fugleperspektiv.
1 / 2Genovas borgmester, Marco Bucci, viser en illustration af den kommende bro.
1 / 2Stjernearkitekten Renzo Piano ser på en skitse af broprojektet i fugleperspektiv.
2 / 2Ikke opklaretDet er stadig ikke opklaret, hvorfor Ponte Morandi-broen styrtede sammen.
Efterforskere undersøger, om broens bærende stålwirer kan være nedbrudt, uden at nogen opdagede det, fordi de var kapslet ind i beton.
Dårlig vedligeholdelse, dårligt design og tvivlsomme byggestandarder bliver også undersøgt.
Selskabet Autostrade per l'Italia var ansvarlige for broen, og flere direktører risikerer at blive retsforfulgt i sagen.
Autostrade er allerede i gang med at forhandle om erstatning med de pårørende til ofrene for katastrofen.
Erstatningssummen kan løbe op i 370 millioner kroner, skriver AFP.
FacebookTwitterKopier linkEmner:Italien|Broer og tunneller|Vejanlæg|Ulykker




https://www.dr.dk/nyheder/indland/vi-valfarter-paa-skiferie-danskerne-har-et-ry-koere-lidt-staerkt

IndlandVi valfarter på skiferie: Danskerne har et ry for at køre lidt for stærktI disse dage strømmer danskerne på skiferie, men det er ikke uden risiko.
Les Deux Alpes i Frankrig.
Danskerne har et ry for at køre lidt for stærkt på ski, siger ortopædkirurg og lektor Lars Henrik Frich.
(Arkivfoto) Af Rasmus Dyrberg Hansen09.
feb.
2019 kl.
11.
27Bemærk: artiklen er mere end 30 dage gammelLæs opNæsten en halv million danskere tager udenlands på vinterferie, og mange af dem pakker i disse dage taskerne og gør klar til at spænde skistøvlerne og boltre sig i bakkerne.
Men det er ikke uden en vis risiko.
Hvert år vender omkring 10.
000 danskere hjem fra skiferie med større eller mindre skader.
Det vurderer Lars Henrik Frich, som er ortopædkirurg og lektor på Syddansk Universitet.
- Der er to tidspunkter i ens levealder, hvor man kommer værst til skade på ski.
Det er de unge mennesker, og så er det de midaldrende og seniorerne, siger Lars Henrik Frich.
Danskerne har et ry for at køre lidt for hurtigt på ski.
Lars Henrik Frich, ortopædkirurg og lektor, Syddansk Universitet.
Skaderne varierer alt efter, hvilken aldersgruppe der har været på ski.
Hvor børn oftest brækker ben og lårben, får teenagere på 15-20 år typisk ledskader i knæ og skulderen, hvor ledbånd og brusk bliver skadet.
I 45-50-års alderen er det så muskel- og seneskader, der er den store risiko, fortæller Lars Henrik Frich.
Og så er der de allerældste.
Deres typiske skiskader er brud – både på knogler og led.
- Danskerne har et ry for at køre lidt for hurtigt på ski, siger Lars Henrik Frich.
- Vi ser eksempelvis en tendens til, at 45-50-årige gerne vil stå på ski på samme måde, som de gjorde som 20-30-årige, men måske er konditionen ikke, som den har været, og fortræningen er ikke på plads, og så sker der uheld, siger han.
Det er ikke kun alderen, der har en betydning for, hvilken slags skade du hyppigst vil løbe ind i på skituren.
Også udviklingen i skiudstyret har en betydning.
Den kunstige sne på dette arkivfoto fra Østrig er der ikke brug for i år, hvor man især i Alperne har fået store snemængder.
- Skisport startede jo som en gentlemansport for mere end 100 år siden, hvor man kørte på træbrædder med korte læderstøvler, og derfor var skaderne tit ankelskader.
Skiudstyret udviklede sig, og skistøvlerne ændrede sig, men det flyttede bare skaderne op i knæet, og derfor er knæskaderne den hyppigste skade, man får ved at stå på ski i dag, siger Lars Henrik Frich.
- Og nu har industrien udviklet sig til, at der nu også er snowboards, hvor man er spændt fast ved ankler og knæ, men når man falder, er det så skulderen, det går ud over – så det er en stigende skade, siger han.
Hør mere om skiskader i P1-programmet 'Sygt Nok' via dette link.
Pas på dem foranSkaderne kan selvfølgelig forebygges, hvis man bare kører ordentligt, passer på sig selv og andre og ikke kører vildere, end man har teknik til.
Det er altid den, der kommer bagfra, der har skylden.
Uanset om den forankørende er kørt direkte ud foran dig eller starter op uden at se sig for.
Morten Agersnap, underviser på skilinjen på BGI AkademietDe officielle regler på skiDet Internationale Skiforbund (FIS) har opstillet ti officielle regler, der gælder på alle pister.
RespektSkiløbere og snowboardere skal opføre sig på en måde, så de ikke udsætter andre for fare.
KontrolEn skiløber eller snowboarder skal køre kontrolleret og tilpasse hastigheden og måden at opføre sig på efter sit personlige niveau og i forhold til terræn, sne, vejret og trafik på pisten.
RutevalgEn skiløber eller snowboarder, der kommer bagfra, skal altid vælge en rute, så man ikke udsætter forankørende for fare.
OverhalingEn skiløber eller snowboarder må overhale forankørende under forudsætning af, at man efterlader nok plads til, at den forankørende kan foretage enhver bevægelse.
Indkørsel, start og bevægelse op ad bjergetEn skiløber eller snowboarder, der kører ind på en pist, starter efter standsning på en pist eller bevæger sig op ad bakken, skal kigge op og ned ad pisten for at sikre sig, at man kan gøre det uden at skade sig selv eller andreStandsningMed mindre det er absolut nødvendigt, skal en skiløber eller snowboarder undlade at stoppe på pisten, hvor den er smal eller sigtbarheden er dårlig.
Efter et fald på et sådan sted, skal man flytte sig væk fra pisten hurtigst muligt.
Til fodsEn skiløber eller snowboarder, der enten kravler op eller ned på pisten til fods, skal gøre det i kanten af pisten.
Skilte og markeringerEn skiløber eller en snowboarder skal respektere alle skilte og markeringer.
UlykkerVed uheld på pisten har enhver pligt til at yde hjælp, hvis det er nødvendigt.
IdentifikationI tilfælde af en ulykke skal enhver skiløber eller snowboarder og vidner, hvad enten de er ansvarlige for ulykken eller ej, udveksle navne og adresser.
Kilde: skisport.
dkSå simpelt er det ifølge Morten Agersnap, der er underviser på skilinjen på efterskolen BGI Akademiet i Hornsyld, og som også har været breddekonsulent i Dansk Skiforbund i fem år.
- Vi fokuserer meget på skikontrol.
At man kan styre sine ski, bremse og kontrollere farten efter, hvor mange mennesker der er på pisten, siger Morten Agersnap, der samtidig understreger, at langt de fleste på løjperne kører pænt og ordentligt.
Ifølge ham er der dog nogle regler på skipisterne, som mange danskere måske ikke lige er klar over.
Eksempelvis at du altid er den ansvarlige part, hvis det er dig, der kommer oppefra.
- Det er altid den, der kommer bagfra, der har skylden.
Uanset om den forankørende er kørt direkte ud foran dig eller starter op uden at se sig for.
Det er en måde at beskytte de langsomt kørende på, og det tiltaler mig egentlig, at de, der er helt nye i sporten, ikke har det samme ansvar som de, der har mange års erfaring, siger Morten Agersnap.
Derfor opfordrer han til, at man altid forventer, at der kan komme nogle mærkværdige bevægelser og sving fra dem, der kører foran dig.
Opmærksom i ØstrigØstrig er et af danskernes foretrukne rejsemål, når det handler om skiferie.
Og her er det særligt vigtigt, at man er opmærksom, siger Morten Agersnap.
- I Østrig er de hårdere, end folk lige tror.
De slår hårdt ned på folk, der kører med alkohol i blodet.
Der er flere danskere, der er blevet retsforfulgt efter personpåkørsler i Østrig.
Vi har eksempler på, at folk er blevet slæbt ned til Østrig for at skulle i retten, og at børnene skulle med som vidner, siger han.
Netop alkoholen er en fælde, som mange ryger i, når de kører på ski.
For en fadøl og måske en Jägermeister hører for mange til en god gang afterski, men hvis der ryger for mange indenbords, går det ud over sikkerheden.
- Det er blevet meget moderne med de her herreture, hvor man skal give den gas i byen samtidig med, at man skal ud på ski.
Der opstår mange uheld i forbindelse med det.
Jeg tror, der er andre folkefærd, der er ligeså slemme til det, men det er en risikogruppe, især når man tager på afterski oppe på bjerget og skal ned igen, siger Morten Agersnap.
FacebookTwitterKopier linkEmner:Østrig|DR P1|Syddansk Universitet|Turisme|Skisport




https://www.dr.dk/nyheder/udland/thailandsk-prinsesse-er-ude-af-valgkamp-pa-royal-ordre

UdlandThailandsk prinsesse er ude af valgkamp på royal ordreParti, som er loyalt over for den afsatte Thaksin Shinawatra lover, at prinsesse ikke længere er kandidat.
Den thailandske prinsesse Ubolratana blev nomineret af partiet Thai Raksa Chart.
09.
feb.
2019 kl.
10.
44Bemærk: artiklen er mere end 30 dage gammelLæs opEt nyt politisk parti i Thailand lover lørdag at adlyde en ordre fra kongen, som er imod, at hans søster stiller op ved parlamentsvalget i næste måned.
- Partiet Thai Raksa Chart adlyder den royale kommando, hedder det i en erklæring fra partiets ledelse.
Prinsesse Ubolratana meddelte fredag, at hun var kandidat til at blive landets næste premierminister.
Men kong Menkong Maha Vajiralongkorn har sat foden ned over for partiet Thai Raksa Chart, som er knyttet til den magtfulde politiske Shinawatra-klan.
Partiet er loyalt over for den afsatte eks-premierminister Thaksin Shinawatra.
Iagttagere siger, at meldingen om, at prinsessen nu er ude af valgkampen, kan øge juntaens chancer for at vinde valget.
Nominering stred imod landets skikThailands konge mener, at det er både upassende og grundlovsstridigt, at den 67-årige prinsesse stiller op som premierministerkandidat.
- Det strider mod landets traditioner, skikke og kultur, at et højtstående medlem af den kongelige familie blander sig i politik.
Derfor er det yderst upassende, siger den 66-årige konge.
Kongens søster fraskrev sig sin royale titel, efter at hun tilbage i 1972 giftede sig med den amerikanske statsborger Peter Jensen.
Hun boede i USA i mere end 26 år, før de i 1998 blev skilt.
Herefter vendte hun tilbage til Thailand.
Her regnes hun stadig som en del af landets kongelige familie.
Militæret sikrer sig magtLederen af den thailandske militærjunta, Prayut Chan-o-cha, er blevet godkendt som premierministerkandidat.
Han stiller op for partiet Phalang Pracharat, der sympatiserer med landets militær.
Han meddeler sit kandidatur på et tidspunkt, hvor militæret ser ud til at bevare sin indflydelse på landets politik, selv om der holdes valg.
Ifølge kritikere af militærjuntaen betyder en ny forfatning i Thailand, som den thailandske konge har underskrevet, at landets generaler er sikret magt over thailandsk politik mange år frem.
Thailands valgkommission skal 15.
februar godkende de nominerede kandidater til posten som premierminister, før de officielt kan stille op.
Selve valget holdes 24.
marts.
/ritzau/AFPFacebookTwitterKopier linkEmner:Thailand|Valg og folkeafstemninger|Militær|USA




https://www.dr.dk/nyheder/viden/teknologi/15-aar-med-fjaesbogen-derfor-sidder-zuckerberg-stadig-paa-tronen

Teknologi15 år med fjæsbogen: Derfor sidder Zuckerberg stadig på tronenBrugervenlighed og lykke-skud.
Eksperter giver deres bud på, hvorfor Facebook er blevet det mest benyttede sociale medie.
Af Allan Nisgaard og Mathis Birkeholm Duus (grafik)09.
feb.
2019 kl.
12.
02Læs opFor 15 år siden oprettede en ung mand ved navn Mark Zuckerberg en digital udgave af den blå bog for studerende.
I løbet af det første år havde mediet allerede lokket en million brugere til.
Og siden er det kun gået én vej.
I dag har Facebook cirka 2,3 milliarder aktive brugere om måneden.
Det er det mest benyttede sociale medie i verden.
Og det er på trods af, at mediet har været i modvind i de seneste år – blandt andet på grund af skandaler med læk af store mængder privatdata.
De mest benyttede sociale medierFacebook: 2,3 millarder brugereYoutube: 1,9 milliarder brugereWhatsApp (ejet af Facebook): 1,5 milliarder brugereFacebook Messenger: 1,3 milliarder brugereWeChat: 1 milliard brugereInstagram (ejet af Facebook): 1 milliard brugereQQ: 800 millioner brugereQZone: 531 millioner brugereTwitter ligger nummer 12 med 326 millioner brugere.
(Kilde: Statista, 2019)- Deres succes har i den grad været drevet af befolkningen i verden, siger Niels Ole Finnemann, der er professor emeritus ved Københavns Universitet.
Han har beskæftiget sig med internetforskning i mange år.
- De startede jo som blå bog for studenterkammerater.
Men efterspørgslen var kolossal.
Og det havde de nok ikke selv forestillet sig, fortsætter han.
Men hvordan har Facebook formået at blive siddende på tronen over sociale medier?
Det får du en række bud på her.
Mere simpel end konkurrenterneFor cirka 10 år siden kæmpede netværkerne Myspace og Facebook om at skaffe brugere.
Myspace tabte kampen, og en af årsagerne var forskellen i brugervenlighed, mener eksperterne.
- Myspace kræver, at du selv er med til at designe siden.
Du får større kreative muligheder.
Men det stiller også større krav til brugeren.
Der er Facebook mere bekvem og enkel.
Og den forenkling, tror jeg, er meget vigtigt og en af grundene til succesen, forklarer Niels Ole Finnemann.
Læs også:Før Facebook: Her er 10 sociale mødesteder der engang var vildt populæreOgså digital direktør i virksomheden Operate og ekspert i digitale platforme og sociale medier, Randi Hovmann, mener, at Facebook i sin tid formåede at sænke barren for de sociale platforme:- Der var ikke mange almindelige mennesker, der kunne være med på Myspace.
Facebook gør det helt rigtigt, når det kommer til brugervenlighed, og derfor er flere hoppet med på idéen, siger hun.
Siden er mange flere sociale medier komme til – nogle mere succesfulde end andre.
Google Plus var for eksempel et af de sociale medier, der var tænkt som en udfordrer til Facebook.
Men det lykkedes aldrig at komme op på samme niveau af brugere, og nu har Google valgt at lukke netværket.
Sådan så Facebooks forside ud den 12.
februar 2004 - otte dage efter siden blev lanceret.
Dengang kunne du hverken like, prikke eller lave statusopdateringer.
Men profilbillede, søgefunktioner og venneanmodninger var til gengæld allerede en integreret del af netværket.
(© Archive.
org)Belønner dig med lykke-skudFor nogle kan det krible i fingrene, når de ikke har været på Facebook et stykke tid.
Det kan hænge sammen med, at mediet belønner dig med små lykke-skud.
For eksempel når du får et ’like’ for et billede, du har lagt op.
- Det, at du kan få likes, giver et instant feedback og en lykkefornemmelse, som gør, at du får lyst til at blive ved, siger Randi Hovmann og fortsætter:Selvom vi i teorien hellere vil give vores opmærksomhed til et alternativ, hvor vi ved, hvad de gør med vores data, så vinder bekvemmeligheden og dagligdagen.
Det er simpelthen uoverskueligt at skifte Facebook ud.
Nathalie Camilla Larsen, social medie-strateg i virksomheden LEAD Agency,- Facebook har været meget hurtige til at forstå, at det med likes er et godt element at bygge videre på.
Og nu har de så forfinet konceptet.
Ifølge Nathalie Camilla Larsen, der er social medie-strateg i virksomheden LEAD Agency, er Facebook generelt dygtige til at udnytte vores sociale behov.
- Facebook har fra starten været et socialt medie med stort S.
Hele konceptet er jo bundet op på vennejagten.
Altså kan vi finde en gammel skolekammerat eller en gammel flamme og følge med i deres liv?
, siger hun.
- Det trigger stalker-genet i os.
Og derfor tror jeg, at Facebook faldt på et tørt sted.
De tilbød os noget, vi ikke kunne få andre steder.
De digitaliserede den blå bog, hvor man kunne snage i andres liv.
Og så har de løbende været gode til at følge den efterspørgsel på funktioner, brugerne har haft, fortsætter Nathalie Camilla Larsen.
Bruger dine data til at blive bedreMed EUs persondataforordning (GDPR) er der nu strengere krav til, hvordan Facebook og andre medier behandler private data.
Du kan for eksempel kræve, at Facebook sletter bestemte oplysninger.
Danskerne skruer ned for FacebookFærre danskere var på Facebook dagligt i 2018.
Det var specielt de 12-24-årige, som brugte mindre tid på Facebook.
Mens der i 2017 var 81 pocent af de 12-24-årige, der dagligt var på mediet, faldt tallet i 2018 til 73 procent.
(Kilde: DR Medieforskning og rapporten Medieudviklingen 2018)Men ikke desto mindre har Facebook haft 15 år til at indsamle og analysere data.
Og dem har de blandt andet brugt til at forbedre deres platform.
- De har jo haft adgang til at se, hvad det er, vi foretager os.
Og derfor har de kunnet tage temperaturen på os for at finde ud af, hvad der fungerer, og hvad der ikke fungerer, siger Niels Ole Finnemann.
Han bakkes op af Randi Hovmann:- Jeg tror, de både indsamler kvantitative og kvalitative data til at forsøge og forstå, hvorfor brugerne gør, som de gør.
- På den måde har de været rigtig gode til at finde ud af, hvad målgruppen vil have i morgen, hvad end det handler om chatfunktioner eller fotoalbums, fortsætter Randi Hovmann.
Manden bag facebook, Mark Zuckerberg, måtte sidste år forsvare Facebook op til flere gange.
Mediet er nemlig blevet stærkt kritiseret for deres måde at bruge folks privat-data på.
Her er den amerikanske kongres i gang med et større forhør af Zuckerberg.
(Foto: Aaron P.
Bernstein © Scanpix)Svært at forlade FacebookHvor længe Zuckerberg får lov til at blive på tronen med sin blå bog er svær at spå om.
Men der er flere grunde til, at det bliver svært at vippe ham af pinden.
- De har jo en enorm magt, fordi brugerbasen er så stor, som den er.
De har brugerne i deres hule hånd.
Så selvom vi i teorien er trætte af Facebook og hellere vil give vores opmærksomhed til et alternativ, hvor vi ved, hvad de gør med vores data, så vinder bekvemmeligheden og dagligdagen.
Det er simpelthen uoverskueligt at skifte Facebook ud, siger Nathalie Camilla Larsen.
- Det er jo enormt praktisk, at alle vennerne og alle begivenhederne er lige ved hånden.
Så der skal virkelig meget til at rive os ud af de vaner, fortsætter hun.
Derudover har det også en stor betydning, at erhvervslivet er kommet på Facebook, forklarer Randi Hovmann:- I dag er virksomheder massivt til stede.
Og det tror, jeg også gør, at det bliver svært at vippe Facebook af tronen.
For virksomhederne er villige til at betale annoncekroner for at få lov til at være der, siger hun.
FacebookTwitterKopier linkEmner:Facebook|Mark Zuckerberg (erhvervsleder)|Google|Erhverv|Navnestof




https://www.dr.dk/nyheder/udland/mindst-17-er-omkommet-ved-bygningskollaps-i-istanbul

UdlandMindst 17 er omkommet ved bygningskollaps i IstanbulEn 16-årig dreng lå under murbrokker og kaldte på hjælp, næsten to døgn efter at et højhus styrtede sammen.
Myndighederne har endnu ikke overblik over sammenstyrtningen, som skete onsdag.
09.
feb.
2019 kl.
13.
59Bemærk: artiklen er mere end 30 dage gammelLæs opRedningsarbejdere i Istanbul fortsætter lørdag med at fjerne murbrokker fra en sammenstyrtet bygning, hvor mindst 17 er omkommet.
Myndighederne har endnu ikke overblik over sammenstyrtningen, som skete onsdag.
- Der blev tidligt lørdag fundet endnu en omkommen i ruinerne, siger den tyrkiske indenrigsminister, Suleyman Soylu.
Det er ikke klart, hvad der forårsagede kollapset.
Men myndighederne siger, at de tre øverste etager på bygningen var opført uden byggetilladelse.
14 personer gravet udEn 16-årig dreng blev fredag gravet fri, efter at redningsmandskab hørte hans råb om hjælp.
En femårig pige var blevet gravet fri dagen før.
Højhuset styrtede sammen onsdag eftermiddag.
13 af de 14 personer, som er blevet hentet ud i live, er fortsat indlagt på hospitaler.
Syv af dem er i kritisk tilstand.
Istanbul.
 Istanbul.
 Istanbul.
 Istanbul.
 Istanbul.
 Istanbul.
(© Scanpix)1 / 6Istanbul.
1 / 6Istanbul.
2 / 6Istanbul.
3 / 6Istanbul.
4 / 6Istanbul.
5 / 6Istanbul.
(© Scanpix)6 / 6Bygningen lå i bydelen Kartal i den asiatiske del af Istanbul.
Den havde 14 lejligheder med 43 registrerede beboere.
Problemer med illegale virksomhederPræsident Recep Tayyip Erdogan besøgte lørdag ulykkesstedet og sagde til journalister, at regeringen vil sikre, at årsagerne til sammenstyrtningen bliver blotlagt.
Erdogan besøgte også ofre for ulykken på et nærliggende hospital.
- I denne bydel har vi stået over for alvorlige problemer med illegale virksomheder som i dette tilfælde, hvor nogen har haft travlt med at tjene flere penge, siger Erdogan.
Det er ikke klart, hvor mange personer der var savnet lørdag, hvor redningsmandskab løbende sendte sporhunde hen over murbrokkerne.
/ritzau/APFacebookTwitterKopier linkEmner:Recep Tayyip Erdoğan (politiker)|Ulykker|Istanbul|Tyrkiet|Redningsvirksomhed




https://www.dr.dk/nyheder/indland/nu-skal-det-vaere-forbudt-give-lange-stuearrester

IndlandNu skal det være forbudt at give lange stuearresterNyt lovforslag karakteriserer lange stuearrester og isolation af børn som psykisk vold.
Hvis stuearresterne er lange og gentagne, kan det betegnes som psykisk vold, lyder lovforslaget, som forventes vedtaget fra den 1.
marts.
(ARKIV) Modelfoto.
Af Sally Frydenlund Larsen09.
feb.
2019 kl.
17.
09Bemærk: artiklen er mere end 30 dage gammelLæs op- Gå ind på dit værelse og bliv der, til jeg siger til!
Sådan kunne begyndelsen på en stuearrest lyde.
Men i særlige tilfælde skal det kunne straffes med op til tre års fængsel at give sine børn stuearrest.
Forslaget er fremstillet som en del af en lovpakke om, hvordan man mindsker og straffer psykisk vold.
Forslaget karakteriserer gentagne, hyppige og lange stuearrester som psykisk vold.
Kortere og sporadiske stuearrester er altså ikke omfattet af forslaget, og i et notat lyder det, at:- Forældres adfærd over for deres børn kan i alvorlige tilfælde antage en karakter eller grovhed, der omfattes af bestemmelsen.
Bestemmelsen omhandler derimod ikke det, man normalt vil forstå ved stuearrester.
Vi hører jævnligt på Børnetelefonen om tilfælde af stuearrest, som er meget grove.
Rasmus Kjeldahl, direktør, Børns Vilkår.
Stuearrest kan være 'overgreb'Det er uklart, hvor udbredt grove stuearrester er, og hvor nøjagtigt grænsen går, men hos Børns Vilkår er de glade for lovforslaget.
- Vi hører jævnligt på Børnetelefonen om tilfælde af stuearrest, som er meget grove, og som reelt afskærer børnene fra at have et normalt socialt liv og må betragtes som overgreb på børnene og ødelægger deres selvværd og selvtillid, siger Rasmus Kjeldahl, direktør i Børns Vilkår.
- I de tilfælde kan sådan en lovbestemmelse her jo gå ind og føre til, at forældrene rent faktisk kan straffes, siger han.
Ikke alle er begejstrede for lovforslaget.
Til Jyllands Posten giver formand for Landsforeningen for Børn og Forældre, Morten Thorsøe Secher, udtryk for, at det er 'skørt' at lovgive om stuearrest.
- Det virker absurd og farligt at bevæge sig ind på det her område og begynde at lovgive om, hvordan forældre skal opdrage, siger han til avisen.
Hvis der er tale om det, man kalder "time out", så har man som forælder selvfølgelig stadig retten til at opdrage sit barn på den måde.
Britt Bager, politisk ordfører, V.
Handler om frihedsberøvelseMen forældre, der af og til giver deres børn stuearrester, som en del af opdragelsen, skal altså ikke frygte at blive straffet eller kigget over skulderen af myndighederne.
Det understreger Britt Bager, som er politisk ordfører for Venstre.
- Hvis der er tale om det, man kalder "time out", så har man som forælder selvfølgelig stadig retten til at opdrage sit barn på den måde.
I ministeriets notat om forslaget fremgår det, at forslaget er møntet på forældre, som udsætter deres børn for stuearrester, "der har karakter af en frihedsberøvelse, og som er en del af et mønster af krænkelser, der isolerer og nedbryder barnet.
"Det understøtter Britt Bager og sammenligner de grove stuearrester med fysisk vold.
- Jeg synes, det er helt på sin plads, at vi som samfund sender et klart signal om, at grove, længerevarende stuearrester ikke er i orden.
På samme måde, som det jo ikke er i orden, at man slår sine børn.
Lovforslaget ventes at blive vedtaget og skal efter planen træde i kraft den 1.
marts.
FacebookTwitterKopier link




https://www.dr.dk/sporten/live/minut-minut-vejle-aabner-foraaret-med-sejr-over-soenderjyske






https://www.dr.dk/nyheder/udland/jumbojet-krydser-hollandsk-motorvej

UdlandJumbojet krydser hollandsk motorvejEt Boeing 747-fly kom ud i morgentrafikken nær Amsterdams Schiphol AirportEn del bilister spærrede formentlig øjnene op, da en jumbojet standsede bilerne på en hollandsk motorvej.
Af Kasper Duncan Gram (Video)09.
feb.
2019 kl.
16.
38 | opdateret 10.
feb.
2019 kl.
07.
28Bemærk: artiklen er mere end 30 dage gammelLæs opI morges sneglede et Boeing 747-fly sig over A9-motorvejen nær Schiphol Airport ud for Amsterdam.
Motorvejen måtte lukkes i nogle timer, mens den 150 ton tunge jumbojet langsomt blev trillet på tværs af vejbanen på vej til sit sidste hvilested.
Flyet forlod lufthavnen i tirsdags, og efter planen når det frem til et nærliggende hotel ejet af det tyrkisk-hollandske selskab Corendon i morgen.
Her bliver det ifølge ejerne ombygget til en 'Boeing 747 Expericence'.
Motorvejen var bare én af en række forhindringer som broer og skilte på den direkte vej mellem lufthavn og hotellet.
Læs også:Boeing scorer opgave med at levere nye Air Force OneI dag er i øvrigt flytypens 50-års fødselsdag.
9.
februar 1969 blev Boeing 747 testfløjet for første gang på Paine Field i Everett i staten Washington.
Den første jumbojet blev derfor døbt ’City of Everett’.
FacebookTwitterKopier link




https://www.dr.dk/nyheder/indland/politikere-utilgiveligt-terrorist-havde-adgang-til-bombemanual-i-faengslet

IndlandPolitikere: Utilgiveligt at terrorist havde adgang til bombemanual i fængsletOmar el-Hussein kunne læse bombemanualer, mens han sad i fængsel.
Det vækker kritik, at Omar el-Hussein kunne læse bombemanualer, mens han sad i fængsel.
Af Mette Mayli Albæk, Louise Dalsgaard og Natascha Ree Mikkelsen09.
feb.
2019 kl.
09.
35Bemærk: artiklen er mere end 30 dage gammelLæs opDet er utilgiveligt, at terroristen Omar el-Hussein under et fængselsophold havde adgang til bombemanualer og terrorpropaganda.
Sådan lyder det fra flere retsordførere.
- Han var i forvejen indberettet for radikalisering, og det var meningen, at man skulle have et ekstra øje på ham.
Det havde man ikke tilstrækkeligt, når det her kunne ske, siger Peter Kofod, retsordfører for Dansk Folkeparti.
Indtil to uger inden terrorangrebet i februar 2015 sad Omar el-Hussein fængslet og under dette fængselsophold fik han beslaglagt tre indsmuglede telefoner.
Først efter angrebet blev disse telefoner sendt til teknisk undersøgelse, og her fandt politiet ud af, at der lå terrorpropaganda på to af telefonerne.
Læs også:Fire år siden terrorangrebet i København: Det skete der 14.
februar 2015- Det er helt utilgiveligt.
Det giver sig selv, at når man finder en telefon hos en, der har været involveret i så alvorlig kriminalitet og samtidig har været radikaliseret, så skal man selvfølgelig undersøge, hvad den her mand har kigget på, siger Trine Bramsen, retsordfører for Socialdemokratiet.
Omar el-Hussein kunne i fængslet læse bogen "Anarkistens kogebog," der har inspireret flere terrorister.
Han havde gemt den på ulovlige telefoner.
Ingen kommentarerTelefonerne blev allerede fundet i 2014, mens Omar el-Hussein sad varetægtsfængslet efter at have stukket en anden ung mand ned i et S-tog.
Men indholdet blev altså ikke undersøgt på findetidspunktet.
Desuden dukkede et hukommelseskort op i et dansk fængsel i månederne efter angrebet.
Her lå propagandamateriale fra Islamisk Stat, og flere af hinanden uafhængige kilder har over for DR bekræftet, at hukommelseskortet stammede fra Omar el-Hussein.
Kriminalforsorgen kan ikke oplyse den nøjagtige procedure for, hvordan man i dag håndterer beslaglagte telefoner hos indsatte, der er indberettet for radikalisering.
Men i en mail oplyser Kriminalforsorgen, at 'sikkerhedsarbejdet er i øvrigt ved at blive styrket, hvilket blandt andet vil medføre øget monitering af terrordømte og bekymringsindberettede'.
Ligesom Omar el-Hussein i fængslet havde adgang til at læse bogen "Anarkistens kogebog,", kunne han også læse Al-Qaedas magasin "Inspire".
Begge har inspireret flere terrorister.
Kriminalforsorgens kommunikationschef oplyser også:- Kriminalforsorgen har med de nye hjemler fra 1.
februar 2019 fået øget mulighed for at gennemgå ulovlige mobiltelefoner af hensyn til blandt andet de sikkerhedsmæssige forhold i fængsler og arrester og vil fortsat videregive ulovlige mobiltelefoner til politiet.
Hos Politiets Efterretningstjeneste, PET, er man trods flere henvendelser ikke vendt tilbage på DRs forepørgsel om, hvor vidt PET får besked, hvis der bliver fundet en telefon hos en radikaliseringsindberettet indsat.
Peter Kofod fra Dansk Folkeparti efterlyser, at myndighederne fortæller om praksis siden terrorangrebet og praksis i dag.
- Justitsministeren må klart redegøre for, hvordan man gør det her i dag.
Det siger sig selv, at vi skal lære af det, der er sket i fortiden.
Selv om vi har gjort mange ting for at prøve at stramme op, så skal der være klare linjer for, hvordan vi håndterer folk, der er radikaliserede, siger Peter Kofod.
Justitsminister Søren Pape Poulsen (K) har ikke ønsket at kommentere.
Københavns Politi har ikke ønsket at kommentere oplysningerne med henvisning til 'beskyttelse af efterforskningsmæssige metoder'.
Dagen efter terrorangrebet i København fandt politiet denne M95-riffel, som Omar el-Hussein brugte, da han skød mod kulturhuset Krudttønden.
Her dræbte han Finn Nørgaard og sårede flere betjente.
Tidlig morgen den 15.
februar skød og dræbte politiet Omar el-Hussein, efter han afgav skud mod tre betjente fra Aktionsstyrken.
På sig havde Omar el-Hussein blandt andet denne koran.
Betjent undersøger skudhullerne ved Krudttønden.
Her skød Omar el-Hussein mod et ytringsfrihedsarrangement.
Han dræbte filminstruktøren Finn Nørgaard og sårede flere betjente.
 Folk lagde blomster ved den jødiske Synagoge i Krystalgade på det sted, hvor Dan Uzan blev skuddræbt, da han stod vagt ved en jødisk konfirmation lørdag aften.
Synagogen var Omar el-Husseins andet mål.
1 / 4Dagen efter terrorangrebet i København fandt politiet denne M95-riffel, som Omar el-Hussein brugte, da han skød mod kulturhuset Krudttønden.
Her dræbte han Finn Nørgaard og sårede flere betjente.
1 / 4Tidlig morgen den 15.
februar skød og dræbte politiet Omar el-Hussein, efter han afgav skud mod tre betjente fra Aktionsstyrken.
På sig havde Omar el-Hussein blandt andet denne koran.
2 / 4Betjent undersøger skudhullerne ved Krudttønden.
Her skød Omar el-Hussein mod et ytringsfrihedsarrangement.
Han dræbte filminstruktøren Finn Nørgaard og sårede flere betjente.
3 / 4Folk lagde blomster ved den jødiske Synagoge i Krystalgade på det sted, hvor Dan Uzan blev skuddræbt, da han stod vagt ved en jødisk konfirmation lørdag aften.
Synagogen var Omar el-Husseins andet mål.
4 / 4FacebookTwitterKopier linkEmner:Det Konservative Folkeparti|Islamisk Stat|Omar Abdel Hamid El-Hussein (terrorist)|Terrorisme|København




https://www.dr.dk/nyheder/regionale/syd/michael-blev-doemt-spritkoersel-maatte-vente-otte-maaneder-paa-en-alkolaas

Syd- og SønderjyllandMichael blev dømt for spritkørsel: Måtte vente otte måneder på en alkolås Spritbilister venter flere måneder på at få installeret en alkolås i bilen.
Michael Ladefoged er dømt for spirituskørsel og har måtte vente mange måneder på at kunne få installeret en alkolås i bilen.
Af Ulrik Bang-Mørch og Søren Pors Grundahl09.
feb.
2019 kl.
10.
30Bemærk: artiklen er mere end 30 dage gammelLæs opKnapt et halvt år.
Så længe har ansøgninger om at få en alkolås i bilen i gennemsnit ligget i skuffen hos politiet og ventet på en afgørelse.
Det viser en opgørelse fra midten af januar, som DR Syd har fået aktindsigt i.
En af dem, der har måtte vente længe på svar fra politiet, er den 23-årige kokkeelev Michael Ladefoged fra Vejle.
Han ventede fem og en halv måned på at få en godkendelse.
- Jeg synes, der har været alt for lang ventetid.
Jeg synes ikke, at der burde gå over fem måneder for at tage stilling til, om man kan få en alkolås, siger Michael Ladefoged.
Ventede otte månederHan blev stoppet i sin bil med en promille på 1,2 dagen efter en fest og mistede dermed kørekortet.
Siden 15.
december 2017 har dømte spritbilister - såfremt de får tilladelse - kunnet køre bil med en alkolås installeret straks efter frakendelsen.
Frivillig alkolås-ordningDen nye frivillige alkolås-ordning trådte i kraft 15.
december 2017.
Med den nye alkolås-ordning kan du - såfremt du får tilladelse - køre bil med en alkolås installeret straks efter frakendelsen.
Den frivillige ordning betyder, at du selv kan vælge, om du vil køre med alkolås – dog under visse betingelser:Hvis du er dømt for spirituskørsel én gang med en promille på mellem 1,2 og 2,0.
ELLER:Hvis du er dømt to gange for spiritus- kørsel og din promille første gang var højst 2,0 og anden gang højst 1,2.
En yderligere betingelse for at deltage i den frivillige ordning er, at du skal undersøges for et muligt alkoholmisbrug samt melde dig til et obligatorisk kursus i alkohol, narko og trafik (ANT-kursus).
Dette kursus skal være gennemført, inden du kan gå op til kontrollerende køreprøveMan skal selv købe eller leje en alkolås.
Kilde: FærdselsstyrelsenDerfor tænkte Michael Ladefoged da også, at der ikke ville gå længe, før han igen kunne sætte sig bag rattet.
Men først fire måneder efter, han havde sendt sin ansøgning, blev han kaldt til samtale hos Kriminalforsorgen, som skulle vurdere, om han havde et alkoholmisbrug.
Da der var gået over fem måneder, fik han så besked om, at han var godkendt.
Først derefter kunne han gå i gang med det obligatoriske alkohol-, narko- og trafikkursus, tage køretimer til en ny køreprøve og installere alkolåsen i bilen.
Da han endelig stod med sit alkolås-kørekort i hånden, var det otte måneder efter, han havde sendt sin ansøgning.
- Efter jeg mistede kørekortet, havde jeg en masse tanker om min fremtid, mit arbejde og min uddannelse.
Jeg kom ned i et sort hul, og det var en stor nedtur, siger Michael Ladefoged.
Hvordan virker alkolåsenEn alkolås er et apparat, der måler indholdet af alkohol i din udåndingsluft.
Den gør, at du ikke kan starte din bil, hvis du har en promille over 0,5.
Under kørslen skal du puste i alkolåsen med visse mellemrum.
På den måde sikrer alkolåsen, at du ikke drikker under kørslen.
Kilde: FærdselsstyrelsenRisiko for at tabe mennesker på gulvetDen lange sagsbehandlingstid møder nu skarp kritik fra Mogens Kjærgaard Møller, der er administrerende direktør for Rådet for Sikker Trafik.
Ifølge Mogens Kjærgaard Møller er idéen med den nye alkolås-ordning netop, at folk skal kunne blive i deres livssituation, så de eksempelvis ikke mister deres job og ender i et decideret alkoholmisbrug.
Og det kræver en så kort sagsbehandlingstid som muligt.
- Vi risikerer at tabe nogle mennesker på gulvet, som helt sikkert har fået de slag, som de har fortjent.
Men det er bare vigtigt, at vi understøtter dem, der gerne vil have en alkolås, så de kan blive i deres job, siger Mogens Kjærgaard Møller.
- Hvis der går over fem måneder, hvor man eksempelvis har mistet sit job, hvad er så incitamentet til at købe en alkolås, siger Mogens Kjærgaard Møller.
Den vejledende pris på en alkolås inklusiv montering og moms er omkring 14.
000 kroner.
Fakta om spritulykkerOmkring hver 5.
trafikdræbte mister livet i en spritulykkeHeldigvis er der over de seneste ti år (2008-2017) sket et stort fald i antallet af dræbte og alvorligt tilskadekomne personer i trafikulykker, hvor der har været alkohol involveret.
I 2008 kom 439 personer alvorligt til skade, mens 93 blev dræbt i spritulykker.
Det tal faldt i 2017 til 175 alvorligt tilskadekomne personer, mens 36 blev dræbt.
Fra 2015 til 2017 har der dog været en lille stigning i antallet af dræbte i spritulykker med påvirkede førere af motorkøretøjer (knallerter, motorcykler, biler, varebiler, lastbiler, busser etc.
), cyklister og fodgængere.
Kilde: Vejdirektoratet og Rådet for Sikker TrafikOpgav lærepladsenDen lange sagsbehandlingstid fik også konsekvenser for Michael Ladefoged.
Han havde nemlig en læreplads som kok på Hyrup Kro ved Vejle, 23 kilometer fra sit hjem.
- Jeg var til sidst nødt til at opsige min læreplads, da jeg ikke kunne holde til at cykle 23 kilometer hver vej, siger Michael Ladefoged.
Jo længere tid, der går, desto mere stiger risikoen for, at folk ryger dybere ned i et hul, mener Mogens Kjærgaard Møller.
- Der skal være en relativt kort sagsbehandlingstid, hvis man skal undgå de kedelige situationer med folk, der bliver fyret fra deres job, og man risikerer at miste kontakten til sin familie.
Michael Ladefoged har i dag fundet en ny læreplads som kokkeelev på Restaurant Neptun i Vejle.
Da sagsbehandlingstiden på en alkolås tog flere måneder, måtte Michael Ladefoged cykle i alt 46 kilometer om dagen mellem sit hjem og sin elevplads.
1 / 2Michael Ladefoged har i dag fundet en ny læreplads som kokkeelev på Restaurant Neptun i Vejle.
1 / 2Da sagsbehandlingstiden på en alkolås tog flere måneder, måtte Michael Ladefoged cykle i alt 46 kilometer om dagen mellem sit hjem og sin elevplads.
2 / 2Sagsbehandlingen har været for langRådet for Sikker Trafik har kigget mod Sverige, hvor erfaringerne med alkolåse er rigtig gode.
Her er sagsbehandlingstiden kort, og det gavner både samfundsøkonomien, færdselssikkerheden og de, der ønsker at køre med en alkolås.
Chef for Politiets Administrative Center, Karin Jønler, erkender, at sagsbehandlingstiden i 2018 har været for lang.
- Der har helt klart været en sagsbehandlingstid, der ikke har været tilfredsstillende.
Ophobningen af sager skyldes primært, at man på et tidspunkt er kommet bagud.
Så i løbet af 2018 vil jeg godt tro, at nogle borgere har følt, at der har været en for lang sagsbehandlingstid, siger Karin Jønler.
Ventetid på vej nedHun forventer, at ventetiden vil blive kortere i 2019 og oplyser samtidig, at den aktuelle sagsbehandlingstid er nedbragt til tre og en halv måned.
Det sker ifølge hende efter, at de to centre, der tager sig af kørekort, er blevet lagt sammen til ét.
- Vi har fået ansat en del folk i forbindelse med, at vi nu har lavet en sammenlægning af de to administrative centre.
Det har vi været på forkant med, og det betyder, at vi nu er godt med på opgaven.
Vi arbejder målrettet på at nedbringe sagsbehandlingstiden.
Karin Jønler understreger, at der er forskellige regler og procedurer, som man skal følge, inden man godkender en alkolås til dømte spritbilister.
- Der er også et element af færdselssikkerhed i sagsbehandlingen vedrørende alkolås.
Der er nogle forskellige sagsskridt, vi skal igennem, så det er forsvarligt, at vi giver tilladelse til en alkolås.
Men vi skal selvfølgelig sikre os, at vi behandler sagerne så hurtigt, vi kan, og det er vi på vej til, siger hun.
Aldrig mere spritkørselMichael Ladefoged har fået installeret en alkolås i bilen, og han er i dag i lære som kok på restaurant Neptun i Vejle.
Du har jo bragt dig selv i den her situation ved at køre spritkørsel – det kunne du jo bare have ladet være med?
- Det er helt klart min egen skyld, at jeg indtog alkohol og kørte dagen efter.
Jeg fortryder virkelig, at jeg kørte spirituskørsel, og jeg bebrejder også mig selv, at jeg bragte mig i den situation.
- Jeg har taget meget ved lære af den situation her.
Jeg kommer ikke til at køre spritkørsel nogensinde igen.
Det siger jeg også til mine kammerater.
Hvis bare en af dem har drukket en øl, så advarer jeg vedkommende mod at køre.
For det kan ende fatalt, slutter Michael Ladefoged.
Alkolåsordningen skal evalueres mod slutningen af 2019.
FacebookTwitterKopier linkEmner:Mogens Kjærgaard Møller (jurist)|Offentlig forvaltning|Færdselsforseelser|Rådet for Sikker Trafik|Vejle




https://www.dr.dk/sporten/oevrig/atleter-opfordrer-kontroversiel-skipraesident-til-gaa-af

Øvrig sportAtleter opfordrer kontroversiel skipræsident til at gå afFIS-præsident Gian Franco Kasper er kommet i modvind efter kommentarer om diktaturstater og klimaforandringer.
Gian Franco Kasper har stjålet en del af opmærksomheden ved VM i alpint skiløb.
09.
feb.
2019 kl.
09.
59Bemærk: artiklen er mere end 30 dage gammelLæs opPræsidenten for Det Internationale Skiforbund (FIS), Gian Franco Kasper, skal gå af.
Sådan lyder opfordringen fra en række vintersportsudøvere i et åbent brev, efter at den 75-årige præsident er kommet med flere kontroversielle udtalelser.
I et interview med den schweiziske avis Tages-Anzeiger tidligere på ugen sagde præsidenten blandt andet, at OL er blevet for dyrt til, at europæiske demokratier kan afholde det.
Læs også:Skipræsident med kontroversiel melding: ’Det er nemmere at holde vinter-OL i diktaturstater’- OL er blevet enormt, og derfor formår vi ikke længere at finde kandidater.
Det er for dyrt og for stort, sagde han til avisen.
- Diktaturer kan arrangere legene, for de behøver ikke at spørge folket.
Det er ganske enkelt lettere med diktaturer.
Fra et markedsmæssigt perspektiv vil jeg have OL placeret i diktaturer.
Så slipper jeg for at være i strid med miljøaktivister, sagde han.
I interviewet blev han også spurgt til, hvilken indflydelse klimaforandringer har på de sportsgrene, der er afhængige af vejret om vinteren.
Gian Franco Kasper omtalte det som "såkaldte klimaforandringer".
- Vi har sne, nogle gange virkelig meget sne, sagde han og fremhævede de kolde temperaturer ved vinter-OL i Pyeongchang i 2018.
Organisation kræver afgangHan har senere undskyldt for sine kommentarer og understreget, at de ikke skulle tages bogstaveligt.
Alligevel er de faldet flere af udøverne for brystet.
I et åbent brev skriver interesseorganisationen Protect Our Winters (Beskyt Vores Vintre), at Gian Franco Kasper bør gå af.
Adskillige atleter er med i gruppen, der også tæller forskere, forretningsfolk og snowboardproducenten Burton.
- Den (artiklen i Tages-Anzeiger, red.
) bekræfter, hvad vi har vidst fra insidere i årevis.
At lederskabet i organisationen ikke vil anerkende videnskabelige beviser, der truer hele branchen, skriver gruppen.
Gian Franco Kasper er i disse dage til stede i svenske Åre, der er vært for VM i alpint skiløb.
/ritzau/APFacebookTwitterKopier linkEmner:De Olympiske Lege|Skisport|Klimaændringer|Vejret|Videnskab




https://www.dr.dk/nyheder/indland/342-menneskesmuglere-er-straffet-efter-graensekontrol

GrænsekontrolSe temaIndland342 menneskesmuglere er straffet efter grænsekontrolLangt de fleste menneskesmuglere, som er taget af grænsekontrollen, har fået ubetingede domme.
De 342 personer er blevet dømt eller har betalt bøder for menneskesmugling som følge af grænsekontrollen.
09.
feb.
2019 kl.
10.
23Bemærk: artiklen er mere end 30 dage gammelLæs opSiden grænsekontrollen blev indført efter de store flygtningestrømme i 2015, er 342 personer blevet straffet for overtrædelse af udlændingelovens eller straffelovens paragraffer om menneskesmugling.
Mere end tre fjerdedele af dem er blevet straffet med ubetinget fængsel.
Det oplyser justitsminister Søren Pape Poulsen (K) i et svar til Folketingets Retsudvalg.
Her har De Radikales retsordfører, Lotte Rod, spurgt om antallet af domme for menneskesmugling som følge af grænsekontrollen.
Flest idømt ubetingede straffeI perioden er 398 personer blevet sigtet for menneskesmugling - altså mistænkt og gjort til genstand for en politiefterforskning.
Og langt de fleste af dem er også blevet dømt.
Nogle endda flere gange.
En opgørelse fra Rigsadvokaten viser, at der er sket 418 såkaldt fældende afgørelser fordelt på 342 personer.
Langt de fleste af menneskesmuglerne har fået ubetingede frihedsstraffe.
Det gælder for mere end tre fjerdedele.
Derudover er der et par håndfulde betingede domme, mens resten har fået bødestraffe.
Kan give flere års fængselUdlændingelovens bestemmelser om menneskesmugling forbyder al bistand til en udlændings ulovlige ophold i Danmark.
Det gælder hjælp til såvel ind- som gennemrejse.
Strafferammen spænder fra bøde og op til to års fængsel.
Men under særligt skærpende omstændigheder kan straffen blive endnu hårdere.
For så er overtrædelserne nemlig omfattet af straffeloven.
Under disse særligt skærpende omstændigheder er strafferammen op til otte års fængsel.
Det kan for eksempel være i tilfælde, hvor andres liv udsættes for fare, eller hvor smuglingen er systematisk eller organiseret.
/ritzau/FacebookTwitterKopier linkEmner:Det Konservative Folkeparti|Lotte Rod (politiker)|Søren Pape Poulsen (politiker)|Menneskesmugling|Kriminalitet




https://www.dr.dk/nyheder/udland/storbritannien-opsiger-brexit-faergekontrakt-med-selskab-uden-skibe

BrexitSe temaUdlandStorbritannien opsiger brexit-færgekontrakt med selskab uden skibeEkstra færger skal sikre vareforsyningen efter brexit.
Der ventes at opstå kæmpe flaskehalsproblemer i færgehavne, hvis brexit indtræffer uden en skilsmisseaftale.
Af Jakob Busk Olsen09.
feb.
2019 kl.
14.
30Bemærk: artiklen er mere end 30 dage gammelLæs opKritikken af den britiske regerings håndtering af brexit er ikke blevet mindre, efter man har opsagt en kontrakt med selskabet Seaborne Freight.
Selskabet vandt i december retten til at oprette en færgerute mellem Ramsgate i Sydengland og Oostende i Belgien.
Færgeruten skal sikre vareforsyning til briterne i tilfælde af, at Storbritannien forlader EU 29.
marts uden en skilsmisseaftale - det såkaldte "no-deal" scenarie.
Kontrakten til en værdi af 118 millioner kroner har tidligere vakt opsigt, fordi Seaborne Freight ikke råder over egne skibe og aldrig tidligere har drevet en færgerute.
Læs også:Brexit skræmmer Nissan til at droppe planlagt produktion i StorbritannienRegeringen sagde oprindeligt, at Seaborne Freight var blevet undersøgt grundigt, inden man underskrev kontrakten.
Men nu har en irsk samarbejdspartner trukket sig fra aftalen, og derfor konkluderer det britiske transportministerium, at Seaborne ikke vil være i stand til at overholde kontrakten.
Oppositionspartiet Labour kalder opsigelsen for en "national ydmygelse" og kræver, at transportminister Chris Grayling bliver fyret.
Storbritannien har tegnet kontrakter på over 800 millioner kroner for at skaffe ekstra færger i tilfælde af "no-deal".
Ud over Seaborne Freight er der indgået aftaler med det franske selskab Brittany Ferries og det danske DFDS.
Begge er - i modsætning til det britiske firma - etablerede færgeselskaber.
FacebookTwitterKopier link




https://www.dr.dk/nyheder/viden/teknologi/mysterie-om-usb-stik-i-sael-lort-er-loest-ejeren-er-fundet

TeknologiMysterie om usb-stik i sæl-lort er løst: Ejeren er fundetForsker og ejer har to helt forskellige bud på, hvordan usb-stikket fyldt med billeder af sæler er endt i en sæl-lort.
Ejeren af det mystiske usb-stik går mange ture på stranden, da hun er frivillig hos New Zealand Sea Lion Trust.
Hun tror, at det er på en af disse ture, at hun har tabt usb-stikket.
(© WikiMedia Commons)Af Pernille Kjeldgaard Kristensen09.
feb.
2019 kl.
08.
00Bemærk: artiklen er mere end 30 dage gammelLæs opTidligere på ugen fortalte forskere fra New Zealands National Institute of Water and Atmospheric Research (NIWA), at de havde fundet et velfungerende usb-stik inde i en lort fra en søleopard.
Forskerne bag opdagelsen indsamler og undersøger søleopardernes afføring, og lorten fra Oreti Beach var frosset ned hos NIWA i et helt år, før forskerne kiggede nærmere på den.
Teorien har været, at søleoparden havde spist usb-stikket, der havde passeret gennem tarmsystemet, og er kommet ud i en lort.
At usb-stikket havde overlevet den lange rejse vækkede opsigt.
SøleopardSøleopard (Hydrurga leptonyx) er en sælart, der lever i området omkring Sydpolen.
Den bliver op til 360 cm lang og vejer 450 kg.
Den jager større byttedyr, bl.
a.
pingviner.
Kilder: Den Store Danske, WWFOg det blev endnu mere mystisk, da forskerne opdagede, at usb-stikket indeholdt optagelser af søleoparder fra en nærliggende bugt.
Læs også:USB-stik med video af sæler fundet - i frossen sæl-lortForskerne ledte derfor efter ejeren til det lille stik, så de kunne komme nærmere en afklaring på, hvordan usb-stikket endte i en lort.
Og nu er mysteriet løst.
‘Jeg ødelægger nok en god historie’Flere medier rapporterer, at det er sæl-glade Amanda Nally fra New Zealand, der har meldt sig som ejeren.
Hun husker tydeligt den dag, hvor hun sejlede i kajak, og søleoparderne svømmede omkring hende.
Her optog hun videoen, der senere blevet fundet på usb-stikket.
Det fortalte hun i det newzealandske tv-program, The Project.
- Søleoparden er meget truet (.
.
.
), så at få lov til at sejle med dem var et rigtig fedt øjeblik, siger hun i tv-showet.
Tre dage senere gik hun igen tur på stranden, hvor hun så en søleopard, der så syg ud.
Hun kontaktede myndigheder, der kunne tage sig af dyret.
Amanda Nally tror, at det er denne søleopards lort, der har indholdt usb-stikket.
Hun havde nemlig slet ikke opdaget, at stikket var væk.
Derfor ved hun ikke præcist, hvordan usb-stikket er landet i en søleopards lort, men hun har et bud.
- Jeg føler, at jeg ødelægger en rigtig, rigtig god historie (.
.
.
) Men jeg tror, at jeg tabte usb-stikket i sæl-lorten, siger hun i tv-showet.
Forskere mener, at den er blev spistDet er altså ikke sikkert, at usb-stikket har overlevet den lange rejse gennem en søleopards tarm.
Forskere fra NIWA har forklaret Amanda Nally, at de mener, at usb-stikket har været gennem en søleopards mave og tarm, fordi det lå helt nede i afføringen.
Hun fortæller, at forskeren, der optøede prøven, er overbevist om, at usb-stikket ikke bare er blevet tabt ned i afføringen, da det var ‘viklet ind’ i lorten.
- Det (USB-stikket, red.
) var omgivet af fjer og små fugleknogler, så de (forskerne, red.
) tænker, at usb-stikket muligvis er blevet tabt af mig, samlet op af en havfugl, som så er blevet spist af en søleopard.
.
.
, siger Amanda Nally til mediet Motherboard.
FacebookTwitterKopier linkEmner:Videnskab|New Zealand




https://www.dr.dk/sporten/tennis/tennislandsholdet-moeder-stjerne-i-overlevelseskamp-nyder-spille-mod-de-store

TennisTennislandsholdet møder stjerne i overlevelseskamp: 'Nyder at spille mod de store'Der kan vente Danmark meget svær modstand i dagens Fed Cup-nedrykningskamp mod Estland.
(ARKIV) Tennisspiller Clara Tauson er en af de afgørende brikker for, at Danmark kan blive oppe i Group 1.
Af Frederik Palle09.
feb.
2019 kl.
07.
46 | opdateret 09.
feb.
2019 kl.
09.
03Bemærk: artiklen er mere end 30 dage gammelLæs opDet er et dansk tennislandshold ført an af den kun 16-årige komet Clara Tauson, der i dag skal kæmpe for at blive oppe i den tredjebedste række i Fed Cup.
Kravet er en sejr over Estland.
Det er realiteten, efter at Danmark i går tabte 3-0 til Polen og dermed slutter sidst i gruppen med to nederlag i to kampe.
Læs også:Tennisturnering bliver Danmark mod Goliat: 'Det er en succes at undgå nedrykning'- Det var egentlig okay, synes jeg.
Polen spillede godt, og de vandt en fortjent sejr.
Jeg synes, at vi er tæt på igen.
Selvfølgelig specielt i Claras kamp med tre sætbolde.
Nu gør vi os klar til den næste kamp, siger sportschef i Dansk Tennis Forbund Jens Anker Andersen.
- Hvis vi rykker ned, er det ikke den største katastrofe, fordi så må vi jo bare gøre vores for at rykke op igen.
Jens Anker AndersenHan er sammen med landsholdet lige nu i Polen for at spille Fed Cup, hvor det i dag altså handler om at overleve.
Modstanderen hedder Estland, der har verdens nummer 20, Anett Kontaveit, i deres trup.
Hun sad over i den seneste kamp, men Jens Anker Andersen forventer, at hun er med mod Danmark.
Læs også:Danmarks tennislandshold skal i nedrykningsdrama efter nyt nederlag- Hun er rigtig dygtig.
De danske spillere nyder at spille mod så store navne som hende.
De har glædet sig i virkelig lang tid til det her, så det er en kæmpe oplevelse at være her, forklarer han.
- Men jeg synes ikke, at vores spillere er benovede over at møde dem.
De går til opgaven med krum hals og yder god modstand, siger Jens Anker Andersen.
Har slået WozniackiKontaveit har spillet fire gange mod Wozniacki i karrieren.
Ud af dem er det blevet til to sejre, hvoraf den seneste kom sidste år i Rom, hvor esteren slog danskeren 6-3, 6-1.
Netop Wozniacki har været et samtaleemne omkring Fed Cup-holdet denne gang.
Det var nemlig først planen, at hun skulle med danskerne til Polen, men hun meldte afbud kort før på grund af en skade.
Læs også:Danske tenniskvinder viste lovende takter på trods af nederlagHvis hun havde været med, så var situationen nok en anden for landsholdet, men nu kæmper de altså for overlevelse.
- Vi vil gerne spille så højt oppe som overhovedet muligt.
Vi synes, at det har været virkelig sjovt i år at være her, hvor der er så gode modstandere.
Det vil vi gerne fortsætte med, siger Jens Anker Andersen.
Læs også:Polsk underlag forhindrer Wozniacki i at spille Fed Cup- Hvis vi rykker ned, er det ikke den største katastrofe, fordi så må vi jo bare gøre vores for at rykke op igen.
Men det er sjovere at være på det her niveau.
Jeg tror også, at vi bliver bedre hvert år, fordi det er et meget ungt hold, forklarer han.
Estland havde tre modstandere i deres gruppe, men de har tabt alle tre kampe til henholdsvis Sverige, Ukraine og Bulgarien.
FacebookTwitterKopier linkEmner:Clara Tauson (tennisspiller)|Fed Cup|Estland|Polen|Tennis




https://www.dr.dk/musik/husker-du-reem-fra-x-factor-her-er-hun-i-dag

UpcomingSe temaMusikHusker du Reem fra X Factor?
Her er hun i dag20-årige Reem fortæller nu om sin X Factor-fortid og sin nye - og hidtil mest ærlige - sang.
Af Christian Ellegaard og Video: Allan Hansen09.
feb.
2019 kl.
07.
01Bemærk: artiklen er mere end 30 dage gammelLæs opSom 17-årig blev Reem landskendt, da hun deltog i X Factor.
Hun var storfavorit til at vinde konkurrencen, men endte i sidste ende på en andenplads.
Hør hvordan Reem ser på sin X Factor-fortid i dag i videoen øverst.
Nu er Reem tilbage med sin nye single, 'Kill the Love' - en sang, hun kalder noget af det mest ærlige, hun har skrevet.
Hør mere om sangens sårbare og ærlige betydning i videoen øverst.
Lyt til den dugfriske single her:Reem - Kill The Love -Musikdok: UpcomingVi sætter spot på unge, danske musikere, du bør holde øje med i den kommende tid.
Hvad har de på hjerte?
Og hvordan føles det, når massevis af mennesker begynder at høre deres musik?
FacebookTwitterKopier linkEmner:X Factor




https://www.dr.dk/nyheder/regionale/oestjylland/krydstogtsskibe-faar-stroem-fra-land-i-norge-i-aarhus-oser-de-loes

ØstjyllandKrydstogtsskibe får strøm fra land i Norge - i Aarhus oser de løsHavnedirektør afviser at omlægge til landstrøm, da det ville være en uforholdsmæssig stor investering.
20 procent af de gange, et af de store krydstogtskibe lægger til kaj i Aarhus Havn, ville det kunne slukke dieselmotoren og i stedet hente strøm til passagererne fra kajkanten.
Af Tina Vestergaard Andersen og Emma Lichscheidt09.
feb.
2019 kl.
09.
25Bemærk: artiklen er mere end 30 dage gammelLæs opDe er gode til at hive turister til, men til gengæld forurener de.
For mens krydstogtskibe lægger til i havnen i Aarhus, bruger de bunkerolie til at holde systemerne kørende - en olie, der indeholder 100 gange så meget svovl som almindelig diesel.
Det skaber en kraftig luftforurening de seks måneder, krydstogtskibene er i havn.
Men 20 procent af de gange, et af de store krydstogtskibe lægger til kaj i Aarhus Havn, vil det kunne slukke dieselmotoren og i stedet hente strøm til passagererne fra kajkanten.
Hvis altså havnen etablerede et landstrømsanlæg.
Det viser en sammenligning af anløbslister, DR Østjylland har foretaget.
Det ville have en stor positiv effekt på luftkvaliteten, hvis havnen etablerede et landstrømsanlæg, siger seniorrådgiver for Det Økologiske Råd Kåre Press-Kristensen.
- Så undgår man, at de udlader en masse giftige gasser og partikler, der bevæger sig langt væk fra skibet, og ved pålandsvind ud i de boligområder, der ligger ved havnen, og også længere ind i Aarhus-by, siger han.
Havnedirektør: Vi kan ikke forsvare så stor en investeringSelv om anløbslisten over årets krydstogtskibe viser, at de ville kunne koble til landstrøm i seks ud af de i alt 32 gange, de besøger Aarhus, mener direktøren for Aarhus Havn, Jakob Flyvbjerg Christensen, at det vil være en økonomisk ruin at etablere landstrøm til krydstogtskibene.
- Med de relativt få skibe, om det så er et eller seks skibe, der kan modtage strøm, er der simpelthen ikke omsætning nok til at forsvare så stor en investering, siger han.
Ifølge en analyse fra Det Økologiske Råd kan 90 procent af alle krydstogtskibe ombygges til landstrøm.
Men havnedirektøren i Aarhus er ikke optimistisk.
- Hvis vi i Aarhus etablerede landsstrøm og krævede det af skibene, ville svaret formentlig være, at de ville lade være med at komme til Aarhus.
Det er da også dyrt, hvis hver enkelt havn står alene om at anlægge landstrømsanlæg, lyder det fra Det Økologiske Råd og seniorrådgiver Kåre Press-Kristensen.
Derfor må man gå fælles gang, mener han.
- Det er snarere en koordineringsudfordring end en teknisk udfordring, siger han.
Han ønsker sig, at politikerne og folkene bag de store nordeuropæiske krydstogtshavne satte sig sammen og lavede en aftale.
Nabohavn i Norge har Europas største landstrømsanlægDet kan nemlig godt lade sig gøre for havne at anlægge et landstrømsanlæg.
Den norske havn i Kristiansand har eksempelvis gjort det.
Det er Europas største til en pris på 30 millioner, og her er ejendomschef Trond Sikveland meget tilfreds med investeringen.
- Det fungerer helt fantastisk, siger han.
Han vurderer, at det nye anlæg vil levere strøm omkring 12 af de cirka 60 gange, byen får besøg af krydstogtsturister.
Aarhus og Kristiansand ligger på samme krydstogtsrute og får derfor en del af de samme krydstogtsskibe i havn, og selvom havnedirektøren for Aarhus Havn ikke tror på, at skibene er parate til at bygge om til at modtage strømmen, er det ikke indtrykket i Kristiansand.
Her forudser Trond Sikveland, at mange flere rederier vil lægge om i meget nær fremtid.
- I løbet af de næste to-tre år vil der være betydeligt flere skibe, som bliver bygget om til at modtage landstrøm, siger han.
Formanden for Aarhus Havns bestyrelse, borgmester i Aarhus Kommune, Jacob Bundsgaard (S), ønsker for nuværende ikke at forholde sig til diskussionen om landstrøm.
FacebookTwitterKopier linkEmner:Aarhus|Det Økologiske Råd|Jacob Bundsgaard (politiker)|Socialdemokraterne|Rejse- og turistbranchen




https://www.dr.dk/sporten/haandbold/championsleague/skjern-profil-foer-noeglekamp-de-slaar-os-halvt-ihjel

ChampionsleagueSkjern-profil før nøglekamp: ’De slår os halvt ihjel’Der venter en vild kulisse, når Skjern møder PPD Zagreb på udebane i Champions League søndag.
Thomas Mogensen ser frem til opgøret mod PPD Zagreb søndag.
Af Malte Nørgaard09.
feb.
2019 kl.
11.
38 | opdateret 09.
feb.
2019 kl.
11.
45Bemærk: artiklen er mere end 30 dage gammelLæs opSkjern Håndbold ligger sidst i deres Champions League-gruppe, og derfor skal der snart samles nogle point, hvis sidste års kvartfinalister fortsat skal have muligheden for at tangere sidste års imponerende resultat.
Læs også:27-årig kan blive Danmarks yngste liga-træner: ’En drømmetilværelse starter for mig’Søndag er modstanderen PPD Zagreb, som er et af de hold, der ligger til at gå videre fra gruppen.
Og det er altså ikke en plads, som kroaterne frivilligt lader Skjern komme tættere på.
Det fortæller Skjern-profilen Thomas Mogensen.
- Vi kan selvfølgelig godt forberede os taktisk herhjemme, men vi ved også godt, at vi bliver slået halvt ihjel, når vi kommer derned for at spille.
Stillingen i Skjerns gruppe før opgøret mod PPD Zagreb.
- Zagreb kommer til at gå til den, og vi kan bestemt ikke være sikre på, at dommeren kommer til at hjælpe os ret meget.
Derfor skal vi prøve at holde hovedet koldt i deres heksekeddel, siger han.
De to hold mødtes også i efteråret.
Her endte kampen 31-31.
Tegnsprog er nøglenSkjern-truppen har snakket om den elektriske kulisse, der venter i den kroatiske hovedstad.
Det er en god idé, at vi får aftalt noget tegnsprog til hinanden, for jeg er sikker på, at vi ikke kan råbe hinanden op nede i hallen.
kasper søndergaard, skjern håndboldMen hjemme i den vestjyske træningshal er det umuligt at simulere det mentale pres, som de mange tilskuere kommer til at lægge undervejs i søndagens kamp.
Det fortæller Skjerns højre back Kasper Søndergaard.
- Vi kan ikke forberede os på det tryk, der kommer til at være.
Vi må tage nogle af de erfaringer, vi har, med fra udebanerne i Nantes, Flensborg og Paris.
Men det her bliver nok lige 20 procent mere.
Så selvfølgelig kan vi ikke forberede os på det, men vi kan kigge på, hvad vi har tidligere har gjort godt, når vi kommer under pres.
- Det er en god idé, at vi får aftalt noget tegnsprog til hinanden, for jeg er sikker på, at vi ikke kan råbe hinanden op nede i hallen.
Du kan se kampen mellem PPD Zagreb og Skjern Håndbold direkte på DR1 søndag fra klokken 16.
50.
FacebookTwitterKopier link




https://www.dr.dk/nyheder/indland/fire-aar-siden-terrorangrebet-i-koebenhavn-det-skete-der-14-februar-2015

TerrorsagenSe temaIndlandFire år siden terrorangrebet i København: Det skete der 14.
februar 2015Det er fire år siden, Omar El-Hussein skød og dræbte filminstruktøren Finn Nørgaard og den jødiske vagtmand Dan Uzan.
(ARKIV) Blomster foran Krudttønden hvor en person blev skuddræbt den 14.
februar 2015.
09.
feb.
2019 kl.
08.
00Bemærk: artiklen er mere end 30 dage gammelLæs opDet blev kaldt det værste angreb på dansk jord i nyere tid og kostede to mennesker livet, da Omar el-Hussein først skød mod Krudttønden og siden synagogen i centrum af København.
Men hvad skete der egentlig den dag i februar 2015, og hvad er der sket i tiden derefter?
Vi har samlet de mest afgørende nedslagspunkter i forbindelse med terrorsagen, siden de første skud lød for fire år siden.
Læs også:TerrorsagenLørdag d.
14.
februar 2015Kl.
15.
00: Debatmøde på Krudttønden, Østerbro.
Et debatmøde om ytringsfrihed og censur finder sted på teater og kulturcafé Krudttønden på Østerbro i København.
Omkring 50 mennesker er til stede, heriblandt den svenske Muhammed-tegner og kunsthistoriker Lars Vilks.
Kl.
15.
33: Debatmødet afbrydes af skud.
En person affyrer flere skud gennem Krudttøndens foyer og café.
Efterfølgende flygter gerningsmanden og frarøver en person sin bil.
Herefter kører han til Borgervænget på ydre Østerbro, hvor bilen parkeres.
Gerningsmanden går til Kildevældsskolen på Østerbro, hvorfra han ringer efter en taxa.
Taxaen sætter manden af i Mjølnerparken.
Det er fire år siden, der blev skudt mod Krudttønden på Østerbro.
Kl.
17.
12 til 17.
50: Tre betjente såret, en civil person dræbtPolitiet oplyser i en række pressemeddelelser i denne periode, at tre betjente er såret.
To af de sårede er PET-agenter.
Samtidig bekræfter politiet også, at en mand er afgået ved døden foran Krudttønden.
Senere kommer det frem, at der er tale om filminstruktør Finn Nørgaard.
Kl.
19.
00: Politiet holder pressemøde.
Politiet oplyser, at de efterforsker angrebet som terror.
Det bygger de blandt andet på karakteren af arrangementet, og at Lars Vilks var taler og deltager ved debatarrangementet på Krudttønden.
Det samme meddeler PET.
Kl.
20.
06: Første billeder af gerningsmanden.
Politiet offentliggør de første billeder af den mulige gerningsmand.
Her meddeler de også, at der kun er tale om én gerningsmand.
Politiet sætter endnu ikke navn på gerningsmanden.
Kl.
22.
04: Flere billeder af gerningsmanden.
Politiet offentliggør igen billeder af gerningsmanden.
Denne gang fra overvågning omkring Kildevældsskolen.
Imens øger politiet sikkerheden ved Nørreport Station og efterlyser vidner, der har set gerningsmanden.
Folk opfordres til ikke at gribe ind, hvis de ser gerningsmanden.
Politiet frigav billeder af gerningsmanden bag skyderiet i forbindelse med, at de efterlyste vidner.
Søndag, d.
15.
februar 2015Kl.
01.
00: Nye skud affyresDer lyder flere skud foran den jødiske synagoge på Krystalgade i indre by i København.
Det oplyser politiet.
I en pressemeddelelse oplyser politiet, at en mand er blevet skudt i hovedet.
Samtidig evakueres Nørreport Station.
Kl.
04.
00: Person dræbt af skud i hovedetPolitiet oplyser i en ny pressemeddelelse, at personen, der blev skudt i hovedet foran synagogen, er død.
Det kommer frem, at der tale om den jødiske vagt Dan Uzan, der holdt vagt ved en Bat Mitzva, der foregik i nogle lokaler inde i synagogen.
Kl.
05.
17: Gerningsmand dræbtPolitiet kommer i skudveksling med gerningsmanden foran en adresse på Svanevej tæt på Nørrebro Station.
Da gerningsmanden ankommer på adressen, råbes han an af politiet, og det kommer til skudveksling.
I skudvekslingen bliver gerningsmanden dræbt.
Ingen betjente kommer til skade.
Kl.
15.
42: Politiet anholder to mændPå en netcafé på Nørrebro anholdes to mænd, der menes at have forbindelse til terrorangrebet.
Senere offentliggør politiet identiteten på den dræbte gerningsmand.
Der er tale om en 22-årig mand.
Hans navn er Omar Abdel Hamid el-Hussein.
Mandag, d.
16.
februar 2015Kl.
08.
50: To mænd sigtesDe to mænd, der blev anholdt på Nørrebro, sigtes for medvirken til drab og varetægtsfængsles.
Samtidig etableres der beskyttelse ved flere centrale jødiske steder i København.
Kl.
20.
00: 30.
000 mennesker til mindehøjtidelighed på Østerbro.
Københavns Borgerrepræsentation afholder en mindehøjtidelighed foran Krudttønden for at mindes Finn Nørgaard, Dan Uzan og de sårede betjente.
Over 30.
000 mennesker møder op, og der er taler fra daværende statsminister Helle Thorning Schmidt, overborgmester Frank Jensen (S) og den franske ambassadør, Francois Zimeray.
Tirsdag, d.
17.
februar 2015Omar el-Hussein hyldet på Nørrebro.
Omkring 30 maskerede unge mænd hylder den døde attentatmand Omar el-Hussein foran opgangen på Svanevej, hvor han blev dræbt søndag morgen.
Onsdag, d.
18.
februar, 2015Dan Uzan begraves under massiv politibevogtning på Mosaisk Begravelsesplads på Vestre Kirkegård.
Mange mennesker er mødt op, heriblandt daværende statsminister Helle Thorning Schmidt.
Dan Uzan begraves under massiv politibevogtning på Mosaisk Begravelsesplads på Vestre Kirkegård.
D.
21.
og 22.
februar 2015Et minuts stilhed.
I Superligaen, landets bedste fodboldrække, afholdes et minuts stilhed til ære for de to dræbte ved angrebet.
Der afholdes også et minuts stilhed ved flere andre kultur- og sportsarrangementer.
D.
24.
februar 2015Finn Nørgaard bisættes.
Filminstruktøren begraves fra Grundtvigs Kirke i København.
Daværende statsminister Helle Thorning Schmidt deltager.
Flere hundrede deltager i begravelsen.
D.
7.
marts 2015Øget beredskab presser politiet.
Efter angrebet er politiet massivt til stede i København og i en række andre dele af landet.
Det presser politiet, der må indkalde ekstra mandskab fra andre dele af landet til at varetage opgaverne.
D.
14.
marts 2015Fredsring om synagogen i København.
Over 1.
000 mennesker står hånd i hånd rundt om synagogen i København i en fredsring med mottoet ”Nej til had og frygt”.
Flere politikere deltager samt flere fra både muslimske og jødiske organisationer.
D.
20.
marts 2015Endnu en mand anholdes.
En ung mand anholdes over en måned efter angrebet.
Samtidig ransages fem adresser i København.
D.
30.
april 2015Jyske betjente sættes ind.
Rigspolitiet oplyser, at bevogtningen i København nu også skal passes af jyske betjente.
Presset i politikredsene og presset efter at løse andre af politiets opgaver gør, at jyske betjente nu skal hjælpe til også.
D.
6.
maj 2015Politiet skal blive bedre.
Politiet nedsætter en arbejdsgruppe, der blandt andet skal analysere skydetræningen af betjentene efter angrebet.
Rigspolitiets redegørelse af terrorangrebet afslører, at politiet kunne have reageret bedre.
D.
2.
november 2015Hæder til Finn Nørgaard og Dan Uzan.
Finn Nørgaard og Dan Uzan hædres af den franske ambassadør med en fransk hæderspris.
Ved uddelingen af Berlingskes pris Årets Dansker 2015 modtog Dan Uzans familie prisen på deres afdøde søns vegne.
D.
8.
december 2015Dan Uzan årets dansker.
Dan Uzan kåres til årets dansker af Berlingskes læsere og en dommerkomité.
Statsminister Lars Løkke Rasmussen (V) kalder valget et ”klogt valg”.
D.
22.
januar 2016Politiet løslader formodet hjælper til terrorangrebet.
En 19-årig mand løslades.
Han har været anholdt for formodentligt at have hjulpet Omar el-Hussein med terrorangrebet.
D.
27.
januar 2016Statsadvokat: Ok at skyde og dræbe Omar el-Hussein.
Statsadvokaten og Den Uafhængige Politiklagemyndighed fremlægger deres rapport over hændelserne omkring Omar el-Husseins død d.
15.
februar 2015.
Statsadvokaten mener, det var nødvendigt og forsvarligt at skyde og dræbe Omar el-Hussein.
D.
29.
Januar 2016Krudttønde-sigtede brugte mobiler i fængslet.
Fire af de sigtede i krudttøndesagen har haft adgang til mobiltelefoner, mens de har siddet i fængsel, oplyser justitsminister Søren Pind.
D.
1.
februar 2016Mindeplade for Finn Nørgaard.
På Krudttønden, hvor filminstruktøren Finn Nørgaard mistede livet, er der nu sat en mindeplade op.
Mindepladen blev opsat efter et forslag i Københavns Borgerepræsentation fra Det Konservative Folkeparti.
D.
27.
september 2016Fire tiltalte frifindes i retssag.
Over et år efter angrebet på Krudttønden og den jødiske synagoge i København kører retssagen mod fire mænd i Københavns Byret.
De er tiltalt for at have hjulpet Omar el-Hussein, efter at han havde angrebet Krudttønden.
De bliver alle frikendt.
/DR Nyheder/FacebookTwitterKopier linkEmner:François Zimeray (diplomat)|Frank Jensen (politiker)|Kriminalitet|Socialdemokraterne|København




https://www.dr.dk/nyheder/udland/kraftig-skovbrand-udloser-evakuering-af-i-new-zealand

UdlandKraftig skovbrand udløser evakuering af by i New ZealandFlere end 3000 indbyggere i byen Wakefield er blevet evakueret som følge af en stor skovbrand i New Zealand.
Skovbranden har ført til undtagelsestilstand i området.
09.
feb.
2019 kl.
04.
46Bemærk: artiklen er mere end 30 dage gammelLæs opEn hel by er lørdag blevet evakueret i New Zealand.
Evakueringen skyldes en stor skovbrand, der truer med at brænde byen Wakefield ned.
Flere end 3000 indbyggere er derfor blevet evakueret, mens brand- og redningsfolk kæmper mod ilden.
Derudover er der blevet erklæret undtagelsestilstand i og omkring Wakefield.
Skovbranden har siden starten af ugen hærget et område på 2100 hektar, hvoraf størstedelen er busksteppe og fyrretræsskov.
Siden da har den bredt sig fra en udtørret del af Nelson-regionen, der ligger i den nordlige del af Sydøen, til ti kilometer ind i et beboet område.
Den regionale politichef, Zane Hooper, bekræfter, at redningsfolk succesfuldt har gennemført "den beordrede evakuering af Wakefield".
Spørger man brandchef John Sutton, er skovbrandens hærgen dog langtfra overstået.
- For at være ærlig, så er jeg bekymret for i morgen, siger han.
- Vi er et ret godt sted strategisk i dag, men vi er i hænderne på Gud, når det kommer til vinden.
Hvis vi får vind, der er i nærheden af 50 kilometer i timen, så er vi i problemer, fortsætter brandchefen.
/ritzau/AFPFacebookTwitterKopier linkEmner:Brande|Skove|Ulykker|New Zealand




https://www.dr.dk/nyheder/udland/72-arige-trump-bestar-laegetjek-trods-hang-til-bof-og-fastfood

Udland72-årige Trump består lægetjek trods hang til bøf og fastfoodFor anden gang har præsidenten gennemgået det årlige lægetjek efter en fire timer lang undersøgelse.
Præsidenten vejede 108 kilo ved lægetjekket, og det ser dermed ud til, at han ikke har fulgt sin kostplan, siden sidste lægetjek.
09.
feb.
2019 kl.
06.
37Bemærk: artiklen er mere end 30 dage gammelLæs opUSA's præsident, Donald Trump, har et "meget godt helbred".
Det slår hans læge fast efter en fire timer lang lægeundersøgelse.
- Mens rapporterne og anbefalingerne bliver færdiggjort, kan jeg med glæde meddele, at USA's præsident har et meget godt helbred, og jeg forventer, at det forbliver sådan i den resterende del af hans præsidentperiode.
Sådan skriver Det Hvide Hus' læge, Sean Conley, i en meddelelse.
Lægeundersøgelsen af den 72-årige præsident, der omfattede en række fysiske test, fandt sted på Walter Reed-militærhospitalet.
Lægerne har ikke offentliggjort detaljer om præsidentens fysiske helbred - såsom kolesteroltal, vægt og blodtryk.
Det er anden gang, at præsidenten gennemgår det årlige lægetjek.
Sidste år betegnede den daværende læge i Det Hvide Hus Donald Trumps helbred som "fantastisk".
Han blev dog opfordret til at tabe sig mellem 4,5 og 6,8 kilo gennem kostomlægning og fysisk træning.
Intet tyder dog ifølge Reuters på, at præsidenten har tabt sig siden det første lægetjek.
Trumps ansatte oplyser dog, at han nu spiser mere fisk end tidligere.
Han sætter dog stadig pris på en gennemstegt bøf med ketchup og stegte kartofler.
Det er samtidig veldokumenteret, at præsidenten er glad for fastfood.
Donald Trump erkender, at han ikke har været god til at overholde sin kostplan.
Han har heller ikke været flittig i Det Hvide Hus' træningslokale.
- Præsidenten fik udleveret en kost- og træningsplan sidste år efter det årlige lægetjek, men præsidenten indrømmer, at han ikke har fulgt dem religiøst, siger talsmand i Det Hvide Hus Hogan Gidley.
I 2018 vejede Trump 108 kilo ved det årlige lægetjek.
Hans hvilepuls var 68, og hans blodtryk var 122/74.
Han tager dagligt piller for at sænke sit kolesteroltal og et milligram af præparatet propecia for at forhindre hårtab.
Donald Trump er den ældste person, der nogensinde er blevet valgt som amerikansk præsident.
/ritzau/ReutersFacebookTwitterKopier linkEmner:Donald Trump (politiker)|Sundhed og velvære|USA




https://www.dr.dk/nyheder/indland/ny-afsloering-omar-el-hussein-fik-indsmuglet-terrormateriale-i-faengslet-inden

IndlandNy afsløring: Omar el-Hussein fik indsmuglet terrormateriale i fængslet inden angrebPå ulovlige telefoner kunne gerningsmanden bag terrorangrebet i København læse om IS og se bombemanualer.
Omar el-Hussein kunne i fængslet både læse Al-Qaedas magasin "Inspire" og bogen "Anarkistens kogebog," der har inspireret flere terrorister.
Begge dele havde han gemt på ulovlige telefoner.
Af Louise Dalsgaard, Mette Mayli Albæk og Natascha Ree Mikkelsen09.
feb.
2019 kl.
06.
54Bemærk: artiklen er mere end 30 dage gammelLæs opDa Omar el-Hussein sad fængslet i månederne op til sit angreb på Krudttønden og synagogen i København i 2015, kunne han lytte til nasheeds (islamiske sange, red.
) om at dræbe vantro, se halshugningsvideoer og læse om, hvordan man laver bomber.
Det fortæller flere af hinanden uafhængige kilder til DR.
Han havde fået smuglet tre telefoner og et hukommelseskort ind i fængslet.
Herpå lå både propaganda fra terrororganisationen Islamisk Stat, en udgave af magasinet "Inspire" fra terrororganisationen Al-Qaeda og "Anarkistens Kogebog", som er en velkendt bog med blandt andet opskrifter på bomber.
- Det er et stort problem, at han har haft adgang til det her materiale i fængslet, siger Magnus Ranstorp, leder af terrorforskningen ved den svenske Forsvarshøjskolen.
Han tilføjer:- Hvis man havde fundet ud af det, mens han sad inde, kunne det have haft en afgørende betydning for, hvordan man havde opfattet ham.
Især fordi han var indberettet for radikalisering.
Oplysningerne om indholdet på Omar el-Husseins beslaglagte telefoner har ikke været fremme før, selv om politiet fik kendskab til det umiddelbart efter Omar el-Husseins angreb, der kostede to mennesker livet.
Oplysningerne er først kommet frem i forbindelse med DR's afdækning af politiets efterforskning af angrebet.
- Det er lidt en skandale, at han har haft mulighed for at understøtte sin aktivitet i fængslet, siger Lars Vilks, svensk Muhammed-tegner og hovednavn ved det arrangement på Krudttønden, som Omar el-Hussein angreb.
Først undersøgt efter angrebTelefonerne blev fundet i 2014, mens Omar el-Hussein sad varetægtsfængslet efter at have stukket en anden ung mand ned i et S-tog.
Han blev løsladt to uger inden angrebet.
Indholdet på telefonerne blev ikke undersøgt på findetidspunktet, selv om Kriminalforsorgen havde indberettet Omar el-Hussein til Politiets Efterretningstjeneste, PET, fordi fængselsbetjente anså ham for radikaliseret.
Indberetningen til PET gik blandt andet på rygter om, at Omar el-Hussein ville til Syrien.
Som en del af politiets massive efterforskning af terrorangrebet blev de beslaglagte telefoner fundet frem igen, og indholdet blev undersøgt.
Her fandt politiet ud af, at Omar el-Hussein havde haft adgang til at kigge på bombeopskrifter, lyttet til sange om, hvordan den unge mand skal dræbe, og at han havde kontakt til omverdenen gennem telefonerne.
Læs også:Afsløring: Omar el-Hussein ville leje sig ind overfor Krudttønden før terrorangrebSkuddene i KøbenhavnJournalister fra DR har i længere tid undersøgt efterforskningen af terrorangrebene i København 14.
-15.
februar 2015.
Her angreb gerningsmanden Omar el-Hussein kulturhuset Krudttønden på Østerbro og senere synagogen i Krystalgade.
To personer blev dræbt, og seks betjente blev såret.
Efter 13 timers jagt i København skød og dræbte politiet tidligt om morgenen 15.
februar gerningsmanden.
Det var den 22-årige Omar el-Hussein, som i politiets registre var en del af bandemiljøet på Nørrebro.
Delte propaganda med andre indsatteOgså et indsmuglet hukommelseskort blev efter angrebet undersøgt af politiet.
Hukommelseskortet dukkede op i et andet fængsel, end der hvor Omar el-Hussein havde siddet, og ifølge DR Nyheders oplysninger har flere indsatte haft adgang til hukommelseskortet, der indeholdt propaganda fra Islamisk Stat.
Materialet kan spores tilbage til Omar el-Hussein, som dermed har været med til at dele propaganda ud i de danske fængsler i tiden umiddelbart før angrebet.
- Der er en stor sandsynlighed for, at han har radikaliseret andre også.
Først og fremmest er det meget kritisabelt, at han overhovedet har haft mulighed for at have det her materiale i fængslet.
Men det er helt ubegribeligt, at man ikke undersøger de ting, man finder hos ham, mens han er fængslet, siger Magnus Ranstorp.
Ingen er nogensinde blev dømt for at have smuglet telefoner og hukommelseskort ind til Omar el-Hussein.
Dagen efter terrorangrebet i København fandt politiet denne M95-riffel, som Omar el-Hussein brugte, da han skød mod kulturhuset Krudttønden.
Her dræbte han Finn Nørgaard og sårede flere betjente.
Tidlig morgen den 15.
februar skød og dræbte politiet Omar el-Hussein, efter han afgav skud mod tre betjente fra Aktionsstyrken.
På sig havde Omar el-Hussein blandt andet denne koran.
Omar el-Hussein forsøgte ifølge DR Nyheders oplysninger at leje flere lejligheder tæt ved Krudttønden forud for sit angreb.
Her ses et billede af hans profil, som i februar 2015 lige var oprettet.
Betjent undersøger skudhullerne ved Krudttønden.
Her skød Omar el-Hussein mod et ytringsfrihedsarrangement.
Han dræbte filminstruktøren Finn Nørgaard og sårede flere betjente.
 Her lægger folk blomster ved den jødiske Synagoge i Krystalgade på det sted, hvor Dan Uzan blev skuddræbt, da han stod vagt ved en jødisk konfirmation lørdag aften.
Synagogen var Omar el-Husseins andet mål.
1 / 5Dagen efter terrorangrebet i København fandt politiet denne M95-riffel, som Omar el-Hussein brugte, da han skød mod kulturhuset Krudttønden.
Her dræbte han Finn Nørgaard og sårede flere betjente.
1 / 5Tidlig morgen den 15.
februar skød og dræbte politiet Omar el-Hussein, efter han afgav skud mod tre betjente fra Aktionsstyrken.
På sig havde Omar el-Hussein blandt andet denne koran.
2 / 5Omar el-Hussein forsøgte ifølge DR Nyheders oplysninger at leje flere lejligheder tæt ved Krudttønden forud for sit angreb.
Her ses et billede af hans profil, som i februar 2015 lige var oprettet.
3 / 5Betjent undersøger skudhullerne ved Krudttønden.
Her skød Omar el-Hussein mod et ytringsfrihedsarrangement.
Han dræbte filminstruktøren Finn Nørgaard og sårede flere betjente.
4 / 5Her lægger folk blomster ved den jødiske Synagoge i Krystalgade på det sted, hvor Dan Uzan blev skuddræbt, da han stod vagt ved en jødisk konfirmation lørdag aften.
Synagogen var Omar el-Husseins andet mål.
5 / 5"Kogebog" har inspireret til terror"Anarkistens Kogebog", som var downloadet på en af Omar el-Husseins telefoner, er kendt for at have inspireret flere terrorister.
Bogen er skrevet af William Powell og indeholder blandt andet bombeopskrifter, opskrifter på stoffer og instruktioner til voldelige handlinger med et anarkistisk islæt.
Bogen er blevet kædet sammen med blandt andet bombningen af undergrundsbanen i London i 2005 og flere skoleskyderier i USA.
Det er uvist, hvornår Omar el-Hussein blev radikaliseret og begyndte at lade sig inspirerere af Islamisk Stats tankegang.
Kom i radikal moské i årene før angrebetIfølge DR Nyheders oplysninger kom han dog allerede i 2013 og 2014 i den omstridte moské Al Faruq i Københavns nordvestkvarter.
Moskeen er kendt for at have bånd til den islamistiske organisation Hizb ut-Tahrir.
Tidligere har det i medierne været fremme, at Omar el-Hussein var i Al Faruq dagen før terrorangrebet.
Ifølge DR Nyheders oplysninger har politiet dog aldrig kunnet få det bekræftet.
Flere kilder peger i stedet på, at Omar el-Hussein var til stede i moskeen den 6.
februar 2015 - godt en uge inden angrebet.
Københavns Politi, der stod for efterforskningen af Omar el-Hussein og terrorangrebet, har ikke ønsket at kommentere oplysningerne.
FacebookTwitterKopier linkEmner:Omar Abdel Hamid El-Hussein (terrorist)|København|Terrorisme|Islam|Justitsministeriet




https://www.dr.dk/nyheder/politik/landbruget-har-svigtet-gronne-lofter-fra-landbrugspakke

PolitikLandbruget har svigtet grønne løfter fra landbrugspakkeMeget lidt er sket, selvom landbruget frivilligt lovede at reducere udledningen af kvælstof i landbrugspakken.
Landbruget har langt fra levet op til de løfter, der blev givet i forbindelse med landbrugspakken fra 2015.
Det skriver Berlingske.
(Arkivfoto) 09.
feb.
2019 kl.
06.
58Bemærk: artiklen er mere end 30 dage gammelLæs opI forbindelse med landbrugspakken fra 2015 lovede landbruget selv at reducere sin udledning af kvælstof markant mod en lempeligere regulering.
Men landbruget har næsten ikke reduceret sin udledning.
Det skriver Berlingske.
- Jeg vil sige, at jeg råbte relativt højt, da jeg hørte tallet – og det var med en masse bandeord, siger miljø- og fødevareminister Jakob Ellemann-Jensen (V) til Berlingske om de nye tal.
- Det er nok udtryk for den frustration og den skuffelse, som jeg føler i forhold til, hvordan der er blevet leveret på de kollektive virkemidler, siger han.
Lovede 1451 tons, men leverede 12Tallet, ministeren bander over, er nye tal fra Miljø- og Fødevareministeriet for, hvor meget landbruget selv har reduceret sin kvælstofudledning med.
Ifølge landbrugspakken, som fjernede en stor mængde regulering, der skulle beskytte naturen, skulle landbruget af frivillighedens vej selv reducere udledningen af kvælstof med 1451 tons årligt frem til og med 2018 og med 2907 tons frem til og med 2021.
Nu, hvor 2018 er gået, viser ministeriets tal, at landbruget har mindsket udledningen med 12 tons årligt.
Grund til bekymringOg tallene giver i den grad grund til bekymring, siger lektor ved Biologisk Institut ved Københavns Universitet Jens Borum.
- Det er jo langt, langt under det, der var forventet.
Det er jo under én procent af, hvad man havde forventet af den kollektive indsats for 2018.
- Vi ved, at udledning af kvælstof er årsag til opblomstring af alger, dårlig sigtbarhed i vandet, dårlig udbredelse af bundplanter og i værste tilfælde fiskedød og iltsvind.
Vi ved, at vi er nødt til at begrænse den udledning ganske betragteligt, siger han til Berlingske.
Landbrugspakken kostede daværende miljø- og fødevareminister Eva Kjer Hansen (V) jobbet, da hun lovede, at den ville være et plus for miljøet.
/ritzau/FacebookTwitterKopier linkEmner:Eva Kjer Hansen (politiker)|Jakob Ellemann-Jensen (politiker)|Miljø- og Fødevareministeriet|Venstre|Landbrug




https://www.dr.dk/nyheder/udland/trump-naeste-topmode-med-kim-jong-un-bliver-i-hanoi

UdlandTrump: Næste topmøde med Kim Jong-un bliver i HanoiEn atomafrustning af Den Koreanske Halvø bliver vigtigt punkt på dagsordenen ved nyt topmøde i Vietnam.
09.
feb.
2019 kl.
03.
14Bemærk: artiklen er mere end 30 dage gammelLæs opUSA's præsident, Donald Trump, skal tilsyneladende mødes med Nordkoreas leder, Kim Jong-un, i Vietnams hovedstad, Hanoi.
Det skriver præsidenten på Twitter forud for mødet, der er planlagt til 27.
og 28.
februar.
- Mine repræsentanter har lige forladt Nordkorea efter et meget produktivt møde og er blevet enige om tid og dato for det andet topmøde med Kim Jong-un, skriver præsidenten og tilføjer:- Det vil finde sted i Hanoi, Vietnam, 27.
og 28.
februar.
Jeg ser frem til at se formand Kim og fremme fredens sag.
En udsending fra udenrigsministeriet har været i Pyongyang for at aftale det næste topmøde mellem de to ledere.
På det tre dage lange besøg i den nordkoreanske hovedstad talte parterne blandt andet om Nordkoreas forpligtelse til en "atomafrustning".
Det skriver udenrigsministeriet i en meddelelse.
Den amerikanske udsending, Stephen Biegun, landede fredag på en amerikansk base i Sydkorea efter sit besøg i Pyongyang.
Nordkorea har endnu ikke bekræftet topmødet.
Kim Jong-un nævnte således heller ikke mødet fredag, da han mødtes med sine generaler.
Donald Trump og Kim Jong-un mødtes første gang i Singapore i juni 2018.
Her blev de to ledere enige om at arbejde frem mod en atomafrustning af Den Koreanske Halvø.
Aftalen omfattede dog ingen retningslinjer for, hvordan man ville arbejde frem mod målet.
Siden har der været stilstand i forhandlingerne, og det nordkoreanske styre har ikke taget nævneværdige skridt mod en eventuel afrustning.
Sidste års topmøde blev arrangeret efter en lang ordkrig mellem Trump og Kim.
Den amerikanske præsident kaldte i den forbindelse Kim Jong-un for "den lille raketmand" med henvisning til Nordkoreas test af ballistiske missiler.
I Trumps seneste tweet er tonen dog noget mere diplomatisk.
- Nordkorea vil under Kim Jong-uns lederskab bliver en økonomisk magtfaktor.
Han vil måske overraske nogen, men han vil ikke overraske mig, fordi jeg har lært ham at kende og forstår fuldt ud, hvor dygtig han er, skriver Trump og tilføjer:- Nordkorea vil blive en anden form for raket - en økonomisk en af slagsen.
/ritzau/AFPFacebookTwitterKopier link




https://www.dr.dk/nyheder/udland/ikea-undskylder-have-glemt-new-zealand-paa-verdenskort

UdlandIkea undskylder for at have 'glemt' New Zealand på verdenskortEt verdenskort uden New Zealand, der er blevet solgt i den svenske møbelgigant, er gået viralt.
Den svenske møbelgigant Ikea har måttet undskylde for et ikke så præcist verdenskort.
Af Louise Brodthagen Jensen08.
feb.
2019 kl.
22.
28Bemærk: artiklen er mere end 30 dage gammelLæs opMan risikerer at skulle stå model til meget, når ens geografiske sans ikke er helt skarp.
Og den svenske møbelgigant Ikea er bestemt ingen undtagelse.
For et verdenskort, der er blevet solgt i dele af den svenske kædes butikker, har givet anledning til både morskab og frustration rundt om i verden.
Mest opmærksomhed har kortet formentlig fået i New Zealand.
For det er landet, som det såkaldte Björksta-verdenskort fra Ikea ikke helt har styr på.
Faktisk er det fuldstændig fraværende fra verdenskortet.
En skarp bruger af debat-forummet reddit fangede hurtigt fejlen og uploadede i går et billede af kortet med en tilhørende tekst, der vist bedst kan beskrives som en underdrivelse.
- Ikeas kort er ikke helt præcist, skriver brugeren, der angiveligt har taget et billede af kortet i en butik i College Park i Washington DC i USA.
Til britiske BBC undskylder en talsmand for Ikea.
- Ikea er ansvarlig for at sikre, at motiver på alle vores produkter er korrekte og opfylder alle krav.
Vi erkender, at det ikke er sket, hvad angår produktet Björksta-verdenskortet.
Vi beklager fejlen og undskylder.
Vi gør det nødvendige, og produktet er ved at blive fjernet fra vores butikker, lyder det fra talsmanden.
Kortet er stadig muligt at finde på kædens danske hjemmeside.
Kort - nu med New Zealand.
Kampagne for "det glemte land"For New Zealand er det dog langt fra første gang, landet må lide den tort at blive udeladt fra et kort over verden.
Faktisk sker det åbenbart så ofte, at der både på Facebook, Tumblr og Reddit findes grupper dedikeret til kort uden New Zealand, hvor brugere uploader billeder af kort af alt lige fra diverse tegnefilm til kopper og websites, der alle har udeladt landet, der ellers blev udødeliggjort - i hvert fald på det store lærred - da fantasyfilmene "Ringenes Herre" blev optaget der.
New Zealands premierminister, Jacinda Ardern.
Selv New Zealands premierminister, Jacinda Ardern, er opmærksom på det, man vel kan kalde landets udfordring, som har fået sit helt eget hashtag "GetNZonthemap".
Landets officielle turistinformation udsendte nemlig sidste år i maj en reklame, hvor de mange kort af komiker Rhys Darby bliver betragtet som "en stor konspirationsteori", som han naturligvis er nødt til at kontakte premierministeren for at undersøge.
New Zealand, der ligger små 2.
000 kilometer fra Sydney i Australien, har et indbyggertal på omkring 4,7 millioner, og landets største by, Auckland, skal faktisk snart huse landets allerførste Ikea-butik.
FacebookTwitterKopier linkEmner:IKEA|New Zealand|Detailhandel|Møbelhuse|BBC




https://www.dr.dk/nyheder/udland/tiger-fra-dansk-dyrepark-draeber-sjaelden-tiger-i-london-zoo

UdlandTiger fra dansk dyrepark dræber sjælden tiger i London ZooEn af London Zoos mangeårige beboere, den tiårige sumatratiger Melati, er dræbt af tiger fra Ree Park Safari.
Sumatratigeren Melati fejrer her sine tre tigerungers fødselsdag den 4.
februar tilbage i 2015 med en bister grimasse.
)08.
feb.
2019 kl.
22.
56Bemærk: artiklen er mere end 30 dage gammelLæs opEn sjælden sumatratiger blev fredag dræbt i London Zoo af en anden sumatratiger, der for nylig blev hentet til den britiske hovedstad fra den danske dyrepark Ree Park Safari.
Det skriver det britiske medie BBC.
London Zoo meddelte 29.
januar, at den syvårige Asim var ankommet til London fra Danmark.
Formålet var, at den skulle parre sig med den zoologiske haves mangeårige beboer, den tiårige sumatratiger Melati.
Men da dyrepasserne fredag for første gang lukkede de to tigere ind i samme bur gik det hurtigt galt.
Stemningen mellem de to dyr "eskalerede hurtigt", "blev aggressiv", og Melati døde i de to tigeres kamp, oplyser London Zoo.
Den syvårige hantiger Asim og huntigeren Melati havde tilbragt flere dage i nærheden af hinanden - men uden at være placeret i samme bur.
Kun 300 tilbageEksperter havde forud for fredagens episode observeret "åbenlyst positive signaler og følte, at det var det rigtige tidspunkt" at introducere dem for hinanden, skriver London Zoo i en udtalelse ifølge nyhedsbureauet dpa.
- Alle i London Zoo er fortvivlede over tabet af Melati, og vores hjerter er knuste over denne episode, lyder det videre.
Fokus er nu "at tage sig af Asim", understreger London Zoo.
Sumatratigere, der lever i junglen i Sumatra i Indonesien, er yderst truede i det fri.
Ifølge BBC var der i 1970 registreret 1000 sumatratigere i det fri.
I dag er det tal nede på blot 300.
I fangenskab kan sumatratigere blive omkring 20 år.
Sumatratigeren er den mindste af fem tigerarter og har de smalleste sorte striber.
/ritzau/FacebookTwitterKopier linkEmner:London|Dyreparker|Dyr|Ree Park - Ebeltoft Safari|Indonesien




https://www.dr.dk/nyheder/penge/flyekspert-vaelg-den-rigtige-flytype-og-spar-tonsvis-af-co2

Klimatopmødet COP24Se temaPengeFlyekspert: Vælg den rigtige flytype og spar tonsvis af CO2CO2-samvittigheden belastes mindre, når man rejser med nye fly.
Det mest udbredte SAS-fly er Boeing 737-serien.
På billedet er det et Boeing 737-600, som med plads til kun 123 passagerer har et relativt stort brændstofforbrug per flysæde på 0,038 liter per kilometer.
Af Mathias Sommer08.
feb.
2019 kl.
22.
15Bemærk: artiklen er mere end 30 dage gammelLæs opTiden flyver.
Og om 18 år flyver dobbelt så mange fly rundt i luften som i dag.
Sådan lyder i hvert fald fremskrivningen fra den store flyproducent, Boeing.
Flere fly i luften er dårlige nyheder for klimaet, der i forvejen er belastet af en aggressivt voksende luftfartsindustri.
De selskaber med de mest brændstoføkonomiske fly er jo faktisk nyere lavprisselskaber som Norwegian, Easyjet og Ryanair, fordi de har en relativt ny flåde, som derfor også helt naturligt er mere brændstofeffektiv.
Lasse Rosendahl, professor.
Men med offentliggørelsen af en 'ekstremt ambitiøs' klimastrategi forsøger Skandinaviens største flyselskab, SAS, nu at modarbejde bevægelsen og lægge låg på branchens stigende CO2-udledning.
SAS vil investere i brændstofeffektive fly og i højere grad anvende biobrændstof.
- Det er de to spor, der er at bevæge sig ned ad, hvis man ønsker at blive mere bæredygtig.
Derfor vil jeg sige, at SAS også gør, hvad de kan for at blive et grønnere selskab med det her udspil, siger Lasse Rosendahl, professor ved Institut for Energiteknik på Aalborg Universitet.
Den mest udbredte flytype i SAS' 'stald' er Boeing 737'er af typerne 600/700/800.
Dem flyver der i alt 67 rundt af.
Den mest brændstoføkonomiske af dem er storesøsteren, Boeing 800.
Den belaster klimaet med 0,028 liter per sæde per kilometer.
SAS er ikke specielt grønKlimaplanen omfatter en investering på 32 milliarder kroner i nye fly.
Men en sådan investering er også tiltrængt, for SAS har slidte fly på vingerne:- De selskaber med de mest brændstoføkonomiske fly er jo faktisk nyere lavprisselskaber som Norwegian, Easyjet og Ryanair, fordi de har en relativt ny flåde, som derfor også helt naturligt er mere brændstofeffektiv, siger Lasse Rosendahl.
Fordobling i passagertalletBoeing spår, at antallet af flyrejsende om 18 år vil være fordoblet.
Et lignende estimat har International Air Transport Association foretaget.
Her vurderes det, at 7,8 milliarder passagerer i 2036 vil tage en flyvetur.
Knap en fordboling i forhold til i dag, hvor flyselskaberne har omkring fire milliarder rejsende om året.
Han forklarer, at SAS placerer sig 'i midterfeltet' på listen over de mest brændstoføkonomiske luftfartsselskaber.
35 procent brændstofbesparelserSAS' igangværende udbygning af flyflåden omfatter særligt Airbus A320neo-fly, som SAS sidste år bestilte yderligere 35 af til en samlet værdi af 25 milliarder kroner.
Airbus A320NEO blev i 2015 offentliggjort som en særligt brændstoføkonomisk flytype.
Af den type har SAS 30.
Hvert fly har 174 sæder.
Længde: 37,6 m Vingespænd: 35,8 m Brændstofforbrug: 0,025 liter/sæde pr.
km Motor: CFMLeap 1AIfølge SAS' egen oversigt flyver der i øjeblikket 30 Airbus A320neo-fly rundt med SAS-logo på siden.
- Et A320neo adskiller sig ved at være ekstremt brændstofeffektivt.
Der er udviklet enormt meget på flymotoren.
Men også på andre dele ser vi fremskridt.
En gang i mellem er det meget små ændringer, der gør en meget stor forskel for brændstoføkonomien, siger Lasse Rosendahl.
A320neo-flyet har et brændstofforbrug på 0,025 liter per sæde per kilometer.
Til sammenligning har et Bombardier CRJ900-fly et brændstofforbrug på 0,040 liter per sæde per kilomenter.
CRJ900 er et tomotors jetfly, som produceres af Bombardier Aerospace i Canada.
SAS har 25 af den flytype, som hvert har 90 sæder.
Længde: 36,2 m Vingespænd: 23,4 m Brændstofforbrug: 0,040 liter/sæde pr.
km Motor: GE CF34-8C1Dermed bliver besparelsen på over 35 procent på brændstof og CO2-udledning, når man flyver med et Airbus A320neo-fly frem for et Bombardier CRJ900-fly, som SAS ejer 25 af.
- Der er bare meget stor forskel på, om et fly et produceret i dag eller for 20 år siden.
Og da man regner med, at et fly i hvert fald holdes på vingerne i 20 år, er det også fornuftigt at investere brændstofmæssigt, så man også kan se sig selv i øjnene i fremtiden, siger Lasse Rosendahl.
- Man kan som flypassager jo også kigge på, hvad det er for at fly, man skal flyve med, inden man bestiller billetten.
Det kan faktisk også gøre en forskel i CO2-regnskabet.
Her skal man så huske på, at man jo ikke kan være sikker på, om flyet er fyldt.
CO2-mæssigt kan det være nedslående, hvis flyet kun er halvt fyldt, siger han.
Langdistancefly for 16 milliarderSnakken om el-fly, mener Lasse Rosendahl til gengæld, man kan skyde en hvid pil efter.
I stedet bør der satses på biobrændsel.
Godt nok udleder den type brændstof lige så meget CO2 som konventionelt brændstof.
Men biobrændsel er typisk CO2-neutralt, da afgrøderne allerede har optaget en mængde CO2 fra atmosfæren.
- Døren er allerede sparket ind til flybrændstof baseret på planteolie.
Det er der så nogle bæredygtighedsproblemer med.
Men der er ingen tvivl om, at der er stort potentiale i biobrændsel, siger Lasse Rosendahl.
Han leder et forskningsprogram, der forsøger at udvikle biobrændsel, som kan fyldes på en jetmotor og dermed erstatte de nuværende fossile brændsler.
- Vi er godt på vej til at udvikle en type biobrændsel, som kommer fra spildevand, gylle og halm.
Men processen frem mod at få certificeret brændstof til jetmotorer er meget lang og besværlig.
Og det kan man jo godt forstå, når det handler om at holde et fly i luften, siger Lasse Rosendahl, professor på Aalborg Universitet.
Sidste år bestilte SAS otte Airbus A335-900- fly, som Airbus' nyeste langdistance flytype.
Prisen for et enkelt af et sådan fly er omkring to milliarder kroner.
Det første Airbus A350-900-fly vil i år blive implementeret i SAS' flåde.
FacebookTwitterKopier linkEmner:SAS Group|Airbus|Flyselskaber|EasyJet|Vedvarende energi




https://www.dr.dk/nyheder/regionale/hovedstadsomraadet/kommune-betalte-13-millioner-til-beboerhus-selvom-det-var

KøbenhavnKommune betalte 1,3 millioner til beboerhus – selvom det var lukketFolkets Hus på Nørrebro i København var lukket i et år – men fik alligevel over en million kroner, som blandt andet blev brugt på søndagsbrunch.
I øjeblikket er det kun nogle af etagerne i Folkets Hus, der står åbent.
Men Kultur- og Fritidsudvalget arbejder på at finde en løsning, så man igen kan åbne resten af huset.
Af Marcus Mathiasen Bank og Sofie Caroline Rye Gestsson og Ólafur Steinar Rye Gestsson (foto)09.
feb.
2019 kl.
07.
01 | opdateret 10.
feb.
2019 kl.
10.
54Bemærk: artiklen er mere end 30 dage gammelLæs opDet vækker vrede hos Det Konservative Folkeparti og Dansk Folkeparti i Københavns Kommune, at kultur- og fritidsforvaltningen har betalt 1,3 millioner kroner til et lukket kultur- og beboerhus.
Det drejer sig om Folkets Hus på Nørrebro, der i et år var lukket på politiets anbefaling af sikkerhedsmæssige årsager.
Det gik pengene tilFolkets Hus var lukket fra maj 2017 til maj 2018.
I den periode modtog huset i alt 1,3 millioner kroner i tilskud fra Københavns Kommunes kultur- og fritidsforvaltning.
950.
000 kr.
gik til lønninger.
140.
000 kr.
var et aktivitetstilskud.
125.
000 kr.
gik til forbrug.
85.
000 kr.
gik til administration.
Kilde: Kultur- og fritidsforvaltningenFonden bag Folkets Hus har i stedet blandt andet brugt pengene på at arrangere ugentlige søndagsbrunch-arrangementer på Kapelvej, månedlige musikarrangementer og tai chi-hold i Folkets Park, viser dokumenter fra kultur- og fritidsforvaltningen.
Det er ikke i orden, mener Jakob Næsager, der er gruppeformand for det Konservative Folkeparti i Københavns Kommune.
- Når kommunen har valgt at give penge til Folkets Hus, og det så er lukket - så burde pengene gå tilbage til kulturforvaltningen og ikke bare klattes væk på andre arrangementer rundt om i byen.
Det at betale til et hus der er lukket helt af, det er penge ud af vinduet, og det er københavnernes penge.
Jakob Næsager, Gruppeformand for Det Konservative Folkeparti, Københavns KommuneHan mener derfor, at kultur- og fritidsforvaltningen i stedet skulle have forhandlet en ny kontrakt.
- Der skulle været taget kontakt til den advokat, der står bag den fond, der driver det, og genforhandlet vilkårene.
For det at betale til et hus, der er lukket helt af, det er penge ud af vinduet, og det er københavnernes penge, siger han.
Folkets Hus var lukket fra maj 2017 og et år frem - på anbefaling fra politiet.
Det skete som følge af den bandekonflikt, der var på Nørrebro i perioden.
En periode, hvor huset ifølge politiet blev brugt af bander.
Fakta: Folkets HusFolkets Hus er et selvstyrende kulturhus på Nørrebro i København.
Folkets Hus åbnede i 1971 efter at være blevet indtaget af unge "slumstormere".
I 2012-2013 gennemgik Folkets Hus en større renovering efter mange års heftigt brug af den gamle fabriksbygning.
I 2017 lukkede huset, efter at kommunen fik meldinger fra politiet om eskalerende bandeproblemer i huset.
Kilde: Folkets Hus og DR'Begrænset aktivitetsniveau'Fonden bag Folkets Hus valgte i stedet blandt andet at bruge pengene tildelt huset på at arrangere en række arrangementer med tilknytning til huset.
Men det er ikke umiddelbart så meget arrangement for pengene, mener kommunalforsker ved Danmarks Medie- og Journalisthøjskole, Roger Buch.
- Det er et meget begrænset aktivitetsniveau i forhold til, at man giver en støtte på 1,3 millioner, siger han.
Roger Buch mener da også, at man i kultur- og fritidsforvaltningen kunne have gjort det bedre ved at sikre sig, at bidraget blev brugt planmæssigt.
- Når man så alligevel skal give støtten, hvordan sikrer man sig så, at man får mest mulig aktivitet for pengene?
Har man gjort nok for at sikre sig, at der kom aktiviteter ud af den her ret store støtte?
Borgmester: Gav ikke mening af genforhandle kontraktIfølge kultur- og fritidsborgmester Franciska Rosenkilde fra Alternativet gav det ikke mening at genforhandle kontrakten, fordi:Jeg synes, det er helt okay, når man politisk har besluttet, at man ønsker, at der fortsat er drift i et hus, at man så bruger pengene på nogle andre aktiviteter i lokalområdet.
Franciska Rosenkilde, Kultur- og Fritidsborgmester, Københavns Kommune- Det var uklart, hvor længe Folkets Hus skulle være lukket, og fordi man var interesseret i at genåbne, når det var forsvarligt igen, siger hun.
- Jeg synes, det er helt okay, når man politisk har besluttet, at man ønsker, at der fortsat er drift i et hus, at man så bruger pengene på nogle andre aktiviteter i lokalområdet, siger hun.
Det har ifølge Franciska Rosenkilde været et ønske fra kommunen at genåbne hele Folkets Hus igen.
Derfor afviser hun også, at man skulle have genovervejet, om pengene skulle sendes tilbage til kommunekassen og brugt et helt andet sted i mellemtiden.
- Det var uklart, hvor længe der var nødsaget til at være lukket, så derfor havde vi ikke et fast grundlag at forhandle på, siger hun.
I øjeblikket er det kun nogle af etagerne i Folkets Hus, der står åbent.
Men kultur- og fritidsudvalget arbejder på at finde en løsning, så man igen kan åbne resten af huset.
Det fremgik tidligere af denne artikel, at Folkets Hus er et ungdomshus.
Huset er dog et beboer- og kulturhus, hvorfor ordet er blevet rettet.
FacebookTwitterKopier link




