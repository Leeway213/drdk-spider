https://www.dr.dk/nyheder/udland/ikea-undskylder-have-glemt-new-zealand-paa-verdenskort

UdlandIkea undskylder for at have 'glemt' New Zealand på verdenskortEt verdenskort uden New Zealand, der er blevet solgt i den svenske møbelgigant, er gået viralt.
Den svenske møbelgigant Ikea har måttet undskylde for et ikke så præcist verdenskort.
Af Louise Brodthagen Jensen08.
feb.
2019 kl.
22.
28Bemærk: artiklen er mere end 30 dage gammelLæs opMan risikerer at skulle stå model til meget, når ens geografiske sans ikke er helt skarp.
Og den svenske møbelgigant Ikea er bestemt ingen undtagelse.
For et verdenskort, der er blevet solgt i dele af den svenske kædes butikker, har givet anledning til både morskab og frustration rundt om i verden.
Mest opmærksomhed har kortet formentlig fået i New Zealand.
For det er landet, som det såkaldte Björksta-verdenskort fra Ikea ikke helt har styr på.
Faktisk er det fuldstændig fraværende fra verdenskortet.
En skarp bruger af debat-forummet reddit fangede hurtigt fejlen og uploadede i går et billede af kortet med en tilhørende tekst, der vist bedst kan beskrives som en underdrivelse.
- Ikeas kort er ikke helt præcist, skriver brugeren, der angiveligt har taget et billede af kortet i en butik i College Park i Washington DC i USA.
Til britiske BBC undskylder en talsmand for Ikea.
- Ikea er ansvarlig for at sikre, at motiver på alle vores produkter er korrekte og opfylder alle krav.
Vi erkender, at det ikke er sket, hvad angår produktet Björksta-verdenskortet.
Vi beklager fejlen og undskylder.
Vi gør det nødvendige, og produktet er ved at blive fjernet fra vores butikker, lyder det fra talsmanden.
Kortet er stadig muligt at finde på kædens danske hjemmeside.
Kort - nu med New Zealand.
Kampagne for "det glemte land"For New Zealand er det dog langt fra første gang, landet må lide den tort at blive udeladt fra et kort over verden.
Faktisk sker det åbenbart så ofte, at der både på Facebook, Tumblr og Reddit findes grupper dedikeret til kort uden New Zealand, hvor brugere uploader billeder af kort af alt lige fra diverse tegnefilm til kopper og websites, der alle har udeladt landet, der ellers blev udødeliggjort - i hvert fald på det store lærred - da fantasyfilmene "Ringenes Herre" blev optaget der.
New Zealands premierminister, Jacinda Ardern.
Selv New Zealands premierminister, Jacinda Ardern, er opmærksom på det, man vel kan kalde landets udfordring, som har fået sit helt eget hashtag "GetNZonthemap".
Landets officielle turistinformation udsendte nemlig sidste år i maj en reklame, hvor de mange kort af komiker Rhys Darby bliver betragtet som "en stor konspirationsteori", som han naturligvis er nødt til at kontakte premierministeren for at undersøge.
New Zealand, der ligger små 2.
000 kilometer fra Sydney i Australien, har et indbyggertal på omkring 4,7 millioner, og landets største by, Auckland, skal faktisk snart huse landets allerførste Ikea-butik.
FacebookTwitterKopier linkEmner:IKEA|New Zealand|Detailhandel|Møbelhuse|BBC




https://www.dr.dk/nyheder/udland/tiger-fra-dansk-dyrepark-draeber-sjaelden-tiger-i-london-zoo

UdlandTiger fra dansk dyrepark dræber sjælden tiger i London ZooEn af London Zoos mangeårige beboere, den tiårige sumatratiger Melati, er dræbt af tiger fra Ree Park Safari.
Sumatratigeren Melati fejrer her sine tre tigerungers fødselsdag den 4.
februar tilbage i 2015 med en bister grimasse.
)08.
feb.
2019 kl.
22.
56Bemærk: artiklen er mere end 30 dage gammelLæs opEn sjælden sumatratiger blev fredag dræbt i London Zoo af en anden sumatratiger, der for nylig blev hentet til den britiske hovedstad fra den danske dyrepark Ree Park Safari.
Det skriver det britiske medie BBC.
London Zoo meddelte 29.
januar, at den syvårige Asim var ankommet til London fra Danmark.
Formålet var, at den skulle parre sig med den zoologiske haves mangeårige beboer, den tiårige sumatratiger Melati.
Men da dyrepasserne fredag for første gang lukkede de to tigere ind i samme bur gik det hurtigt galt.
Stemningen mellem de to dyr "eskalerede hurtigt", "blev aggressiv", og Melati døde i de to tigeres kamp, oplyser London Zoo.
Den syvårige hantiger Asim og huntigeren Melati havde tilbragt flere dage i nærheden af hinanden - men uden at være placeret i samme bur.
Kun 300 tilbageEksperter havde forud for fredagens episode observeret "åbenlyst positive signaler og følte, at det var det rigtige tidspunkt" at introducere dem for hinanden, skriver London Zoo i en udtalelse ifølge nyhedsbureauet dpa.
- Alle i London Zoo er fortvivlede over tabet af Melati, og vores hjerter er knuste over denne episode, lyder det videre.
Fokus er nu "at tage sig af Asim", understreger London Zoo.
Sumatratigere, der lever i junglen i Sumatra i Indonesien, er yderst truede i det fri.
Ifølge BBC var der i 1970 registreret 1000 sumatratigere i det fri.
I dag er det tal nede på blot 300.
I fangenskab kan sumatratigere blive omkring 20 år.
Sumatratigeren er den mindste af fem tigerarter og har de smalleste sorte striber.
/ritzau/FacebookTwitterKopier linkEmner:London|Dyreparker|Dyr|Ree Park - Ebeltoft Safari|Indonesien




https://www.dr.dk/nyheder/penge/nu-kan-du-faa-afdragsfrie-boliglaan-med-historisk-lav-rente

PengeNu kan du få afdragsfrie boliglån med historisk lav renteFire kreditforeninger tilbyder nu et boliglån med lavere rente.
Men det kan ikke betale sig for alle.
Man skal ikke vælge afdragsfrihed bare for at vælge det, for man betaler også for det.
Når man ser over længere tid, er et lån med afdragsfrihed dyrere end et lån med afdrag, siger Totalkredit.
Af Sally Frydenlund Larsen08.
feb.
2019 kl.
21.
30Bemærk: artiklen er mere end 30 dage gammelLæs opRenterne på boliglån bliver ved med at falde.
Nu lancerer Totalkredit, Nykredit, Nordea Kredit og Realkredit Danmark danmarkshistoriens billigste fastforrentede boliglån med ti års afdragsfrihed.
Den faste rente er 1,5 procent, og det 30-årige lån får en kurs på omkring 95.
- Netop som vi troede, at renterne ikke kunne blive lavere, er vi nu vidne til åbningen af den laveste kupon på en 30-årig afdragsfri obligation nogensinde, skriver Realkredit Danmark i en pressemeddelelse.
Samme tone anlægger Nordea i sin meddelelse om at tilbyde lånet.
- Det er vildt, at vi endnu engang står med en renterekord.
Også selv om vi har prøvet det nogle gange før.
Det er ikke mange renteprognoser, der havde forudset, at det i dag ville blive muligt få et 30-årigt lån med 10 afdragsfrie år til en rente på 1,5 pct, hedder det.
Man ikke skal vælge afdragsfrihed bare for at vælge det, for man betaler også for det.
Jeppe Borre, chefanalytiker, Totalkredit.
Ingen roser uden torneNår renten når ny bundrekord, skyldes det uro på de internationale finansielle markeder, fortæller Jeppe Borre, der er chefanalytiker i Totalkredit.
- Renterne har været ekstremt lave i en lang periode efterhånden, men på det allerseneste har der været en del finansiel uro på markederne, som blandt andet har fået centralbankerne i Europa og USA til at være mere forsigtige, og det har altså fået renterne til at gå nedad.
Når vi taler om lånevalg i boligen, så er der aldrig roser uden torne.
Jeppe Borre, chefanalytiker, Totalkredit.
Det nye lån kan virke tillokkende for kommende og nuværende boligejere, men der er god grund til at tænke sig om, før man konverterer eller optager lån af den nye låntype, siger Jeppe Borre.
- Når vi taler om lånevalg i boligen, så vil der altid være fordele og ulemper - med andre ord er der aldrig roser uden torne.
Den største fordel ved den nye låntype er ifølge Jeppe Borre, at man kender sin rente 30 år ud i fremtiden.
På den anden side er der visse risici og udgifter forbundet med afdragsfrie lån, forklarer chefanalytikeren.
- Man skal ikke vælge afdragsfrihed bare for at vælge det, for man betaler også for det.
Bidragssatsen er højere, og der er et kurstab forbundet med det.
Så når man ser over længere tid, er et lån med afdragsfrihed altså dyrere end et lån med afdrag, siger Jeppe Borre.
Kurstab dækker over, at gælden bliver højere end de penge, man får udbetalt.
Har lånet kurs 95, som det nye lån har, vil man altså tabe 50.
000 kroner per lånt million.
Det vender måske snartHvis man vil drage nytte af den rekordlave rente, skal man måske ikke tøve for længe.
Jeppe Borre vurderer, at renterne snart vil begynde at stige igen.
- Vi taler jo om historisk lave renter, og jeg ser også, at renterne begynder at vende rundt.
Man skal dog ikke frygte, at renterne stiger eksplosivt, siger han.
- Jeg forventer langt fra, at renterne vil galopere afsted og bare stige i raketfart, men jeg ser en opadgående pil, og i udgangen af 2019 forventer jeg, at vi nærmere ser 2 procents eller måske endda 2,5 procents lån og ikke længere 1,5 procents.
- Historikken vidner dog om, at renteprognoser er en svær kunst og på ingen måde en sandhed at gå ud fra, konstaterer han.
FacebookTwitterKopier linkEmner:Jeppe Borre (økonom)|Økonomi|Totalkredit|Realkredit Danmark|USA




https://www.dr.dk/sporten/fodbold/superliga/fatal-maalmandsfejl-og-brandvarm-sana-agf-faar-en-perfekt-start-paa

SuperligaFatal målmandsfejl og brandvarm Sana: AGF får en perfekt start på foråretAGF slog Esbjerg med 2-0 i en kamp, hvor Esbjerg-målmand Jeppe Højbjerg fik en uheldig hovedrolle.
08.
feb.
2019 kl.
21.
07 | opdateret 08.
feb.
2019 kl.
22.
13Bemærk: artiklen er mere end 30 dage gammelLæs opAGF udnyttede en stor fejl af Esbjergs målmand, Jeppe Højbjerg, til at sikre sig en 2-0-sejr over Esbjerg på hjemmebane i Superligaens forårspremiere fredag aften.
Hjemmeholdet havde fire debutanter med i startopstillingen og var i store dele af kampen i kontrol mod et Esbjerg-mandskab, som havde svært ved at skabe store målchancer.
Læs også:QUIZ Klar til Superligaen: Har du fulgt vinterens største historier?
Det var dog en gammel kending, der blev den store helt for AGF, da midtbanespilleren Tobias Sana scorede begge mål i sejren.
Med sejren kravlede AGF op på ottendepladsen i Superligaen, mens Esbjerg kan miste fjerdepladsen og falde et stykke tilbage i tabellen, hvis weekendens øvrige resultater går imod vestjyderne.
Esbjerg har for 21 kampe 29 point, mens AGF for samme antal kampe nåede op på 27 point.
Læs også:VIDEO Kan du heller ikke vente på Superligaen?
Her er top 10 over efterårets bedste kasserHjemmeholdet dominerede fra kampens start og skabte flere fine muligheder for at bringe sig i front.
Føringsmålet kom efter 13 minutter, da Esbjerg-keeper Jeppe Højbjerg spillede bolden direkte ud i fødderne på Tobias Sana, som derefter let kunne bringe værterne i front med 1-0.
Få chancerUdeholdet havde problemer med at skabe chancer modsat AGF, som burde have bragt sig på 2-0 med ti minutter tilbage af første halvleg.
AGF's nye angriber, Patrick Mortensen, misbrugte dog den store chance.
Esbjerg pressede på mod halvlegens slutning, men kom ikke tættere på en udligning, og aarhusianerne gik derfor til pause foran 1-0.
Læs også:Superligaklubber ærer Peter Mikkelsen med sørgebindAnden halvleg blev en mere jævn affære, hvor Esbjerg jagtede udligningen.
Hjemmeholdet stod dog godt på banen og havde stor succes med at afvise gæsterne, som stadig ikke havde skabt en stor målchance, da stadionuret havde passeret de 80 minutter.
Læs også:Ny brasiliansk bomber til Superligaen?
De danske mestre henter 19-årig angriberMed otte minutter tilbage blev det så 2-0 til AGF, da Tobias Sana scorede sit andet mål i kampen efter en flot solotur.
Derefter var det op ad bakke for gæsterne, og AGF kørte sejren og de tre point i premieren hjem.
/ritzau/FacebookTwitterKopier linkEmner:AGF|Esbjerg|Fodbold|Aarhus




https://www.dr.dk/nyheder/penge/flyekspert-vaelg-den-rigtige-flytype-og-spar-tonsvis-af-co2

Klimatopmødet COP24Se temaPengeFlyekspert: Vælg den rigtige flytype og spar tonsvis af CO2CO2-samvittigheden belastes mindre, når man rejser med nye fly.
Det mest udbredte SAS-fly er Boeing 737-serien.
På billedet er det et Boeing 737-600, som med plads til kun 123 passagerer har et relativt stort brændstofforbrug per flysæde på 0,038 liter per kilometer.
Af Mathias Sommer08.
feb.
2019 kl.
22.
15Bemærk: artiklen er mere end 30 dage gammelLæs opTiden flyver.
Og om 18 år flyver dobbelt så mange fly rundt i luften som i dag.
Sådan lyder i hvert fald fremskrivningen fra den store flyproducent, Boeing.
Flere fly i luften er dårlige nyheder for klimaet, der i forvejen er belastet af en aggressivt voksende luftfartsindustri.
De selskaber med de mest brændstoføkonomiske fly er jo faktisk nyere lavprisselskaber som Norwegian, Easyjet og Ryanair, fordi de har en relativt ny flåde, som derfor også helt naturligt er mere brændstofeffektiv.
Lasse Rosendahl, professor.
Men med offentliggørelsen af en 'ekstremt ambitiøs' klimastrategi forsøger Skandinaviens største flyselskab, SAS, nu at modarbejde bevægelsen og lægge låg på branchens stigende CO2-udledning.
SAS vil investere i brændstofeffektive fly og i højere grad anvende biobrændstof.
- Det er de to spor, der er at bevæge sig ned ad, hvis man ønsker at blive mere bæredygtig.
Derfor vil jeg sige, at SAS også gør, hvad de kan for at blive et grønnere selskab med det her udspil, siger Lasse Rosendahl, professor ved Institut for Energiteknik på Aalborg Universitet.
Den mest udbredte flytype i SAS' 'stald' er Boeing 737'er af typerne 600/700/800.
Dem flyver der i alt 67 rundt af.
Den mest brændstoføkonomiske af dem er storesøsteren, Boeing 800.
Den belaster klimaet med 0,028 liter per sæde per kilometer.
SAS er ikke specielt grønKlimaplanen omfatter en investering på 32 milliarder kroner i nye fly.
Men en sådan investering er også tiltrængt, for SAS har slidte fly på vingerne:- De selskaber med de mest brændstoføkonomiske fly er jo faktisk nyere lavprisselskaber som Norwegian, Easyjet og Ryanair, fordi de har en relativt ny flåde, som derfor også helt naturligt er mere brændstofeffektiv, siger Lasse Rosendahl.
Fordobling i passagertalletBoeing spår, at antallet af flyrejsende om 18 år vil være fordoblet.
Et lignende estimat har International Air Transport Association foretaget.
Her vurderes det, at 7,8 milliarder passagerer i 2036 vil tage en flyvetur.
Knap en fordboling i forhold til i dag, hvor flyselskaberne har omkring fire milliarder rejsende om året.
Han forklarer, at SAS placerer sig 'i midterfeltet' på listen over de mest brændstoføkonomiske luftfartsselskaber.
35 procent brændstofbesparelserSAS' igangværende udbygning af flyflåden omfatter særligt Airbus A320neo-fly, som SAS sidste år bestilte yderligere 35 af til en samlet værdi af 25 milliarder kroner.
Airbus A320NEO blev i 2015 offentliggjort som en særligt brændstoføkonomisk flytype.
Af den type har SAS 30.
Hvert fly har 174 sæder.
Længde: 37,6 m Vingespænd: 35,8 m Brændstofforbrug: 0,025 liter/sæde pr.
km Motor: CFMLeap 1AIfølge SAS' egen oversigt flyver der i øjeblikket 30 Airbus A320neo-fly rundt med SAS-logo på siden.
- Et A320neo adskiller sig ved at være ekstremt brændstofeffektivt.
Der er udviklet enormt meget på flymotoren.
Men også på andre dele ser vi fremskridt.
En gang i mellem er det meget små ændringer, der gør en meget stor forskel for brændstoføkonomien, siger Lasse Rosendahl.
A320neo-flyet har et brændstofforbrug på 0,025 liter per sæde per kilometer.
Til sammenligning har et Bombardier CRJ900-fly et brændstofforbrug på 0,040 liter per sæde per kilomenter.
CRJ900 er et tomotors jetfly, som produceres af Bombardier Aerospace i Canada.
SAS har 25 af den flytype, som hvert har 90 sæder.
Længde: 36,2 m Vingespænd: 23,4 m Brændstofforbrug: 0,040 liter/sæde pr.
km Motor: GE CF34-8C1Dermed bliver besparelsen på over 35 procent på brændstof og CO2-udledning, når man flyver med et Airbus A320neo-fly frem for et Bombardier CRJ900-fly, som SAS ejer 25 af.
- Der er bare meget stor forskel på, om et fly et produceret i dag eller for 20 år siden.
Og da man regner med, at et fly i hvert fald holdes på vingerne i 20 år, er det også fornuftigt at investere brændstofmæssigt, så man også kan se sig selv i øjnene i fremtiden, siger Lasse Rosendahl.
- Man kan som flypassager jo også kigge på, hvad det er for at fly, man skal flyve med, inden man bestiller billetten.
Det kan faktisk også gøre en forskel i CO2-regnskabet.
Her skal man så huske på, at man jo ikke kan være sikker på, om flyet er fyldt.
CO2-mæssigt kan det være nedslående, hvis flyet kun er halvt fyldt, siger han.
Langdistancefly for 16 milliarderSnakken om el-fly, mener Lasse Rosendahl til gengæld, man kan skyde en hvid pil efter.
I stedet bør der satses på biobrændsel.
Godt nok udleder den type brændstof lige så meget CO2 som konventionelt brændstof.
Men biobrændsel er typisk CO2-neutralt, da afgrøderne allerede har optaget en mængde CO2 fra atmosfæren.
- Døren er allerede sparket ind til flybrændstof baseret på planteolie.
Det er der så nogle bæredygtighedsproblemer med.
Men der er ingen tvivl om, at der er stort potentiale i biobrændsel, siger Lasse Rosendahl.
Han leder et forskningsprogram, der forsøger at udvikle biobrændsel, som kan fyldes på en jetmotor og dermed erstatte de nuværende fossile brændsler.
- Vi er godt på vej til at udvikle en type biobrændsel, som kommer fra spildevand, gylle og halm.
Men processen frem mod at få certificeret brændstof til jetmotorer er meget lang og besværlig.
Og det kan man jo godt forstå, når det handler om at holde et fly i luften, siger Lasse Rosendahl, professor på Aalborg Universitet.
Sidste år bestilte SAS otte Airbus A335-900- fly, som Airbus' nyeste langdistance flytype.
Prisen for et enkelt af et sådan fly er omkring to milliarder kroner.
Det første Airbus A350-900-fly vil i år blive implementeret i SAS' flåde.
FacebookTwitterKopier linkEmner:SAS Group|Airbus|Flyselskaber|EasyJet|Vedvarende energi




https://www.dr.dk/nyheder/indland/sygehus-tjekker-nu-tusindvis-af-journaler-efter-mangelfulde-kraeftundersoegelser

IndlandSygehus tjekker nu tusindvis af journaler efter mangelfulde kræftundersøgelser8.
700 kvinders journaler gennemgås for at finde kræftramte, som ikke er blevet ordentligt undersøgt i Ringsted.
Ringsted Sygehus vil få eksterne læger til at se på journalerne for at finde ud af, om nogle kvinder har fået kræft på baggrund af sygehusets mangelfulde brystkræftundersøgelser, siger direktør Vagn Bach.
Af Maja Lærke Maach08.
feb.
2019 kl.
21.
12Bemærk: artiklen er mere end 30 dage gammelLæs opRingsted Sygehus går nu endnu længere tilbage i tiden for at finde ud af, hvor mange kvinder der er påvirket af sygehusets årelange praksis med ikke at undersøge kvinder ordentligt for brystkræft.
I første omgang valgte sygehuset at se på 2.
600 kvinders journaler, der var blevet undersøgt i perioden fra 1.
januar 2016 til 24.
maj 2017.
Men nu skal 8.
700 journaler helt tilbage fra marts 2013 og indtil 2016 læses igennem, oplyser Region Sjælland i en pressemeddelelse.
Det sker for at finde kvinder, der allerede har fået konstateret kræft, men hvor deres sygdom måske kunne være opdaget, hvis blot sygehuset havde benyttet sig af korrekte undersøgelsesmetoder, forklarer sygehusets øverste chef til DR Nyheder.
- Det vigtigste var at finde kvinderne fra 2016 til 2017, som potentielt kunne have en uopdaget kræftknude.
De er nu næsten undersøgt allesammen.
Nu skal vi så finde ud af, om der er kvinder, som allerede har haft kræft på baggrund af en mangelfuld undersøgelse, siger sygehusdirektør Vagn Bach.
Sparede undersøgelser - ni har fået kræftEfter sygehuset havde gransket de 2.
600 kvinders journaler fra 2016 og 2017, blev 734 af dem tilbudt en ny brystundersøgelse, fordi deres første mammografi kunne have været mangelfuld.
Af disse 734 kvinder har ni efterfølgende fået konstateret kræft.
En situation som sygehusdirektør Vagn Bach kalder for 'dybt beklagelig'.
Men man kan endnu ikke konkludere, at alle ni kvinder er blevet syge på grund af en mangelfuld undersøgelse, siger han.
Kvinderne er dog blevet opfordret til at klage og søge om erstatning.
Sygehuset i Ringsted valgte i perioden på de fire år at spare dele af brystkræftundersøgelsen væk, således at mange kvinder fra Region Sjælland med mistanke om brystkræft kun er blevet tilbudt en mammografi.
Det skete, selvom nationale retningslinjer foreskriver, at kvinder ved mistanke om brystkræft også skal have en ultralydsundersøgelse samt undersøges med hænderne af en læge.
Det er ret kompliceret at få fundet de her patienter, og vi skal også have dem vurderet hos eksterne eksperterSygehusdirektør Vagn Bach.
Sagen om de forkerte kræftundersøgelser kom frem i december sidste år, men først i sidste uge stod det klart, at sygehusets praksis med ikke at overholde de nationale retningslinjer var blevet truffet af en afdelingslæge for at spare lægetid og penge.
Læs også:Skarp kritik af sygehus: 'Bevidst og systematisk at man ikke har undersøgt brystkræft'Vagn Bach forklarede i sidste uge til DR Nyheder, at prioriteringen skete uden den øverste sygehusledelses viden.
Forstå sagenRingsted Sygehus’ Radiologiske Afdeling havde fra 2013 til 2017 en mangelfuld procedure ved brystkræftundersøgelser.
Først da en afdelingslæge omgjorde praksis, stoppede man med ikke at overholde de nationale retningslinjer.
Retningslinjerne siger, at alle danske kvinder i alderen 50-69 år skal tilbydes en mammografi.
Hvis den viser mulige tegn på kræft, skal kvinderne derefter tilbydes en undersøgelse af brystet foretaget af en læge og en ultralydsscanning af brystet.
Men afdelingen ville spare undersøgelsestid og penge og tilbød kun kvinder, der var mistænkt for at have kræft, en mammografi.
Ringsted Sygehus har i første omgang koncentreret sig om at få genundersøgt kvinder, der stadig kunne gå rundt med uopdaget kræft som følge af undersøgelserne.
De er blevet undersøgt i 2016 og 2017.
Nu går man tilbage til 2013 for at finde kvinder, som allerede har fået kræft.
Deres sager skal gennemgås for at finde ud af, om deres kræft kunne være blevet opdaget, såfrem sygehuset havde undersøgt dem ordentligt i første omgang.
Hvad sagen får af konsekvenser for Ringsted Sygehus, vides endnu ikke, da Styrelsen for Patientsikkerhed fortsat er ved at undersøge den til bunds.
Vil hjælpe dem med at klageVagn Bach vil ikke spå om, hvor lang tid der går, før journalerne fra 2013 til 2016 er gennemgået, og hvad sygehuset regner med at finde.
TIP OS Er du en af kvinderne?
Er du en af kvinder, som har fået brev om at blive undersøgt igen på Ringsted Sygehus, eller som er blevet undersøgt i perioden 2013-2017, hvor der var mistanke om brystkræft?
Kontakt DR Nyheder på mail på 1212@dr.
dkPå forhånd tak.
- Det er ret kompliceret at få fundet de her patienter, og vi skal også have dem vurderet hos eksterne eksperter, så det tør jeg ikke sige på nuværende tidspunkt.
Er man blevet undersøgt på Radiologisk Afdeling i den berørte periode, opfordrer han patienter til enten at henvende sig til sygehusets til lejligheden oprettede hotline eller vente på, at alle journalerne er gennemgået.
Han regner med, at disse nye vurderinger af kræftramte kvinders journaler vil kunne sætte en form for punktum i sagen.
- Umiddelbart tror vi, at det her tager hånd om hele problemet, men finder vi nye ting at gå efter, så gør vi det.
Han understreger desuden, at sygehuset er parat til at hjælpe kvinder med at klage og søge om erstatning hos Patientklagenævnet.
FacebookTwitterKopier linkEmner:Hospitaler|Kræft|Ringsted Sygehus|Region Sjælland|Ringsted




https://www.dr.dk/nyheder/indland/50000-elever-dystede-i-fortnite-skak

Indland50.
000 elever dystede i Fortnite-skakEleverne til Skolernes Skakdag satte hinanden skakmat i en helt ny udgave af det gamle brætspil.
Af Maja Lærke Maach og Robin Patrick Stampe Seierby (Video)08.
feb.
2019 kl.
20.
39Bemærk: artiklen er mere end 30 dage gammelLæs opEt rekordhøjt antal elever landet over deltog i dag i den årlige begivenhed Skolernes Skakdag.
49.
853 elever fra hele 293 skoler dystede i turneringen, som i år havde fået nye regler.
Det gamle brætspil kan ifølge forskere være med til at forbedre elevernes matematiske evner og styrke deres nysgerrighed og evne til at fordybe sig, og i år var der så lagt en ekstra dimension ind over spillet.
De traditionelle sorte og hvide brikker blev rykket rundt i en særlig Fortnite-udgave med reference til verdenshittet og onlinespillet.
Den med flest springere vinderI Fortnite-udgaven af skak kombinerer man elementer fra det populære spil med de klassiske skakdiscipliner.
I den mest populære del af Fortnite kæmper man mod op til 100 modstandere om at være den sidste overlevende på en øde ø.
I dag spillede eleverne derfor på et skakbræt, der hele tiden blev mindre, ligesom banen i Fortnite gør det.
Læs også:Videnskaben bag Fortnite: Sådan fastholder spillet digRasmus Holm fra Balsmoseskolens 7.
klasse forklarede til DR Nyheder, at man med nogle særlige stykker pap skal slå skakbrikkerne på de yderste felter ud af spillet, så spillefeltet gradvist bliver mindre.
- Man skal få sine vigtigste brikker ind i midten, så de ikke dør, sagde han.
Dansk Skoleskak kalder deres version for 'Fortknight-skak' for at referere til skakspillets brik springeren, som på engelsk kaldes for knight.
- Ganske som i den digitale version kommer stormen og udraderer dele af landkortet – i dette tilfælde skakbrættet.
Den, der, efter stormens rasen, har flest springere tilbage, har vundet, lyder det i beskrivelsen fra Dansk Skoleskak.
Find reglerne for 'Fortknight-skak' her.
FacebookTwitterKopier linkEmner:Skak|Uddannelse




https://www.dr.dk/nyheder/udland/thailands-konge-kan-give-doedsstoedet-til-soesters-politiske-karriere

UdlandThailands konge kan give dødsstødet til søsters politiske karriereDet strider imod forfatningen og er upassende, siger landets konge om søsterens forsøg på at blive premierminister.
Thailands konge, Maha Vajiralongkorn, har ikke meget til overs for sin søsters politiske ambitioner.
Af Louise Brodthagen Jensen08.
feb.
2019 kl.
20.
23Bemærk: artiklen er mere end 30 dage gammelLæs opHun er tidligere skuespiller, aktiv på de sociale medier og vil forsøge at blive Thailands næste premierminister.
Men står det til kongen, Maha Vajiralongkorn, kan den 67-årige Ubolratana Rajakanya Sirivadhana Barnavadi godt skyde en hvid pil efter den drøm.
For hun er ikke hvem som helst.
Hun er kongens ældste søster, og selvom hun formelt set opgav sin royale titel, da hun som 21-årig blev gift, bliver hun stadig betragtet som royal.
Og så er det helt upassende, at hun nu søger at stille op for et politisk parti med håb om at blive valgt som premierminister den 24.
marts.
Det slog kongen fast i en tv-tale her til aften, hvor han kaldte søsterens kandidatur forfatningsstridigt.
Thai Raksa Chart- partiets leder, Preechapol Pongpanich, ses her med et dokument, der officielt nominerer Ubolratana Mahidol som kandidat til valget den 24.
marts.
 Den 67-årige prinsesse Ubolratana opgav formelt set sin titel, da hun blev gift som 21-årig i USA.
I 1998 blev hun dog skilt og flyttede tilbage til Thailand.
1 / 2Thai Raksa Chart- partiets leder, Preechapol Pongpanich, ses her med et dokument, der officielt nominerer Ubolratana Mahidol som kandidat til valget den 24.
marts.
1 / 2Den 67-årige prinsesse Ubolratana opgav formelt set sin titel, da hun blev gift som 21-årig i USA.
I 1998 blev hun dog skilt og flyttede tilbage til Thailand.
2 / 2Og selvom Thailand siden 1932 har været et konstitutionelt monarki, betyder det sandsynligvis, at hun ikke får mulighed for at stille op.
Det vurderer seniorforsker Marte Nilsen fra Peace Research Institute i Oslo.
- Det er jo valgkommissionen, som formelt set bør komme med den besked.
Ikke kongen, men det illustrerer jo, hvilken slags uformel magt kongen faktisk har, siger hun.
Støtter tidligere premierministerDet har vakt undren, at prinsesse Ubolratana tidligere i dag blev nomineret som eneste premierministerkandidat for partiet Park Thai Raksa Chart, der er loyalt mod landets tidligere premierminister Thaksin Shinawatra, som i dag lever i eksil.
Partiet er blevet dannet af flere tidligere medlemmer af Pheu Thai-partiet, der vandt det seneste valg i 2011, men som blev drevet fra magten ved et militærkup i 2014.
Den tidligere premierminister Thaksin Shinawatra har levet i selvvalgt eksil i Dubai siden 2006.
Og prinsessens kandidatur ville da også have været noget af en gamechanger, mener Marte Nilsen.
- Hvis prinsesse Ubolratana var endt som kandidat for Phak Thai Raksa Chart, ville dette blive en total gamechanger i Thailand.
Det ville betyde, at døren lukkede i for general Prayuths ambitioner om at blive genvalgt som premierminister, siger hun og fortsætter:- Han er med al sandsynlighed på vej ud alligevel, så den største betydning er, at hendes kandidatur ville have styrket Thaksin Shinawatras politiske stilling betragteligt.
Phak Thai Raksa Chart er jo loyalt mod Thaksin og hans parti Phak Phuea Thai.
Sjælden stridDet overraskende kandidatur har hele dagen været anledning til spekulationer om, hvorvidt prinsessens udmelding skulle tolkes som, at kongehuset trådte et skridt væk fra militæret og den nuværende premierminister Prayuth Chan-ocha, der er tidligere hærchef og ledede kuppet i 2014.
Men med sin tale er der ingen tvivl om, at kongen ikke bifalder sin storesøsters valg.
- På samme måde som det politiske Thailand er splittet, og militæret er splittet, så er der også forskellige positioner internt i kongehuset.
Men det er sjældent, at man ser den type åbenlyse modsætninger, som vi har set i dag, siger Marte Nilsen, der dog mener, det er for tidligt at vurdere, hvad det præcist er udtryk for.
På sin instagram-konto takkede prinsessen ifølge Straits Times for nomineringen tidligere i dag.
Her lagde hun vægt på, at hun benytter sig af sine rettigheder som enhver anden indbygger i Thailand og sidestiller sig med almindelige borgere uden særlige privilegier.
FacebookTwitterKopier linkEmner:Thailand|Instagram|Militær|Royalt|Oslo




https://www.dr.dk/nyheder/udland/laege-om-smog-alarm-i-indien-har-alle-rygerlunger

UdlandLæge om smog-alarm: I Indien har alle rygerlungerNew Delhi er verdens mest forurenede hovedstad.
Af Benjamin Schildknecht Kodboel08.
feb.
2019 kl.
20.
34Bemærk: artiklen er mere end 30 dage gammelLæs opDen indiske millionby New Delhi lider en alvorlig luftforurening, der har efterladt hovedstaden i en tyk og giftig tåge af smog.
Smoggen kommer blandt andet fra trafikken, fabrikker, kraftværker, afbrænding af marker og affald.
Og situationen er nu så alvorlig, at Indiens lungespecialister slår alarm.
På en af New Delhis store hospitaler opererer lungekirurg Arvind Kumar hver dag patienter med sorte lunger.
Ikke-rygere, vel og mærke.
Men deres lunger svarer til en person, der har røget 15-20 cigaretter hver dag.
Blot på grund af den voldsomme luftforurening.
- Jeg tillader mig at sige, at der virkelig ikke findes nogle ikke-rygere i Indien, siger han.
Indien er på vej mod en sundhedskatastrofeDe seneste tal fra Verdenssundhedsorganisationen, WHO, der blev opdateret i oktober 2018, gav Indien den tvivlsomme ære at have 9 ud af de 10 byer på listen over de mest fourenede byer i verden.
Læs også:Se billederne: New Delhis indbyggere hiver efter vejretIndiens hovedstad, som engang ellers havde førstepladsen, er blevet overhalet og ligger nu 'kun' nummer seks.
Det betyder dog ikke, at New Delhi har forbedret sin luftkvalitet - men blot at syv andre storbyer har forværret deres.
Imens fortsætter New Delhis indbyggere med at indånde den grå luft.
- Jeg ser det her som en national sunhedskatastrofe.
I dag skal jeg operere seks patienter.
Når jeg ser deres sorte lunger, gør det ondt, siger lungekirurg Arvind Kumar.
Koster syv millioner menneskeliv.
Talene fra WHO viser, at der på verdensplans dør syv millioner mennersker hvert år som følge af luftforurening.
1,2 millioner af de ramte er indere.
Regeringen har dog iværksat en fem-års plan, der skal reducere forureningen.
Men endnu er effekten ikke slået igennem, konstaterer Arvind Kumar, inden han haster videre til endnu en lungeoperation.
- Når du har en 28 årig ikke-ryger, der kommer med lungecancer, bliver du rystet og spørger: hvorfor sker det?
Det er, fordi drengen har indåndet snavset luft i 28 år, siger han.
FacebookTwitterKopier linkEmner:Indien|New Delhi|WHO|Luftforurening|Rygning




https://www.dr.dk/nyheder/indland/danmarks-idraetsforbund-vi-har-ogsaa-episoder-med-kraenkende-billeder-i

IndlandDanmarks Idrætsforbund: Vi har også episoder med krænkende billeder i omklædningsrumDet er vigtigt, at idrætsforeninger taler om, hvad der er god opførsel, mener forbund.
Der er ikke kun episoder med krænkende fotografering i omklædningsrum på folkeskoler.
Også i idrætsforeninger er der problemer.
(Illustration: DR Nyheder)Af Astrid Sejersen, Christina Nordvang Jensen og Maria Rise Børjesen08.
feb.
2019 kl.
20.
30Bemærk: artiklen er mere end 30 dage gammelLæs opDet er ikke kun folkeskoler, der har episoder, hvor børn og unge er kommet til eller med vilje har filmet eller taget krænkende billeder af andre i omklædningsrummet.
Det er også en problematik, som man kender til hos Danmarks Idrætsforbund (DIF).
- Vi har i allerhøjeste grad episoder.
Vi får henvendelser fra medlemmer, der søger råd, fordi børn eller unge har taget billeder af hinanden i omklædningsrummet.
Vi har desværre også sager, hvor træneren selv medvirker til nogle af de her ting, siger Jan Darfelt, der er specialkonsulent hos Dansk Idrætsforbund.
Gode rådGode råd til børn og ungeSpørg altid om lov, inden du tager et billede – og inden du deler det online.
Og husk, at man altid kan trække sit samtykke tilbage.
Læg ikke afslørende eller pinlige billeder på nettet - hverken af dig selv eller andre.
Husk, at når først billederne er på nettet, kan alle kopiere dem og bruge dem, som de vil.
I de situationer, hvor man er ekstra sårbar eller udsat, som for eksempel når man er halv eller helnøgen (ved omklædning og badning), skal mobilen slet ikke frem.
Gode råd til forældreFortæl dit barn, at mobilen ikke hører hjemme i omklædningsrummet.
Fortæl dit barn, at det er ulovligt at filme og tage billeder uden at få lov.
Hjælp med at få stoppet delingen.
Hjælp med at sige undskyld.
Sig til skolen, at de skal lave en mobilpolitik.
Kilde: Red Barnet og Børns VilkårI går kunne DR Nyheder fortælle, at nogle folkeskoler har oplevet, at elever er blevet ufrivilligt fotograferet af deres klassekammerater i omklædningsrummet i forbindelse med idræt.
En rundspørge blandt landets skoleledere, hvoraf knap 500 har svaret, viser, at 30 skoler har haft sådanne episoder.
Ifølge Jan Darfelt er det vigtigt, at der bliver gjort noget ved problematikken.
- Vi ser alvorligt på det.
Det er unge mennesker, der bliver krænket, og derfor skal både vi og klubberne forholde os til det, siger han.
Ingen opfordring til forbudFlere folkeskoler har i dag et forbud mod mobiler i omklædningsrum.
Det er dog meget forskelligt, hvordan det håndhæves.
Hos Danmarks Idrætsforbund vil man ikke nødvendigvis opfordre til, at deres medlemmer forbyder mobiltelefoner i omklædningen.
Det skal være op til den enkelte forening at vurdere.
- Idrætsforeningerne skal selv forholde sig til, hvad der er hensigtsmæssigt.
Det er svært for os at sidde i Idrættens Hus i Brøndby og afgøre, hvad der er den rigtige løsning i et givent omklædningsrum eller svømmehal, siger han.
Det giver anledning til at tænke over, om der er et problem, som vi ikke har kendskab til.
Potentielt kommer der jo flere tusinde nye børn hvert år i svømmehallerne, der skal lære at begå sig i omklædningsrummene, hvor man er sårbar, når man er nøgen.
Lars Noring, formand for Dansk Svømmebadsteknisk ForeningMen ifølge Jan Darfelt planlægger Danmarks Idrætsforbund et større projekt for at gøre foreningerne opmærksomme på, at det er vigtigt at holde øje med problemerne, så de kan forhindres.
- Det er essentielt at italesætte det over for alle, så man får snakket om, hvad der er god opførsel.
Der er ingen idrætsforeninger eller klubber, der kan sige, at det ikke kan ske for dem.
Man er nødt til at forholde sig til det og have en form for parathed.
Det kræver nogle gode snakke i klubben, forklarer specialkonsulenten.
Anledning til at tjekke problemerHos svømmehallernes sammenslutning, Dansk Svømmebadsteknisk Forening, har man ikke hørt om konkrete episoder.
Men rundspørgen og meldingen fra Danmarks Idrætsforbund sætter tankerne i gang hos foreningen.
- Det giver anledning til at tænke over, om der er et problem, som vi ikke har kendskab til.
Potentielt kommer der jo flere tusinde nye børn hvert år i svømmehallerne, der skal lære at begå sig i omklædningsrummene, hvor man er sårbar, når man er nøgen.
Så det skal vi adressere, siger Lars Noring, der er formand for Dansk Svømmebadsteknisk Forening.
Heller ikke Danske Gymnasier har kendskab til nogen konkrete sager som dem i folkeskolerne eller idrætsforeningerne.
Men problematikken kommer ikke bag på formanden Birgitte Vedersø:- Vi ved fra vores idrætslærere, at det er en stadig større udfordring at få de unge til at gå i bad efter idrætsundervisningen, og det kan måske have noget at gøre med det her problem, siger hun.
Ifølge formanden er gymnasierne meget opmærksomme på unges brug af digitale medier og billeder, der kan krænke, efter flere sager om krænkende opførsel.
- Men selvom vi har fået sat det på dagsordenen, er det stadig vigtigt, at vi løbende har fokus på de unges opførsel og kontakt med hinanden.
Det er vigtigt for os at sende et signal om, at skolen er et trygt rum, hvor man skal kunne færdes uden at risikere at blive udsat for en krænkende adfærd, siger Birgitte Vedersø.
Har du selv oplevet at blive krænket, eller kender du til lignende episoder, så kontakt journalist Astrid Sejersen på mail asse@dr.
dk eller Christina Nordvang Jensen på cjec@dr.
dk.
FacebookTwitterKopier linkEmner:Danmarks Idrætsforbund|Folkeskolen (Danmark)|Uddannelse|Folkeskole|Brøndby




https://www.dr.dk/nyheder/indland/grimt-bjarke-ingels-hovedkvarter-afvist-men-nu-er-der-maaske-alligevel-en-chance-0

IndlandFor grimt: Bjarke Ingels’ hovedkvarter afvist – men nu er der måske alligevel en chanceStjernearkitekt fik afslag på nyt hovedkontor i København blandt andet af ’æstetiske’ grunde.
Måske er der igen mulighed for, at BIG får lov til at opføre denne bygning.
Enhedslisten er åbne for at give grønt lys.
Af Nis Kielgast08.
feb.
2019 kl.
20.
51Bemærk: artiklen er mere end 30 dage gammelLæs op”Ikke æstetisk tilfredsstillende”.
Det var et barskt afslag, som æstetikeren og arkitekten Bjarke Ingels tidligere på ugen fik af Københavns Kommunes Teknik- og Miljøudvalg.
Men nu er der måske alligevel håb for hans planer om at bygge et 27 meter højt hovedkvarter for Bjarke Ingels Group på Sundmolen i Københavns Nordhavn.
For mens blandt andre Konservatives Jakob Næsager fæstnede sig ved, at han fandt betonbyggeriet ”sjældent grimt”, lagde Enhedslisten mere vægt på miljøet i afslaget.
(Arkivfoto) Ninna Hedeager Olsen fra Enhedslisten vil se mildere på BIG's ansøgning.
Og efter et møde i dag er der nu mere positive toner.
- Jeg er glad for at høre, at BIG i dag har mødtes med Teknik- og Miljøforvaltning og har haft et konstruktivt møde, hvor klimavenligheden af byggeriet blandt andet er blevet vendt.
På den baggrund glæder jeg mig til at se, hvad vi bliver præsenteret for næste gang.
Og jeg er også kun glad for at høre, at BIG har stort fokus på grønne løsninger, siger Enhedslistens teknik- og miljøborgmester, Ninna Hedeager Olsen.
Da BIG-bygningen blev nedstemt i udvalget med seks stemmer mod fem, er der dermed mulighed for at der alligevel kan komme en godkendelse.
En bygning i glas og betonHovedkvarteret vil nemlig ifølge BIG blive særdeles klimavenligt og bæredygtigt.
Det siger Bjarke Ingels til Politiken.
Faktisk så bæredygtig, at det lever op til kravene for at få et guld-certifikat af brancheorganisationen Green Building Council Denmark, der arbejder for at udbrede bæredygtighed i byggebranchen.
Skuffet over firkantet udtrykI lokalplanen, som politikerne i København stemte om, var der ikke den slags detaljer.
Der stod blot, at det ville blive et byggeri i glas og beton.
Radikale Venstre vendte tommelfingeren ned til byggeriet både på grund af miljøet og bygningens udtryk.
Men det er muligt, at partiet ombestemmer sig.
- Jeg er glad for, at der er indtænkt mere miljøvenlige elementer, end der umiddelbart fremgik.
Det er interessante oplysninger, så det må vi forholde os til, når sagen kommer op i udvalget igen, siger gruppeformand Mette Annelie Rasmussen.
Hun er dog stadig lidt skuffet over bygningens meget firkantede betonudtryk.
- En bygning fra BIG plejer jo at være et superinteressant vartegn, så derfor havde vi da håbet, at der ville være lidt mere schwung i det, de ville lave.
FacebookTwitterKopier linkEmner:Bjarke Ingels (arkitekt)|Bjarke Ingels Group|Jakob Næsager (politiker)|København|Miljø og natur




https://www.dr.dk/sporten/tennis/danmarks-tennislandshold-skal-i-nedrykningsdrama-efter-nyt-nederlag

TennisDanmarks tennislandshold skal i nedrykningsdrama efter nyt nederlagUnge Clara Tauson lagde ud med at tabe, da Danmark tabte til Polen.
ARKIVBILLEDE Clara Tauson var en af de danske spillere, som ikke kunne stille noget op mod Polen.
08.
feb.
2019 kl.
20.
16Bemærk: artiklen er mere end 30 dage gammelLæs opDet danske kvindelandshold i tennis skal lørdag dyste om at undgå nedrykning i Fed Cup.
Det stod klart fredag aften, da Danmark bragte sig bagud 0-2 i opgøret mod Polen, og dermed ikke kan vinde kampen samlet.
Danskerne kom skidt i gang i polske Zielona Gora, da unge Clara Tauson lagde ud med at tabe den første kamp til Iga Swiatek vandt kampen 6-3, 7-6 (9/7).
Læs også:Danske tenniskvinder viste lovende takter på trods af nederlag- Min præstation var usolid.
Jeg startede skidt ud.
Så kom jeg lidt ind i rytmen igen, men jeg var for ustabil, og da jeg havde chancerne, gjorde jeg det ikke godt nok.
- Der er ikke noget pres på mig, så jeg forstår egentlig ikke, hvorfor jeg blev nervøs, men det blev jeg i dag, siger Clara Tauson.
Clara Tausons nederlag betød, at Danmark kom bagud 0-1 i opgøret mod polakkerne, og efterfølgende tabte også Karen Barritza sin singlekamp med 2-6, 2-6 mod Magda Linette, der er nummer 89 i verden.
Læs også:Tennisturnering bliver Danmark mod Goliat: 'Det er en succes at undgå nedrykning'Dermed resterer der stadig en doublekamp, som spilles uanset resultaterne i de to første singlekampe ifølge Dansk Tennis Forbund.
Torsdag fik Danmark en dårlig start på turneringen, da det blev til nederlag til Rusland.
Danmark spiller Europa/Afrika Gruppe I, som er det tredjebedste niveau.
Turneringen afvikles i to grupper, hvorefter der blandt andet spilles om op- og nedrykning.
Læs også:En tennis-kosmopolit i modvind: Hvornår er Wozniacki dansk nok?
Med nederlag også til Polen, skal danskerne dermed spille om nedrykning til Europa/Afrika Gruppe II lørdag middag mod Estland.
Caroline Wozniacki er ikke en del af det danske hold ved Fed Cup.
Tennisstjernen, der sidste år fik konstateret leddegigt, meldte tidligere på ugen afbud, efter at hun ikke havde reageret godt under træningerne op til turneringen.
/ritzau/FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Tennis|Fed Cup|Polen




https://www.dr.dk/sporten/oevrig/dansk-bueskytte-jagter-den-store-pengesum-i-las-vegas-kravet-er-90-pile-i-midten

Øvrig sportDansk bueskytte jagter den store pengesum i Las Vegas: Kravet er 90 pile i midtenStephan Hansen er en af flere danskere, som går efter den store pengesum, når der i weekenden er konkurrence i bueskydning i Las Vegas.
(Arkivfoto) Stephan Hansen drømmer om at vinde den helt store præmiesum i Las Vegas.
Af Frederik Palle08.
feb.
2019 kl.
20.
05Bemærk: artiklen er mere end 30 dage gammelLæs opDanmark er blandt verdens bedste nationer til bueskydning med den såkaldte compound-bue, og det kan blive bekræftet endnu engang i weekenden, når der afholdes det afsluttende World Cup-stævne i den amerikanske by Las Vegas.
- Det er vel nok det største stævne i bueskydning.
I år er der lige omkring 4.
000 skytter, som deltager, og det er rekord igen i år, forklarer Stephan Hansen.
Læs også:95 millioner fra Team Danmark skal hjælpe atleter mod OL i Tokyo- Vi skyder om en pengesum på omkring 100.
000 dollars cirka (658.
783 kroner, red.
).
Så vi må se, om jeg ikke kan vinde det, lyder det fra ham.
Der 16 danskere til start i de forskellige kategorier, og udover Stephan Hansen skal man også holde øje med Martin Damsbo og Tanja Jensen.
Sidstnævnte vandt turneringen for to år siden.
Læs også:Danmark skyder sig til fem medaljer ved EM i ung sportsgrenStephan Hansen har også været meget tæt på at vinde turneringen, og i år håber han, at han kan tage det sidste skridt op på podieskamlen.
- Målet er, at jeg skal gøre det så godt, jeg kan, og så må vi se, om det rækker til at vinde det hele.
Jeg er blevet nummer to her før.
Det er et svært stævne dog, fordi normalt går man efter at ramme midten, men her gælder det om ikke at skyde uden for midten, siger Stephan Hansen.
Midten er størreDet lyder måske meget som det samme, men Stephan Hansen forklarer, at der er en historie bag det.
- Tieren (midten, red.
) er større her, så hvis man ikke rammer den, er man stort set ude.
Normalt er tieren mindre, og hvis man ikke rammer den, så går det nok alligevel.
Men her kan du ligeså godt rejse hjem, hvis du ikke rammer midten, forklarer han.
Læs også:Dansk bueskytte skyder sig til sølv i flot comeback ved EMSå psykisk er det også anderledes, fordi man tænker på, at hvert skud kan være katastrofalt.
Vi skal skyde 90 pile, hvor man går efter, at alle rammer midten.
Dem der har alle inden for går så ind i en shootoff, hvor man skyder efter en normal plade med en mindre tier.
Så skal man blive ved med at ramme den, indtil der ikke er flere tilbage, lyder det fra Stephan Hansen.
To gange tidligere i karrieren er det lykkedes for Stephan Hansen at ramme alle 90 pile i midten.
Endda for to år siden, da han sluttede som nummer to, ville 88 af de 90 pile også have siddet i midten, hvis den kun var halv størrelse.
Det er en rekord.
Læs også:Danmark vandt fem medaljer ved EM i 3D-bueskydning- Jeg føler, at jeg skyder lige så godt som for to år siden, da jeg slog rekorden.
De sidste tre dage, hvor vi bare har trænet, føler jeg, at jeg har ramt den virkelig godt, forklarer Stephan Hansen.
Turneringen starter i dag og varer helt indtil søndag.
FacebookTwitterKopier linkEmner:Las Vegas|Skydesport|USA




https://www.dr.dk/sporten/badminton/flyvende-antonsen-atter-i-finalen-kan-lave-et-dm-hattrick

BadmintonFlyvende Antonsen atter i finalen: Kan lave et DM-hattrickAnders Antonsen kan vinde sin tredje DM-titel i træk i badminton efter semifinalesejr fredag i Aarhus.
Anders Antonsen er for tredje gang i træk klar til DM-finalen i badminton.
08.
feb.
2019 kl.
20.
05 | opdateret 08.
feb.
2019 kl.
22.
12Bemærk: artiklen er mere end 30 dage gammelLæs opUnge Anders Antonsen har godt greb om DM i badminton.
Fredag spilleden den 21-årige aarhusianer sig i endnu en DM-finale i herresingle, da han besejrede Hans-Kristian Vittinghus i tre sæt.
Andenseedede Antonsen vandt semifinaleopgøret ved DM i badminton i Aarhus med 17-21, 21-15, 21-10.
Læs også:Viktor Axelsen melder afbud til DMSemifinalen mellem de to spillere var en gentagelse af finalen i fjor, hvor Anders Antonsen genvandt sit DM-guld.
Den fremadstormende badmintonspiller jagter dermed sin tredje DM-finalesejr i træk, når der spilles finale lørdag.
Læs også:Herredoublespiller misser DM-forsvar: Trækker sig med skadeHer må han tage favoritværdigheden på sin kappe i opgøret mod Steffen Rasmussen.
De seneste fem DM-vindere i herresingle2018 Anders Antonsen2017 Anders Antonsen2016 Rasmus Fladberg2015 Jan Ø.
Jørgensen2014 Viktor AxelsenHan mødte i den anden semifinale Jan Ø.
Jørgensen, der dog måtte trække sig med en skade, da han var bagud 3-15 i første sæt.
Hans-Kristian Vittinghus vandt ellers første sæt 21-17 og fortsatte også ganske aggressivt i andet sæt, men med en 16-12-føring havde Antonsen kurs mod et tredje sæt, som han også sikrede sig.
Her var den forsvarende mester ganske suveræn og foran 17-7 lignede det endnu en DM-finale for Anders Antonsen, der vandt tredje sæt 21-10.
Stormer videreAnders Antonsen nåede karrierens foreløbige højdepunkt, da han i slutningen af januar vandt World Tour-turneringen Indonesia Masters.
I finalen i Jakarta besejrede danskeren verdensranglistens nummer et, japaneren Kento Momota, i tre sæt.
Læs også:MIN VERSION Antonsen slog verdens bedste: ’Har altid drømt om at være i centrum’Indonesia Masters rangerer som en Super 500-turnering på World Touren, og Anders Antonsen havde ikke tidligere spillet en så stor international finale.
Hos kvinderne bliver finalen et opgør mellem Mia Blichfeldt og Line Kjærsfeldt, der er seedet henholdsvis som nummer et og to.
Mia Blichfeldt slog i sin semifinale Line Christophersen 21-16, 21-15, mens Kjærsfeldt spillede sig i finalen med en sejr på 21-17, 21-16 over Michelle Skødstrup.
I damedouble sendte Alexandra Bøje og Sara Lundgaard de forsvarende mestre ud i semifinalen.
Her blev Maiken Fruergaard Sørensen og Sara Thygesen slået 21-16, 21-18.
Læs også:Badminton-gigant anklager dansk direktør for manipulation: Savner stadig et svarDermed møder Bøje og Lundgaard i finalen Claudia Paredes og Julie Finne-Ipsen.
Hans-Kristian Vittinghus gik også glip af en finale i mixeddouble, da han sammen med Maiken Fruergaard Sørensen tabte til Mathias Christensen og Christinna Pedersen.
De møder Mathias Bay-Smidt og Rikke Søby Hansen i finalen.
I herredouble møder David Daugaard og Frederik Søgaard i finalen Lasse Mølhede og Mathias Bay-Smidt.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton|Aarhus|Jakarta




https://www.dr.dk/nyheder/regionale/bornholm/her-venter-et-nyt-liv-de-firbenede-tau-har-oprettet-et-refugium

BornholmHer venter et nyt liv for de firbenede: Tau har oprettet et refugium for misrøgtede hesteProjektet Red Hesteliv bliver brugt af både dyreværnsorganisationer og politi.
Af Morten Volff og Lis Eilsøe08.
feb.
2019 kl.
19.
35Bemærk: artiklen er mere end 30 dage gammelLæs opPå en gård lige uden for Rønne på Bornholm går en broget flok på 11 heste rundt på grønne græsmarker med klipper stikkende op hist og her.
Fælles for hestene er, at de er blevet tilovers.
Nogle har været misrøgtet, andre er ikke længere brugbare på travbaner eller rideskoler.
Andre har ejerne bare ikke længere været i stand til at have eller sælge, og derfor har hestene været tæt på at blive aflivet.
Men nu er de på Erlandsgård ved Knudsker, hvor Tau Rebecca Mikkelsen har oprettet stedet Red Hesteliv.
Hun samarbejder med både dyreværnsorganisationer, politi og private, der sender hestene til hendes tilflugtssted.
- Heste står mit hjerte nær, og da vi flyttede hertil, indså jeg, at her kan jeg gøre en forskel, siger Tau Rebecca Mikkelsen, der selv har haft heste i ti år.
Tau Rebecca Mikkelsen har lige nu 11 heste på Erlandsgård ved Rønne, som hun passer i sin fritid.
)Drevet af donationerHestene hos Tau Rebecca Mikkelsen er reelt gået på pension, og de fleste vil blive på deres bornholmske heste-refugium resten af deres liv.
Hun har dog åbnet en dør for, at hestene kan komme andre steder hen, men Tau Rebecca Mikkelsen beholder ejerskabet, og hun vil fortsat tjekke hestene.
En del af hestene kommer fra Bornholm, men der er også heste fra Sjælland på stedet - og Tau Rebecca Mikkelsen åbner stalden for alle trængende heste uanset geografi.
Red Hesteliv bliver drevet af private bidrag og donationer, og enkelte tidligere hesteejere betaler selv for at sende deres heste på pension her frem for at få dem aflivet.
Den 12 år gamle Blomsten kommer fra Sjælland.
Ejeren var tæt på at få den aflivet, for den har gigt i halsen og kan ikke bruges til at ride på.
Ejeren henvendte sig selv til Tau Rebecca Mikkelsen, så hesten ikke skulle aflives.
- Det er hundedyrt at have hest.
Der er dyrlæge, der er foder, der er hø, og derfor er det nødvendigt at få donationer, siger Tau Rebecca Mikkelsen.
Hun anslår, at det i gennemsnit koster 2.
000 kroner om måneden per hest.
Tau Rebecca Mikkelsen passer hestene i sin fritid ved siden af sit arbejde, og derudover får hun hjælp til det praktiske arbejde af andre frivillige, der også gerne vil være med til at give hestene en ekstra chance.
Tau Rebecca Mikkelsen•49 år•Regionsleder i Fonden for Entreprenørskab Bornholm frem til 1.
marts.
Derefter selvstændig coach i firmaet Heart Coaching Center.
•Født i København, har boet over det meste af Danmark - de sidste 16 år på Bornholm.
•Mor til fem børn.
•Har været hestepige med egen hest.
Fik egne heste igen for ti år siden.
•Uddannet i Horsemanship (træningsmetode til heste) and Humanship på Marianne Flormans True Lead Academy.
FacebookTwitterKopier linkEmner:Bornholm|København|Sjælland|Dyr|Rønne




https://www.dr.dk/nyheder/udland/finsk-eksperiment-med-borgerlon-skabte-glaede-men-ikke-job

UdlandFinsk eksperiment med borgerløn skabte glæde - men ikke jobFinland har de første foreløbige konklusioner klar efter et stort eksperiment med borgerløn til 2.
000 finner.
Finland har gennemført det mest omfattende eksperiment af sin art med borgerløn, og nu ligger de første konklusioner klar.
08.
feb.
2019 kl.
18.
25Bemærk: artiklen er mere end 30 dage gammelLæs opEt stort finsk eksperiment, hvor 2.
000 tilfældigt udvalgte arbejdsløse finner er blevet tildelt borgerløn hver måned, har efter to år nået sin afslutning.
I dag er de første foreløbige konklusioner blevet fremlagt.
Blandt hovedpunkterne er, at beskæftigelsen blandt deltagerne ikke er steget.
Til gengæld er deres generelle trivsel blevet forbedret.
Det oplyser Kela, der er den styrelse under den finske regering, som blandt andet står for udbetalingen af offentlige ydelser.
- Modtagerne af borgerløn havde færre symptomer på stress, færre problemer med at koncentrere sig og færre sundhedsproblemer end kontrolgruppen, siger Minna Ylikanno, der er forsker hos Kela.
- De var også mere optimistiske om deres fremtid og om deres evne til at påvirke samfundsmæssige problemstillinger, siger hun.
Skabte ikke jobEksperimentets 2.
000 medvirkende har siden starten af 2017 modtaget et månedlig skattefrit beløb på, hvad der svarer til knap 4.
200 danske kroner.
Det er det mest omfattende eksperiment af sin slags i nyere tid i Europa.
Dog var det begrænset til at indbefatte i forvejen arbejdsløse borgere.
Fredagens resultater er foreløbige og tager kun udgangspunkt i eksperimentets første år, 2017.
Men indtil videre tyder det altså på, at borgerløn ikke påvirker beskæftigelsen synderligt.
Det oplyser Ohto Kanninen, der forsker i økonomi og arbejdskraft.
- Modtagerne af borgerløn var hverken bedre eller dårligere end kontrolgruppen til at finde beskæftigelse på arbejdsmarkedet, siger han.
Vil ikke udbrede borgerlønFinlands Socialminister, Pirkko Mattila, siger fredag, at regeringen ikke har nogen planer om at sætte systemet i værk på landsplan.
- Selv om eksperimentets model for borgerløn næppe vil blive brugt bredt fremover, så synes jeg, at eksperimentet var en stor succes, siger hun.
I Danmark har Alternativet blandt andet luftet idéen om borgerløn.
/ritzau/AFPFacebookTwitterKopier linkEmner:Arbejdsløshed|Finland|Arbejdsmarked|Alternativet (parti)




https://www.dr.dk/nyheder/indland/fra-broedristeren-til-blox-her-er-de-andre-kontroversielle-bygninger-i-koebenhavn

IndlandFra brødristeren til Blox: Her er de andre kontroversielle bygninger i KøbenhavnBjarke Ingels fik afslag på prestigeprojekt.
Men nye byggerier er tit omstridte.
Københavns nye operahus på Dokøen kommer til at hedde "Operaen - København".
Det besluttede styregruppen for Operahuset på et møde tirsdag november 25, 2003.
Af Nis Kielgast08.
feb.
2019 kl.
20.
51Bemærk: artiklen er mere end 30 dage gammelLæs opArkitekten Bjarke Ingels fik tidligere på ugen afslag af Københavns Kommunes Teknik- og Miljøudvalg til at bygge et 27 meter højt hovedkvarter for Bjarke Ingels Group på Sundmolen i Københavns Nordhavn.
Blandt andet med den begrundelse, at bygningen ikke var æstetisk.
Det er bestemt ikke første gang, moderne bygninger i det centrale København får sindene i kog.
Her er en række andre eksempler fra de sidste par årtier.
BLOXBLOX Bygningen ved Københavns Havn, der blandt andet rummer Dansk Arkitekturcenter, blev også anledning til en heftig arkitektonisk debat op til indvielsen sidste år.
- Det ligner en alien.
Et aggressivt rumvæsen.
Et fremmedlegeme, der uretmæssigt er landet.
Alt for stort og ufølsomt.
Som et overdimensioneret sofabord i blåt glas fra 1960erne.
En soufflé, der er gået fuldstændig over sine bredder, måske fordi gæsterne kom for sent, skrev teaterdirektør Jon Stephensen i Berlingske.
OperaenOperaen Toasteren.
Grillen.
Brødristeren.
Køleren.
Tankstationen.
Kært barn har mange navne, men de fleste var knapt så flatterende, da Operaen på Holmen blev indviet i 2005.
Bygningen, som var en gave fra Mærsk McKinney-Møller, var stærkt præget af skibsrederens ønsker til atkitekturen, og arkitekt Henning Larsen havde haft det svært med kravene fra gavegiveren.
I en bog skrev han efterfølgende, at hans afskedstale til byggeriet rummede følgende salut:- De får Deres Opera - men De ødelægger min!
Og eftertiden går glip af en helt unik Opera på verdensplan.
Vi to taler nok aldrig mere sammen efter dette.
Farvel hr.
Møller.
Kalvebod BryggeKalvebod Brygge anno 2002.
En stribe bygninger blev i slutningen af 1990’erne opført ud til den mest centrale del af Københavns Havn.
Det var store, firkantede glaskolosser, der gennem årene har fået megen hån med på vejen.
Kalvebod Brygge fik i 2006 en femteplads over landets største arkitektoniske makværker ved en læserafstemning i Politiken.
Siden har kommunen forskønnet havnefronten med den meget roste promenade Kalvebod Bølge.
Den Sorte DiamantDen sorte diamant set fra Christianshavnsiden.
Det Kongelige Bibliotek fik en meget moderne ny bygning, da man i 1999 indviede Den Sorte Diamant på Slotsholmen ud til Københavns Havn.
Den er blevet et af byens vartegn, men det er ikke alle, der har værdsat den ikoniske facade med masser af glas og 2.
500 kvadratmeter sort granit fra Zimbabwe.
Så sent som i 2016 sagde Dansk Folkepartis kulturordfører Alex Ahrendtsen i Jyllands-Posten:- Den er landet som et rumskib midt mellem smukke, gamle bygninger, og det er i mine øjne sket helt uden respekt for de gamle huse i området.
For mig at se er det helt umusikalsk at planlægge og bygge på den måde.
Busterminalen på RådhuspladsenBusterminalen på Rådhuspladsen anno 2009.
Selv om den ikke eksisterer længere, kommer man ikke uden om Busterminalen, der i en årrække nærmest skabte had og harme ved sin blotte eksistens på Rådhuspladsen i København.
Den sorte glasbygning, der blev opført i 1996, er nok den mest omstridte i hovedstaden i nyere tid.
Allerede fra start blev den mødt med krav om nedrivning fra københavnere, som mente, at den futuristiske stil ikke harmonerede med resten af Rådhuspladsen.
I 2010 blev terminalen revet ned for at gøre plads til en kommende metrostation.
FacebookTwitterKopier linkEmner:Alex Ahrendtsen (politiker)|Bjarke Ingels (arkitekt)|København|Det Kongelige Bibliotek|Opera




https://www.dr.dk/nyheder/indland/oprustning-af-forsvaret-fejret-dronningen-gav-fanen-tilbage-til-danske-soldater

IndlandOprustning af Forsvaret fejret: Dronningen gav fanen tilbage til danske soldaterDanske Artilleriregiment og Slesvigske Fodregiment er genopstået.
Af Maja Lærke Maach08.
feb.
2019 kl.
18.
29Bemærk: artiklen er mere end 30 dage gammelLæs opDronning Margrethe var på to opgaver hos det danske forsvar i dag.
Hun besøgte først Oksbøl Kaserne for at give fanen tilbage til Danske Artilleriregiment, og bagefter gik turen til Haderslev Kaserne for at udlevere fanen til Slesvigske Fodregiment.
Begge regimenter er genopstået som led i det nye forsvarsforlig i et forsøg på at styrke Danmarks sikkerhed.
I 2014 blev Danske Artilleriregiment ellers nedlagt, mens Slesvigske Fodregiment ikke har fungeret siden 2000, fordi et politisk flertal besluttede at nedlægge det.
Men truslen mod Danmark og vores allierede har ændret den sikkerhedspolitiske situationen, forklarede forsvarsminister Claus Hjort Frederiksen i dag til DR Nyheder.
Han kalder genoprettelsen af de to militære enheder for en styrekelse og udbygning af forsvaret ude som hjemme i Danmark.
- Når du kigger rundt i verden, ser sikkerhedssituationen broget ud.
Sikkerhedspolitisk ser det faktisk mere broget ud end under den kolde krig.
Rusland opruster, der er aktiviteter i Atlanten, og der er stadigvæk terrorbevægelser, der terroriserer rundt omkring i verden, og hvor Danmark skal yde sit bidrag.
Slesvigske Fodregiment•Med genoprettelsen af Slesvigske Fodregiment på Haderslev Kaserne går hæren fra tre til fire kamptropsregimenter.
De andre er Livgarden, gardehusarerne og Jydske Dragonregiment.
•Man kan spore regimentet tilbage til 1700-tallet, men navnet Slesvigske Fodregiment er af nyere dato.
•Slesvigske Fodregiment bliver omdrejningspunktet for opbygningen af en helt ny kampenhed i hæren - en let infanteribataljon, der skal kunne sættes ind med kort varsel både nationalt og internationalt.
•Den lette infanteribataljon er særligt egnet til hurtigt beredskab til lands, til vands og i luften.
Den skal løse opgaver, der ligger mellem dem som specialoperationsstyrkerne har, og dem som traditionelle hærstyrker har.
•Soldaterne skal kunne indsættes ved hjælp af for eksempel Hercules-transportfly, helikoptere og patruljefartøjer.
•Efter planen skal den nye bataljon efter fem år tælle cirka 500 soldater og kunne støtte både specialoperationsstyrker ude som hjemme og Rigspolitiet.
Danske Artilleriregiment•Danske Artilleriregiments historie kan dateres tilbage til 1684, men blev oprettet i 2005 og nedlagt igen på Varde Kaserne i 2014 for at blive en del af Hærens Kamp- og Ildstøttecenter.
•Det genopstår nu som selvstændigt regiment og skal frem mod 2023 vokse fra 500 stillinger til ca.
675 stillinger på Oksbøl Kaserne.
Det svarer til omkring 10 procent af Hæren.
•Ifølge JydskeVestkysten får regimentet i de kommende år nyt udstyr for over en milliard kroner, blandt andet nye haubitser-kanoner og pansrede mandskabsvogne.
I 2023 skal Danske Artilleriregiment bestå af 650 soldater, som også kan udstationeres.
Over de kommende år skal Slesvigske Fodregiment opbygges til en let infanteribataljon med 440 mand og kvinder.
1 / 4- Det er her, regimentet har sin rod, har haft sine gode dage og sine tunge stunder.
Det er her, det har vist, hvad danske soldater kan.
Det er mig en stor glæde at give fanen tilbage til Slesvigske Fodregiment, sagde dronningen, da hun besøgte kasernen i Haderslev.
(© DR Nyheder)2 / 4Dronning Margrethe, forsvarsminister Claus Hjort Frederiksen (V) og forsvarschefen, general Bjørn Ingemann Bisserup deltog i ceremonierne på de to kaserner.
3 / 4- Det er en meget en meget stolt dag, at man kan oprette Danske Artilleriregiment og Slesvigske Fodregiment.
Der er jo historie forbundet med det.
Nu laver vi en bataljon, som kan operere internationalt men også i Danmark, siger forsvarsminister Claus Hjort Frederiksen (V) til DR Nyheder.
4 / 4FacebookTwitterKopier linkEmner:Hære|Militære enheder|Haderslev Kaserne|Oksbøl|Claus Hjort Frederiksen (politiker)




https://www.dr.dk/nyheder/regionale/trekanten/toemte-en-hel-etage-moebler-hotel-deler-ud-af-inventaret

TrekantområdetTømte en hel etage for møbler: Hotel deler ud af inventaretScandic Hotel i Kolding delte gratis møbler ud i dag.
Af Peter Frandsen Siggaard og Rasmus Dyrberg Hansen08.
feb.
2019 kl.
18.
40Bemærk: artiklen er mere end 30 dage gammelLæs opSenge, lamper, skabe, stole, borde.
Kort sagt alt inventaret på hele femte sal af Scandic Hotel i Kolding var i dag til fri afhentning for de hurtigste.
Det kostede ikke en krone, og det eneste krav var, at man selv kunne transportere tingene væk – og så måtte man ikke tage tv-apparaterne.
En af dem, der var mødt op for at tage for sig af møblerne, var Tommy Nielsen fra Kolding.
- Jeg håber på at finde nogle pæne lamper, nogle pæne stole og måske en seng, sagde han, før det gik løs klokken 12.
00.
- Sengen skulle jeg gerne give til en kammerat, stolene håber jeg på til min campingvogn, og hvis det er nogle ordentlige lamper, så regner jeg med, at jeg kan tjene en lille skilling på dem, sagde Tommy Nielsen.
Skal renoveres for mange pengeDen gratis omgang møbler skyldes, at Scandic i Kolding står foran en renovering til et tocifret millionbeløb.
- Vi synes, det er en rigtig god måde at gøre det på, fremfor at smide vores gamle møbler i en container og sende dem til forbrænding.
Det giver en mere bæredygtig økonomi, hvis vi giver andre mulighed for at komme og hente de her ting, siger hoteldirektør hos Scandic Kolding Heidi Kjær.
Scandic har dog en enkelt lille bagtanke ved at forære møblerne væk.
Hotellet håber nemlig, at nogle af dem, der får glæde af møblerne, vil give en donation til den velgørende Kolding-forening ’God jul til alle’.
Hotellet støtter selv foreningen hvert år.
Men er det ikke bare et reklamestunt?
- Nej.
For vi har ikke kontaktet pressen.
Det er pressen, der har kontaktet os.
Så det er det faktisk ikke, siger direktøren.
Charlotte havde nummer etDen allerførste i køen var Charlotte Thomsen fra Vejle, der allerede klokken 8.
15 i morges mødte op for at få sit nummer.
Ventetiden var det hele værd, for inden hun, og dem med numrene to til fem, klokken 12 blev sluppet løs på femte sal, var der blevet delt omkring 200 kønumre ud.
Hun var glad for inititativet, der talte til hendes glæde ved bæredygtighed.
- Jeg går rigtigt meget op i miljøet og bæredygtighed.
Jeg synes, det er en superfin måde at gøre det på, forklarede hun i elevatoren på vej op til femte sal.
FacebookTwitterKopier linkEmner:Scandic Hotels|Kolding|Møbler|Miljø og natur|Vejle




https://www.dr.dk/nyheder/udland/sladderblad-udgiver-afviser-have-afpresset-verdens-rigeste-mand

UdlandSladderblad-udgiver afviser at have afpresset verdens rigeste mandAmazon-grundlæggers anklager mod medieselskab vil dog blive undersøgt, lyder det.
Manden bag Amazon - og verdens rigeste mand - Jeff Bezos anklager medieselskabet AMI for at afpresse ham.
Af Louise Brodthagen Jensen08.
feb.
2019 kl.
18.
39Bemærk: artiklen er mere end 30 dage gammelLæs opDer er ikke noget at komme efter.
Mere eller mindre sådan lyder det fra American Media Inc.
(AMI), der udgiver det amerikanske tabloidblad National Enquirer.
Reaktionen er et svar på anklagerne om afpresning af grundlæggeren af Amazon.
com og verdens rigeste mand, Jeff Bezos.
Jeff Bezos hævdede i går, at en redaktør fra National Enquirer har forsøgt at afpresse ham og truet med at offentliggøre nøgenbilleder af Bezos for blandt andet at få ham til at indstille en privat efterforskning, som Bezos har sat i gang af bladet.
Udgiveren af tabloid-bladet The National Enquirer er under anklage for at ty til afpresning.
Billederne har bladet anskaffet i forbindelse med en historie om Jeff Bezos mulige affære, mens han endnu var gift.
Bezos vil have efterforsket, hvordan bladet fik nys om historien og anskaffede sig billeder.
Udgiveren AMI fastholder, at fremgangsmetoderne i National Enquirer er helt efter loven, men at den ikke desto mindre vil undersøge forløbet.
- American Media mener, at vi vedrørende historierne om Jeff Bezos har handlet i overensstemmelse med loven.
Derudover var vi i forhandlinger og i god tro ved at løse situationen med Bezos, da de nylige anklager blev fremsat af ham, skriver AMI ifølge NBC News.
Forbindelse til TrumpI et indlæg på sitet Medium fremlagde Bezos den påståede kommunikation mellem ham og en redaktør fra AMI.
Heraf fremgår det, at AMI er klar til at offentliggøre private og intime billeder af Bezos og hans elskerinde, medmindre Bezos offentligt vil understrege, at han ikke mener, at National Enquirers historier om ham er styret af politiske kræfter og politisk motiverede.
David J.
Pecker, direktør i American Media, der udgiver blandt andet bladet National Enquirer, det ugentlige kendismagasin US Weekly, Globe og Men's Fitness.
For manden i spidsen for AMI er David Pecker, der igennem mange år har haft et loyalt forhold til USA's præsident.
Præsident Trump udtaler sig fra tid til anden kritisk om Bezos, som ejer avisen Washington Post.
Og sidste år erkendte David Pecker, at National Enquirer under valgkampen i 2016 købte eneretten til en kvindes historie om en påstået affære med Donald Trump med det ene formål aldrig at bringe historien, da den kunne skade Trumps præsidentvalgkampagne.
For ikke at blive tiltalt yderligere indgik Pecker en samarbejdsaftale med den særlige anklager Robert Mueller, der undersøger Ruslands indblanding i det amerikanske præsidentvalg i 2016.
Flere afpresningsanklager mod AMIEfter Jeff Bezos' anklager mod AMI er flere personer stået frem og beskrevet, hvordan de er blevet truet af enten ansatte eller advokater fra medieselskabet.
Ronan Farrow er kendt for sine afsløringer af filmproduceren Harvey Weinstein, der fik sat gang i Me Too-bevægelsen.
Journalisten Ronan Farrow, der er blevet kendt for sin undersøgende journalistik blandt andet om Harvey Weinstein, hævder på Twitter, at han også har været mål for trusler fra AMI med det formål at stoppe hans historier om forholdet mellem Trump og National Enquirer.
Det samme gælder en tidligere redaktør fra nyhedsbureauet AP, der mener at have kendskab til, at AMI har hyret privatdetektiver til at grave informationer frem om to journalister fra AP, der har arbejdet på lignende historier.
FacebookTwitterKopier linkEmner:Donald Trump (politiker)|Harvey Weinstein (producer)|Amazon.
com|Kriminalitet|Rusland




https://www.dr.dk/nyheder/indland/oeresundsbroen-aabnet-igen-efter-ulykke

IndlandØresundsbroen åbnet igen efter ulykkeBroen var spærret i en time i begge retninger efter to biler var kørt sammen.
Øresundsbroen var lukket i en times tid i begge retninger.
08.
feb.
2019 kl.
17.
20 | opdateret 08.
feb.
2019 kl.
18.
19Bemærk: artiklen er mere end 30 dage gammelLæs opØresundsbroen blev her til aften lukket i begge retninger på grund af en ulykke.
Ifølge Øresundsbroen skete ulykken på den kunstige ø Peberholm kort efter klokken 17.
Efter godt en time var broen igen klar til at åbne op for trafikken.
Thomas Madsen fra Øresundsbroens Trafikcenter oplyser, at ulykken skete i retning mod Sverige.
Retningen mod Danmark blev ligeledes spærret, så redningskøretøjer kunne komme frem.
Ingen er kommet til skadeDer er ikke kommet nogen til skade ved ulykken, siger vagtchef Henrik Brix fra Københavns Politi.
Han fortæller, at det var to biler, som kørte sammen ved uheldet.
Øresundsbroen oplyste ellers tidligere, at der var tale om tre biler.
- Det ser ud til, at den ene er trukket ud i siden på den anden, siger Henrik Brix.
Han fortæller, at ingen behøvede at komme på hospitalet, og der ikke er sket større skader på bilerne.
- Det værste er vist et punkteret dæk, siger han.
Efter genåbningen af broen er der kø frem mod broen.
Derfor opfordrer Vejdirektoratet til, at bilister kører forsigtigt.
/ritzau/FacebookTwitterKopier linkEmner:Øresundsbron|Ulykker|Vejdirektoratet|Broer og tunneller|Amager




https://www.dr.dk/nyheder/viden/kroppen/maeslinger-haerger-videre-i-europa-antallet-af-smittede-er-tredoblet-i-2018

KroppenMæslinger hærger videre i Europa: Antallet af smittede er tredoblet i 2018 Det er især i Syd- og Østeuropa, at sygdommen spreder sig.
Men heller ikke Danmark går fri af den ekstremt smitsomme sygdom.
(Arkivfoto) Herhjemme får børn den første af to doser af mæslingevaccine, når de er 15 måneder gamle.
Skal du ud og rejse med dit barn inden, kan vaccinen gives helt ned til 9 måneder.
Af Maria Lise Behrendt08.
feb.
2019 kl.
17.
35Bemærk: artiklen er mere end 30 dage gammelLæs opNæsten 83.
000 europæere blev i 2018 smittet med mæslinger.
Det er mere end tre gange så mange som året forinden og hele 15 gange så mange som i 2016.
Det viser tal fra Verdenssundhedsorganisationen, WHO.
- Vi har set et kæmpe udbrud i 2018.
Der har især været nogle områder i Syd- og Østeuropa med meget stor smittespredning, siger Palle Valentiner-Branth, der er leder af sektion for vaccineforebyggelige sygdomme på Statens Serum Institut.
Jeg vil kraftigt opfordre alle de danskere, som ikke er immune over for mæslinger, til at få vaccinen.
Palle Valentiner-Branth, sektionsleder, SSI.
Særligt Ukraine har været hårdt ramt, men også i lande som Frankrig, Italien, Serbien, Rumænien og Grækenland har der været store udbrud af den meget smittefarlige virussygdom.
I alt har der været mæslinger i 47 ud af 53 europæiske lande, og 72 personer er døde af de komplikationer, som kan følge med sygdommen.
Danmark går ikke friHeller ikke Danmark er gået fri.
Flere gange i løbet af 2018 fik danskere konstateret mæslinger, selvom vi egentlig opfylder WHO's kriterier for at have udryddet mæslinger.
Læs også:Region advarer: Patient kan have smittet andre med mæslingerDet skyldes, at personer, som ikke er immune tager smitten med hjem fra udlandet.
Mæslinger smitter gennem snot og spytMæslinger er en infektion med et virus, der hedder morbillivirus, der sætter sig i snot og svælg.
Det er en af de mest smitsomme virusser, der findes.
Virussen smitter ved små dråber gennem luft og ved direkte kontakt med virusholdigt sekret som snot og spyt.
Virussen er aktiv i dråberne i op til to timer, efter at de har forladt kroppen.
Feber, hoste, rød og løbende næse, hævede lymfeknuder i halsen kan være nogle symptomer på sygdommen.
Patienter med mæslinger kan smitte, fra de første forkølelseslignede symptomer viser sig, og indtil efter fire dage efter fremkomst af udslæt.
Kilde: Statens Serum Institut- Jeg vil kraftigt opfordre alle de danskere, som ikke er immune over for mæslinger (enten fordi de har haft sygdommen eller er vaccinerede, red.
) til at få vaccinen, siger Palle Valentiner-Branth.
Han opfordrer til, at man i det mindste tænker på mæslingevaccinen som en rejsevaccine, så man får den, inden man rejser til udlandet.
Siden april sidste år har vaccinen været gratis for alle voksne danskere, som ikke i forvejen er vaccineret eller er immune.
Flere og flere bliver vaccineretDet var ikke kun antallet af mæslinge-smittede, der satte rekord i Europa i 2018.
Det gjorde antallet af vaccinerede heldigvis også.
- Det er selvfølgelig glædeligt, men det er lidt for tidligt at blive optimistisk, siger Palle Valentiner-Branth.
Der er nemlig stadig lommer rundt omkring i Europa, hvor vaccinedækningen er lav.
Fordi sygdommen er så smitsom, er det vigtigt, at vi får høj immunitet overalt, så vi beskytter hinanden og dem, der ikke er immune, siger Palle Valentiner-Branth.
Derfor ligger der stadig et stort arbejde foran lande som Ukraine, hvor der var 53.
000 tilfælde af mæslinger i 2018.
- Der er forskellige grunde til, at folk ikke er vaccineret, men i et land som Ukraine skyldes det blandt andet skepsis i forhold til myndighederne, siger Palle Valentiner-Branth.
Læs også:Årtiers fremkridt er under pres: 30 procent flere får mæslingerHerhjemme blive børn vaccineret for mæslinger, når de er 15 måneder gamle og igen, når de er fire år gamle.
Langt de fleste danskere er i dag immune.
Der findes ingen medicin mod mæslinger, som giver høj feber, forkølelse og øjenbetændelse, inden et rødt, prikket udslæt breder sig over hele kroppen.
I sjældne tilfælde kan sygdommen medføre alvorlige komplikationer som hjernebetændelse.
FacebookTwitterKopier linkEmner:Sygdomme og lidelser|Børnesygdomme|WHO|Ukraine|Statens Serum Institut




https://www.dr.dk/nyheder/regionale/sjaelland/uenighed-om-mobilforbud-i-omklaedningsrummet-det-tager-jo-kun-et-kvarter

SjællandUenighed om mobilforbud i omklædningsrummet: 'Det tager jo kun et kvarter at klæde om'Det kan være svært at lade mobilen være, når man klæder om, siger drengene fra 9.
klasse.
Laus Sabroe, Nicolai Arvid og Emil Nærup Eggers Hansen fra 9.
A på Koberbakkeskolen i Næstved er ikke helt enige om, hvorvidt et totalt forbud mod mobiler i ømklædningsrummet er en god ide.
Af Thor Malthe Andersen, Claus Würtzen og Lis Vibeke Læsøe Olsen08.
feb.
2019 kl.
18.
01Bemærk: artiklen er mere end 30 dage gammelLæs opSelvom selfie og snapchats fra omklædningsrummet hurtigt kan komme til at inkludere klassekammerater, som ikke vil være med på billederne, så tjekker man næsten automatisk telefonen og sender et par snapchats, når man kommer ud i badet efter idræt.
Og derfor er det en god idé, hvis skolen forbyder mobiltelefoner i omklædningsrummet.
Det siger Emil Nærup Eggers Hansen, der går i 9.
A på Kobberbakkeskolen i Næstved.
For når man er vant til at være online hele tiden, så er idrætstimen lang uden mobilen i hånden:- Efter halvanden times idræt, så skal man jo lige sende et par snaps, siger han.
Mobiler i omklædningsrumEn rundspørge, som DR Nyheder har lavet blandt landets skoleledere, viser, at 30 skoler har oplevet, at en elev har taget et krænkende billede af en anden elev i omklædningsrummet i forbindelse med idræt.
Omkring 1.
700 skoleledere er blevet kontaktet, hvoraf knap 500 har deltaget.
Diskussionen mellem drengene sker efter, at DR i går kunne fortælle, at både Skolelederforeningen og flere børneorganisationer opfordrer til, at skolerne forbyder mobiltelefoner i omklædningsrummet.
For hvis man sender selfies fra omklædningen, så lægger man måske ikke mærke til, at der er nogen i baggrunden af selfien, som ikke har lyst til at være med på billedet.
Det forklarer klassekammeraten Nicolai Arvid, der som sine venner ofte sender et sted mellem 50 og 100 snaps hver dag.
- Man ser ikke altid, hvad der er i baggrunden på en selfie.
Der kan godt være et eller andet nede i det ene hjørne, man ikke ser, siger han.
Ikke en nødvendighed, men en mulighedPå Sofiendalskolen i Haslev har ledelsen helt forbudt eleverne at bruge mobilen i omklædningsrummet.
Det sker efter, at elever har oplevet at blive filmet eller fotograferet mod deres vilje.
Det fortæller skoleleder Kim Laursen.
- Nogle piger har stået i omklædningsrummet og taget en selfie.
Og så var der en pige i baggrunden, som ikke havde tøj på, som selvfølgelig blev nervøs over, om billedet blev delt og så videre, forklarer han.
Jeg kan forstå, at eleverne i Haslev ikke kunne finde ud af det, men det er jeg sikker på, eleverne på mange andre skoler rundt om i landet godt kan.
Laus Sabroe, skoleelevDen regel har Kobberbakkeskolen i Næstved ikke.
Her har man en generel regel om, at der ikke må være nogen mobiler i undervisningen.
Men både Emil Nærup Eggers Hansen og Nicolai Arvid ser ikke noget problem i at skulle lade mobilen ligge uden for omklædningsrummet, som de gør på skolen i Haslev.
- Det tager jo ikke mere end et kvarter at klæde om, så kan du jo bare få mobilen bagefter, siger Emil Nærup Eggers Hansen.
Klassekammeraten Laus Sabroe tror dog ikke, et forbud er den rigtige løsning.
- Jeg ser det ikke som en nødvendighed, men mere som en mulighed.
Jeg kan forstå, at eleverne i Haslev ikke kunne finde ud af det, men det er jeg sikker på, eleverne på mange andre skoler rundt om i landet godt kan, siger han.
FacebookTwitterKopier linkEmner:Haslev|Uddannelse|Snapchat|Næstved|Skolelederforeningen




https://www.dr.dk/nyheder/indland/kvinde-fra-kontroversiel-christiania-video-idomt-faengsel

IndlandKvinde fra kontroversiel Christiania-video idømt fængselUnder tumult på Christiania fik kvinde voldsomt skub.
Politiet fik kritik, men nu er kvinden selv blevet dømt.
Det var under en af politiets aktioner på Christiania, at der opstod optøjer, og hvor kvinden kastede med sten og blev skubbet til.
08.
feb.
2019 kl.
17.
29Bemærk: artiklen er mere end 30 dage gammelLæs opEt meget omtalt sammenstød mellem politiet og borgere på Christiania har fredag resulteret i, at en 51-årig kvinde er blevet idømt to års fængsel.
Det var om eftermiddagen 31.
maj sidste år, at op mod 100 personer angreb politiet med sten på Christiania.
Seks betjente blev ramt.
Efterfølgende dukkede en video op fra sammenstødet.
På optagelsen skubber en betjent med stor kraft en kjoleklædt og ubevæbnet kvinde hårdt i brystet, så hun flyver bagover og hamrer hovedet mod brostenene.
Videoen skabte i første omgang stor forargelse over betjentens adfærd.
Men fredag er det altså den midaldrende kvinde, som er blevet dømt.
Det beretter nyhedsmediet TVflux, som var til stede ved retsmødet i Københavns Byret.
Også politiet bekræfter, at dommen er faldet.
Øl, vodka og hashAt den nu dømte skulle have gjort noget forkert, er ingen nyhed.
Allerede dagen efter episoden proklamerede politiet, at hun var blevet anholdt.
I den forbindelse sagde ledende politiinspektør Allan Nyring, at kvinden kort tid inden skubbet havde kastet en stor sten mod politiet, og at hun efter sammenstødet med betjenten kastede endnu en sten.
Da den 51-årige kvinde efterfølgende blev stillet for en dommer, formåede hun ikke at give nogen meningsfuld forklaring på det skete.
- Jeg kan ikke huske det.
Jeg havde drukket vodka, Bailey, Guld Tuborg, og så havde jeg røget hash, sagde hun i grundlovsforhøret.
Ud over stenkastene var kvinden tiltalt for yderligere otte forbrydelser, herunder trusler mod politiet.
Hun blev dømt for det hele.
Den 51-årige har nu 14 dage til at overveje, om dommen skal ankes.
/ritzau/FacebookTwitterKopier linkEmner:Christiania|Politi|Kriminalitet|Københavns Byret|Alkoholiske drikke




https://www.dr.dk/sporten/live/minut-minut-svenske-scoringer-sikrer-en-agf-sejr






https://www.dr.dk/sporten/fodbold/superliga/video-kan-du-heller-ikke-vente-paa-superligaen-her-er-top-10-over

SuperligaVIDEO Kan du heller ikke vente på Superligaen?
Her er top 10 over efterårets bedste kasserEt sønderjysk saksespark, et georgisk drøn og en syleskarp Robert Skov dominerer listen over de ti bedste mål.
Af Niklas Brandt Pedersen08.
feb.
2019 kl.
16.
11Bemærk: artiklen er mere end 30 dage gammelLæs op54 lange dage er der gået, siden den seneste kamp blev fløjtet af i den danske Superliga.
Men i aften er ventetiden forbi, når AGF og Esbjerg løber på banen i Aarhus.
Læs også:QUIZ Klar til Superligaen: Har du fulgt vinterens største historier?
Mens du venter på det opgør, kan du nyde efterårets ti bedste mål i videoen øverst i artiklen.
Husk, at vi blænder op for alt det bedste fra årets første superligarunde i Fodboldmagasinet på DR1 søndag klokken 21.
40.
FacebookTwitterKopier linkEmner:AGF|Fodbold|Aarhus|Esbjerg




https://www.dr.dk/nyheder/politik/minister-risikerer-naese-df-vil-fremlaegge-bevis-hun-taler-usandt-i-muslingestrid

PolitikMinister risikerer næse: DF vil fremlægge bevis for at hun taler usandt i muslingestridSamarbejdet med fiskeriminister Eva Kjer Hansen er "svært fremkommeligt", mener DF-ordfører.
Fiskeriordfører Ib Poulsen (DF) betegner samarbejdet med fiskeriminister Eva Kjer Hansen (V) som "svært fremkommeligt".
Af Rikke Gjøl Mansø08.
feb.
2019 kl.
15.
58Bemærk: artiklen er mere end 30 dage gammelLæs opStriden mellem fiskeriminister Eva Kjer Hansen (V) og et flertal i Folketinget anført af støttepartiet Dansk Folkeparti er blevet "meget mere alvorlig" efter dagens samråd om muslinge- og østersfiskeri i Limfjorden.
Sådan betegner fiskeriordfører Ib Poulsen (DF) situationen, efter ministeren på samrådet tidligere i dag fastholdt, at hun ikke har trukket nye, skærpede regler for muslinge- og østersfiskeri i langdrag - og at hun ikke har ignoreret hans ønske om hurtig lovgivning.
- Det er en meget alvorlig sag, som vi nu skal drøfte, siger Ib Poulsen.
MuslingeaftalenSamtlige partier i Folketinget vedtog i juni 2018 en aftale om rettighederne til muslinge- og østersfiskeriet på Limfjorden.
De nye regler betød, at personer eller selskaber, der ejer mere end tre licenser for blåmuslinger og/eller østers, skal afhænde licenserne inden udgangen af 2026.
Det vil altså ikke være tilladt at eje mere end tre licener for blåmuslinger og/eller tre licenser for østers.
Aftalen indeholder også en ny krydsregel for ejerskab af licenser.
Det betyder, at personer og selskaber, der ejer en vis andel af visse mængder fiskekvoter, ikke samtidig må eje andele af blåmuslinger og østers.
Samtidig ændrede man koncentrationsreglerne, så en person eller et selskab må være ejer eller medejer af to fartøjer, hvor der er tilknyttet maksimalt tre licenser for blåmuslinger og tre licenser for østers.
Fartøjer skal derudover være udstyret med en elektronisk overvågningsenhed - en såkaldt Black Box - til opsamling af data om fartøjets fiskeri.
Fartøjer med licenser for østers skal fiske minimum 25 procent af værdien af den tildelte årsmængde pr.
licens, og det kan kontrolleres med den elektroniske overvågningsenhed.
Kilde: UdenrigsministerietStridens kerne er en politisk aftale fra juni sidste år, hvor alle ni partier i Folketinget blev enige om skærpede regler for muslinge- og østersfiskeriet i Limfjorden.
Formålet var at støtte de små fiskere frem for storfiskerne - også kaldet kvotekonger.
Aftalen blev indgået i juni, men reglerne trådte først i kraft et halvt år efter i december.
I mellemtiden har en storfisker handlet kvoter til at fiske blåmuslinger og østers, så fiskerens kvoter overstiger det loft, som partierne aftalte.
- Hvis man havde fulgt mit råd, havde man undgået det.
Men ministeren har jo trukket det i langdrag, siger Ib Poulsen.
Han hævder, at han allerede umiddelbart efter sommerferien pressede på for at få reglerne til at træde i kraft hurtigst muligt.
Men Eva Kjer Hansen fastholder, at ordføreren først i november udtrykte ønske om, at lovændringerne skulle træde hurtigere i kraft.
- Hun fastholder den udlægning, at hun først hørte om det her i november måned – og dermed indikerer hun også, at der er 6-7 ordførere, der har talt usandt, siger Ib Poulsen med henvisning til, at fiskeriordførerne fra både regeringspartiet De Konservative og oppositionspartierne bakker op om hans version af forløbet.
- Det er selvfølgelig en meget, meget alvorlig sag, som vi nu skal have drøftet i udvalget på det førstkommende møde, siger Ib Poulsen.
Hvilke konsekvenser skal det i din optik have for ministeren?
- Jeg kan kun sige, at det er en ganske alvorlig sag, som vi er nødt til at drøfte i udvalget.
Hvor vi lægger os på skalaen, det må vi afvente og se, siger Ib Poulsen.
Læs også:Presset minister afviser at have ignoreret DF-krav om muslingekvoterIb Poulsen: Jeg kan bevise, jeg har retEva Kjer Hansen opremsede på samrådet flere referater fra møder med fiskeriordførerne afholdt i løbet af sensommeren og efteråret.
Det er ikke i nogen af referaterne blevet noteret, at Ib Poulsen eller andre har presset på for en hurtigere implementering af muslingeaftalen.
Men Ib Poulsen fortæller efter samrådet til DR, at han kan bevise, at han allerede efter sommerferien pressede på for, at de nye regler skulle træde hurtigt i kraft.
- Det har jeg liggende, og det vil jeg ikke løfte sløret for endnu.
Men det kommer for en dag.
Hvad er det, du har liggende?
- Det, som kan afsløre det, som ministeren åbenbart ikke vil indrømme, siger Ib Poulsen.
Ministeren sagde på samrådet, at hun gerne hører om det, hvis der er noget, hun har overset - for så vil hun "være den første til at undskylde og beklage", sagde hun.
Hvorfor gør du så ikke bare det, hvis du har noget, der kan bevise, at du har ret?
- Det skal være en del af det samlede kompleks i forhold til drøftelsen i udvalget.
Så det har jeg valgt at lade ligge.
Det burde også være en del af ministerens samlede korrespondance med mig, siger Ib Poulsen.
Du har altså noget, der sort på hvidt kan bevise, at du har rejst det her ønske over for ministeren før den 6.
november, hvor hun siger, at hun første gang hørte dig sige det?
- Ja.
Men hvorfor lægger du det ikke bare frem nu?
- Jamen, det kommer også.
Nu skal vi lige have tid til at drøfte det her i udvalget.
Og så kommer vi frem med det, som skal lægges frem i den sag.
Hvis ministeren inden udvalgsmødet erkender, at hun blev gjort opmærksom på jeres ønske før den 6.
november, bortfalder risikoen, for at hun får en næse, så?
- Nej, det kan man ikke sige.
Vi vil stadigvæk drøfte i udvalget, hvad konsekvensen skal være.
Men det klæder selvfølgelig en minister at indrømme, hvis man har fejlet.
Det er åbenbart en øvelse, der er svær for Eva Kjer og for en Venstre-minister generelt – i hvert fald på det her område, siger Ib Poulsen med slet skjult henvisning til, at han også havde et anstrengt forhold til tidligere fiskeriminister Esben Lunde Larsen (V).
Hvilke ord vil du sætte på jeres samarbejde med Eva Kjer Hansen?
- Det er svært fremkommeligt, vil jeg sige, siger Ib Poulsen.
Udvalgsmødet, hvor fiskeriordførerne skal afgøre, om Eva Kjer Hansen skal have en næse, finder sted 20.
februar.
FacebookTwitterKopier linkEmner:Dansk Folkeparti|Esben Lunde Larsen (politiker)|Eva Kjer Hansen (politiker)|Fiskeripolitik|Jylland




https://www.dr.dk/nyheder/udland/brand-koster-drenge-i-beromt-rio-fodboldklub-livet

UdlandBrand koster drenge i berømt Rio-fodboldklub livetUnge fodboldtalenter lå og sov i bygning hos den brasilianske klub Flamengo, da der udbrød brand.
Folk samledes foran Flamengos træningsanlæg for at høre nyt om branden.
08.
feb.
2019 kl.
15.
36Bemærk: artiklen er mere end 30 dage gammelLæs opEn brand på den brasilianske fodboldklub Flamengos træningsanlæg i Rio de Janeiro har kostet ti mennesker livet.
Der er desuden flere tilskadekomne.
Det oplyser myndighederne i den brasilianske storby.
Blandt de døde er ungdomsspillere i alderen 14-17 år, oplyser avisen O Globo.
Branden brød ud ved Ninho do Urubu, som er et træningsanlæg, hvor klubbens unge spillere er indkvarteret.
- De unge fra Flamengos fodboldhold sov dér på det tidspunkt, fortæller brandmanden Douglas Henaut til Globo.
Branden startede omkring klokken 05.
00 lokal tid i den bygning, som bruges af de unge spillere.
Lokale kilder melder, at branden var slukket klokken 07.
30.
Træningsanlægget bruges også af Flamengos professionelle fodboldhold.
De skulle angiveligt have trænet på anlægget senere på morgenen.
Et billede fra luften viser bygningen, der gik ild i.
Chokeret ZicoIkke alle ofrene er endnu identificeret, men seks unge spillere og fire teamledere er blandt de omkomne.
Det oplyser tv-kanalen Sportv ifølge AFP.
Hvordan branden er opstået er endnu uvist.
Flamengo er Brasiliens rigeste fodboldklub og berømt internationalt.
Klubbens største stjerne i nyere tid er spilleren Zico.
- Hvilket chok at få denne nyhed, skriver Zico på det sociale medie Instagram.
- Må den røde-sorte-nation (klubbens farver, red.
) have styrke og tro til at komme igennem denne svære tid, fortsætter den tidligere midtbanespiller.
Ungdomsspillere hentes typisk i Brasiliens provinser og bor på klubbens træningsanlæg.
/ritzau/ReutersFacebookTwitterKopier linkEmner:Fodbold|Brande|Brasilien|Instagram|Rio de Janeiro




https://www.dr.dk/nyheder/indland/forbloeffelse-hos-doeve-og-alvorligt-syge-paa-liste-over-mulige-svindelofre

IndlandForbløffelse hos døve og alvorligt syge: På liste over mulige svindelofreForeningerne har ikke selv opfattet, at de kan være gået glip af tilskud på grund af svindel.
Lars Knudsen, formand i Danske Døves Landsforbund, har slet ikke haft på fornemmelsen, at foreningen kunne være blevet snydt i forbindelse med den store svindelsag fra Socialstyrelsen.
Af Emma Toft og Lisbeth Quass08.
feb.
2019 kl.
20.
20Bemærk: artiklen er mere end 30 dage gammelLæs opDet vækker overraskelse hos både Danske Døves Landsforbund og Cystisk Fibrose Foreningen, at de kan have penge til gode hos det offentlige – noget der er kommet frem i forbindelse med den store sag om millionsvindel med Socialstyrelsens penge.
Hos Danske Døves Landsforbund har man slet ikke haft på fornemmelsen, at tilskudskroner kan være gået deres næse forbi, fortæller landsformand Lars Knudsen.
- Hvis det viser sig, at vi burde have modtaget flere midler, så er det rigtig ærgerligt.
For så har vi skåret ned på projekter, og det er gået ud over medlemmerne, siger han.
Kommentaren kommer, efter at Socialministeriet tidligere i dag meldte ud, at seks kommuner, to regioner, Danske Døves Landsforbund og Cystisk Fibrose Foreningen formentlig har penge til gode i ministeriet.
Børneteater og netværk for døve børnDanske Døves Landsforbund har omkring 2.
500 medlemmer.
Hvert år søger foreningen penge fra handicappuljen hos Socialstyrelsen til forskellige aktiviteter for døve.
Det kan for eksempel være en såkaldt lørdagsskole for døve børn, hvor de kan lege sammen, og hvor forældre og søskende kan mødes og udveksle viden.
Det kan også være et projekt med børneteater på tegnsprog, fordi der ikke ellers ikke er mange kulturtilbud til døve.
Foreningen sender et budget ind og søger i omegnen af 150.
000 til 200.
000 kroner årligt.
Normalt får foreningen et lavere beløb, end de søger for.
Så tilpasser de aktiviterne til det.
Og når året er omme, laver foreningen et regnskab over de brugte midler.
Læs også:Efter svindelmistanke: Socialstyrelsen åbner pengekassen igenNogle år har foreningen ikke brugt alle pengene, og så går pengene tilbage til Socialstyrelsen.
- Vi har styr på vores økonomi, siger landsformanden.
Derfor undrede det ham også, da han i dag fik at vide, at foreningen formodentlig har penge til gode.
Han ved ikke, hvor mange penge, der kan være tale om, eller om Danske Døves Landsforbund har brug for pengene nu.
- Hvis vi har mulighed for at få flere penge, skal vi se på, om der er et reelt behov for flere aktiviteter, siger Lars Knudsen.
I den omfattende sag om svindel med offentlige penge er den tidligere betroede medarbejder i Socialstyrelsen, Britta Nielsen, mistænkt for at have trukket mindst 111 millioner kroner ud af styrelsens puljer til sig selv fra 2002 til 2018.
Sigtede i svindelsagen•Tidligere kontorfuldmægtig i tilskudsforvaltningen Britta Nielsen er sigtet for groft databedrageri for mindst 111 millioner kroner i tilskudsmidler.
•Hendes to døtre, søn og svigersøn er sigtet for at have modtaget penge fra svindelnummeret.
•Britta Nielsen og hendes søn sidder varetægtsfængslet.
Nok ikke noget at komme efterHos Cystisk Fibrose Foreningen har man - ligesom hos Dansk Døves Landsforbund - ikke fornemmet, at offentlige tilskudskroner er gået foreningen forbi.
Og direktøren tvivler faktisk på, at foreningen har penge til gode.
- Vi tjekker løbende, hvad vi får bevilliget og udbetalt, og jeg har svært ved at forestille mig, at der er noget at komme efter, men vi ved det ikke endnu, siger direktør for Cystisk Fibrose Foreningen Helle Ousted.
Foreningen arbejder for et bedre og længere liv for børn og voksne med cystisk fibrose, der er en arvelig sygdom, som omkring 500 lider af i Danmark.
Direktøren kalder det forfærdeligt, hvis foreningen er gået glip af tilskud.
- Hos Cystisk Fibrose Foreningen støtter vi børn og voksne, som har en alvorlig sygdom, og det er da forfærdeligt, hvis vi har fået færre midler til det arbejde, end vi skulle have haft.
Det er forfærdeligt, uanset hvem der er blevet snydt, siger Helle Ousted.
Foreningen har været i kontakt med Socialstyrelsen i dag, men har endnu ikke modtaget brevet fra dem.
Når det kommer, vil foreningen levere den dokumentation, styrelsen har brug for til at komme til bunds i sagen.
Kommune: Det er katastrofalt at tænke påJammerbugt Kommune er også på listen over formodede tilskudsmodtagere med et tilgodehavende.
Her mener borgmester Mogens Christen Gade (V) ikke, kommunen har haft en chance for at opdage, hvis der har manglet penge.
- Det er helt nyt for os, at vi er blevet snydt for penge.
For der er ingen tvivl om, at det er foregået meget professionelt.
Vi har sikkert fået at vide, at de penge, vi skulle have haft, var blevet minimeret en del, og så har vi selvfølgelig troet blindt på det, siger han.
Borgmesteren ser nu frem til at få et eventuelt tilgodehavende udbetalt.
- Det er katastrofalt at tænke på, at svage borgere er blevet snydt – også i Jammerbugt Kommune – så det er vi selvfølgelig meget oprørte over, siger han.
I Københavns Kommune har socialborgmester Mia Nyegaard (R) ingen viden, om hvordan der kan være blevet svindlet, eller hvor mange penge kommunen kan have til gode:- Det har hele tiden været meningen, at det var Socialstyrelsen, der skulle undersøge, hvad der er op og ned i den her sag.
Det har vist sig at være meget kompliceret, og Socialstyrelsen har endnu ikke kunnet kortlægge, om vi har penge til gode.
De menes at have penge til gode•Fredericia Kommune•Holstebro Kommune•Jammerbugt Kommune•Københavns Kommune•Næstved Kommune•Roskilde Kommune•Region Midtjylland•Region Syddanmark•Cystisk Fibrose Foreningen•Danske Døves LandsforbundFacebookTwitterKopier link




https://www.dr.dk/nyheder/vejret/foraarsagtigt-vejr-i-vinterferien

VejretForårsagtigt vejr i vinterferien For mange nærmer vinterferien sig, og prognoserne melder om mildt vejr.
Det kan næsten føles lidt som forår.
Det bliver ikke decideret varmt, men du kan snildt få brug for solbrillerne i vinterferien.
Af Louise Gade Sig08.
feb.
2019 kl.
15.
33 | opdateret 08.
feb.
2019 kl.
15.
58Bemærk: artiklen er mere end 30 dage gammelLæs opHvis vinterferie burde være lig med varm kakao, vinterlig nedbør og en ånde, der lægger sig som et flygtigt, hvidt slør i den kolde luft.
Ja, så ser vinterferien 2019 ud til at tage rumpetten på os.
Der kommer nemlig til at være en snert af forår i luften.
Alt tyder på en uge med overvejende tørvejr, jævnlige besøg af solen og temperaturer, der nærmer sig ti grader.
Det er vist det, nogen ville kalde "god timing" efter en uge med masser af regn og blæst.
Ustadigt weekendvejrMen det skal som bekendt være skidt, før det bliver godt.
Først skal vi igennem en weekend, der fortsat byder på skyer, fronter med regn og blæst.
Lørdag vil vinden være jævn til hård fra sydlige retninger, ved kysterne op til kuling med kraftige vindstød, og ved Vestkysten endda op til hård kuling med vindstød af stormende kuling.
I løbet af søndagsdøgnet løjer vinden af, og regnen centrerer sig kun om de sydligste landsdele.
Næsten ikke en sky på himmelen, og et termometer der nærmer sig 10 grader.
Sådan bliver vejret midt i vinterferien, siger seneste prognose.
Mildt og forårsagtigtI løbet af mandagen tøffer det lavtryk, som giver os ustabilt weekendvejr, længere væk fra Danmark og giver plads til et højtryk.
Det holder fronter med regn væk fra os og sender relativ lun luft til Danmark vestfra.
Det betyder, at der overvejende er udsigt til mildt tørvejr fra tirsdag og ugen ud.
Vi får solen at se, og på onsdag lover prognoserne endda temperautrer på 9 grader flere steder i dagens løb.
Kombineret med en relativt rolig vind kan det komme til at føles helt forårsagtigt.
FacebookTwitterKopier linkEmner:Vejret|Turisme




https://www.dr.dk/nyheder/regionale/oestjylland/forskere-vil-finde-forklaring-paa-stigende-antal-underretninger-mange

ØstjyllandForskere vil finde forklaring på stigende antal underretninger: Mange sager går igenForskerne er ved at udvikle et værktøj på baggrund af alle danske underretninger fra 2015.
Af landets fire store byer er det kun Aalborg, som sidste år oplevede færre underretninger.
(Foto: Originalbillede: Scanpix.
Illustration: Aslak Elias Kelkka)Af Gitte Hansen og Sarah Friis Elkjær08.
feb.
2019 kl.
15.
33Bemærk: artiklen er mere end 30 dage gammelLæs opAntallet af underretninger fortsætter med at stige.
På Via University College forsøger forskere at finde en forklaring på de mange underretninger til landets kommuner.
Det sker med udgangspunkt i 511 konkrete, men anonymiserede sager fra Silkeborg og Hjørring kommuner.
Lene Mosegaard Søbjerg, som er en af forskerne, tror ikke, at der bliver underrettet for meget, men måske forkert.
- Når folk får en bekymring, så skriver de en underretning, men det er svært at se, hvad der egentlig er bekymringen, siger hun.
Fakta om underretningerHvis du er bekymret for et barn eller en ung, har du pligt til at fortælle kommunen om det.
Kommunen skal inden for 24 timer vurdere, om der er behov for at gøre noget akut.
Hvis kommunen ikke handler hurtigt nok eller relevant på en underretning, kan du kontakte Ankestyrelsen.
Kilde: AnkestyrelsenAf de 511 sager var der kun tale om 12 akutte sager, der kræver indgriben inden for 24 timer.
Andre sager var også alvorlige, men antallet af gengangere var det mest overraskende for forskerne.
I 60 procent af sagerne var der nemlig tale om eksisterende sager, hvor kommunen allerede er i gang med at hjælpe barnet.
- En af grundene til det er formentligt, at der er tavshedspligt, så kommunerne kan ikke fortælle, at der er en igangværende sag.
Tavshedspligten beskytter familien, men giver måske kommunen dobbeltarbejde, siger hun.
Forskerne er nu ved at udvikle et redskab på baggrund af alle danske underretninger fra 2015, og har netop fået en ekstrabevilling fra TrygFonden til at fortsætte arbejdet.
Redskabet er en slags score over, hvilke karakteristika de mest udsatte børn har, som kan få socialrådgiveres advarselslamper til at blinke.
I 2015 var der på landsplan 96.
905 underretninger, og i 2017 var tallet steget til 117.
000 underretninger.
I tre af landets fire største byer viser foreløbige tal, at stigningen er fortsat i 2018.
Af landets fire store byer er det kun Aalborg, som sidste år oplevede færre underretninger.
Underretninger kan være meget forskellige.
Det kan være en bekymring fra skolen, politiet eller psykiatrien.
Det kan også være private, som underretter.
(© Grafik: Signe Heiredal (DR))(© Grafik: Signe Heiredal (DR))Skole ansætter socialrådgiverMange af underretningerne kommer fra skoler og børnehaver.
Når tallene bliver ved med at stige, kan det skyldes, at kommunerne har øget fokus efter overgrebspakken kom i 2013, hvor pligten til underretning blev skærpet, og at skolerne skal underrette ved fravær.
Desuden har mange dagtilbud og skoler sat ind med forebyggelse ved blandt andet at ansætte socialrådgivere på skolerne.
Det gælder i Horsens Kommune, hvor underretningerne stiger med cirka 300 om året.
På kommunens skole i Hovedgård bliver der holdt godt øje med de 700 elever.
Det fortæller Lisbet Collett-Overgaard, pædagogisk leder på Hovedgård Skole.
Lisbet Collett-Overgaard er glad for samarbejdet med skolens socialrådgiver.
- Vi griber til problemerne, inden lokummet brænder, og vi vil gerne komme hele vejen rundt om barnet, siger hun.
Det hjælper blandt andet en skolesocialrådgiver med.
Skolen kan nemlig støtte langt hen ad vejen, men socialrådgiveren kan forfølge problemet hjem til familien, forklarer skolesocialrådgiver på Hovedgård Skole Charlotte Vindeløv.
- Vi sørger for at give forældre den hjælp, de dybest set har krav på og ret til, siger hun.
For fire år siden var der 13 underretninger fra skolen.
Sidste år var der 40.
Langt de fleste underretninger sker sammen med familierne og handler eksempelvis om fravær eller uheldig adfærd.
- Men vi skulle gerne nedad igen, fordi vi med tidlig indsats og vores tilstedeværelse kan afhjælpe noget, så det ikke når at vokse sig stort, siger Charlotte Vindeløv.
Charlotte Vindeløv kan som socialrådgiver komme helt ud i hjemmene.
Det kan skolerne ikke.
Men det er ikke nødvendigvis dårligt at have mange underretninger, siger Anne Vang, formand for foreningen af børne- og kulturchefer i de danske kommuner, Børne- og Kulturchefforeningen,- Det er rigtig godt, at kommunerne er opmærksomme på tidlig opsporing, og det er rigtig godt, når vi opdager det, hvis børn har brug for hjælp, forklarer hun.
Chef for familie og forebyggelse i Horsens Kommune, Ebbe Knabe, er glad for, at der bliver holdt godt øje med kommunens børn.
- Det er selvfølgelig skidt, hvis stigningen er et udtryk for, at et stigende antal børn har brug for indsatser for at komme i trivsel.
Det er der ikke noget, der tyder på.
Vi har ikke flere alvorlige eller tvungne indsatser over for børn, siger han.
Både private og det offentlige kan lave en underretning:•Eksempler på underretninger:•Underretninger er meget forskellige.
Det kan være, at ”Katrine der bor på xxxx-gade går rigtig meget i byen i betragtning af, at hun har to børn”.
•Det kan også være underretninger fra skoler og dagtilbud, der typisk anvender et skema, der ligger tilgængeligt på kommunernes hjemmeside.
I skemaet beder kommunen om en masse oplysninger, så disse underretninger kan være tre til fem sider lange.
•Politiet kan også underrette ved at skrive for eksempel ”Den unge er standset med 2 gram hash 2.
februar klokken 22.
30”.
•I psykiatrien underretter børnepsykiatrien om unge, der er på vej til udskrivning, og som de mener, har brug for mere hjælp.
Voksenpsykiatrien kan underrette om en forælder, der er er indlagt, og de mener, at et barn har brug for hjælp.
•To akutte underretninger i forskernes undersøgelse er fra en vicevært, der oplyser, at varmen er slukket i to lejligheder på grund af manglende betaling, og at der bor i alt fem børn på de to adresser.
•Desuden er der husspektakler, oplysninger om unge, der af en eller anden grund ikke trives, ikke har tilstrækkeligt tøj til årstiden, har mangelfulde madpakker, eller underretninger om forældre, der opfører sig mærkeligt.
Kilde: VIA Samfund & Socialt arbejdeFacebookTwitterKopier linkEmner:TrygFonden|Socialforhold|Horsens Kommune|Videnskab|Jylland




https://www.dr.dk/nyheder/udland/korrespondent-om-prinsesse-kandidat-kongehus-skifter-skjortefarve-i-thailand

UdlandKorrespondent om prinsesse-kandidat: Kongehus skifter skjortefarve i ThailandPrinsesse trodser militæret ved at stille op for eksil-leder Thaksins parti.
Prinsesse Ubolratana Rajakanya, fotograferet i Cannes i Frankrig i 2008.
Af Jakob Busk Olsen08.
feb.
2019 kl.
15.
30Bemærk: artiklen er mere end 30 dage gammelLæs opPrøv at forestille dig, at prins Joachim pludselig stillede op til Folketinget - for Enhedslisten.
Sådan kan man - noget fortegnet - beskrive situationen i Thailand, efter at et medlem af kongehuset, prinsesse Ubolratana Mahidol, har meddelt, at hun stiller op ved parlamentsvalget i næste måned.
Prinsessen bryder ikke bare enhver tradition for, at kongelige ikke deltager aktivt i politik.
Hun bliver oven i købet spidskandidat for et parti, der ledes af Thailands omstridte, tidligere premierminister Thaksin Shinawatra.
Thaksin lever i eksil, efter at han i 2006 blev væltet af et militærkup.
Militæret tog magten i Thailand igen i 2014, kort tid efter at Thaksins søster, Yingluck Shinawatra, var blevet afsat.
Læs også:Prinsesse og militærchef vil være thailandsk premierministerRøde og gule skjorterPolitik i Thailand bliver ofte reduceret til skjortefarverne på de demonstranter, der prægede gadebilledet i hovedstaden, Bangkok, før militærkuppet i 2014.
Der er rødskjorterne, der typisk kommer fra landet og støtter Thaksin.
Og så er de gule skjorter, som primært består af byboere, der er royalister og modstandere af Thaksin.
Tilhængere af Thaksin Shinawatra på gaden i Bangkok i 2014.
Indtil 2016 var det den almindelige opfattelse, at Thailands kongehus og den meget populære kong Bhumibol var på de gule skjorter og militærets side, forklarer DR Nyheders Asien-korrespondent, Philip Khokhar.
Men efter kong Vajiralongkorn har overtaget tronen i Thailand, er der tydeligvis sket et markant skifte.
- Man må gå ud fra, at prinsessens kandidatur er godkendt af hendes bror, kongen, som er hævet over alle andre magtfaktorer i Thailand, inklusiv militæret, siger Philip Khokhar.
- Det er svært ikke at tolke det som kongefamiliens modstand mod militæret.
De ønsker, at valget i marts ikke bare skal blive en blåstempling af militærdiktaturet.
Tæt på ShinawatraKorrespondenten siger, at kongehuset nærmest har skiftet skjortefarve.
- I modsætning til sin far har den nye konge i mange år har været tættere på Shinawatra-fløjen.
Så det, vi i virkeligheden ser, er, at kongefamilien skifter side rent politisk: Fra gulskjorterne til rødskjorterne, forklarer han.
Kong Vajiralongkorn i 2017.
Der hersker en del usikkerhed om, hvorvidt prinsesse Ubolratana Mahidol overhovedet kan stille op ved valget 24.
marts.
Der eksisterer for eksempel et krav om, at kandidater skal have stemt ved det foregående valg for at blive godkendt.
- Men det vil være svært for myndighederne og militæret at modsætte sig et medlem af kongefamilien, vurderer Philip Khokhar.
Favoriserer militæretHan siger, det er svært at vurdere prinsessens chancer for at slå Prayut Chan-o-cha, der ledede militærkuppet i 2014 og nu går efter at blive folkevalgt leder i Thailand.
Thailands leder Prayut Chan-o-cha meldte i dag formelt sit kandidatur til valget 24.
marts.
Det skyldes blandt andet, at militæret har ændret landets forfatning, så den favoriserer partier med forbindelser til militæret.
- Derfor kan vi faktisk komme i den situation, at et flertal af vælgerne i Thailand stemmer for forandring, men landet alligevel får et parlament, som i realiteten støtter et militærdiktatur.
Philip Khokhar minder dog om, at Shinawatra-familien har vundet alle de valg, de er stillet op til.
Og med en prinsesse fra Thailands højt elskede kongehus på stemmesedlen er det svært at se, at militæret kan bevare sit hårde greb om magten i Thailand, vurderer han.
FacebookTwitterKopier linkEmner:Thailand|Militær|Royalt|Enhedslisten|Folketinget




https://www.dr.dk/musik/hitsangerinde-vil-lave-musik-som-rapperne-hvorfor-maa-de-naar-jeg-ikke-maa

MusikHitsangerinde vil lave musik som rapperne: 'Hvorfor må de, når jeg ikke må?
'25-årige Ariana Grande gør med sit nye album op med måden at udgive musik på.
Ariana Grande har følt, der var en bestemt måde, hun skulle udgive musik på.
Det gør hun nu op med og har netop udgivet sit andet album på bare et halvt år.
Af Sofie Bo Christensen08.
feb.
2019 kl.
15.
12Bemærk: artiklen er mere end 30 dage gammelLæs opDet er kun seks måneder siden, Ariana Grande udgav albummet 'Sweetener' – og nu er hun allerede ude med et nyt.
Det er der en helt særlig grund til.
Popstjernen, som du blandt andet kan opleve, når hun spiller koncert i Royal Arena i København den 1.
oktober, har haft et turbulent 2018:Hun udgav i foråret sin første musik siden bombeangrebet ved koncerten i Manchester i 2017, hendes ekskæreste, rapperen Mac Miller, døde af en overdosis, og i efteråret gennemgik hun et meget offentligt brud med komikeren Pete Davidson.
Læs også:Ariana Grande sidder på tronen af pop - men det har været det værste år i hendes livMen det hårde år har altså ikke sat en stopper for Ariana Grande – tværtimod.
Nu er hun nemlig ude med sit femte album, der blandt andet indeholder hits som '7 Rings' og 'Thank U, Next', hvor sidstnævnte også er titlen på det nye album.
Lyt til '7 Rings' herunder.
Ariana Grande - 7 RingsDet korte interval mellem den amerikanske sangerindes to album er ikke tilfældig.
Ariana Grande har nemlig udtalt, at hun ønsker at gøre op med den måde, som særligt kvinder i musikbranchen udgiver musik på.
Hvis jeg vil udgive to album på samme tid, gør jeg det, og hvis jeg vil udgive et tredje, mens jeg er på tour, så gør jeg det.
Ariana GrandeOg det vil hun gøre ved at gå væk fra de meget omhyggeligt planlagte udgivelser af album.
- Jeg vil ikke gøre det, folk siger, jeg skal gøre, og jeg vil ikke ligge under for popstar-agendaen.
Fra nu af vil jeg gøre, som jeg selv har lyst til.
Hvis jeg vil udgive to album på samme tid, gør jeg det, og hvis jeg vil udgive et tredje, mens jeg er på tour, så gør jeg det, siger sangerinden til det amerikanske magasin Rolling Stone.
Hun drømmer om at udgive musik på samme måde som de største rappere, men føler, at der har været en bestemt måde, kvindelige musikere skulle gøre det på.
- Vi skal først lave en teaser før singlen, så singlen, derefter vente på, man kan forudbestille, og så skal den i radioen, før videoen kommer, siger 25-årige Ariana Grande.
Men det skal altså være slut nu, og det sætter hun streg under med to album på et halvt år.
- Jeg vil bare gerne fucking tale med mine fans og synge, skrive og udgive musik, som de drenge gør.
Hvorfor må de lave album på den måde, når jeg ikke må?
Vil du gerne vide lidt mere om sangerinden med den store stemme?
I anledningen af hendes seneste hitsingle '7 Rings' har vi fundet syv ting, som du – måske - ikke vidste om popstjernen.
1Fortid som skuespillerInden Ariana Grande blev en international popstjerne, spillede hun med i musicals og havde blandt andet en stor rolle i en teen-serie.
Hvis du kan huske en yngre og rødhåret udgave af Ariana Grande, har du sikkert set Nickelodeons serie 'Victorious'.
Her spillede hun Cat Valentine fra 2010 til 2013 og var også med i spinoff-serien 'Sam & Cat' fra 2013 til 2014.
Sidstnævnte serie fik ikke så stor succes som den første, og da den sluttede i 2014, besluttede Ariana Grande sig for at gå efter drømmen om at blive musiker.
2Har takket nej tak til Grammy-showDet var meningen, at sangerinden skulle optræde til Grammy-showet, der løber af stablen natten til mandag dansk tid, hvor hun blandt andet kan vinde prisen for 'Bedste popalbum'.
Men i denne uge valgte hun ikke at optræde alligevel.
Producerne til Grammys ville nemlig gerne have, at hun optrådte med et medley af sine hits, men Ariana Grande ville gerne holde sig til én sang.
- Jeg har tilbudt tre forskellige sange.
Det handler om samarbejde.
Det handler om at føle sig støttet.
Det handler om kunst og ærlighed.
Ikke politik.
Ikke om at gøre nogen nogle tjenester eller spille spil.
Det er bare et spil, og jeg er ked af det, men det er ikke, hvad musik handler om for mig, har hun skrevet på Twitter.
3Bliver sammenlignet med Mariah CareyAriana Grande er kendt for sin store stemme, der spænder over fire oktaver.
Det kan sammenlignes med en normal stemme, der oftest spænder over en og to oktaver.
Sangere, hvis stemme spænder over mere end en til to oktaver, anses som meget talentfulde.
Men på trods af det, har hun aldrig fået nogen officiel stemmetræning.
Hendes store stemme har betydet, at hun især i starten af sin karriere blev sammenlignet med kæmpestjernen Mariah Carey, hvis stemme spænder over fem oktaver.
4Er dygtig til imitationerAriana Grandes store stemme kan andet end at lave hits - hun er nemlig også kendt for at være dygtig til at imitere andre store popstjerner som Britney Spears, Whitney Houston og Mariah Carey.
Hun har flere gange vist sit talent for imitationer i det amerikanske show 'The Tonight Show', hvor man blandt andet har kunnet opleve Ariana Grande fremføre Celine Dion - et klip, som har fået stor opmærksomhed på internettet for den rammende lighed.
Se videoen her.
5Hun slår rekorderPå trods af sin unge alder har Ariana Grande allerede flere kæmpehits bag sig, og så har hun det med at slå rekorder.
Ifølge Chart Data er Ariana Grande den første kunstner i historien, der har ligget i Top 10 på Billboard Hot 100 med en single fra sine fire første album, og den nyeste single,'7 Rings', har sat en rekord for flest afspilninger på en enkelt uge.
Sangen blev ifølge Official Charts spillet 16,9 millioner gange på en uge, og dermed smed hun Mariah Carey af pinden som rekordholder med sangen 'All I Want for Christmas is You', der blev spillet 15 millioner gange på en uge.
6Kæmper med angstAriana Grande er meget åben omkring sin kamp med angst, som hun også skriver sange om - for eksempel nummeret 'Breathin' fra albummet 'Sweetener'.
I et interview med det amerikanske nyhedsmedie Time Magazine fortalte Ariana Grande, at et forløb i terapi har hjulpet hende til at opnå en større kreativ frihed.
- Jeg følte mig bedre i stand til at udtrykke mine følelser, fordi jeg brugte mere tid på dem.
Jeg talte mere om dem.
Jeg gik oftere i terapi, siger hun.
Sangerinden bruger andet end terapi i sin håndtering af angst, og hun har udtalt, at hendes kælegris, Piggy Smalls, hjælper hende med angsten, og grisen er da også med i musikvideoen til nummeret 'Breathin'.
7Har en kendt brorAriana Grande er ikke det eneste stjerne i familien.
Halvbroderen Frankie J.
Grande har også fået skabt sig et navn inden for skuespil, dans og på Youtube.
Derudover har den ti år ældre Frankie J.
Grande medvirket i det amerikanske realityprogram 'Big Brother' og har lige nu 1,9 millioner følgere på Instagram.
De to søskende har indspillet et cover af 'Seasons of Love' fra Broadway-musicalen 'Rent', som Frankie J.
Grande har lagt op på sin Youtube-profil.
- Jeg er mere end beæret over at have arbejdet på det her fantastiske projekt med mine bedste venner, inklusiv min vidunderlige søster.
Tak, Ariana, for produceringen og din magiske stemme på den her smukke sang, skriver han til videoen.
FacebookTwitterKopier linkEmner:Ariana Grande (musiker)|Britney Spears (musiker)|Pop og rock|Youtube|København




https://www.dr.dk/sporten/oevrig/dansk-judokaemper-skal-i-aktion-foran-10000-mennesker-det-kan-give-ti-procent-ekstra

Øvrig sportDansk judokæmper skal i aktion foran 10.
000 mennesker: ’Det kan give ti procent ekstra’Judokæmperen Emilie Sook skal i weekenden til et af årets største stævner i Frankrig.
Emilie Sook (i hvidt) ses her i en kamp tidligere på året.
Af Malte Nørgaard08.
feb.
2019 kl.
14.
46Bemærk: artiklen er mere end 30 dage gammelLæs opI Frankrig elsker de judo.
Faktisk er de så vilde med sporten, at de sagtens kan samle 10.
000 mennesker, når et sæsonens største stævner bliver afviklet i Paris i weekenden.
Og det giver en helt speciel følelse i kroppen at træde ind foran så elektrisk et publikum.
Det fortæller den danske judokæmper Emilie Sook.
- Det er en rigtig fed atmosfære at kæmpe i.
Og hvis du formår at bruge det rigtigt, så kan det godt give dig ti procent ekstra i kampene.
Læs også:Dansker efter historisk judoresultat: Det giver mig kæmpemotivation- Det bliver rigtig stort, og det er uden tvivl et af de mest præstigefyldte stævner.
Derfor glæder jeg mig rigtig meget.
Slås frem mod OLMed den udvikling jeg er inde i på nuværende tidspunkt, så er jeg sikker på, at jeg om et år er mere sikker på min OL-pladsEmilie Sook, judokæmperMed et godt resultat ved det store stævne Paris Grand Slam, følger der også en god portion point til den rangliste, der afgør, hvilke judokæmpere som skal med til OL i Tokyo i 2020.
I øjeblikket indtager Emilie Sook den sidste plads, som giver adgang til de olympiske lege i judoens hjemland.
- Selvfølgelig vil det være vigtigt for mig at få nogle point med hjem fra Frankrig, så jeg kan kravle lidt højere op ad ranglisten og sætte mig selv i en bedre situation, end jeg er nu, fortæller hun.
Judo var første gang på OL-programmet i 1964.
Kvalifikationen har stået på i et halvt år og slutter først den 20.
maj næste år.
Derfor er Emilie Sook også fortrøstningsfuld omkring mulighederne for at snuppe en OL-billet, hvis ikke det skulle gå som håbet i Paris.
- Med den udvikling, jeg er inde i på nuværende tidspunkt, så er jeg sikker på, at jeg om et år er mere sikker på min OL-plads, siger hun.
Også den danske kæmper Lærke Marie Olsen deltager i Paris Grand Slam i weekenden.
FacebookTwitterKopier linkEmner:Frankrig|Paris|Kampsport|De Olympiske Lege




https://www.dr.dk/nyheder/politik/her-er-de-centrale-spoergsmaal-i-stoejberg-sag-om-adskilte-asylpar

Støjbergs instruksSe temaPolitikHer er de centrale spørgsmål i Støjberg-sag om adskilte asylparMinisteren er af oppositionen blevet indkaldt til det fjerde samråd i sagen.
Udlændinge-, integrations- og boligminister Inger Støjberg (V) skal atter forklare sig i sagen om adskillelse af asylpar.
Af Thomas Klose Jensen08.
feb.
2019 kl.
15.
06Bemærk: artiklen er mere end 30 dage gammelLæs opStår det til en samlet opposition skal udlændinge-, integrations- og boligminister Inger Støjberg (V) allerede om små to uger svare på kritiske spørgsmål i et samråd om sagen om asylpar.
Læs også:Samlet opposition kalder Inger Støjberg i hastesamrådSker det, vil det være det fjerde samråd i sagen.
Har du mistet overblikket over, hvad der egentlig er op og ned i sagen, der nu kører på tredje år, så har vi forsøgt at samle hovedtemaerne for dig her.
Hvordan begyndte sagen?
Ingen mindreårige under 18 år må indkvarteres på samme asylcenter som en ægtefælle eller samlever, lød det i en pressemeddelelse fra udlændinge-, integrations- og boligminister Inger Støjberg i februar, 2016.
Sagen opstod, da Inger Støjberg i februar 2016 valgte at gøre noget ved en problematik, som Berlingske rejste et par uger forinden.
Avisen kunne nemlig fortælle, at der på danske asylcentre boede voksne asylansøgere "i ganske få tilfælde" sammen med ægtefæller under 18 år.
Derfor udsendte Inger Støjberg en pressemeddelelse med en instruks om, at ingen under 18 år måtte indkvarteres på asylcentre med en ægtefælle.
Heller ikke selvom parret havde børn sammen.
Hvad er problemet i at adskille asylpar?
".
.
.
forløbet fra februar 2016 bør tjene som påmindelse om det helt grundlæggende princip, at myndigheder skal følge gældende ret," udtalte Folketingets Ombudsmand Jørgen Steen Jørgensen i marts, 2017.
Inger Støjberg instruerede myndighederne i at adskille alle par, hvor en ægtefælle var under 18 år.
Problemet var bare, at både dansk lov og internationale konventioner slår fast, at grundlaget for at adskille parrene skal vurderes individuelt og ikke må ske per automatik.
I marts 2017 rejste Folketingets Ombudsmand derfor en alvorlig kritik af instruksen og slog fast, at den var ulovlig.
I alt nåede 23 par at blive tvangsadskilt under den første instruks fra ministeriet.
- En række par, der uberettiget blev adskilt, er nu genforenet, og der er kommet holdbare retningslinjer.
Men forløbet fra februar 2016 bør tjene som påmindelse om det helt grundlæggende princip, at myndigheder skal følge gældende ret.
Både ministre og embedsværk er forpligtet af love og konventioner, indtil de måtte blive lavet om, udtalte ombudsmand Jørgen Steen Sørensen i pressemeddelelsen.
Vidste Støjberg, at instruks var ulovlig?
Udlændinge-, Integrations- og Boligminister Inger Støjberg (V) forklarede i maj 2017, at hun fjernede forbeholdene om adskillelse af asylpar i pressemeddelelsen, der blev til en instruks.
Inger Støjberg rettede hurtigt ind efter Folketingets Ombudsmand rejste kritik af fremgangsmåden.
Spørgsmålet er dog bare, hvorvidt Inger Støjberg var klar over, at hendes instruks var ulovlig eller ej, før Ombudsmanden rejste sin kritik.
Og nu begynder det at blive kompliceret.
I maj 2017 forklarede Inger Støjberg, at hun personligt fjernede embedsfolkenes forbehold i instruksen om, at alle sagerne skulle vurderes individuelt.
Til Politiken forklarede flere kilder tæt på begivenhederne, at Inger Støjberg var blevet advaret om, at det kunne være i strid med lovgivningen, hvilket ministeren dog selv afviste:- Jeg kan med sikkerhed sige, at det er jeg ikke blevet gjort opmærksom på.
Og det er helt sikkert, at man også i ministeriet mente, at det var lovmedholdigt, sagde Inger Støjberg til DR Nyheder i maj, 2017.
Selvom ministeriet ifølge Støjberg altså troede, at instruksen var lovlig, så forklarede man til Folketingets Ombudsmand i marts 2016, at myndighederne fra starten af var blevet gjort opmærksom på, at de skulle vurdere hver enkelt sag individuelt.
Den information blev givet på et koncerndirektørmøde samme dag, som instruksen blev sendt ud.
Dog findes der ingen notater fra dette møde.
Hvad er der med den instruks?
Udlændinge-, integrations- og boligminister Inger Støjberg (V) på det første samråd i sagen den 1.
juni 2017.
Samrådet endte med at vare fem timer.
Den 1.
juni 2017 blev Inger Støjberg for første gang kaldt i samråd i sagen.
Under samrådet, der varede fem timer, forklarede Inger Støjberg, at den udsendte instruks, ikke var en instruks, men en pressemeddelelse.
Pressemeddelelsen fik bare efterfølgende karakter af en instruks, fordi der ikke blev sendt en egentlig skriftlig instruks til Udlændingestyrelsen, hvor undtagelsesmulighederne skulle fremgå.
En instruks pålægger en underordnet instans at handle på en bestemt måde.
I dette tilfælde er det Udlændingestyrelsen, der er underordnet ministeriet.
Problemet er dog bare, at Inger Støjberg flere gange inden samrådet havde kaldt beskeden til Udlændingestyrelsen for netop en "instruks".
Blandt andet i et svar til Folketinget 13.
marts samme år, hvor hun skrev, at "udlændinge- og integrationsministerens indkvarteringsinstruks blev oversendt til Udlændingestyrelsen om eftermiddagen.
"Hvad er det nye i sagen?
Information er kommet i besiddelse af en mail-udveksling med blandt andre daværende direktør i Udlændingestyrelsen, Henrik Grunnet, der angiveligt sætter spørgsmålstegn ved Inger Støjbergs tidligere forklaringer.
Det nye i sagen - og det som nu fører til det fjerde samråd i sagen - er en mailudveksling, som Information er kommet i besiddelse af.
Mail-udvekslingen skulle angiveligt indikere, at der ikke blev givet nogen besked om, at der var undtagelser til instruksen, på det tidligere omtalte koncerndirektørmøde, hvilket Inger Støjberg ellers har fastholdt under hele forløbet.
For det første fremgår følgende formulering i emnefeltet: ”INGEN barnebrude må bo med ægtefælle”.
Dernæst svarer daværende direktør for Udlændingestyrelsen Henrik Grunnet mailen med beskeden: ”Ja.
Mødet jeg var til i ministeriet efterlod ingen tvivl om hendes indstilling til sagen – uanset Børnekonventionen, når parret har et fælles barn.
”Inger Støjberg afviser i et skriftlig kommentar til avisen, at hun skulle have bedt forvaltningen om at se "stort på Danmarks internationale forpligtelser".
- Indholdet i mailen må derfor stå for den tidligere direktørs egen regning, udtaler hun.
Læs også:Ombudsmanden vil se hemmelige mails om asylparHistorien har fået ombudsmanden til at gå ind i sagen igen.
Han har derfor bedt ministeriet bekræfte ægtheden af mailudvekslingen og om at få den udleveret.
Derudover beder han om svar på en række opfølgende spørgsmål til, hvorfor dokumenterne ikke er blevet udleveret.
Og hvorvidt mailen giver ministeriet anledning til nye bemærkninger i sagen.
Hvad har der ellers været af kritik i sagen?
Udlændinge-, integrations- og boligminister Inger Støjberg (V) under det andet samråd i sagen.
På det første samråd i sagen i juni 2017 forklarede Inger Støjberg, at fire af de unge kvinder, der blev adskilt fra deres mænd som følge af instruksen, valgte at forblive adskilt fra deres mænd.
Et par uger efter kunne Information dog fortælle, at den forklaring ikke holdte.
Kun én pige var blevet adskilt fra sin mand som følge af Støjbergs indsats – de øvrige tre blev adskilt af grunde uden forbindelse til instruksen.
I juni samme år kunne Politiken fortælle, at nogle af parrerne ifølge dokumenter fra Udlændinge- og Integrationsministeriet ikke blev hørt i nogle af sagerne, inden man skilte dem ad.
Det strider imod forvaltningsloven paragraf 19, som siger, at en myndighed skal give parter i en sag mulighed for at udtale sig, inden den træffer en afgørelse.
Og det stred mod Inger Støjbergs forklaring på det første samråd, hvor hun forsikrede, at reglerne blev fulgt til punkt og prikke.
I et skriftligt svar til Politiken afviste Inger Støjberg at have givet forkerte oplysninger under samrådet, men på det efterfølgende samråd erkendte hun, at asylparrene de første to en halv måned ikke blev hørt, inden de blev adskilt, hvilket altså var i strid med loven.
Inger Støjberg påstod, at dette også skete, da Mette Frederiksen (S) var justitsminister.
En påstand hun i oktober 2017 måtte erkende var forkert.
Ifølge ministeren skyldtes det en misforståelse i Udlændinge- og Integrationsministeriet.
FacebookTwitterKopier linkEmner:Inger Støjberg (politiker)|Mette Frederiksen (politiker)|Socialdemokraterne|Udlændinge- og Integrationsministeriet|Udlændingepolitik




https://www.dr.dk/nyheder/kultur/boeger/morten-forsoegte-skrive-som-en-morder-det-var-overraskende-rart

BøgerMorten forsøgte at skrive som en morder: Det var overraskende rartMorten Pape kan vinde DR Romanprisen for sin roste roman ''Guds bedste børn'.
Af Diana Bach08.
feb.
2019 kl.
19.
01Bemærk: artiklen er mere end 30 dage gammelLæs op- Han er en lille, kraftig dreng, en tasmansk djævel.
Sådan lyder forfatter Morten Papes beskrivelse af Mickey, en af tre hovedpersoner i hans roman 'Guds bedste børn'.
Mens de fleste nok synes, at den tasmanske djævel i Looney Tunes' tegnefilm trods alt rummer en form for primitiv charme, så er Mickey væsentlig sværere at holde af.
Det er nemlig Mickey, der i starten af Morten Papes roman svinger en fastelavnskølle mod hovedet af en jævnaldrende dreng og ender med at tage livet af ham.
Ungt avisbud dødeDrabet i bogen er inspireret af et virkeligt drab, der foregik på gaden på Amager i 2008.
En pludselig og umotiveret voldsepisode rettet mod det 16-årige avisbud Deniz Uzun og hans ven.
Sagen blev slået stort op og fik meget opmærksomhed over hele landet på grund af både offer og gerningsmandens unge alder.
Det var overraskende rart at lægge den artige dreng på hylden og åbne alle vinduerne og køre fuldkommen vanvidsræs med den her meget vilde dreng, den tasmanske djævel.
Morten PapeAllerede dengang påvirkede drabet Morten Pape dybt, fordi en af hans nære barndomsrelationer var blandet ind i det.
Samtidig så han, hvordan chokket og opmærksomheden i offentligheden hurtigt forsvandt igen.
- Det var jo 'bare' nogle ghettobørn, der sloges mod nogle andre ghettobørn.
Og så var det ligesom det, siger Morten Pape.
Forfatteren fortsætter historienI 'Guds bedste børn' fortæller Morten Pape sin version af, hvad drabet kommer til at betyde for både efterladte og forbrydere.
Og hvad der i det hele taget får en 15-årig dreng til at bevæbne sig med en kølle og gå på jagt efter nogen at slå på.
Romanen er en af seks kandidater til DR Romanprisen 2019, og derfor bliver den netop nu læst på biblioteker og i læseklubber landet over.
Her er de seks kandidaterI februar måned fordyber læsere over hele landet sig i Morten Papes 'Guds bedste børn'.
Den er en af seks kandidater til DR Romanprisen 2019.
Hvilken af de seks romaner, der skal vinde prisen, afgør læserne, når de i maj måned har læst og vurderet alle kandidaterne.
December: Kim Fupz Aakeson, 'Bådens navn'Januar: Helle Helle, 'de'Februar: Morten Pape, 'Guds bedste børn'Marts: Mathilde Walter Clark, 'Lone Star'April: Hanne Richardt Beck, 'For enden af perronen'Maj: Karen Fastrup, 'Hungerhjerte'Du kan få et indblik i forfatternes tanker og romanernes tilblivelse ved at lytte med på podcastserien DR Romanprisen 2019.
Den ligger på DRs radioapp - og lige her.
Da Morten Pape gik i gang med at skrive romanen, valgte han på skiftevis at fortælle om de tre hovedpersoner.
Først kommer vi ind på livet af Jamil, der er vokset op i en familie med irakisk baggrund.
Han er sammen med sin ven Zeki, da Zeki bliver overfaldet og dør.
Derefter møder vi Simon, der er Mickeys fætter og sammen med ham under episoden.
Og endelig lander fortællingen hos Mickey, der bliver dømt for drabet.
Ordene kom lettere med MickeyMens Jamil og Simon er to drenge, der forsøger at gøre det rigtige på hver deres måde, så har Mickey hele tiden direkte kurs mod katastrofen.
- Da jeg gik i gang med Mickey, sluttede alle anstrengelser og potentielle skrivekriser.
Der begyndte det virkelig at flyde, husker Morten Pape.
Umiddelbart skulle man tro, at en figur som Mickey, der søger volden, stofferne og gangsterlivet, også var den sværeste for forfatteren at skrive sig ind i.
- Det ville jeg måske også have håbet.
Men sådan var det bare ikke, konstaterer han.
Fuld fart på vold og fester- Det var overraskende rart at lægge den artige dreng på hylden og åbne alle vinduerne og køre fuldkommen vanvidsræs med den her meget vilde dreng, den tasmanske djævel.
Morten Pape beskriver blandt andet, hvordan Mickey henover nogle dage drikker og sniffer kokain, får gang i et masseslagsmål, snitter en mørk dreng halvt ihjel med en smadret flaske, røver folk ved pengeautomater, smadrer butiksruder og drømmer om at røve en bank.
Uden at se sig det mindste tilbage.
DR Romanprisen 2019 3:6 - Morten Pape- Det var meget befordrende for min skrivning at gå helhjertet ind i hans karakter.
Det gjorde, at jeg turde prøve nogle forskellige ting med min skrivestil.
Teksten tager vild form- For eksempel, da Mickey bliver fanget og kommer i fængsel.
Der glemmer vi alt om kommaer og punktummer og store begyndelsesbogstaver og ræser over siderne i en jeg-fortæller monolog, der løber over nogle kapitler, siger Morten Pape.
- For mit eget vedkommende var det klart den mest interessante del af skriveprocessen - og den sjoveste.
Til gengæld fyldte det mig med enorm tristhed at komme tilbage til Jamil i den sidste del af bogen.
Her forsøger han at komme tilbage til livet efter en psykiatrisk indlæggelse.
- Det var hårdt, konstaterer forfatteren.
•Morten Pape (f.
1986) er forfatter og manuskriptforfatter.
Han har læst film- og medievidenskab og er uddannet fra den alternative filmskole Super16.
•Hans debutroman 'Planen' fra 2015 foregår i Urbanplanen på Amager, hvor Pape selv er vokset op.
Han vandt BogForums Debutantpris for romanen.
•I august 2018 udkom hans anden roman 'Guds bedste børn', som nu er nomineret til DR Romanprisen 2019.
FacebookTwitterKopier link




https://www.dr.dk/sporten/oevrig/faarup-foer-vm-i-styrtloeb-26-plads-gav-selvtillid

Øvrig sportFaarup før VM i styrtløb: ’26.
plads gav selvtillid’Christoffer Faarup håber at kunne køre sig blandt de 20 bedste ved VM i styrtløb i denne weekend.
Christoffer Faarup ses her i Super G tidligere på ugen.
Af Malte Nørgaard08.
feb.
2019 kl.
13.
23Bemærk: artiklen er mere end 30 dage gammelLæs opEn plads som nummer 26 ved VM i Super G tidligere på ugen lyder måske ikke af meget.
Men for danske Christoffer Faarup har dén placering gjort, at han har fået endnu større tro på egne evner inden de sidste to konkurrencer ved VM i alpint skiløb.
Lørdag skal han på pisten igen i den svenske by Åre.
Denne gang gælder det styrtløbet.
Og her er det en fortrøstningsfuld dansker, der står i startblokken.
- Jeg har fået en god portion selvtillid, fordi jeg virkelig kunne mærke, at mine ski gjorde, som jeg gerne ville i Super G-løbet.
Nu kender jeg også terrænet, så der er mange positive ting at tage med videre, fortæller den danske alpinist og fortsætter.
Læs også:Italiensk fartdjævel snupper VM-guld i Super-G- Jeg føler mig rigtig godt tilpas, og min selvtillid er blevet større.
Jeg er blevet klogere på, hvad det kræver, for at jeg kan nå mit eget mål.
Top 20 er fortsat måletFør Super G-løbet onsdag var målsætningen en plads blandt de 20 bedste.
Det lykkedes som bekendt ikke for Faarup, men det har ikke fået ham til at have mindre ambitioner, når der skal køres VM i styrtløb i weekenden.
- Det kunne være virkelig stort at blive blandt de 20 bedste, men fordi det med stor sandsynlighed bliver et kort styrtløb, så skal den virkelig bare have gas hele vejen, siger Faarup med henvisning til vejret, der tidligere på ugen har givet udfordringer ved verdensmesterskaberne i Sverige.
Blandt andet har det været meget overskyet undervejs, og derfor har det været svært at have god sigtbarhed for skiløberne.
Banen er derfor også blevet tegnet op en ekstra gang, så den er ekstra tydelig, fortæller Christoffer Faarup.
- Det eneste vejr, der er rigtig godt at køre i, når du flyver af sted med 120 kilometer i timer, er solskin, siger han og griner.
Christoffer Faarup stiller også op i den kombinerede konkurrence ved VM, hvor løberne både skal køre slalom og styrtløb.
Den konkurrence finder sted mandag.
FacebookTwitterKopier linkEmner:Christoffer Faarup (skiløber)|Skisport|Sverige|Vejret




https://www.dr.dk/nyheder/politik/presset-minister-afviser-have-ignoreret-df-krav-om-muslingekvoter

PolitikPresset minister afviser at have ignoreret DF-krav om muslingekvoterEt flertal kritiserer fiskeriministeren for at have trukket nye muslingekvoter i langdrag.
Fiskeriminister Eva Kjer Hansen (V) afviser, at hun har ignoreret et ønske fra et flertal i Folketinget om at indføre skærpede regler for muslingefiskeriet i Limfjorden hurtigere.
Af Rikke Gjøl Mansø08.
feb.
2019 kl.
13.
26Bemærk: artiklen er mere end 30 dage gammelLæs opEn aftale om skærpede regler for muslinge- og østersfiskeri i Limfjorden er blevet omdrejningspunkt i en strid mellem fiskeriminister Eva Kjer Hansen (V) og et flertal i Folketinget.
Ministeren beskyldes for at have trukket den skærpede lovgivning i langdrag, mens en storfisker fortsat har kunnet handle kvoter til at fiske blåmuslinger og østers - og samtidig beskyldes ministeren også for indirekte at beskylde fiskeriordførere fra både oppositionen, støttepartiet Dansk Folkeparti og regeringspartiet De Konservative for ikke at tale sandt.
Striden kan ende med kritik i form af en næse til ministren, har DF ladet forstå.
Men på et samråd i dag fastholder Eva Kjer Hansen, at hun ikke har trukket lovgivningen i langdrag og overhørt flertallets ønske.
- Vi kunne sagtens have aftalt en anden tidsplan for det her forløb.
Det havde jeg gerne gjort, hvis det var blevet rejst, så det er rigtig ærgerligt, at det ikke er blevet gjort undervejs, siger Eva Kjer Hansen på samrådet.
MuslingeaftalenSamtlige partier i Folketinget vedtog i juni 2018 en aftale om rettighederne til muslinge- og østersfiskeriet på Limfjorden.
De nye regler betød, at personer eller selskaber, der ejer mere end tre licenser for blåmuslinger og/eller østers, skal afhænde licenserne inden udgangen af 2026.
Det vil altså ikke være tilladt at eje mere end tre licener for blåmuslinger og/eller tre licenser for østers.
Aftalen indeholder også en ny krydsregel for ejerskab af licenser til blåmuslinger og østers i alle danske farvande.
Det betyder, at personer og selskaber, der ejer en vis andel af visse mængder fiskekvoter, ikke samtidig må eje andele af blåmuslinger og østers.
Samtidig ændrede man koncentrationsrteglerne, så en person eller et selskab må være ejer eller medejer af to fartøjer, hvor der er tilknyttet maksimalt tre licenser for blåmuslinger og tre licenser for østers.
Fartøjer skal derudover være udstyret med en elektronisk overvågningsenhed - en såkaldt Black Box - til opsamling af data om fartøjets fiskeri.
Fartøjer med licenser for østers skal fiske minimum 25 procent af værdien af den tildelte årsmængde pr.
licens, og det kan kontrolleres med den elektroniske overvågningsenhed.
Kilde: UdenrigsministerietStridens kerne er en politisk aftale fra juni sidste år, hvor alle ni partier i Folketinget blev enige om skærpede regler for muslinge- og østersfiskeriet i Limfjorden.
Formålet var at støtte de små fiskere frem for storfiskerne - også kaldet kvotekonger.
Aftalen blev indgået i juni, men reglerne trådte først i kraft i december.
I mellemtiden har en storfisker handlet kvoter til at fiske blåmuslinger og østers, så fiskerens kvoter overstiger det loft, som partierne aftalte i juni.
Imens pressede fiskeriordfører Ib Poulsen (DF) med egne ord på for at få reglerne til at træde i kraft hurtigst muligt - og også gerne med tilbagevirkende kraft.
Men Eva Kjer Hansen afviser, at Ib Poulsen eller andre ordførere over for hende har udtrykt ønske om, at reglerne skulle træde hurtigere i kraft.
Hun mener, at hun første gang hørte ønsket i november.
DF-ordfører: Ministeren siger, at jeg ikke taler sandtPå samrådet lufter Ib Poulsen sin frustration over, at ministeren indikerer, at han ikke taler sandt, når han hævder at have rejst sagen over for hende før november.
- Der er seks-syv ordførere, der kan huske, at det er blevet rejst som et ønske, men ministerens hukommelse rækker ikke til det, konstaterer Ib Poulsen.
Eva Kjer Hansen opremser en række referater af møder med fiskeriordførerne i løbet af sensommeren og efteråret, hvor det ikke er blevet noteret, at Ib Poulsen eller andre ordførere har presset på for en hurtigere implementering af muslingeaftalen.
På spørgsmålet om, hvorvidt det ikke gør indtryk, at et flertal i Folketinget har en anden opfattelse af forløbet, svarer Eva Kjer Hansen:- Det gør et stort indtryk på mig, at så mange giver udtryk for en opfattelse af et andet forløb end det, vi i ministeriet kan afdække.
Det er rigtig ærgerligt, at det har været forløbet, og jeg har kun kunnet ønske mig, at vi havde fået snakket om det her undervejs og så i fællesskab havde kunnet aftale en anden tidsplan, siger hun.
- Jeg hører gerne, hvad det er, jeg har overset.
For så vil jeg være den første til at undskylde og beklage, hvis vi har sjusket med noget i ministeriet.
FacebookTwitterKopier linkEmner:Dansk Folkeparti|Eva Kjer Hansen (politiker)|Ib Poulsen (politiker)|Dyr|Jylland




https://www.dr.dk/nyheder/regionale/midtvest/vuggestuebarn-indlagt-smittet-med-tuberkulose

Midt- og VestjyllandVuggestuebarn indlagt: Smittet med tuberkuloseEt barn i en vuggestue i Viborg er smittet med tuberkulose.
Læger forsøger at opspore smittekilden.
Et vuggestuebarn er i øjeblikket indlagt på Skejby til behandling for tuberkulose.
Af Steen Færgemand og Mona Aaberg08.
feb.
2019 kl.
13.
06Bemærk: artiklen er mere end 30 dage gammelLæs opArbejdet med behandling og sporing af smittekilden er i fuld gang, efter at et vuggestuebarn i Viborg har fået konstateret tuberkulose.
- Lige nu ligger barnet på Aarhus Universitetshospital og bliver behandlet med det, vi kalder anti-tuberkuløs behandling, fortæller Tina Nørregaard Gissel, der er overlæge på Klinik for Lungesyg på Skive Sygehus, som har haft ansvaret for tilfældet i Viborg.
TuberkuloseTuberkulose er en infektionssygdom, der først og fremmest rammer lungerne, men den kan også angribe andre organer.
Tuberkulose smitter via små vandpartikler fra lungerne, når den smittede hoster, nyser eller taler.
Bakterierne kan indåndes af andre, som er tæt på den syge.
Ved tuberkulose ses normalt hoste og opspyt, som også kan være blodigt.
Tuberkulose kan behandles med antibiotika.
Kilde: Statens Serum Institut/RitzauHvordan barnet er blevet smittet er endnu usikkert, og derfor er der nu et arbejde i gang med at finde smittekilden.
- Der går et helt opsporingsprogram i gang, hvor man undersøger nærmeste kontakter.
Både familiære og i det her tilfælde i den daginstitution, som barnet har været i, fortæller Tina Nørregaard Gissel.
De andre børn i institutionen er indkaldt til undersøgelse, men daginstitutionen holder stadig åbent på trods af udbruddet af tuberkulose.
- Det er ikke noget, der giver grund til at lukke institutionen.
Vi har kontaktet daginstitutionen, og de har kontakt til vores lungeambulatorium, siger Tina Nørregaard Gissel.
Læs også:Er tuberkulose farligt?
Få svar på seks spørgsmål om sygdommenSmitter ved nærkontaktI Danmark er der omkring 300 tilfælde af tuberkulose hvert år, men Tina Nørregaard Gissel beroliger med, at der kun er risiko for smitte, når man har nærkontakt med en smittet person.
- Det er som regel, hvis man har haft rigtig nær kontakt med en, der er tuberkulosesmittet.
Så det er ikke noget, man får, hvis man lige går forbi hinanden på gaden, fortæller overlægen.
Behandling af tuberkulose tager omkring seks måneder, og i langt de fleste tilfælde lykkes den.
Men i tilfælde af sygdom skal man være ekstra på vagt.
- Jo mere ens immumforsvar er under pres i forvejen, eller hvis man har kroniske sygdomme - jo større er risikoen for, at det bliver en svær sygdom.
Men vi kan godt behandle den, fortæller Tina Nørregaard Gissel.
Viborg Kommune har ikke ønsket at kommentere sagen.
FacebookTwitterKopier linkEmner:Sygdomme og lidelser|Viborg|Tuberkulose|Aarhus Universitetshospital|Regionshospitalet Skive




https://www.dr.dk/nyheder/regionale/midtvest/efter-dom-til-blodtappende-mor-hjaelp-paa-vej-til-hele-familien-ogsaa

Midt- og VestjyllandEfter dom til blodtappende mor: Hjælp på vej til hele familien - også morenRingkøbing-Skjern Kommune vil arbejde på forholdet mellem mor og barn, siger familiechef.
Kvinden blev anholdt i september 2017 og har altså siddet varetægtsfængslet i næsten halvandet år.
(© DR Nyheder)Af Mads Kruse Juhl og Mona Aaberg08.
feb.
2019 kl.
16.
55Bemærk: artiklen er mere end 30 dage gammelLæs opDen dreng, der igennem en årrække blev mishandlet af sin mor ved at få tappet blod, får nu hjælp af de sociale myndigheder.
Og man har fokus på at hjælpe hele familien - også den dømte mor.
Det fortæller Claus Friis Lange, der er børne- og familiechef i Ringkøbing-Skjern Kommune.
- Vi arbejder med det samlede familiebillede, og herunder også forholdet med mor og barn.
Det er vigtigt i enhver familie, siger han.
Sagen KortKvinden blev anholdt for at have tappet blod fra sin søn i september 2017.
Politiet havde i dagene op til anholdelsen overvåget hendes hjem.
Hun blev anholdt med en pose blodige sprøjter i hånden.
Drengen har modtaget 110 blodtransfusioner, fordi han led af blodmangel som følge af tapningerne.
Kvinden er kendt skyldig i mishandling efter paragraf 245, som kan straffes med fængsel i op til seks år.
Kvinden er blevet idømt fire års fængsel og er blevet frakendt retten til at arbejde som sygeplejerske.
Drengen bor nu hos sin far og har det godt.
Torsdag blev den 36-årige kvinde ved retten i Herning idømt fire års fængsel for at have tappet blod fra sin søn, fra han var 11 måneder gammel til han blev 6 år.
Ifølge et vidneudsagn i retten fra et familiemedlem underrettede familiemedlemmer i 2014 Ringkøbing-Skjern Kommune om, at de var bekymrede for kvindens tre børn.
Derfor har forsvarsadvokaten også kritiseret, at kommunen ikke har set advarselslamper blinke, så man kunne have grebet ind tidligere.
Den underretning har Ringkøbing-Skjern Kommune dog afvist, at den har fået, og derfor har der ikke tidligere været en indsats for familien.
Men Claus Friis Lange lover nu, at kommunen sætter ind, men han kan ikke uddybe den konkrete indsats i forbindelse med sagen.
Han siger dog, at kommunen vil yde den nødvendige hjælp i samarbejde med kriminalforsorgen.
- Vi støtter op om familien, som vi generelt støtter op om familier.
Vi har ikke slukket sagen, og der er forskellige tiltag i gang, hvor vi arbejder med familien, og det bliver vi ved med, siger Claus Friis Lange.
Mor-søn forhold skal genopbyggesBørnepsykologen hos Red Barnet, Kuno Sørensen mener, at dommen på fire år til den mor, som gennem en årrække tappede blod fra sin søn, er på sin plads.
Men han påpeger især vigtigheden af, at der undervejs i fængselsstraffen bliver ydet den bedste hjælp.
Både for morens, sønnens, familiens og samfundets skyld.
- Det er vigtigt, at samfundet griber ind og giver den hjælp og støtte, der skal til.
Ellers risikerer vi, at både han (sønnen, red.
) og moderen får en tilværelse, hvor samfundet skal ind og give dem understøttelse, fordi de ikke kan komme til at fungere på en normal måde i hverdagen, siger Kuno Sørensen.
I dommen er der ikke nogen behandling, og derfor opfordrer Red Barnet til, at man nu tænker på, hvad der er bedst for både barnets og familiens tarv.
- Kvinden skulle gerne kunne hjælpes til at få en normal mor-barn-relation til sin søn.
Det er vigtigt, at der undervejs i fængselsstraffen bliver en samværsordning med støtte og hjælp, så hun og barnet kan nærme sig hinanden på en ny og anderledes måde, siger Kuno Sørensen og uddyber:- Hun har andre børn, som hun ikke har gjort det samme overfor.
Derfor skal man igennem hjælp, undersøgelser og terapi hjælpe hende til, at hun fremadrettet ikke indgår i en sådan udnyttende eller skadende relation til sine børn, siger Kuno Sørensen.
Kompleks forholdI retten blev der fremlagt en mentalerklæring, som viser, at kvinden lider af sygdommen Münchhausen by proxy – en lidelse, hvor en omsorgsperson påfører et barn symptomer eller skader.
I dette tilfælde har moren, der er uddannet sygeplejerske, tappet blod fra sin søn, hvorefter hun har passet og plejet ham.
Netop kombinationen af at gøre skade og yde omsorg gør ifølge Kuno Knudsen drengens situation kompliceret.
- Formålet med at gøre ham svag har været, at hun derefter har kunnet vise sin omsorg og få opmærksomhed omkring det.
Det er er jo positivt, at der har været den gode omsorg, samtidig med hun har mishandlet ham.
Men det kompleks skal sønnen have hjælp til at få bearbejdet, så han kan forsone sig med sin mor, siger Kuno Sørensen.
Kvinden modtog dommen og anker altså ikke.
Hvad er Münchhausen by proxy•Münchhausen by proxy er en lidelse, hvor en omsorgsperson - typisk en mor - påfører et barn symptomer eller skader.
•Det er en variant af Münchhausens syndrom, som du kan læse om nedenfor.
•Münchhausens syndrom er opkaldt efter den tyske Baron von Münchhausen, der i 1700-tallet fandt på vilde røverhistorier om sine bedrifter.
•Lægerne bruger betegnelsen om en person, der simulerer eller selv skaber symptomer for at komme i kontakt med sundhedsvæsenet.
•Hvis man skader andre end sig selv, kaldes det Münchhausen by proxy (Münchhausen per stedfortræder, red.
).
•Det kan eksempelvis være et barn, der påføres symptomer eller skader.
•Münchhausen by proxy regnes for at være en personlighedsforstyrrelse, der kan bunde i udøverens behov for opmærksomhed og anerkendelse.
•Der ses en overrepræsentation af kvinder, navnlig kvinder uddannet inden for sundhedssektoren.
•Münchhausen by proxy kaldes også medicinsk børnemishandling.
•En britisk undersøgelse anslår, at to ud af 100.
000 børn udsættes for medicinsk børnemishandling.
•Det er sjældent, at lægerne stiller diagnosen.
I nyere tid er der særligt to sager, der forbindes med lidelsen:•I 1990 blev en 30-årig mor ved Retten i Kolding dømt for grov vold mod sine to sønner.
En videooptagelse viste, at hun under et ophold på Kolding Sygehus trak en plastikpose over den ene søns hoved.
Barnet overlevede.
Hans storebror var et år tidligere død som følge af kvælningsanfald fremkaldt af moren.
Kilder: Ritzau, Kristeligt Dagblad, Sundhed.
dk.
FacebookTwitterKopier link




https://www.dr.dk/nyheder/kultur/film/aske-var-nomineret-til-en-oscar-nu-maa-han-tigge-om-penge-til-lave-sin-nye-film

Film og serierAske var nomineret til en Oscar.
Nu må han tigge om penge til at lave sin nye filmEn Oscar-nominering har ikke gjort det meget nemmere for Aske Bang at lave film.
Filminstruktør Aske Bang kæmper i øjeblikket med at få indsamlet nok penge til sit kommende filmprojekt.
(© Hein Photography)Af Silas Bay Nielsen08.
feb.
2019 kl.
13.
01Bemærk: artiklen er mere end 30 dage gammelLæs opSelvom man har været nomineret til en af verdens mest omtalte filmpriser, så betyder det ikke nødvendigvis, at pengene vælter ned over en.
Spørg bare den danske filminstruktør Aske Bang.
Han blev i 2017 nomineret til en Oscar for sin kortfilm 'Silent Nights', men er lige nu i gang med at indsamle penge på nettet til sin kommende film, fordi Det Danske Filminstitut ikke ville spytte penge i projektet.
På Kickstarter.
com har Aske Bang og resten af holdet bag filmen 'Welcome to the Moon' derfor oprettet en indsamling, der skal finansiere projektet.
Det er en vigtig film for mig, fordi den får betydning for resten af min karriere.
Aske Bang, skuespiller og filminstruktørPlanen er, at der skal indsamles 100.
000 kroner, hvis filmen skal laves som planlagt.
Indtil videre er der indsamlet små 40.
000 kroner - ud over de omkring 200.
000, som holdet har fået lovning på fra fonde, puljer og private investorer.
- Vi begynder optagelserne 4.
marts, men vi er stadig i gang med at søge penge.
Selvom vi har nogle penge, så forsøger vi at skaffe endnu flere, så vi ikke bliver nødt til at gå på kompromis med filmen, siger Aske Bang.
Aske Bang ved en reception for de nominerede forud for Oscar-uddelingen i 2017.
Her var han nomineret for sin kortfilm 'Silent Nights'.
En Oscar blev det ikke til, men til gengæld modtog han en Robert-statuette for filmen.
Spillet flere roller siden nomineringSiden Oscar-nomineringen har Aske Bang haft flere skuespilroller - blandt andet i Thomas Vinterbergs aktuelle film 'Kursk' og i tv-serien 'Doggystyle' på DR3.
Sideløbende har han sammen med Ib Kastrup og sin ven og skuespiller Stanislav Sevcik skrevet 'Welcome to the Moon', som Aske Bang kalder en blanding mellem en gyser og en venskabskomedie.
Filmen foregår på Møn, hvor de to venner, Bo og Martin, holder polterabend for Martin.
Midt i en absint-brandert inviterer fyrene to lokale kvinder med til festen.
Men dagen efter er Martins nyindkøbte bryllupsringe væk, en kvinde er meldt savnet, og jagten efter ringen fører de to venner til et forladt hotel, som viser sig at være knap så forladt, som de havde regnet med.
Stanislav Sevcik (tv.
) og Aske Bang står bag ideen til 'Welcome to the Moon'.
(© PRIVATFOTO)En afgørende film for karrierenHistorien er blandt andet inspireret af Aske Bangs og Stanislav Sevciks egne oplevelser.
Kombinationen af det, filmens forskellige genrer, og at den hverken er mainstream eller en kunstfilm, tror Aske Bang er forklaringen på, at han ikke har kunnet få andel i Filminstituttets store puljer.
- Jeg ved jo ikke, hvorfor vi ikke har fået støtte.
Jeg tror, det er fordi, filmen er svær at sætte i én bestemt boks, og at jeg selv spiller med og instruerer samtidig.
Men det er en vigtig film for mig, fordi den får betydning for resten af min karriere.
Hvis det bliver en fiasko, så bliver det sværere for mig at finde folk, der gider at lege med mig, siger Aske Bang.
På rollelisten er også Lars von Trier, Erik Clausen og Peter Aalbæk.
Desuden er den amerikanske 'Grease'-instruktør Randal Kleiser en af filmens producere, fortæller Aske Bang.
'Welcome to the Moon' skal ifølge planen være klar til visning i slutningen af i år eller senest i 2020.
Læs også:Ung succes-instruktør: Der er en grund til det, når mine karakterer rygerFacebookTwitterKopier linkEmner:Lars von Trier (filminstruktør)|Thomas Vinterberg (filminstruktør)|Det Danske Filminstitut|Teater|Kastrup




https://www.dr.dk/nyheder/indland/britta-nielsen-sagen-doeve-syge-og-flere-kommuner-har-penge-til-gode

Millionsvindel i SocialstyrelsenSe temaIndlandBritta Nielsen-sagen: Døve, syge og flere kommuner har penge til godeSocialministeriet tager nu kontakt til de berørte for at kunne udbetale penge.
Den tidligere betroede medarbejder i Socialstyrelsen Britta Nielsen er fængslet og sigtet for at have bedraget det offentlige for mindst 111 millioner kroner.
Hun blev anholdt i Sydafrika, hvor billedet er fra.
Af Emma Toft og Lisbeth Quass08.
feb.
2019 kl.
12.
06 | opdateret 08.
feb.
2019 kl.
14.
12Bemærk: artiklen er mere end 30 dage gammelLæs opSeks kommuner, to regioner, Danske Døves Landsforbund og Cystisk Fibrose Foreningen vurderes at have penge til gode i sagen om millionsvindel i Socialministeriet.
Det oplyser Socialministeriet i dag.
Derfor vil ministeriet nu skrive til de berørte tilskudsmodtagere for at få diverse oplysninger, så det kan vurderes, hvor store beløb de kan have til gode.
Socialministeriet oplyser ikke, hvor mange penge de berørte tilskudsmodtagere har til gode, men det er en meget lille del af det samlede beløb, som lyder på mindst 111 millioner kroner, fortæller børne- og socialminister Mai Mercado (K) til DR Nyheder.
- Og heldigvis for det, for jeg kunne da godt have været bekymret for, at der havde siddet rigtig mange tilskudsmodtagere, som havde meget store beløb til gode, men det er meget få, siger ministeren.
De menes at have penge til gode•Fredericia Kommune•Holstebro Kommune•Jammerbugt Kommune•Københavns Kommune•Næstved Kommune•Roskilde Kommune•Region Midtjylland•Region Syddanmark•Cystisk Fibrose Foreningen•Danske Døves LandsforbundAnholdt i SydafrikaSagen om millionsvindel med Socialministeriets midler kom frem i oktober.
Her fortalte socialminister Mai Mercado, at en tidligere betroet medarbejder i ministeriet var mistænkt for at have overført offentlige kroner til sine egne bankkontoer.
Pengene var ellers møntet på samfundets svageste.
Den pågældende kvinde, Britta Nielsen, var blevet efterlyst.
I november blev hun anholdt i Sydafrika.
Hun blev siden overført til Danmark, hvor hun i dag sidder varetægtsfængslet, sigtet for groft databedrageri for mindst 111 millioner kroner.
Svindlen skal ifølge myndighederne have stået på fra 2002 til 2018 - og måske tidligere.
Antagelsen er, at hun har lavet 274 pengeoverførsler til sig selv - et år for i alt 15 millioner kroner.
Ifølge Mai Mercado er forholdsvist få penge blevet taget direkte fra projekter.
- Der er fundet andre veje at svindle af, siger ministeren, som på nuværende tidspunkt ikke kan komme med flere detaljer om, hvordan pengene så er blevet trukket ud.
Venter på undersøgelserBritta Nielsen har ikke oplyst, hvordan hun forholder sig til sigtelsen.
Britta Nielsens to døtre, søn og svigersøn er også sigtet i sagen.
Mistanken går her på, at de skal have modtaget penge fra svindelnummeret.
De nægter sig alle skyldige.
Alene Britta Nielsen og sønnen er varetægtsfængslede.
Spørgsmålet om deres fortsatte varetægtsfængsling skulle have været for retten i næste uge, 12.
februar, men Britta Nielsen har igen valgt at lade sig frivilligt fristforlænge.
Da sagen kom frem, satte Socialministeriet gang i to undersøgelser for at få helt styr på omfanget af den formodede svindel, hvordan det kunne ske, og om nogen bør drages til ansvar.
Undersøgelserne skulle have ligget færdige inden jul, men de er forsinkede.
De forventes nu færdige i slutningen af februar.
FacebookTwitterKopier linkEmner:Det Konservative Folkeparti|Mai Mercado (politiker)|Økonomisk kriminalitet|Kriminalitet|Sydafrika




https://www.dr.dk/nyheder/indland/legetoejsgigant-spinder-guld-paa-barbie-dukker-med-former-toerklaeder-og-flere

IndlandLegetøjsgigant spinder guld på Barbie-dukker med former, tørklæder og flere hudfarver De alsidige dukker har hjulpet den kritiserede dukke tilbage på markedet.
I 2017 lancerede Mattel den første Barbie med hijab.
Dukken er inspireret af den amerikanske fægter Ibtihaj Muhammad.
 I dag findes Barbie i forskellige højder, størrelser og hudfarver.
1 / 2I 2017 lancerede Mattel den første Barbie med hijab.
Dukken er inspireret af den amerikanske fægter Ibtihaj Muhammad.
1 / 2I dag findes Barbie i forskellige højder, størrelser og hudfarver.
2 / 2Af Julie Johanne Knudsen08.
feb.
2019 kl.
13.
00Bemærk: artiklen er mere end 30 dage gammelLæs op'Hijarbie', plussize-Barbie eller Barbie med rødt hår og fregner.
Den ikoniske, hvide dukke med lange lyse lokker og et urealistisk taljemål har gennemgået en stor forvandling.
Og Barbie-revolutionen viser sig at give plus på bundlinjen.
Legetøjsproducenten Mattel, der satte Barbie på hylderne i 1959, har til stor overraskelse opnået overskud i 2018.
Og det er de nye dukkers fortjeneste.
Efter legetøjs-giganten har udvidet sortimentet med buttede og hijabklædte dukker, er salget steget med 12 procent i fjerde kvartal sidste år.
Det viser selskabets regnskab, skriver Reuters.
Ifølge kønsforsker ved Roskilde Universitet Karen Sjørup er det klogt at udvikle Barbie i forskellige højder og drøjder.
Mattels regnskab 2018Selskabets nettoomsætning ender på 1,5 millarder dollar (ti milliarder kroner)Det er et fald på 5,4 procent, men det overgår alligevel analytikernes forventningerDet positive regnskab betyder, at aktierne steg med mere end 17 procentKilde: Reuters- Det er noget, man sælger sig selv på.
Det er blevet meget umoderne at sælge kønsnormativt legetøj.
Og ved at lave nye Barbie-modeller, giver Mattel en fornemmelse af at have en mangfoldig tilgang til legetøjet.
At man ikke længere ser den amerikanske langbenede Barbie som model for alle piger.
Ved at sætte forskellige typer af Barbie på hylderne, er der større chance for, at pigerne som udgangspunkt kan identificere sig med dem, mener hun.
Det er noget, man sælger sig selv på.
Det er blevet meget umoderne at sælge kønsnormativt legetøj.
Kønsforsker Karen SjørupMangfoldigt legetøjPå legetøjsmarkedet er Mattel ikke den eneste, der forsøger sig med at bryde med det stereotype legetøj.
Konkurrenten Lego har også udviklet nye typer af figurer.
Ifølge Karen Sjørup har Lego været kritiseret for, at være meget "drengede".
- Det har fået dem til at lave en serie, hvor kvinder er videnskabsmænd eller skorstensfejere.
Og det afspejler jo også et forsøg på at skabe en rollemodel, som pigerne bedre kan spejle sig i, end den her Barbie-type.
Men selv om flere af giganterne forsøger at følge med på en diversitets-bølge, så binder dukkerne stadigvæk pigerne til kønsstereotype opfattelser af sig selv, mener kønsforskeren.
- Det kan godt være, at dukkerne kan fås i forskellige farver og former, men det er stadigvæk nogle idealtyper, hvor pigerne bliver indøvet i, hvordan man klæder sig og tager sig ud.
Som kritiker af normer om køn, mener Karen Sjørup dog, at det er rart at se, at der sker noget på området.
Nu mangler vi bare, at drengenes legetøj følger med, pointerer hun.
I år fylder Barbie 60 år.
Og gennem sin lange levealder har hun både været udsat medvind og kraftig modvind.
Men den langbenede blondine var oprindeligt slet ikke tænkt som legetøj.
Se et videoklip af nogle af de tidlige barbie-dukker.
FacebookTwitterKopier linkEmner:Mattel|Legetøjsindustri|Lego Group|Roskilde Universitet|Seksualitet




https://www.dr.dk/nyheder/indland/region-advarer-patient-kan-have-smittet-andre-med-maeslinger

IndlandRegion advarer: Patient kan have smittet andre med mæslingerEn patient med mæslinger har siddet i lægevagten i Odense.
Nu indkaldes andre, der har været i nærheden.
Mæslingevira set helt tæt på.
(© KATERYNA KON/SCIENCE PHOTO LIBRARY)Af Nis Kielgast08.
feb.
2019 kl.
11.
52Bemærk: artiklen er mere end 30 dage gammelLæs opMæslingerI Danmark er mæslinger officielt udryddet, selvom der jævnligt kommer enkelte tilfælde, typisk fra folk der har været i udlandet.
De fleste, der bliver smittet med mæslinger, er uvaccinerede småbørn.
De fleste kommer sig uden mén, der er kan opstå alvorlige komplikationer.
Mellemørebetændelse vil ses hos ca.
1 ud af 15 med mæslinger.
Lungebetændelse vil ses hos ca.
1 ud af 25 med mæslinger.
Hjernebetændelse vil ses hos ca.
1 ud af 2.
500 med mæslinger.
Blodplademangel vil ses hos ca.
1 ud af 3.
500 med mæslinger.
Kilde: Statens Serum InstitutMæslinger har i mange år været en særdeles sjælden sygdom i Danmark, men 4.
februar dukkede en smittet patient op i venteværelset ved lægevagten i Odense, der ligger ved Odense Universitetshospital.
Det får nu regionen til at advare om, at andre patienter kan være smittet.
- Mæslinger er en meget smitsom sygdom, og dem, der har været i venteværelset, er udsatte for smitten, siger Ole Holm-Thomsen, der er vagtchef for Lægevagten i Region Syddanmark.
Det drejer sig om alle, der har været i lægevagtens venteværelse mandag fra klokken 21.
30 til klokken 23.
30.
Derfor kontakter regionen nu de omkring 30 patienter, som kan have været i kontakt med den smittede.
Der er gået fire dage, fra patienten var i lægevagten og mistanken om mæslinger opstod, til advarslen blev sendt ud.
Det skyldes, at det har taget lang tid at få svar på prøverne.
- Vi fik først diagnosen afklaret sent i går eftermiddags, og så har vi taget action på det her til formiddag, siger Ole Holm-Thomsen.
Hvis man har været i venteværelset og ikke er vaccineret mod mæslinger, skal man dog med det samme kontakte egen læge eller lægevagten.
Et meget smitsomt virusMæslinger er en infektion med et virus, der hedder morbillivirus, der sætter sig i snot og svælg.
Det er en af de mest smitsomme virusser, der findes.
Oftest vil den dog være mindre alvorlig.
- For langt de fleste er det en febersygdom, hvor man bliver medtaget som ved en kraftig influenza og får udslet på kroppen.
Men for nogle få kan få ganske alvorlige komplikationer, siger Ole Holm-Thomsen.
Sygdommen har siden 1987 været en del af vaccinationsprogrammet, og de fleste danskere er derfor immune.
- Problemet er, at nogle ganske få ikke har taget imod tilbuddet om at blive vaccineret, og de har derfor en risiko for at blive syge, siger Ole Holm-Thomsen.
Ifølge Statens Seruminstitut er der mellem 70.
000 og 100.
000 personer, der ikke er immune, fordi de ikke er blevet vaccineret.
De fleste voksne født før 1975 vil have haft mæslinger og vil dermed være beskyttet mod sygdommen.
FacebookTwitterKopier linkEmner:Sygdomme og lidelser|Lægevagt|Odense|Odense Universitetshospital|Region Syddanmark




https://www.dr.dk/nyheder/indland/tillidsmand-om-overvaagning-af-medarbejdere-det-skaber-utryghed

IndlandTillidsmand om overvågning af medarbejdere: 'Det skaber utryghed'Et tegn på mistillid til sine medarbejdere, når Varde Kommune overvåger med skjult kamera, mener fællestillidsmand.
Ulla Rosendahl (th) er fælledstillidsrepræsentant for de HK-ansatte i Varde Kommune.
Hun mener, at det er mangel på tillid, når kommunen overvåger sine ansatte med skjult kamera.
Af Jonatan Grau Møller og Bo Bork Bechsgaard08.
feb.
2019 kl.
11.
31Bemærk: artiklen er mere end 30 dage gammelLæs opHvad vil du sige til at blive overvåget af skjult kamera af din arbejdsgiver, mens du er på arbejde?
Fællestillidsmand for 280 HK'ere i Varde Kommune, Ulla Rosendahl, er ikke i tvivl.
Sagen kortInterne mails fra november 2018, som DR Nyheder er i besiddelse af, viser, at Nyborg Kommune har brugt sikkerhedsfirmaet Prueba Cybersecurity til at undersøge, om kommunens skoler kan narres til at give adgang til personfølsomme oplysninger.
En novembermorgen sidste år troppede en mand op på 4kløverskolen i Ørbæk.
På sig havde han et forfalsket id-kort med kommunens byvåben.
I tasken havde han et skjult kamera.
Han sagde, at han var sendt af sted til skolen for at stoppe et akut opstået datalæk.
Manden lykkedes ikke med at lokke data ud af skolelederen og de øvrige medarbejdere.
Men skolelederen var efterfølgende så chokeret, at han blev sygemeldt.
Metoderne vækker dyb forargelse hos Skoleledernes formand, Claus Hjortdal, og kan ifølge eksperter være i strid med arbejdsretten.
Billund Kommune har også hyret samme firma, men nægter at have brugt skjult kamera i den forbindelse.
Varde Kommune har også brugt firmaet og her blev de ansatte også filmet i smug.
- Det giver en utryghed for medarbejderne.
Det er ikke særlig rart at møde ind på arbejde og ikke vide, om der er nogen, der overvåger en.
Man skal både være imødekommende og samtidig være opmærksom på, om der sker noget, der ikke skal foregå.
Det er ikke rart, siger hun.
Scenariet er pludselig blevet til virkelighed i Varde Kommune.
DR har i dag kunnet fortælle, at kommunen har haft hyret sikkerhedsfirmaet Prueba Cybersecurity til at teste, om personalet i Varde Kommune er gode nok til at passe på borgernes personfølsomme data.
I sommer trådte en mand fra sikkerhedsfirmaet ind på kommunens rådhus og borgerservice i Varde i de lokaler, hvor borgere møder op for at få lavet pas, kørekort eller hjælp til selvangivelsen.
Han satte et USB i en computer.
Men der gik ikke særlig lang tid, inden en chef på afdelingen opdagede det og sendte manden væk.
Hvad medarbejderne ikke vidste var, at manden filmede episoden med skjult kamera, og at det hele var iscenesat af Varde Kommune.
Det kom bag på folk, og faktisk var det først i går, man fandt ud af, at der var blevet filmet i sommer.
Det var her på borgerservice i Varde Kommune, at en ansat fra sikkerhedsfirmaet Prueba Cybersecurity satte en USB i computeren for at se, om det var muligt at få fat i personfølsomme data.
Samtidig optog han episoden med skjult kamera.
Skal orienteresVarde Kommune har beklaget, der er blevet filmet med skjult kamera.
Men de fastholder, at denne slags spioner skal til for at holde øje med, om medarbejderne holder styr på borgernes personfølsomme data.
Men det mener Ulla Rosendahl ikke er i orden.
- Der ligger en aftale mellem regionerne og KL, der siger, at ved kontrolovervågning skal medarbejderne orienteres mindst seks uger før.
Her er der ingen, der har fået noget af vide.
Det er at udvise mistillid til medarbejderne.
Varde Kommune har som konsekvens af sagen stoppet samarbejdet med Prueba Cybersecurity.
FacebookTwitterKopier linkEmner:Varde Kommune|Arbejdsmarked|Nyborg Kommune|Lokalpolitik|Varde




https://www.dr.dk/sporten/russiske-atleter-maa-igen-deltage-i-pl

SportRussiske atleter må igen deltage i PLRussiske atleter var udelukket fra de paralympiske lege i Rio i 2016 efter omfattende dopingsnyd i Rusland.
Det russiske hold ses her ved vinter-PL i 2014.
08.
feb.
2019 kl.
10.
34 | opdateret 08.
feb.
2019 kl.
12.
25Bemærk: artiklen er mere end 30 dage gammelLæs opRussiske atleter kan få lov at deltage ved de paralympiske lege i Tokyo i 2020.
Den Internationale Paraolympiske Komite (IPC) har besluttet at ophæve udelukkelsen den 15.
marts 2019.
Det skriver komitéen på sin hjemmeside.
Komitéen begrunder beslutningen med, at tiltag i russisk sport om at slå hårdt ned på dopingmisbrug og begrænse regeringens indgriben er nok til at lade atleterne deltage under eget flag ved PL i 2020.
Læs også:VIDEO Verdensrekordhop ville også have sikret para-længdespringer EM-guld i raskidrætGenindførelsen af den russiske IPC-deltagelse kommer dog til at ske under strenge betingelser.
Rusland blev udelukket i august 2016 som en konsekvens af afsløringerne af omfattende dopingsnyd i Rusland.
Baggrunden var Det Internationale Antidopingagenturs (Wada) McLaren-rapport, der konkluderede, at den russiske stat har været dybt involveret i et omfattende dopingprogram samt svindel med positive prøver.
/ritzau/FacebookTwitterKopier linkEmner:Rusland|Handicapsport|Doping|WADA|Tokyo




https://www.dr.dk/nyheder/politik/omrade-med-havneslum-i-kobenhavn-bliver-ryddet

PolitikOmråde med havneslum i København bliver ryddetPrisen for at fjerne omkring 90 skibe og vrag i Fredens Havn i København ventes at blive cirka 25 millioner kroner.
Droneoptagelser af Fredens Havn ved Christiania mellem Refshalevej og Kanonbådsvej 08.
feb.
2019 kl.
10.
31Bemærk: artiklen er mere end 30 dage gammelLæs opMiljø- og Fødevareminister Jakob Ellemann-Jensen (V) og Københavns overborgmester, Frank Jensen (S), har indgået en aftale, som sikrer oprydning af Erdkehlgraven, også kaldet Fredens Havn i København.
- Min tålmodighed er brugt op.
Derfor har jeg bedt Kystdirektoratet om at varsle nye påbud til anlæggenes ejere om, at de skal fjernes nu, oplyser Jakob Ellemann-Jensen.
Ejerne af anlæggene i Erdkehlgraven har fået en frist på fire uger til at fjerne deres cirka 90 både, vrag og anlæg.
Hvis det ikke sker, vil myndighederne indlede arbejdet med at få ryddet op i havnen, og oprydningen ventes i alt at koste cirka 25 millioner kroner.
Flere beboere er socialt udsatteMiljø- og Fødevareministeriet leverer 15 millioner kroner, mens Københavns Kommune står for ti millioner kroner af finansieringen.
Overborgmester Frank Jensen var sidste efterår skuffet over, at der ikke blev sat penge af på finansloven for 2019 til at få ryddet slumområdet.
Han glæder sig over, at der er fundet en løsning.
- Hovedparten af områdets beboere er socialt udsatte, og vores hjemløseenhed vil være klar med akut hjælp og vejledning til de beboere, der ønsker det i forbindelse med en rydning, siger han.
I 2015 fik ejerne påbud om at fjerne dem, men det skete ikke.
En stor del af fartøjerne er sunkne eller forladte.
/ritzau/FacebookTwitterKopier linkEmner:Frank Jensen (politiker)|Jakob Ellemann-Jensen (politiker)|Miljø- og Fødevareministeriet|København|Økonomi




https://www.dr.dk/nyheder/indland/psykolog-i-faengsel-have-udnyttet-klient-til-sex

IndlandPsykolog i fængsel for at have udnyttet klient til sexEn psykolog har afvist et seksuelt forhold til klient, men retten blev overbevist af hendes forklaring.
Retten i Aarhus har afgjort, at en 57-årig psykolog skal afsone en måneds fængsel for at udnytte en klient til sex (arkivfoto) 08.
feb.
2019 kl.
13.
48Bemærk: artiklen er mere end 30 dage gammelLæs opEn 57-årig psykolog er ved Retten i Aarhus dømt for at have udnyttet sin position til at have samleje med en kvindelig patient.
Hendes forklaring overbeviste retten om den privatpraktiserende psykologs skyld.
I en række sms'er instruerede psykologen kvinden i at indfinde sig på mandens adresse om aftenen og natten og tilfredsstille ham seksuelt.
Hun var selvskadende og selvmordstruet, og i en af sms'erne skrev psykologen, at kvinden skulle huske "absolut underkastelse".
Den 57-årige mand er blevet idømt tre måneders fængsel.
Én måned skal han afsone, men to måneder er betinget.
Han ankede dommen på stedet.
Den dømte er desuden frakendt retten til at virke som psykolog i tre år.
/ritzau/FacebookTwitterKopier linkEmner:Sundhed og velvære|Seksualitet|Retten i Århus|Aarhus




https://www.dr.dk/nyheder/indland/mindfulness-har-hjulpet-paa-mariannes-stress-det-giver-ro-og-man-kommer-ned-i-gear

IndlandMindfulness har hjulpet på Mariannes stress: 'Det giver ro, og man kommer ned i gear'Mindfulness kan være med til at afhjælpe stress, og det kan man nu gå til gratis i Aarhus.
Mindfulness hjælper Marianne Hoberg, der i øjeblikket er sygemeldt med stress.
Derfor er hun glad for, man nu kan få gratis mindfulness i Aarhus.
Af Malene Koops Grønborg08.
feb.
2019 kl.
10.
29Bemærk: artiklen er mere end 30 dage gammelLæs op- Det har hjulpet mig rigtigt, rigtigt meget.
Sådan lyder det fra Marianne Hoberg, der er en af de aarhusianere, der torsdag var til det første gratis mindfulness-arrangement i Aarhus Kommune.
Hun er uddannet diætist, men er i øjeblikket sygemeldt med stress, og det er netop her, mindfulness har været en stor hjælp.
- Jeg har haft mindfulness integreret i mit liv i to år, og man får sådan en ro og kommer helt ned i gear, siger hun.
Jeg har haft mindfulness integreret i mit liv i to år, og man får sådan en ro.
Marianne Hoberg, diætistEn ny vare på hyldenDet er Dansk Center for Mindfulness i Aarhus, der har taget initiativ til at udbyde en gratis times mindfulness om ugen for alle borgere.
Noget, de lokale politikere synes er en rigtig god idé.
Fem byrådspolitikere tog forslaget med på det seneste byrådsmåde i januar.
Her blev det vedtaget, at alle aarhusianere kan komme gratis til mindfulness en gang om ugen året ud.
- Det er en vare, vi har på hylden, som vi ikke havde før, og det er jeg stolt af, siger Jette Skive (DF), der er rådmand for sundhed og omsorg i Aarhus Kommune.
Flere aarhusianere mødte op for at sidde sammen og dyrke mindfulness.
Det kan de fortsætte med at gøre gratis resten af året.
Færre oplever stress på jobbetDe nyeste tal fra Det Nationale Forskningscenter for Arbejdsmiljø (NFA) viser, at færre oplever arbejdsrelateret stress i forhold til tidligere år.
En af årsagerne kan være, at der er sket en stigning i konkrete indsatser på arbejdspladserne, mener stressforsker ved Aarhus Universitet Tanja Kirkegaard.
Om tallene: Danskerne er mindre stressede på grund af arbejdeAndel i procent som svarer, at de hele tiden, ofte, sommetider eller sjældent har været stressede de seneste to uger på grund af arbejde.
2012: 68,42014: 67,22016: 66,42018: 60,6Over 35.
000 har svaret i alt.
Ifølge NFA er der nemlig i stigende grad fokus på forebyggelse og håndtering af mobning og konflikter, god intern kommunikation og forebyggelse af for store arbejdsmængder og tidspres på de danske arbejdspladser.
- Og det, tror jeg, er vejen frem.
Mindfulness er jo godt for mange ting og kan hjælpe den enkelte, men det er vigtigt, at man også ser på de konkrete arbejdsforhold, så man ikke bare signalerer, at det er op til den enkelte at håndtere stress, siger hun.
Mindfulness er godt for mange ting og kan hjælpe den enkelte, men det er vigtigt, at man også ser på de konkrete arbejdsforhold.
Tanja Kirkegaard, stressforsker, Aarhus UniversitetSelvom antallet er faldet, så er der dog ifølge undersøgelsen stadig 60 procent af danskerne, der svarer, at de har været stressede på grund af deres arbejde.
Derfor er indsatsen mod stress ikke slut endnu, lyder det fra stressforskeren.
- Man kan jo prøve at se på de konkrete indsatser og hvad, der virker og så gøre det i endnu højere grad ude på arbejdspladserne.
Så man hiver det her op på et organisatorisk niveau og virkelig gør noget for indsatsen i arbejdsmiljøet i stedet for bare at lade det være op til den enkelte, siger Tanja Kirkegaard.
Hvad er mindfulness?
•Mindfulness betyder at være til stede i nuet og acceptere det, som det er.
•Det er en metode til bevidst at tage ansvaret for kvaliteten af dit liv.
•Mindfulness er ikke en beskyttet titel, og begrebet bliver ofte brugt i flæng med mange forskellige betydninger, men formålet er at reducere lidelse og opbygge et vedvarende sundt mentalt helbred.
•Kilde: Dansk Center for MindfulnessVigtigt at give sig selv en pauseOgså 26-årige Lynge Hauser havde fundet vej frem til rådhussalen i Aarhus, hvor den første gratis mindfulness-time blev holdt.
Det kan godt være, der var nogle øvelser, der var lidt 'langhårede', men jeg synes, det var rigtigt godt.
Lynge Hausner, studerendeLynge Hausner er en af dem, der gerne vil fortsætte med mindfulness, for det hjælper ham at stresse af.
- Det var en god oplevelse.
Det kan godt være, der var nogle øvelser, der var lidt 'langhårede', men jeg synes, det var rigtigt godt.
Jeg er sikker på, jeg tager noget med herfra, jeg kan bruge fremadrettet, siger han.
Han er selv studerende og læser markedsføringsøkonomi, og i en travl hverdag er det vigtigt at give sig selv en pause, siger han.
- Det er godt at finde nogle værktøjer til at få noget mere ro i hovedet de gange, hvor det kan blive meget stressende, siger han.
Fremover kan borgerne i og omkring Aarhus deltage i de gratis mindfulness-timer hos FO-Aarhus hver torsdag fra klokken 16-17.
FacebookTwitterKopier linkEmner:Dansk Folkeparti|Jette Skive (politiker)|Sundhed og velvære|Aarhus|Sygdomme og lidelser




https://www.dr.dk/sporten/haandbold/championsleague/video-hansen-og-hansen-tilbage-med-maner-12-kasser-sikrer-paris

ChampionsleagueVIDEO Hansen og Hansen tilbage med manér: 12 kasser sikrer Paris-sejrDen første PSG-kamp efter VM-triumfen blev en succes for Mikkel Hansen og Henrik Toft Hansen.
Af Niklas Brandt Pedersen08.
feb.
2019 kl.
11.
21Bemærk: artiklen er mere end 30 dage gammelLæs opDer er ingen tegn på tømmermænd hos Mikkel Hansen og Henrik Toft Hansen ovenpå VM-triumfen i Herning for knap to uger siden.
Læs også:Dansk landsholdsfløj belønnet med fornem prisDe to var sent i aftes for første gang tilbage i PSG-trøjen efter VM.
Og som du kan se i videoen øverst i artiklen, så gik det ganske glimrende for danskerne i Champions League-opgøret mod landsmændene fra Nantes.
12 rød-hvide scoringer sikrede nemlig PSG en 35-31 sejr.
FacebookTwitterKopier linkEmner:Henrik Toft Hansen (håndboldspiller)|Paris Saint-Germain|Hansen & Hansen Advokatfirma|Frankrig|Herning




https://www.dr.dk/sporten/oevrig/sportschef-om-ny-nfl-dansker-han-viser-vejen-de-unge

Øvrig sportSportschef om ny NFL-dansker: ’Han viser vejen for de unge’Sportschefen i Dansk Amerikansk Fodbold Forbund er imponeret over den rute, Phillip Andersen har taget til NFL.
Tampa Bay Buccaneers nåede ikke i slutspillet i denne sæson.
Phillip Andersen ses her på landsholdet i 2014.
Af Malte Nørgaard08.
feb.
2019 kl.
09.
06 | opdateret 08.
feb.
2019 kl.
11.
59Bemærk: artiklen er mere end 30 dage gammelLæs opPhilip Andersen sparker så godt til en amerikansk fodbold, at det er blevet bemærket på den anden side af Atlanterhavet.
Sent i aftes skrev han kontrakt med det amerikanske NFL-hold Tampa Bay Buccaneers.
Og dermed fuldførte han en imponerende mission.
Det sker nemlig ikke ofte, at de amerikanske football-klubber skriver kontrakt med en spiller, der hverken har været på highschool eller i college i USA.
Ikke desto mindre er det tilfældet for Danmarks seneste NFL-spiller.
For mens andre håbefulde spillere allerede tidligt rejser om på den anden side af jorden, har 27-årige Philip Andersen fået sin football-opdragelse i de danske klubber Amager Demons, Herlev Rebels og Søllerød Gold Diggers.
Han er derfor et direkte produkt af det danske talentarbejde.
Og det kan klubberne herhjemme være stolte af, fortæller Lars Carlsen, som er sportschef i Dansk Amerikansk Fodboldforbund.
- Jeg håber, at de unge, håbefulde spillere i Danmark kan se, at det er muligt at komme til verdens største liga ved at spille i en dansk klub.
Læs også:Dansk kicker skriver kontrakt med NFL-hold- Philips rute til NFL viser, at det er muligt at finde en vej til NFL, selvom du er en ung spiller i en dansk klub.
Og det er selvfølgelig også en kæmpe cadeau til danske klubber, at vi har et system og nogle programmer, der gør, at vi kan udvikle spillere til det allerhøjeste niveau i verden.
Det er virkelig flot, siger han.
Kan komme til at spille i NFLPhilip Andersen er den første kicker, som Tampa Bay Buccaneers skriver kontrakt med forud for den kommende sæson.
Og det er et meget lovende tegn, at Florida-klubben allerede så tidligt på året skriver kontrakt med danskeren, fortæller Lars Carlsen.
- De er tidligt ude for at finde en kicker.
Og selvom der kan være mange årsager til det, så tror jeg ikke på, at de bruger penge på en spiller, som aldrig vil kunne finde vej til holdet.
Så de har uden tvivl en tro og en tanke bag handlingen.
Philip Friis AndersenAlder: 27 årPosition: KickerHøjde: 182 centimeterVægt: 87 kilo- Jeg er sikker på, at de skriver kontrakt med ham, fordi de mener, at der er en sandsynlig mulighed for, at han skal være deres kicker i næste sæson.
At de samtidig henter ham så tidligt på året betyder også, at han ikke smutter ud af hænderne på dem og skriver kontrakt med en anden klub, forklarer han.
Philip Andersen har senest været kicker for den tyske klub Berlin Rebels, som spiller i Tysklands bedste række.
FacebookTwitterKopier linkEmner:National Football League|Amerikansk fodbold|Tampa Bay Buccaneers|USA|Florida




https://www.dr.dk/nyheder/kultur/film/svaer-sluge-lone-scherfigs-nye-film-faar-haard-medfart-af-udenlandske-anmeldere

Film og serier'Svær at sluge': Lone Scherfigs nye film får hård medfart af udenlandske anmeldereDe danskere anmeldere tager dog pænere imod 'The Kindness of Strangers'.
Her ses danske Lone Scherfig ankomme på den røde løber ved torsdagens åbning af Berlinalen, hvor hendes nye film var første film på plakaten.
08.
feb.
2019 kl.
09.
02 | opdateret 08.
feb.
2019 kl.
14.
20Bemærk: artiklen er mere end 30 dage gammelLæs opTorsdag aften havde danske Lone Scherfig verdenspremiere på sin nye film 'The Kindness of Strangers' på åbningsdagen for filmfestivalen Berlinalen i Berlin.
Men der er ikke mange pæne ord til hendes nye film fra en række udenlandske anmeldere.
Den britiske avis The Guardian giver filmen to ud af fem stjerner og kalder den 'et mærkeligt valg for Berlinalens åbningsaften'.
- Det kunne have været et hjertegribende, moderne eventyr, men det er et eventyr, der løser begge dele af ligningen forkert, skriver The Guardian.
- På den ene side giver filmen dig noget ejendommeligt og usandsynligt, og på den anden side tynger den det ned med en kedelig realisme, som ikke virker overbevisende.
Her ses Lone Scherfig med sit hold af skuespillere - både danske som udenlandske.
Fra venstre ses David Dencik, Zoe Kazan, Lone Scherfig selv, Tahar Rahim, Bill Nighy, Andrea Riseborough, Esben Smed, Nicolaj Kopernikus og Caleb Landry Jones på den røde løber torsdag aften.
Vil først læse anmeldelser om et par månederDet er den første film, som Lone Scherfig både har skrevet og instrueret, siden gennembruddet 'Italiensk for begyndere', der åbnede Berlinalen for 19 år siden.
'The Kindness of Strangers' er et såkaldt ensembledrama om en række personer, hvis skæbner tilfældigt flettes sammen i New York.
Anmelderen på The Hollywood Reporter, der er et branchemagasin for underholdningsindustrien i USA, er heller ikke begejstret for den danske instruktørs nye film.
- Alting føles mekanisk, som om forfatteren og instruktøren har planlagt karakterernes interaktion i et skema, frem for at udforske de komplicerede og rodede måder, hvorpå virkelige mennesker er forbundne, lyder kritikken.
Jeg prøver at holde fast i, hvor glade publikum var og nyde det.
Lone Scherfig, instruktørOgså magasinet Variety kalder handlingen i filmen 'et underligt sammensurium af socialrealisme', der er 'svær at sluge'.
Lone Scherfig prøver dog at undgå at læse anmeldelserne lige nu.
Hun vil hellere mindes den rørende oplevelse, det var for hende at åbne festivalen.
- Jeg prøver at holde fast i, hvor glade publikum var og nyde det.
Det tager et par måneder, før jeg kan sætte mig ned og læse anmeldelserne og se, om jeg kan lære noget, siger hun.
- Man kan jo stadig huske, hvis man fik en dårlig karakter i 8.
klasse.
Det kan man stadig være fuldstændigt forbitret over, så jeg skal prøve at holde mig væk og tænke på, hvor stolt og glad jeg selv er for filmen, fortsætter Lone Scherfig.
- Det var bevægende, at så mange mennesker, jeg slet ikke kender, kom hen og fortalte, at filmen havde ramt dem, siger en glad Lone Scherfig efter verdenspremieren på 'The Kindness of Strangers'.
Mere ros fra de danske anmeldereTil gengæld kan instruktøren glæde sig over, at der blandt de danske anmeldere er mere begejstring at finde.
Filmmagasinet Ekko skriver i en reportage fra filmfestivalens åbningsaften:- 'The Kindness of Strangers' fungerer fra første til sidste øjeblik med den helt særlige blanding af humor og humanisme, som Scherfig mestrer som få andre instruktører i dag.
Til gengæld er filmen ikke så sprælsk, som hendes tidligere film, skriver Ekko.
Jyllands-Postens anmelder har set filmen med blandede følelser.
- Autenticitet og universel, menneskelig relevans finder man i karakterernes følelser og deres udvikling, ikke i deres konkrete handlinger eller kronologien af dem, skriver Jyllands-Posten.
- Og det er besynderligt nok filmens svaghed, at Lone Scherfig næsten har haft for meget på hjerte, for mange karakterer, hun ville give liv, og dermed ender med at servere dem halvbagte.
/ritzau/FacebookTwitterKopier linkEmner:Filmfestivalen i Berlin|The Guardian|Berlin|Lone Scherfig (filminstruktør)|USA




https://www.dr.dk/nyheder/udland/gule-veste-da-vinci-og-champagne-terrorister-fem-sager-der-har-skabt-splid-mellem

Valg til Europa-ParlamentetSe temaUdland’Gule Veste’, Da Vinci og ’champagne-terrorister’: Fem sager, der har skabt splid mellem Italien og FrankrigFrankrig har for første gang siden 1940 hjemkaldt sin ambassadør fra Italien.
De to italienske vicepremierministre, Luigi Di Maio (th) og Matteo Salvini (tv), har i den seneste tid langet kraftigt ud efter den franske regering og præsident Emmanuel Macron.
Af Per Bang Thomsen08.
feb.
2019 kl.
14.
01Bemærk: artiklen er mere end 30 dage gammelLæs opTo af EU-samarbejdets grundlæggere, Frankrig og Italien, er endt i en højspændt, diplomatisk strid, der i går nåede sit hidtidige højdepunkt.
Her valgte den franske regering at hjemkalde landets ambassadør i Rom i protest over det, som franskmændene betegner som en serie af provokationer fra den italienske regerings side.
- I adskillige måneder har Frankrig været udsat for gentagne beskyldninger, ubegrundede angreb og vilde påstande, lød det fra det franske udenrigsministerium.
Læs også:Konflikten trappes op: Italien beskylder Frankrig for at udpine Afrika- Alle disse handlinger skaber en alvorlig situation, som rejser spørgsmål om, hvad der er den italienske regerings hensigt.
Det er første gang siden 1940, hvor Italien erklærede krig mod Frankrig, at franskmændene hjemkalder deres ambassadør fra Rom.
Men hvorfor er striden nået så vidt?
Her er fem sager, der har fået forholdet mellem franskmændene og italienerne til at nå frysepunktet.
1Det omstridte møde med ’De Gule Veste’Her ses Luigi Di Maio sammen med flere af de 'gule veste', der vil stille op til valget til Europa-Parlamentet.
Dråben, der fik bægeret til at flyde over for den franske regering, var det møde, der tirsdag fandt sted mellem den italienske vicepremierminister, Luigi Di Maio, og medlemmer af den franske protestbevægelse 'De Gule Veste'.
Luigi Di Maio er leder af protestpartiet Femstjernebevægelsen, som udgør den ene halvdel af Italiens nuværende regeringskoalition, der kom til magten sidste år.
Og han har længe bakket op om ’De Gule Veste’, som opstod sidste år i protest over den franske præsident, Emmanuel Macron.
Flere af de 'gule veste', Luigi Di Maio mødtes med, stiller op i Frankrig til det kommende europaparlamentsvalg.
Og den italienske vicepremierminister, der i modsætning til den EU-begejstrede Emmanuel Macron er stærkt kritisk over det fælleseuropæiske samarbejde, ønsker nu at støtte deres valgkamp.
Den franske præsident, Emmanuel Macron, er blevet skydeskive for den italienske regering.
Det er bestemt ikke normalt, at en toppolitiker fra ét land blander sig et i andet lands indenrigspolitik, og det blev da også skarpt kritiseret af det franske udenrigsministerium.
Men Luigi Di Maio mener selv, at han er i ”sin gode ret til at mødes med andre politiske kræfter, der repræsenterer det franske folk”.
- Mødet med dem var ikke tænkt som en provokation mod den nuværende franske regering.
Det var i stedet et møde med en politisk bevægelse, som vi deler ret meget med, heriblandt ønsket om at indføre direkte demokrati for at give borgerne mere magt, skrev han torsdag på sin Facebook-profil.
Han understregede dog også, at han er klar til at mødes med den franske præsident.
2Striden om migranter og flygtningeItalien og Frankrig har længe været i strid over hvilken asylpolitik, EU skal føre.
Det vakte stor vrede i den franske regering, da Luigi Di Maio i januar beskyldte franskmændene for at være hovedårsag til, at hundredtusindvis af afrikanere i de senere år er emigreret til Europa.
- Hvis folk vælger at forlade Afrika, skyldes det europæiske lande – Frankrig, frem for alt – som aldrig er holdt op med at kolonisere dusinvis af afrikanske lande, lød det fra Femstjernebevægelsens leder, der længe har kritiseret den franske regering for ikke at tage imod nok migranter og flygtninge.
Her opfordrede han samtidig EU til at indføre sanktioner ”mod Frankrig og andre lande som Frankrig, der udpiner Afrika, og som får disse mennesker til forlade deres hjemlande.
”Den italienske ambassadør blev efterfølgende indkaldt til en alvorssnak i det franske udenrigsministerium.
Men det var ikke første gang, at migranter og flygtninge skaber splid mellem de to nabolande.
Det højrenationalistiske og stærkt indvandringskritiske parti Lega, der udgør den anden halvdel af den italienske regering, har også kritiseret franskmændene for ikke at gøre nok for at bremse de mange migranter og flygtninge, der er ankommet til Italien med båd fra Nordafrika.
Matteo Salvini har for nylig nægtet at tage imod migrantskibe i Italien.
Og i januar beskyldte partileder Matteo Salvini, der også er Italiens indenrigsminister, franskmændene for ”ikke at have nogen interesse i at stabilisere situationen” i det borgerkrigshærgede Libyen, hvor mange af afrikanerne stævner ud fra.
- Sandsynligvis fordi de har olieinteresser, der strider med Italiens interesser, lød beskyldningen fra indenrigsministeren, der samtidig betegnede sin franske kollega som "en elendig præsident".
Det afviste den franske præsident efterfølgende at kommentere.
Men han har tidligere advaret mod stigningen af det, som han betegner som "nationalistisk spedalskhed" i Europa.
En kommentar, der fik Matteo Salvini til at skyde igen.
- Det kan godt være, at vi er spedalske populister.
Men jeg lytter kun til dem, der er klar til at åbne deres egne havne.
Lad os tale sammen, når I har taget imod tusindvis af migranter.
3Højhastighedstoget mellem Lyon og TorinoDen italienske indenrigsminister, Matteo Salvini, ses her ved den nye højhastighedstogbane, der er ved at blive bygget.
- Hvem gider overhovedet at rejse til Lyon?
Den italienske transportminister, Danilo Tonielli, lagde ikke fingre imellem, da han tidligere på ugen blev interviewet om den nye højhastighedstogforbindelse mellem den italiensk by Torino og den franske by Lyon, der er ved at blive etableret.
Danilo Toninelli kommer fra Femstjernebevægelsen, som længe har været stor modstander af projektet, der samlet set forventes at koste knap 200 milliarder kroner.
Godt 64 milliarder kroner skal alene bruges på at bygge en 57 kilometer lang tunnel igennem Alperne, og den regning skal deles mellem EU, Italien og Frankrig, hvoraf italienerne skal betale 35 procent af den.
Men ifølge en dugfrisk analyse, som den italienske regering har bestilt, vil projektet give italienerne et nettotab på mere end 52 milliarder kroner, hvis det bliver ført ud i livet, og derfor ønsker den italienske regering nu at revurdere projektet med den franske regering.
En del af tunnelen er dog allerede blevet udboret, og derfor er den franske regering bestemt ikke begejstret for italienernes modvilje mod projektet.
Tidligere på ugen understregede den franske transportminister, Élisabeth Borne, at hun fortsat er ”fortrøstningsfuld” hvad angår projektet.
Men hun understregede også, at italienerne bør respektere de internationale forpligtelser, de allerede har sagt god for, og at der er deadlines, der skal overholdes, hvis de fortsat vil have økonomisk støtte fra EU.
4Kampen om Da VinciDen italienske renæssancekunstner Leonardo Da Vinici har også skabt diplomatisk splid mellem Italien og Frankrig.
Det kan godt være, at renæssancekunstneren Leonardo Da Vinci blev født i den toscanske by Vinci.
Men i oktober er det præcis 500 år siden, at han døde i den franske by Amboise, hvor han også ligger begravet.
Og hans mest berømte værk, ’Mona Lisa’, hænger i dag på Louvre-museet i Paris.
Derfor ønsker det verdensberømte museum at hylde Leonardo Da Vinci med en særudstilling, og i 2017 gik den daværende italienske regering med til at udlåne en stor del af kunstnerens værker til parisermuseet.
Men i november sidste år lød der pludselig nye toner fra italienerne.
Ikke mindst fra Lega-partiet, der nu beskylder franskmændene for kulturel tilegnelse.
- Leonardo er italiener.
Han døde blot i Frankrig, lød det fra den italienske vicekulturminister, Lucia Borgonzoni.
Ifølge den italienske regering har franskmændene behandlet Italien med ”mangel på respekt”, og hun prøver nu at annullere den aftale, som hendes forgængere indgik med franskmændene.
5De ’champagnedrikkende terrorister’Cesare Battisti ankom i januar til Rom efter årtier på flugt.
Frankrig huser lige nu ”et antal terrorister, som har begået drab i Italien”, og de bør hurtigst muligt udleveres til italienerne.
Sådan lød kritikken i sidste måned fra Lega-leder Matteo Salvini, efter at den nu 64-årige italiener Cesare Battisti var blevet udleveret af bolivianerne efter årtier på flugt.
- Jeg beder den franske præsident om at udlevere flygtningene til Italien.
De skal rådne op i fængsler i Italien frem for at drikke champagne under Eiffeltårnet, lød det fra den italienske politiker.
Cesare Battisti var medlem af den militante, kommunistiske gruppe PAC, der spredte skræk rundt om i Italien med nedskydninger og terrorangreb, og i slutningen af 1970’erne blev han idømt 12,5 års fængsel for sin medvirken.
Han flygtede dog fra fængslet, og efter år på flugt ankom han i 1990 til Frankrig, hvor han sammen med en række andre yderliggående venstrefløjsaktivister fik lov til at opholde sig.
Det skete under beskyttelse fra den daværende socialistiske præsident, Francois Mitterand, og det mødte stor modstand hos den italiensk regering.
Cesare Battisti blev efterfølgende idømt livstidsstraf i Italien for mordet på fire personer, hvorefter han flygtede til Sydamerika.
Men ifølge den italienske regering opholder der sig lige nu ”et antal terrorister” i Frankrig, som Matteo Salvini, der også er Italiens indenrigsminister, nu vil have udleveret.
Det franske justitsministerium har udtalt til den franske radiokanal RFI, at man ikke har en detaljeret liste over italiensk flygtninge i Frankrig.
FacebookTwitterKopier link




https://www.dr.dk/nyheder/kultur/ikke-til-stoppe-sofie-linde-kaaret-som-aarets-tv-vaert-4-aar-i-traek

KulturIkke til at stoppe!
Sofie Linde kåret som årets tv-vært for 4.
år i træk'X Factor'-værten løb med prisen for årets vært – igen.
Se alle vinderne fra Zulu Awards her.
Det var en rørt Sofie Linde, der i går aftes modtog prisen for årets vært ved Zulu Awards.
Af Marie Ravn Nielsen08.
feb.
2019 kl.
08.
28Bemærk: artiklen er mere end 30 dage gammelLæs opSofie Linde har altid en god aften, når der uddeles Zulu Awards.
Sådan var det også torsdag aften, da TV 2 Zulu uddelte priser til blandt andre musikere, skuespillere og tv-folk.
Som altid var det seerne selv, der havde stemt, og det gavnede Sofie Linde, der lige nu er aktuel som vært på 'X Factor' på TV 2.
Hun vandt nemlig – for fjerde år i træk!
– statuetten for årets vært, skriver tv2.
dk.
Og det var en rørt Sofie Linde, der tog imod prisen.
- Hvert år er det virkelig kommet bag på mig, så jeg har aldrig formået at holde en særlig god tale.
Og i år var da helt ad helvedes til.
Det var helt skidt.
Jeg blev sgu rørt, sagde Sofie Linde efter at have modtaget statuetten.
Dermed vandt hun over Kristoffer Eriksen, Jonatan Spang, Lene Beier og Mathias Helt.
Under showet var der blandt andet en musikalsk hyldest til skuespiller Dar Salim med blandt andet Søs Fenger og Jakob Oftebro.
Her ses hovedpersonen selv oppe på scenen for at kramme Søs Fenger.
Flere modtog to priserOg faktisk var det ikke den eneste pris, hun kunne tage med hjem til samlingen.
Sammen med sin mand, tv-vært Joakim Ingversen, modtog hun nemlig også prisen for årets webstar - altså for at være bedst på de sociale medier.
Hun var dog ikke den eneste, der modtog hele to priser i går aftes.
Det samme gjorde bandet Lukas Graham, der hapsede prisen for årets hit for deres 'Love Someone' og årets kunstner.
Der var også dobbelt op på kærlighed til Nikolaj Lie Kaas.
Han modtog både prisen for årets danske skuespiller og for årets par sammen med sin 'Journal 64'-makker, den svenske skuespiller Fares Fares.
Da Nikolaj Lie Kaas modtog en af sine priser, gjorde han noget spontant .
.
.
 .
.
.
han snavede den legendariske skuespiller Ghita Nørby.
1 / 2Da Nikolaj Lie Kaas modtog en af sine priser, gjorde han noget spontant .
.
.
1 / 2.
.
.
han snavede den legendariske skuespiller Ghita Nørby.
2 / 2Flere priser til DREfter at 'X Factor' er flyttet over på TV 2, hører Sofie Linde ikke længere hjemme hos DR.
Men det lykkedes alligevel DR at sikre sig tre priser.
P3-programmet 'Curlingklubben' blev nemlig kåret som årets lyd, mens DR2-satireprogrammet 'Tæt på sandheden' med Jonatan Spang tog prisen for årets originale tv-program.
Og prisen 'Da vi alle sammen grinte' gik til videoerne 'Løvens bule', som du kan opleve på DR3's Facebook-side.
Zulu Awards, der blev holdt i K.
B.
Hallen i København, havde denne gang skuespiller Pilou Asbæk som vært, og showet sendes på TV 2 Zulu på søndag.
Læs også:Sofie Gråbøl overhalet indenom – to gange!
Jessica og Josephine er Danmarks nye filmstjernerSe alle vinderne•Årets film: 'Ternet Ninja'.
•Årets nye navn: Hjalmer•Årets hit: 'Love Someone' med Lukas Graham•Årets kunstner: Lukas Graham•Årets lyd: 'Curlingklubben'•Årets originale tv-program: 'Tæt på sandheden' med Jonatan Spang•Årets par: Nikolaj Lie Kaas og Fares Fares•Årets tv-serie: 'Klovn'•Årets tv-vært: Sofie Linde•Årets skuespiller: Nikolaj Lie Kaas•Årets webstar: Sofie Linde og Joakim Ingversen•Da vi alle sammen grinte: 'Løvens Bule'FacebookTwitterKopier linkEmner:Jonatan Spang (skuespiller)|Lukas Graham (musiker)|TV 2 Zulu|Teater|København




https://www.dr.dk/sporten/fodbold/superliga/quiz-klar-til-superligaen-har-du-fulgt-vinterens-stoerste-historier

SuperligaQUIZ Klar til Superligaen: Har du fulgt vinterens største historier?
Fredag ruller bolden i Superligaen igen.
Blær dig med din fodboldviden eller quiz dig klar her.
FCK og FC Midtjylland er de to hold, der har samlet flest point i efteråret.
Af Anders Rud og Grafik: Vibeke Kjær Lund08.
feb.
2019 kl.
07.
02 | opdateret 08.
feb.
2019 kl.
07.
30Bemærk: artiklen er mere end 30 dage gammelLæs opSuperliga-dvalen er endelig ovre, når der fredag klokken 19 bliver fløjtet op til opgøret mellem AGF og Esbjerg FB.
Men hvor rusten er du egentlig i Superliga-pausens begivenheder?
Test dig selv i quizzen herunder og husk, at du kan høre alle forårets kampe i LIGA på P3 og se alle rundens mål i Fodboldmagasinet på DR1 søndag aften.
God fornøjelse!
FacebookTwitterKopier linkEmner:DR1|Fodbold|AGF|Esbjerg fB




https://www.dr.dk/nyheder/politik/regeringen-vil-forbyde-kunstige-jomfruhinder-livsfarligt-og-skjult

PolitikRegeringen vil forbyde kunstige jomfruhinder: 'Livsfarligt' og 'skjult integrationspolitik' Folketinget diskuterer i dag, om man skal forbyde 'konstruktion' af 'jomfruhinder'.
Sundhedsminister Ellen Trane Nørby (V).
Hvis forslaget bliver stemt igennem, efter at det har været i behandling i Folketingssalen, vil det være gældende fra den 1.
juli i år.
(Arkivfoto) Af Peter Boier08.
feb.
2019 kl.
12.
33Bemærk: artiklen er mere end 30 dage gammelLæs op- Tro mig.
Vi gynækologer får henvendelser fra unge kvinder, der er truede på livet, fordi de har haft sex før ægteskabet og er bange for, at de ikke bløder ved første samleje i ægteskabet.
Det fortæller Hanne Brix Westergaard, overlæge og formand for Dansk Selskab for Obstetrik og Gynækologi, om et forslag, som Folketinget behandler i dag.
- Det her er ikke en eller andet tosset idé, vi har.
Vi mener, der er et reelt problem, og at vi støtter kvinder bedst på den her måde.
Regeringen anført af sundhedsminister Ellen Trane Nørby (V) vil forbyde, at læger skaber - eller genskaber - hymen i kvinders underliv.
Det er det, der også er kendt som jomfruhinder eller kønskranse.
Det er ifølge ministeren nødvendigt for at aflive myten om, at kvinder skal bløde under første samleje.
Selvom der kan være gode intentioner bag indgrebet i forhold til at afhjælpe kvindernes situation her og nu, mener regeringen ikke, at det er en acceptabel og holdbar løsningSundhedsminister Ellen Trane Nørby (V)Læs også:Jomfruhinden: Nu skal myterne aflives- Samfundet skal ikke legitimere, at man kan få foretaget et kirurgisk indgreb til at skabe en jomfruhinde, som aldrig har eksisteret.
- Selvom der kan være gode intentioner bag indgrebet i forhold til at afhjælpe kvindernes situation her og nu, mener regeringen ikke, at det er en acceptabel og holdbar løsning, skriver sundhedsministeren i lovforslaget.
Men det er lægerne i Dansk Selskab for Obstetrik og Gynækologi ikke meget for, selvom de er enige i, at tanken om, at man skal være urørt inden ægteskabet ikke hører hjemme i et moderne samfund.
Læs også:Overlæge: Myten om jomfruhinden er et mentalt kyskhedsbælte- I de sjældne tilfælde, hvor kvinder kommer til os, er de truede og beder om hjælp.
Vi synes selvfølgelig, at vi skal tale dem fra det i et professionelt setup med adgang til psykologer og lignende, siger Hanne Brix Vestergaard.
- Og kommer man dertil, hvor eneste udvej er at sætte en tråd i kanten af kønskransen, så synes vi, man bør gøre det.
Operationen går ud på, at man syer lidt af kønskransen sammen, så den føles forsnævret og kan komme til at bløde ved samleje.
Forslaget deler eksperterIfølge Dansk Selskab for Obstetrik og Gynækologi lugter forslaget lidt af at være skjult integrationspolitik.
- Vi tænker, at det her lovforslag er endnu en brik i regeringens politiske spil omkring alt, hvad der gælder det muslimske samfund, siger Hanne Brix Vestergaard og fortæller, at det også primært er kvinder fra ekstreme grupper i det muslimske samfund, der henvender sig til dem om problemet.
Hymen - eller kønskransen - er det irregulære stykke hud, der er rundt om skedeåbningen på illustrationen her.
Kønskransen blev tidligere kaldt en jomfruhinde, men der er ingen hinde og bliver derfor i dag mest kaldt kønskrans.
Illustration: Lasse FromEksperter og interessegrupper er dog delte om emnet.
I Dansk Jordemoderforening er de ifølge Ritzau for lovforslaget.
- Tankegangen og myten om jomfruhinden er udtryk for et undertrykkende og yderst forældet syn på kvinder, som ikke bør støttes af kirurgiske indgreb udført af sundhedspersonale i Danmark, siger foreningen til Ritzau.
De fortæller også, at Dansk Sygeplejeråd ligeledes er for lovforslaget ud fra samme tankegang, og at de mener, at der er unødvendige risici og omkostninger ved kirurgi.
Dansk Selskab for Folkesundhed forklarer over for Ritzau, at det er et 'et lille kirurgisk indgreb', og at der er meget lille risiko for komplikationer, hvis det udføres af en læge.
Derfor ser de ingen grund til at forbyde indgrebet.
I Folketingssalen har Socialdemokratiet, Dansk Folkeparti, Radikale og Alternativt også udtrykt støtte for forslaget, der netop nu diskuteres.
FacebookTwitterKopier link




https://www.dr.dk/nyheder/regionale/fyn/kommune-vil-undersoege-brug-af-forfalsket-id-kort-og-skjult-kamera-paa-skole

FynKommune vil undersøge brug af forfalsket id-kort og skjult kamera på skoleNyborgs borgmester vil have undersøgt, om der foregik noget 'decideret ulovligt', da Nyborg Kommune hyrede sikkerhedsfirma til at teste it-sikkerhed.
Nyborgs borgmester Kenneth Muhs (V) understreger, at kommunens medarbejdere skal kunne føle sig trygge og regne med, at der er tillid til dem.
Af Jonatan Grau Møller og Anne Kathrine Stengaard08.
feb.
2019 kl.
10.
23Bemærk: artiklen er mere end 30 dage gammelLæs opSkete der noget direkte ulovligt, da et eksternt firma testede it-sikkerheden hos de ansatte i Nyborg Kommune med skjult kamera og falsk id-kort?
Det vil kommunen nu have undersøgt, oplyser borgmester Kenneth Muhs (V) efter et hasteindkaldt møde fredag morgen.
Personfølsomme dataMed databeskyttelsesforordningen GDPR’s ikrafttræden er det blevet muligt at straffe offentlige myndigheder med bøder for sjusk eller fusk med data svarende til 4 procent af myndighedens driftsbevilling – dog med et loft på 16 millioner kroner.
Samtidig er det besluttet, at det nu er kommunaldirektøren i Nyborg Kommune, der fremover skal stå i spidsen for kommunens it-sikkerhedsgruppe.
- Vi tager afstand fra, at man tager ud for at filme med skjult kamera.
Vores medarbejdere skal kunne vide sig trygge og regne med, at der er tillid til dem, siger borgmester Kenneth Muhs.
Han har bestilt en intern juridisk undersøgelse, der skal afklare, om der er sket noget ulovligt i forbindelse med sagen.
Blandt andet er der rejst usikkerhed om, hvordan et falsk id-kort, som den falske medarbejder bar, da han besøgte en skole, er fremkommet.
- Nu får vi undersøgt, om der er foregået noget decideret ulovligt her.
Det har vi bedt om at få en juridisk vurdering af, siger Kenneth Muhs.
Brugte forfalsket id-kortSagen kom frem tidligere i denne uge, hvor DR Nyheder kunne fortælle, at Nyborg Kommune har brugt sikkerhedsfirmaet Prueba Cybersecurity til at undersøge, om kommunens skoler kan narres til at give adgang til personfølsomme oplysninger.
En novembermorgen sidste år troppede en mand op på 4kløverskolen i Ørbæk.
På sig havde han et forfalsket id-kort med kommunens byvåben.
I tasken havde han et skjult kamera.
Han sagde, at han var sendt af sted til skolen for at stoppe et akut opstået datalæk.
Manden lykkedes ikke med at lokke data ud af skolelederen og de øvrige medarbejdere.
Men skolelederen var efterfølgende så chokeret, at han blev sygemeldt.
DR Nyheder har også kunne fortælle, at Varde Kommune også har brugt Prueba Cybersecurity.
Her blev de ansatte også filmet i smug.
Billund Kommune har også hyret sikkerhedsfirmaet, men afviser at have brugt skjult kamera i den forbindelse.
FacebookTwitterKopier linkEmner:Kenneth Muhs (politiker)|Nyborg Kommune|Lokalpolitik|Billund Kommune|Fyn




https://www.dr.dk/nyheder/indland/varde-kommune-brugte-skjult-kamera-til-teste-it-sikkerhed

IndlandVarde Kommune brugte skjult kamera til at teste it-sikkerhedSikkerhedsfirma blev hyret til at gå undercover og lokke personfølsomme oplysninger ud af kommunens ansatte.
Varde Kommune har betalt et sikkerhedsfirma for at teste, om det kunne lade sig gøre at få data med ud fra computere på rådhuset og borgerservice.
Af Jonatan Grau Møller og Anne-Marie Lindholm08.
feb.
2019 kl.
07.
59Bemærk: artiklen er mere end 30 dage gammelLæs opEndnu en sag om spionage af kommunalt ansatte er kommet frem.
Denne gang er det Varde Kommune, der erkender at have hyret sikkerhedsfirmaet Prueba Cybersecurity til at forsøge at lokke personfølsomme oplysninger ud af de ansatte på kommunens borgerservice og rådhus.
Det sker efter, at DR i tirsdags kunne fortælle, at Nyborg Kommune havde benyttet sig af samme fremgangsmåde til at tjekke kommunens egen it-sikkerhed.
Sagen kortInterne mails fra november 2018, som DR Nyheder er i besiddelse af, viser, at Nyborg Kommune har brugt sikkerhedsfirmaet Prueba Cybersecurity til at undersøge, om kommunens skoler kan narres til at give adgang til personfølsomme oplysninger.
En novembermorgen sidste år troppede en mand op på 4kløverskolen i Ørbæk.
På sig havde han et forfalsket id-kort med kommunens byvåben.
I tasken havde han et skjult kamera.
Han sagde, at han var sendt af sted til skolen for at stoppe et akut opstået datalæk.
Manden lykkedes ikke med at lokke data ud af skolelederen og de øvrige medarbejdere.
Men skolelederen var efterfølgende så chokeret, at han blev sygemeldt.
Metoderne vækker dyb forargelse hos Skoleledernes formand, Claus Hjortdal, og kan ifølge eksperter være i strid med arbejdsretten.
Billund Kommune har også hyret samme firma, men nægter at have brugt skjult kamera i den forbindelse.
Varde Kommune har også brugt firmaet og her blev de ansatte også filmet i smugEn mand med skjult kamera forsøgte at lokke personfølsomme oplysninger ud fra rådhuset og borgerservices systemer i Varde ved at sætte USB-stiks i computere på stedet.
Kommunaldirektør i Varde, Mogens Petersen, afviser, at kommunen havde kendskab til, at virksomheden ville gøre brug af skjulte optagelser.
- Jeg kan ikke gøre andet end at lægge mig fladt ned.
Som medarbejder skal man være tryg ved, at man ikke bliver filmet, når man går på arbejde.
Og det er selvfølgelig mit ansvar, siger han.
- Jeg synes, det er meget, meget kritisabelt.
Det er i strid med de etiske retningslinjer, som jeg synes, Varde Kommune skal kendes på, og jeg tror også, det er i strid med lovgivningen, siger Mogens Petersen.
I et skriftligt svar til DR Nyheder skriver Dennis Ellebæk, der er direktør i Prueba Cybersecurity:- Jeg kan ikke kommentere enkeltsager, men vi gør ikke noget, uden at det er aftalt på forhånd med vores kunder.
Vi aftaler alt på forhånd.
Sket i flere kommunerNyborg Kommune benyttede også Prueba Cybersecurity til at undersøge, om det var muligt at lokke personfølsomme oplysninger ud af 4kløverskolen i Ørbæk.
Personfølsomme dataMed databeskyttelsesforordningen GDPR’s ikrafttræden er det blevet muligt at straffe offentlige myndigheder med bøder for sjusk eller fusk med data svarende til 4 procent af myndighedens driftsbevilling – dog med et loft på 16 millioner kroner.
Den mission lykkedes imidlertid ikke.
Siden er den fynske kommune blevet kritiseret for at have benyttet sig af sådanne metoder, og kommunen har afbrudt alt samarbejde med firmaet.
Også Billund Kommune har brugt det samme sikkerhedsfirma.
Her var der dog ikke tale om skjulte kameraer eller falske id-kort, siger kommunen.
'Langt over grænsen'Ifølge Mads Samsing, der er næstformand i HK Kommunal, er brugen af de såkaldte figuranter udstyret med skjult kamera 'en uacceptabel opførsel'.
- Jeg synes, det er over grænsen, og jeg er meget skeptisk over for brugen af figuranter.
Jeg synes, det er at gå langt over grænsen at bruge skjult kamera, fordi det er med til at skabe mistillid på arbejdspladsen, siger Mads Samsing.
HK vil nu undersøge, om det skal have konsekvenser for de kommuner, der har bestilt den type kontroller.
- Vi forfølger nu de sager for at finde ud af, hvad der ligger i dem.
Men også for at se, om der er et brud på aftalen fra 2015 om kontrolforanstaltninger.
Varde Kommune har som konsekvens af sagen stoppet samarbejdet med Prueba Cybersecurity.
Men kommunaldirektør Mogens Petersen vil ikke afvise, at der i fremtiden vil blive lavet kontroller, hvor personer dukker op på kommunale arbejdspladser og agerer en anden, end de er.
Han synes dog ikke, at brugen af skjult kamera er i orden.
Men selve metoden med at sende en figurant ind på en arbejdsplads kan være nødvendig, mener han:- Vi er nødt til at behandle borgernes data korrekt og ordentligt, og vi er nødt til at være helt sikre på, at man ikke for nemt kan trænge ind i kommunens data, siger Mogens Petersen.
FacebookTwitterKopier linkEmner:HK|Varde Kommune|Lokalpolitik|Varde|Erhverv




https://www.dr.dk/nyheder/politik/samlet-opposition-kalder-inger-stoejberg-i-hastesamraad

Støjbergs instruksSe temaPolitikSamlet opposition kalder Inger Støjberg i hastesamrådPartierne håber, at samrådet kan finde sted allerede i uge otte.
Inger Støjberg (V) skal atter i samråd i sagen om adskillelse af asylpar.
Af Thomas Klose Jensen08.
feb.
2019 kl.
08.
11Bemærk: artiklen er mere end 30 dage gammelLæs opUdlændinge- og integrationsminister Inger Støjberg (V) er blevet kaldt i et såkaldt hastesamråd i sagen om adskillelsen af asylpar.
Det er en samlet opposition, der står bag indkaldelsen, som de håber kan finde sted i uge otte, skriver Information.
- Min bedste vurdering er, at Inger Støjberg ikke har fortalt sandheden, siger Mattias Tesfaye (S) til avisen.
Læs også:Ombudsmanden vil se hemmelige mails om asylparUdviklingen kommer efter, at Information i går bragte historien om en hidtil hemmeligholdt mailudveksling.
I denne mailudvekskling giver den daværende direktør for Udlændingestyrelsen, Henrik Grunnet, angiveligt et billede af, at styrelsen på et møde i februar 2016 havde fået indtryk af, at de skulle adskille alle asylpar, hvor den ene part var under 18 år.
Og dermed at styrelsen ikke var blevet gjort opmærksom på, at der gjaldt visse undtagelser til den instruks, som blev udsendt af Inger Støjbergs ministerium for tre år siden.
Noget som Inger Støjberg ellers selv har forklaret.
Instruksen betød, at unge asylpar blev ulovligt adskilt i 2016.
Historien har også fået Folketingets Ombudsmand til at gå ind i sagen.
Ombudsmanden har nu bedt ministeriet bekræfte ægtheden af mailudvekslingen og om at få den udleveret.
Derudover beder han om svar på en række opfølgende spørgsmål til, hvorfor dokumenterne ikke er blevet udleveret.
Og hvorvidt mailen giver ministeriet anledning til nye bemærkninger i sagen.
FacebookTwitterKopier linkEmner:Inger Støjberg (politiker)|Mattias Tesfaye (politiker)|Venstre|Folketingets Ombudsmand|Udlændingestyrelsen




https://www.dr.dk/sporten/oevrig/speedskater-er-klar-til-spraenge-feltet-jeg-kan-vinde-vm

Øvrig sportSpeedskater er klar til at sprænge feltet: ’Jeg kan vinde VM’Viktor Hald Thorup kommer ikke til at holde igen, når der i weekenden køres VM i massestart.
Viktor Hald Thorup ses her under et stævne i sidste weekend.
Af Malte Nørgaard08.
feb.
2019 kl.
11.
47 | opdateret 08.
feb.
2019 kl.
14.
30Bemærk: artiklen er mere end 30 dage gammelLæs opDet bliver ikke kedeligt, når der i weekenden skal køres massestart ved VM i speedskating.
Hvis alt flasker sig, så kan jeg ikke se, hvorfor jeg ikke skulle vinde VM.
viktor hald thorup, speedskaterDet lover den danske speedskater Viktor Hald Thorup før mesterskaberne i den tyske by Inzell.
- I håb om, at ingen af mine konkurrenter læser med her, så kan jeg godt sige, at jeg kommer til at skabe ballade, inden vi når halvvejs ind i løbet.
- Mit langdistancetempo er bedre end nogensinde.
Og hvis vi kigger på mit tempo over fem kilometer, så jeg er blandt de fem bedste, der deltager ved VM.
Det betyder, at jeg burde have rigtig gode chancer, hvis jeg kommer af sted i det rigtige udbrud og ikke skal alt for meget op i det røde felt, siger han.
Læs også:Danske speedskatere vil sætte kronen på værket til sæsonfinaleMassestarten foregår over 16 omgange og har i alt en distance på 6.
400 meter.
Undervejs samler speedskaterne point, mens der også gives point, når de kommer i mål.
Kan vinde VMVed OL sidste år kom Victor Hald Thorup netop af sted i et udbrud undervejs på massestarten og samlede point nok til en femteplads.
Men taktikken kommer til at være anderledes ved årets VM.
For danskerne ved godt, at han ikke kan spurte med om medaljerne, hvis feltet kommer samlet frem mod målstregen.
- Min topfart er ikke supergod, så jeg håber bare, at det bliver en kamp om at overleve i løbet fra start.
Hvis alt flasker sig, så kan jeg ikke se, hvorfor jeg ikke skulle vinde VM.
Men vi må også være ærlige at sige, at der er en god chance for, at det hele ender i en spurt, fortæller han.
Viktor Hald Thorups store sæsonmål er at toppe ved VM i Allround-speedskating, som foregår den første weekend i marts.
- Jeg er ret sikker på, at jeg ikke ender på en placering mellem nummer tre eller ti.
Hvis det hele går godt, så får jeg en medalje.
Ender det skidt, så kommer jeg i den nederste halvdel.
Mændenes massestart begynder søndag klokken 16.
30.
Også Stefan Due Schmidt er med for Danmark i herrernes massestart, mens Elena Møller Rigas stiller op i kvindernes massestart klokken 16.
21 søndag.
FacebookTwitterKopier link




https://www.dr.dk/nyheder/udland/sex-trusler-og-sms-beskeder-amazon-stifter-gaar-til-modangreb-paa-sladderblad

UdlandSex, trusler og sms-beskeder: Amazon-stifter går til modangreb på sladderbladJeff Bezos siger, at han har været udsat for politisk motiveret afpresning.
Jeff Bezos er stifter af Amazon og verdens rigeste mand.
Af Jakob Busk Olsen08.
feb.
2019 kl.
08.
55Bemærk: artiklen er mere end 30 dage gammelLæs op- Nej tak, Hr.
Pecker.
Sådan indleder stifteren af selskabet Amazon og verdens rigeste mand, Jeff Bezos, et opsigtsvækkede blogindlæg, der blev offentliggjort i går.
Indlægget er stilet til David Pecker, chefen for medieselskabet AMI, som blandt andet ejer tabloidavisen National Enquirer.
Bezos anklager AMI for afpresning.
Han underbygger anklagen ved at fremlægge e-mail, hvor AMI-ansatte truer med at offentliggøre intime billeder af rigmanden og en elskerinde, hvis han ikke følger deres retningslinjer.
Det er det "tilbud", som Jeff Bezos nu siger nej tak til ved selv at offentliggøre alle de pinlige detaljer, som AMI siger, at de er i besiddelse af - "på trods af de personlige omkostninger og forlegenhed, de truer med," skriver Bezos.
National Enquirer er kendt som en trofast støtte af Donald Trump.
11 sider om utroskabI sidste måned meddelte Jeff Bezos og hans kone, MacKenzie, at de skulle skilles.
Få dage senere offentliggjorde National Enquirer en elleve sider lang historie om en udenomsægteskabelig affære mellem Jeff Bezos og en tidligere tv-vært.
Artiklerne byggede blandt andet på parrets private sms-beskeder, og det fik Jeff Bezos til at indlede sin egen efterforskning.
Han ville simpelthen vide, hvordan National Enquirer var kommet i besiddelse af beskederne.
Det er denne efterforskning, som AMI - ifølge de e-mail, Bezos har offentliggjort - vil have Amazon-stifteren til at stoppe.
Ellers vil man offentliggøre intime billedbeskeder mellem Bezos og elskerinden.
Selskabet nævner også en undersøgelse af de politiske motiver for National Enquirers historie fra avisen Washington Post, som Jeff Bezos ejer.
For at undgå, at AMI offentliggør intime billeder - for eksempel en "selfie under bæltestedet" - kræver selskabet, at Jeff Bezos offentligt skal tilkendegive, at National Enquirers dækning af hans affære ikke er politisk motiveret.
Bezos siger nej:- Hvis en person i min position ikke kan modsætte sig denne form for afpresning, hvor mange personer kan så, spørger han.
Jeff Bezos med sin kone MacKenzie Bezos.
Parret er midt i en skilsmisse, der kan gøre hende til et af de rigeste mennesker i verden.
Betalte tys tys-pengeFor at forstå, hvad en sladderhistorie om kendte mennesker og sex har med politik at gøre, kommer vi ikke uden om den altdominerende figur i USA: Donald Trump.
Tys tys-pengeTo kvinder har fået penge for historier om affærer med Donald Trump:Karen McDougal: Tidligere nøgenmodel kontaktede i 2016 medieselskabet A.
M.
I.
for at sælge en historie om, at hun havde en affære med Donald Trump i 2006-2007.
A.
M.
I.
betalte 150.
000 dollar for rettighederne og begravede historien.
Stormy Daniels: Pornostjerne fik i 2016 130.
000 dollar af Donald Trumps advokat Michael Cohen for ikke at fortælle om en affære med Trump i 2006.
En domstol har afgjort, at betalingerne er ulovlige kampagnebidrag, fordi hensigten var, at Trumps chancer ved præsidentvalget i 2016 ikke skulle lide skade.
Præsidenten har en mangeårig alliance med AMI og David Pecker.
Loyaliteten stikker så dybt, at AMI i 2016 gik med til at købe rettighederne til en historie om en affære mellem Trump og nøgenmodellen Karen McDougal - med det formål at begrave sagen.
I forbindelse med den særlige anklager Robert Muellers undersøgelse af Ruslands indblanding i valgkampen i 2016 har AMI og David Pecker indrømmet, at de købte historien, så den ikke skulle skade Trumps chancer for at blive præsident.
AMI og Pecker har indgået en aftale om at samabejde med myndighederne i undersøgelsen af de såkaldte tys tys-penge.
Dramaet mellem AMI, Trump og Bezos bliver ekstra betændt af sidstnævntes ejerskab af Washington Post, som er et af de fremmeste eksempler på det, præsidenten kalder "Fake News Media".
Trump har flere gange kaldt avisen for "Amazon Washington Post", mens han har givet Jeff Bezos øgenavnet "Jeff Bozo".
Bozo var en berømt, amerikansk tv-klovn, og ordet bruges nu om en dum, ubehøvlet eller ubetydelig person.
FacebookTwitterKopier linkEmner:Donald Trump (politiker)|Jeff Bezos (erhvervsleder)|Amazon.
com|Kriminalitet|Rusland




https://www.dr.dk/nyheder/indland/togbusser-mellem-fredericia-og-aarhus-forventer-togdrift-efter-middag

IndlandTogbusser mellem Fredericia og Aarhus: Forventer togdrift efter middagØdelagt fjernvarmerør på en bro ved Vejle volder fortsat DSB problemer.
Det overgravede fjernvarmerør betyder, at der er fosset tusindvis af liter vand ned i jorden under sporene.
Af Kevin Ahrens08.
feb.
2019 kl.
07.
43 | opdateret 08.
feb.
2019 kl.
09.
29Bemærk: artiklen er mere end 30 dage gammelLæs opOpdatering: Banedanmark skriver på Twitter, at sporet ved Vejle nu er repareret.
Derfor kører der igen tog mellem Fredericia og Aarhus fra middag.
Togpassagerer må her til morgen væbne sig med tålmodighed, hvis de skal rejse mellem Fredericia og Aarhus.
Banedanmark er fortsat i gang med at undersøge, hvor meget skade et hul i et fjernvarmerør på en bro over jernbanen ved Vejle har gjort.
Derfor kører der stadig togbusser mellem Fredericia og Aarhus.
En masse sand fra skrænten ved siden skyllede ned på skinnerne.
 Her er fjernvarmeledningen, som der er gået hul på.
 Sådan ser der ud oppe fra togbroen.
1 / 3En masse sand fra skrænten ved siden skyllede ned på skinnerne.
1 / 3Her er fjernvarmeledningen, som der er gået hul på.
2 / 3Sådan ser der ud oppe fra togbroen.
3 / 3DSB oplyser til DR Nyheder, at Banedanmark efter et statusmøde forventer at holde gårsdagens prognose, så togene kører igennem Vejle igen fra klokken 12.
I mellemtiden kan du her få overblikket over, hvordan du bedst kommer frem med togbusserne.
Ellers opfordrer DSB til, at rejsende tjekker Rejseplanen, inden man tager af sted.
Ifølge DSB har man lagt togbusserne ind i Rejseplanen, men en fejl betyder, at togene ikke fremgår som aflyste.
Læs også:DSB aflyser alle tog mellem Aarhus og Fredericia: 'Vi frygter, at det kan vare rigtig lang tid'Togbusser mellem Fredericia/Vejle og AarhusMellem Fredericia og Aarhus Hovedbanegård kører der direkte busser.
Skal du fra Fyn eller Sjælland til Aarhus, skal du skifte til togbus i Fredericia.
Mellem Vejle og Aarhus Hovedbanegård kører der busser, som stopper på alle stationer.
Skal du til en af stationerne mellem Vejle og Aarhus, skal du køre til Vejle og først der skifte til togbus.
Hvis man skal rejse mellem Aarhus Hovedbanegård og Skanderborg, opfordrer DSB til, at man benytter Arrivas tog, der ikke er omfattet af stoppet.
Togene til og fra Struer standser i Børkop og Brejning.
Du kan se køreplanen for togbusserne her.
Og tidsplanen for myldretidsbusser mellem Fredericia og Vejle her.
Her holder togbusserne:•Aarhus Hovedbanegård - Banegårdspladsen, Aarhus Sporvejes holdeplads•Viby J - forpladsen ved stationen•Skanderborg - forpladsen ved stationen•Horsens - ny rutebilstation, opgang fra tunnel•Hedensted - vestlige plads foran stationen•Vejle - Danmarksgade, modsat forhal•Fredericia - udgang vest, modsat forhalHvis man som rejsende bliver mere end 30 minutter forsinket, kan man benytte sig af DSB's rejsetidsgaranti.
Læs mere her.
FacebookTwitterKopier linkEmner:Aarhus|Fredericia|Togtrafik|Banedanmark|Jernbaneanlæg




https://www.dr.dk/nyheder/indland/sas-vil-vaere-klimavenlige-med-ny-strategi-men-vi-flyver-som-aldrig-foer

Klimatopmødet COP24Se temaIndlandSAS vil være klimavenlige med ny strategi - men vi flyver som aldrig førFlyselskabets nye klimastrategi overser den største udfordring for klimavenlige rejser, mener ekspert.
Vi rejser mere med fly end nogensinde før.
Alene fra Københavns lufthavn fløj over 30 millioner i 2018.
Af Sally Frydenlund Larsen08.
feb.
2019 kl.
09.
59Bemærk: artiklen er mere end 30 dage gammelLæs opNye fly, mere biobrændsel og CO2-kompensation.
Det er rygraden i SAS' nye klimastrategi, som skal gøre flyselskabet til verdens mest bæredygtige af slagsen.
Selskabets nye tiltag skal reducere CO2-udledningen med 25 procent inden 2030 i forhold til niveauet i 2005.
SAS' koncerndirektør, Lars Sandahl Sørensen, kalder den nye klimastrategi for "ekstremt ambitiøs," mens en klimaekspert mener, at den snarere bør ses som et lille skridt i den rigtige retning.
Klimaglade kunderSAS' nye klimastrategi er ikke kun motiveret af grønne ambitioner.
Selskabet oplever også en efterspørgsel på grønnere rejser fra kunderne, fortæller Lars Sandahl Sørensen.
Lars Sandahl Sørensen er koncerndirektør i SAS.
- Den her beslutning er drevet af klimamæssige hensyn, men også af, at vi tror, at vores kunder forventer det her.
Det koster os meget, men der er også god forretningsmæssig fornuft i det.
- Dels fordi vi tror på, at kunderne gerne vil have det, men også fordi vi tror, at vi kan reducere omkostninger til brændstof, siger koncerndirektøren med henvisning til indkøbet af nye fly, der flyver længere på literen.
Derfor insisterer Lars Sandahl Sørensen på, at kunderne ikke i høj grad vil kunne mærke klimaomlægningen på pengepungen.
- Den her branche er ekstremt konkurrencepræget, så vi vil blive ved med at tilbyde attraktive destinationer og priser.
Vi kan jo ikke tage ansvaret for i SAS, at hele verden flyver mere og mere.
Lars Sandahl Sørensen, koncerndirektør i SAS.
Det er ikke nokKlimaekspert Henrik Gudmundsson, som er seniorkonsulent i den grønne tænketank Concito, hilser SAS' klimastrategi velkommen og håber, at andre flyselskaber vil lade sig inspirere.
Han er dog ikke enig i, at klimastrategien kan kaldes ambitiøs.
- Det er en strategi, som har nogle gode elementer, men som nok ikke er tilstrækkeligt svar på de udfordringer, vi står overfor.
- Verden har jo indgået en klimaaftale i Paris for nogle år siden, som betyder, at vi skal ned mod nul i CO2-udledninger og andre gasser frem til 2050.
Det er mange små skridt, der skal til, og den her strategi er et af de små skridt.
De er med til at tale uden om den del af problemet, når de så hårdnakket, som de gør, hævder at alle flyrejserne er af det gode.
Det synes jeg måske er skønmaleri.
Henrik Gudmundsson, seniorkonsulent i den grønne tænketank Concito.
Henrik Gudmundsson mener, at SAS overser den helt centrale udfordring ved flytrafikkens klimabelastning: At vi flyver som aldrig før.
- Det er som om, man går uden om det spørgsmål, der hedder at selve flyvningen og flyrejser eksploderer fuldstændig.
Det er tvivlsomt, at man kan nå klimamålsætningerne for kloden, hvis man bare lader flytrafikken vokse og så bare forsøger at reparere på det med nogle nye teknologier.
Alene fra Københavns Lufthavn fløj 30.
298.
531 passagerer i 2018, og det er rekord.
Det er 'skønmaleri'Også SAS slog passagerrekord i 2018, hvor de transporterede over 30 millioner passagerer.
Selv om Henrik Gudmundsson er bevidst om, at man måske ikke kan bebrejde flyselskaberne for at forsøge at tiltrække kunder, så mener han, at SAS fuldstændig overser den del af problematikken.
- De er med til at tale uden om den del af problemet, når de så hårdnakket, som de gør, hævder at alle flyrejserne er af det gode.
Det synes jeg måske er skønmaleri, som de ikke behøvede.
Men det er ikke SAS' problem, at folk flyver mere og mere, siger selskabets koncerndirektør.
- Vi kan jo ikke tage ansvaret for i SAS, at hele verden flyver mere og mere.
Der er vækst i Danmark og folk ønsker at rejse mere og mere, hvilket jo er rigtig godt, for det gør nok, at verden får lidt mere forståelse for hinanden på kryds og tværs.
En del af SAS' nye klimastrategi er også at støtte partnerskaber, som forsker i elfly og nye brændstoftyper.
FacebookTwitterKopier linkEmner:Lars Sandahl Sørensen (erhvervsleder)|SAS Group|Flyselskaber|Concito|Paris




https://www.dr.dk/nyheder/politik/eu-udvalg-soger-forklaring-pa-hvidvasksag

Hvidvask i Danske BankSe temaPolitikEU-udvalg søger forklaring på hvidvasksagEU-Parlamentets skattesnydsudvalg skal møde Danske Bank, Finanstilsynet og erhvervsministeren.
Jeppe Kofod, formand for EU-Parlamentets skattesnydsudvalg, ser især frem til at møde Finanstilsynet under besøget i København.
)08.
feb.
2019 kl.
06.
47Bemærk: artiklen er mere end 30 dage gammelLæs opEuropa-Parlamentets særlige skattesnydsudvalg er i København for at få svar på, hvorfor hvidvasksagen i Danske Bank kunne løbe løbsk.
Udvalget, som har EU-politiker Jeppe Kofod (S) i spidsen, skal blandt andet møde Danske Bank, Finanstilsynet, erhvervsminister Rasmus Jarlov (K), Finans Danmark, medlemmer af Folketinget, Transparency International og Mellemfolkeligt Samvirke.
I går besøgte udvalget Bagmandspolitiet.
- Vi vil først og fremmest forstå, hvordan det kunne gå så galt.
Hvordan kunne det ske, uden at nogen stoppede det, siger Jeppe Kofod.
Danske Bank kan ifølge sin egen rapport være blevet brugt til hvidvask for op mod 1500 milliarder kroner - via sin estiske filial.
Læs også:Finanstilsynet frikender sig selv i sag om hvidvask i Danske BankOnsdag og torsdag har udvalget været i Estland for at tale med de involverede parter.
Jeppe Kofod ser især frem til at besøge Finanstilsynet.
Her håber han at få svar på, hvorfor det ikke reagerede hurtigere i hvidvasksagen.
- Jeg forventer at få udredt, hvorfor der har været så dårligt samarbejde mellem det danske og estiske finanstilsyn.
Det er en gåde, siger han.
- Ansvaret ligger selvfølgelig først og fremmest hos Danske Bank, som har medvirket til noget dybt ulovligt.
Men vores myndigheder burde også have været mere effektive i at få stoppet det her i tide, siger Jeppe Kofod.
Foruden undersøgelsen af Danske Bank-sagen er formålet med besøget også at undersøge svindel med udbytteskat i Danmark.
/ritzau/FacebookTwitterKopier linkEmner:Danske Bank|Det Konservative Folkeparti|Jeppe Kofod (politiker)|Økonomisk kriminalitet|København




https://www.dr.dk/nyheder/indland/efter-kraenkende-billeder-i-omklaedningsrum-flere-opfordrer-til-mobilforbud

IndlandEfter krænkende billeder i omklædningsrum: Flere opfordrer til mobilforbudSkolelederforening og organisationer anbefaler forbud mod mobiltelefoner i folkeskolernes omklædningsrum.
Mange folkeskoler har allerede indført et forbud mod mobiltelefoner i både omklædningsrum og generelt i undervisningen.
(Grafik: Emil Thorbjörnsson)Af Astrid Sejersen, Christina Nordvang Jensen og Maria Rise Børjesen08.
feb.
2019 kl.
06.
30Bemærk: artiklen er mere end 30 dage gammelLæs opSkoler bør forbyde mobiler i omklædningsrum, så man ikke risikerer, at børn tager billeder af andre mod deres vilje, når de klæder om til idræt.
Sådan lyder opfordringen fra både Skolelederforeningen og flere børneorganisationer.
- Mobiler har ikke noget at gøre i omklædningsrum på skoler.
Men hvis man laver et forbud, som jeg synes, man skal, er det vigtigt, at man får en snak med eleverne om, hvorfor man har lavet et forbud om det, siger Dorte Andreas, der er næstformand for Skolelederforeningen.
DR Nyheder kunne i går fortælle, at flere skoler har haft episoder, hvor en elev har taget et krænkende billede af en anden elev i omklædningsrummet.
Et rundspørge som DR Nyheder har lavet blandt landets skoleledere, hvoraf knap 500 har svaret, viser, at 30 skoler har haft sådanne episoder.
Jeg synes, at det er en sikkerhed.
Man skal jo kunne føle sig tryg på skolen sammen med sine venner.
Lykke Sivertsen Storgaard, 13 år og elev på Firhøjskolen i KalundborgHeller ikke Red Barnet og Børns Vilkår kan se, hvorfor man skal have lov til at have mobiler med i omklædningsrummet.
- Hvis de har dem med ind i omklædningsrummet, er der sikkert mange, der lige tjekker deres Instagramprofil eller sender en snap til kammeraterne.
Og så kan der hurtigt blive skabt en utryghed.
Derfor er vi tilhængere af, at der slet ikke er mobiler i omklædningsrum, siger Sanne Lind, der er børnefaglig konsulent hos Børns Vilkår.
Mobiler skaber utryghedI rundspørget har tre ud af fire af de adspurgte skoler svaret, at de har et forbud mod enten at bruge eller medbringe mobiltelefoner i omklædningsrummene.
Det er dog meget forskelligt, hvordan forbuddet håndhæves.
Eksempler på episoderHenvendelse fra barn til Red Barnet:"Jeg har fået taget et nøgenbillede af mig, mens jeg var ved at skifte i idræt.
Man kunne se min mave og bryster, og hun lagde det ud, så nu har alle set det.
Hvad skal jeg gøre?
"Henvendelse fra barn til Børnetelefonen:"Da jeg vender mig om mod min taske for at få mit undertøj, ser jeg, at døren stod på klem, og at drengene kiggede igennem døren med deres telefoner.
Jeg begyndte at stortude.
Jeg vidste virkelig ikke, hvad jeg skulle stille op"Nogle skoler siger til eleverne, at de ikke må tage dem frem, andre får lærerne til at holde øje, og så er der de skoler, der indsamler mobilerne, inden børnene skal klæde om.
Firhøjskolen i Kalundborg er som udgangspunkt mobilfri.
Og i omklædningsrummet er mobilen helt forbudt.
- Vores lærere henvendte sig til mig, fordi de var bekymrede for, om der blev taget billeder af nogle af børnene i omklædningsrummene, når der var badesituationer.
Og de var utrygge, fordi de billeder hurtigt ville kunne blive delt på de sociale medier, siger skoleleder Lisbeth Thaulow.
Eleverne har taget godt imod det - for tanken om at blive ufrivilligt fotograferet i omklædningsrummet skræmmer dem.
- Jeg synes, at det er godt, for så risikerer vi det ikke, siger Stefanie Danillea Møller på 13 år.
Og klassekammeraten Lykke Sivertsen Storgaard, der også er 13 år, supplerer:- Jeg synes, at det er en sikkerhed.
Man skal jo kunne føle sig tryg på skolen sammen med sine venner.
Har du selv oplevet at blive krænket, eller kender du til lignende episoder, så kontakt journalist Astrid Sejersen på mail asse@dr.
dk eller Christina Nordvang Jensen på cjec@dr.
dk.
Gode råd til elever•Spørg altid om lov, inden du tager et billede – og inden du deler det online.
Og husk, at man altid kan trække sit samtykke tilbage.
•Læg ikke afslørende eller pinlige billeder på nettet - hverken af dig selv eller andre.
•Husk, at når først billederne er på nettet, kan alle kopiere dem og bruge dem, som de vil.
•I de situationer, hvor man er ekstra sårbar eller udsat, som for eksempel når man er halv eller helnøgen (ved omklædning og badning), der skal mobilen slet ikke frem.
•Kilde: Red BarnetGode råd til skoler•Sørg for at skolen har udarbejdet etiske retningslinjer for billeddeling og brug af mobiler, og få det sat på skemaet, så der er en dialog om det, hvad der er etisk korrekt.
•I de situationer i skolen, hvor børn er ekstra sårbare eller udsatte, som for eksempel når de er halv eller helnøgne, er det den voksnes ansvar, at mobilen slet ikke kommer frem.
•Mind eleverne om, at deling af personlige billeder kræver samtykke.
Og husk dem på, at de altid kan trække deres samtykke tilbage, hvis de har fortrudt.
•Mind eleverne om, at når først billederne er på nettet, kan alle kopiere dem og bruge dem, som de vil.
•Kilde: Red BarnetFacebookTwitterKopier linkEmner:Uddannelse|Red Barnet|Skolelederforeningen|Kalundborg|Folkeskole




https://www.dr.dk/nyheder/udland/lig-bjaerget-fra-flyvrag-er-forsvundne-emiliano-sala

UdlandLig bjærget fra flyvrag er forsvundne Emiliano SalaLiget blev bjærget i Den Engelske Kanal i dag.
Salas familie er blevet underrettet (Arkivfoto).
08.
feb.
2019 kl.
00.
05 | opdateret 08.
feb.
2019 kl.
07.
31Bemærk: artiklen er mere end 30 dage gammelLæs opLiget, der i dag blev bjærget fra resterne af et nedstyrtet fly i Den Engelske Kanal, er fodboldspilleren Emiliano Sala.
Det bekræfter politiet i Dorset i en pressemeddelelse.
- Liget, der torsdag den 7.
februar blev bragt til Portland, er identificeret som den professionelle fodboldspiller Emiliano Sala.
Salas familie er blevet underrettet.
- Vores tanker er hos dem i denne svære tid, skriver politiet i pressemeddelelsen.
Flyvraget befinder sig på 63 meters dybde godt 33 kilometer fra øen Guernseys kyst.
Flyet forsvandt den 21.
januar med den argentinske fodboldspiller Emiliano Sala og piloten David Ibbotson om bord.
/ritzau/FacebookTwitterKopier linkEmner:Fodbold|Portland




https://www.dr.dk/nyheder/viden/klima/svensk-ekspert-danmark-boer-overtage-atomkraftvaerk-i-goeteborg

KlimaSvensk ekspert: Danmark bør overtage atomkraftværk i GøteborgEn dansk overtagelse af lukningstruede reaktorer kan levere store mængder billig, CO2-neutral elektricitet.
Danske energieksperter er dog skeptiske.
Atomkraftværket Ringhals består af fire reaktorer.
Svensk ekspert foreslår, at Danmark overtager Ringhals 1 og 2, der lukkes med udgangen af 2020.
Af Søren Bjørn-Hansen08.
feb.
2019 kl.
06.
30Bemærk: artiklen er mere end 30 dage gammelLæs opEt stykke udenfor Sveriges næststørste by Gøteborg ligger landets største atomkraftværk Ringhals.
Ringhals er nøglen i en radikal ide, som den svenske energiekspert Staffan Qvist, har til Danmark.
Ideen er, at Danmark skal overtage de lukningstruede reaktorer Ringhals 1 og 2 for at få massevis af billig grøn strøm - nok til at lukke vores kulkraftværker.
Læs også:Atomkraft, ja tak?
Staffan Qvist, der er Doctor of Nuclear Engineering fra UC Berkley og uafhængig energirådgiver, mener, at det kan gøre Danmarks energiproduktion CO2-neutral på kun to år.
Og at det er billigere end nogen anden realistisk løsning.
- Sverige står overfor at lukke to af Ringhals-atomkraftværkets reaktorer.
De bliver lukket på grund af en forældet analyse, som ikke holder vand i dag, forklarer han.
- Men de fejler ingenting og tjente milliarder af kroner ind sidste år.
Med begrænsede investeringer på mellem 50-100 millioner euro kan reaktorerne køre til midt i 2020'erne.
Men der er ingen teknisk eller økonomisk begrænsning for at fortsætte driften til 2030'erne, som det er planen med de andre svenske reaktorer.
Affaldet bliver i SverigeFordi atomkraftværket bliver liggende i Sverige, skal vi ikke kæmpe med at finde en placering til reaktorerne i Danmark - og ikke bekymre os om affaldet fra dem.
Der er nemlig betalt for affaldshåndtering.
- Betingelserne for langtidsgodkendelse er meget klare, og begge reaktorer er en god forretning.
I forhold til energi med lav udledning af CO2 finder man ikke en bedre handel, siger Staffan Qvist.
Ringhals er Sveriges største atomkraftværkSveriges største atomkraftværk ligger 60 kilometer syd for Gøteborg.
Det blev bygget mellem 1975 og 1983.
Kraftværket består af fire reaktorer med et samlet effektoutput på ca.
3.
954 MW.
Det producerer næsten 20 procent af Sverige elektricitet.
1.
350 mennesker arbejder på kraftværket, og det har en omsætning på otte milliarder svenske kroner.
Reaktorerne Ringhals 1 og 2 lukkes efter planen i 2019 og 2020, mens 3 og 4 kører videre til 2040'erne.
Kilde: VattenfallStaffan Qvist forklarer, at han egentlig helst så, at Sverige bare kørte atomkraftværkerne videre.
Men de politiske vinde i Sverige lige nu betyder, at det ikke er realistisk.
Læs også:Sveriges regering siger ja til omstridt gasledningI hans øjne er Sverige ved at begå samme fejl som Tyskland, der lukkede sine atomkraftværker og nu er godt igang med at erstatte sine kulkraftværker med vind, sol og store mængder russisk gas.
Lukker på trods af el-rekordSveriges forrige regering lagde en skat på kernekraft, som angiveligt gjorde Ringhals 1 og 2 for dyre at drive fremover.
Derfor tog det svenske energiselskab Vattenfall beslutningen om at lukke reaktorerne ned i 2019 og 2020.
Men nu er afgiften fjernet igen.
Alligevel fortsætter Vattenfall lukningen på trods af, at Ringhals 1 sidste år slog alle rekorder for produktion af elektricitet - og gjorde det med et milliardoverskud.
Dansk ekspert: 'Tjo, hvorfor ikke'Da ideen om at overtage de to reaktorer forelægges for Bent Lauritzen, afdelingsleder ved DTU Nutech, Center for Nukleare Teknologier, bliver der først lidt stille i telefonen, men så breder der sig en interesse for tankeeksperimentet.
- Jeg har ikke stødt på den tanke før, og jeg gætter på, at den måske er født lidt i spøg.
Men tjo, hvorfor ikke, siger han.
- Jo mere vind vi får, desto mere bliver vi nødt til at udveksle el med vores naboer.
Og så får vi jo allerede mere kernekraft, siger han.
Bent Lauritzen forklarer, at der findes eksempler på den slags delte atomkraftværker.
Blandt andet Kroatien og Slovenien deles om et, mens Rusland har et koncept der hedder "build, own and operate", hvor russiske kernekraftværker placeret i udlandet, drives og ejes af Rusland.
- Men jeg er ikke sikker på, at det er politisk gangbart i Danmark, siger han.
Ringhals atomkraftværk ligger 60 kilometer syd for Gøteborg og omkring 50 kilometer øst for Læsø i Kattegat.
(© DR Viden/ Mathis Birkeholm Duus)Falder ikke i politisk god jordSamme besked går igen hos Energinet, der sikrer den danske forsyningssikkerhed og styrer det danske energimarked.
Administrerende direktør for Energinet Elsystemansvar Søren Dupont Kristensen synes, ideen er sjov.
Men er skeptisk i forhold til om den er realiserbar - både teknisk og politisk.
- Den danske regering har ambitioner om at udfase kulkraft i Danmark.
Det gøres med lovgivning, brancheaftaler osv.
Hvis man så forestillede sig, at der kom en svensk aktør ind og sagde: Vi vil sådan set gerne køre de kulkraftværker videre, fordi det er en god forretning, så ville det nok ikke falde i god jord, siger han.
Hvem skal købe detSøren Dupont Kristensen er også skeptisk overfor hvilket dansk selskab, der skulle købe sådan et kraftværk af Vattenfall.
Ikke mindst fordi den politiske situation omkring atomkraft er så ustabil.
- Den her skat på energi fra kernekraft.
Står man som investor og overvejer at overtage sådan et værk, så placerer man en meget stor risiko på sådan en investering.
Hvis det er sådan en skat, der kommer og går, når regeringerne skifter, siger han.
Men rent teknisk giver det måske heller ikke mening, forklarer han.
For man kan ikke sådan øremærke strømmen fra Ringhals og sige: "Nu er den dansk".
Al elektricitet, der produceres i EU, handles nemlig frit.
Reaktortanken under Ringhals 1.
Det blå lys skabes af såkaldt Cerenkov-stråling.
Hellere fortsætte som vi plejerEnergiforsker Gorm Bruun Andresen fra Aarhus Universitet er enig i, at der er mange barrierer.
Selvom det umiddelbart lyder som en god løsning - hvis vi altså skulle have atomkraft i Danmark.
Noget han som udgangspunkt ikke mener, vi skal.
Læs også:Schweizerne stemmer grøn energi ind og slidt atomkraft udMen han understreger, at det er svært at tilpasse sådan et atomkraftværk til det danske elnet, som veksler mellem strøm fra vindmøller og energi fra termiske værker (gas- og kulkraftværker), når vinden ikke blæser.
- Men det løser jo nogle af argumenterne mod at bygge atomkraft i Danmark.
Det tager ikke 20 år, der er kabler til Danmark og affaldshåndteringen må antages at komme med i handlen, siger han.
- Men det giver os heller ingen ekspertise.
Og derfor skal det ses som en ren handel med energi.
Og derfor skal vi stadig finde på noget andet bagefter.
Alt i alt synes Gorm Bruun Andresen altså ikke, ideen er voldsomt god.
Han mener,vi bør fortsætte med at købe strøm fra Sverige, når den er billigere, end det vi selv producerer.
Som vi gør i dag.
Gorm Bruun Andresen understreger også hvor vigtigt det er, at vi skelner mellem energi - som er el, varme, transport osv.
- og så elektricitet.
Et atomkraftværk i Sverige kan fx ikke levere varmt vand til vores fjernvarmenetværk i Danmark.
Ifølge Staffan Qvists beregninger kan Ringhals 1 og 2 levere den energi, som kul- og gaskraftværker leverer i Danmark nu.
(© DR Viden) 1 / 2Ifølge Staffan Qvists beregninger kan Ringhals 1 og 2 levere den energi, som kul- og gaskraftværker leverer i Danmark nu.
(© DR Viden)1 / 22 / 2Vi bør gøre det for klimaets skyldStaffan Qvist mener dog stadig, at ideen bør forfølges.
For vi kan ikke forsvare at lukke ned for CO2-neutral energi.
- Klimaforandringerne er ligeglade med om Ringhals teknisk set ligger i Danmark eller ej.
Det kan godt være, vi ikke teknisk kan tælle det med som dansk produceret elektricitet, siger han.
- Men hvis man primært er interesseret i at reducere udledningerne og ikke i at lege revisor, så er det jo lige meget, hvor det produceres.
Det har ikke været muligt at få en officiel kommentar fra Vattenfall, der ejer Ringhals eller fra den nyslåede energi- og digitaliseringsminister i Sverige, socialdemokraten Anders Ygeman.
Danmarks Energi- forsynings- og klimaminister Lars Christian Lilleholt (V) har ikke ønsket at kommentere forslaget.
FacebookTwitterKopier linkEmner:Kraft- og varmeværker|Lars Christian Lilleholt (politiker)|Sverige|Atomkraft|Rusland




https://www.dr.dk/nyheder/udland/prinsesse-og-militaerchef-vil-vaere-thailandsk-premierminister

UdlandPrinsesse og militærchef vil være thailandsk premierministerThailands 67-årige prinsesse og lederen af landets militærjunta skal dyste i valgkamp.
Det thailandske parti Thai Raksa Charts leder, Preechapol Pongpanich, viser et billede af prinsesse Ubolratana Rajakanya Sirivadhana Barnavadi.
)08.
feb.
2019 kl.
06.
17Bemærk: artiklen er mere end 30 dage gammelLæs opDen thailandske konges søster og lederen af den thailandske militærjunta stiller begge op til posten som premierminister i Thailand, skriver Reuters.
Valget afholdes 24.
marts, og det er første valg i landet, siden et kup i 2014 afsatte den demokratisk valgte regering.
Kuppet blev anført af militærjuntaens leder, Prayut Chan-o-cha, der efterfølgende udnævnte sig selv som landets premierminister.
I den kommende valgkamp skal han dyste mod den 67-årige prinsesse, Ubolratana Rajakanya Sirivadhana Barnavadi.
Hun er udpeget som spidskandidat for partiet Thai Raska Chart, der er loyalt over for den tidligere afsatte premierminister Thaksin Shinawatra.
Med nomineringen bryder hun med en mangeårig tradition om, at medlemmer af den royale familie skal holde sig ude af politik.
Læs også:Ny forfatning sender Thailand i retning af folkevalg i 2018Prinsessen mistede officielt sin kongelige titel, da hun i 1972 blev gift med en amerikansk statsborger.
I slutningen af 1990'erne vendte hun tilbage til Thailand efter en skilsmisse.
Selv om hun aldrig formelt har fået sin titel tilbage, bliver hun anset som kongelig i det thailandske samfund.
Juntalederen, Prayut Chan-o-cha, stiller op for partiet Phalang Pracharat, der sympatiserer med landets militær.
Thailands valgkommission skal fredag 15.
februar godkende de nominerede kandidater til posten som premierminister, før de officielt kan stille op.
/ritzau/FacebookTwitterKopier linkEmner:Thailand|Valg og folkeafstemninger




https://www.dr.dk/nyheder/regionale/hovedstadsomraadet/koerte-forgaeves-42000-gange-paa-et-aar-nyt-system-skal-rette

KøbenhavnKørte forgæves 42.
000 gange på et år: Nyt system skal rette op på sygetransporterOvergangen til det nye system kan medføre flere forsinkelser for patienterne.
De forgæves kørsler kostede i 2017 Region Hovedstaden otte millioner kroner.
Til sammenligning brugte Region Sjælland cirka 650.
000 kroner på forgæves kørsler samme år.
Af Line Gudnitz Baun08.
feb.
2019 kl.
06.
05Bemærk: artiklen er mere end 30 dage gammelLæs opEn patient i kørestol, hvor sygetransporten ikke har en lift til kørestolen.
En forkert adresse og en patient, som kommer fem minutter for sent.
Vi har bedre styr på, at bilerne rent faktisk venter på patienten, hvis patienten lige skal på toilettetChristoffer Buster Reinhardt (K), formand for Sundhedsudvalget i Region HovedstadenDer var mange årsager til, at mange patienter i Region Hovedstaden i 2017 ikke kom med en planlagt sygetransport, når de skulle til og fra behandling på et hospital.
Men nu skal et nyt system sørge for, at chaufførerne i sygetransporterne ikke kører afsted uden patienter.
I det gamle system skulle hvert enkelt hospital selv koordinere sygetransporterne, men nu er det samlet under regionens Akutberedskab.
Og det skal altså gerne ende med at mindske antallet af forgæves køreture.
Det fortæller Christoffer Buster Reinhardt (K), som er formand for Sundhedsudvalget i Region Hovedstaden.
- Det bliver nogle, der er vant til det, nogle der arbejder med det hele tiden.
Vi har bedre styr på, at bilerne rent faktisk venter på patienten, hvis patienten lige skal på toilettet eller er fem minutter forsinket, det gør de ikke i dag, siger han.
Mulige forsinkelser frem til sommerSygetransporter kan bruges af patienter, som skal have behandling på et hospital, men som ikke selv kan transportere sig til og fra hospitalet.
Fakta: SygetransporterAkutberedskabet koordinerer fra 1.
februar alle kørsler med ambulancer, akutlægebiler, liggende og siddende patientbefordring samt specialkøretøjer.
Dagligt er der 1.
500 kørsler med siddende transport.
Falck og firmaet HB Care står for kørslerne.
Patienter har ret til at blive kørt, hvis de ikke kan tage offentlige transportmidler, og opfylder ét af disse krav:modtager pensionbor længere end 50 km fra det hospital, de hører tilskal på hospitalet mere end én gang (i samme forløb) eller under en indlæggelse skal hjem på lægeordineret orlovDet er hospitalsafdelingerne, der tager stilling til, om en patient har ret til kørsel mellem sin bopælsadresse og hospitaletKilde: Region HovedstadenI 2017 kørte Region Hovedstadens sygetransporter 42.
000 gange forgæves efter patienter, og det kostede regionen otte millioner kroner.
Det svarer til cirka 115 ture om dagen, hvor en patient ikke blev hentet eller kørt hjem som planlagt.
I det tidligere system var det Falck, som kørte de ture, hospitalerne bestilte.
Men fremover bliver det regionen selv, som disponerer over bilerne, der skal køre patienterne.
Overgangen til det nye system, som Region Hovedstaden tog i brug 1.
februar, kan for eksempel betyde, at patienterne skal vente i længere tid i hospitalets venteværelse, når de skal køres hjem.
Det siger Karina Pedersen, der er sektionsleder i Region Hovedstadens Akutberedskab.
- Der er en overgangsperiode, hvor både vi og Falck koordinerer kørsler i hver vores område af regionen, og det vil kunne betyde forsinkelser for patienterne.
Læs også:Region kører stadig med tomme sygetransporter for millionerMen med tiden vil det nye system komme patienterne til gavn, mener Christoffer Buster Reinhardt.
- Patienterne vil opleve færre aflyste kørsler, og vi får færre forgæves kørsler, forklarer han og uddyber.
- Det er sådan i dag, at hvis patienten bare er fem minutter forsinket i, så kører chaufføren.
Det afskaffer vi, så vi tager mere hensyn til patienten end til chaufføren.
FacebookTwitterKopier linkEmner:Christoffer Buster Reinhardt (politiker)|Region Hovedstaden|Patienter|Det Konservative Folkeparti|Hospitaler




