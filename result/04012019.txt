https://www.dr.dk/sporten/fodbold/medier-diego-maradona-indlagt-med-indre-bloedninger

FodboldMedier: Diego Maradona indlagt med indre blødningerFodboldikonet er indlagt med blødninger i maven, skriver argentinske medier.
Ifølge argentinske medier er Diego Maradona indlagt med indre blødninger.
04.
jan.
2019 kl.
23.
27Bemærk: artiklen er mere end 30 dage gammelLæs opDet argentinske fodboldikon Diego Maradona blev fredag indlagt på et hospital i Buenos Aires med indre blødninger i maveregionen.
Det skriver nyhedsbureauet Reuters med henvisning til argentinske medier.
Læs også:32 år efter VM-triumfen: Se Maradonas største øjeblikkeIfølge blandt andre mediet Olé gennemgik Diego Maradona nogle rutineundersøgelser i en by uden for Buenos Aires, inden han skulle returnere til Mexico, hvor han er træner for klubben Dorados de Sinaloa.
Ifølge Olé skulle Maradona have gennemgået en kikkertundersøgelse, men der er intet officielt meldt ud om den argentinske fodboldhelts tilstand.
I vælten under VMDiego Maradona er ofte blevet nævnt som en af verdens bedste fodboldspillere nogensinde.
Han slog igennem i Boca Juniors i Argentina, og via FC Barcelona foldede han sig ud som verdensstjerne i italienske Napoli fra 1984 til 1991.
Han førte Argentina til VM-titlen i 1986 i Mexico.
58-årige Diego Maradona var flere gange i vælten under VM-slutrunden i Rusland i 2018, hvor han var inviteret som gæst af Det Internationale Fodboldforbund (Fifa).
I forbindelse med Argentinas 2-1-sejr over Nigeria blev Maradona tilset af førstehjælpspersonale, og der gik rygter om, at han efterfølgende var indlagt, hvilket han selv afviste dagen efter kampen.
Fra sin VIP-plads leverede Maradona et større show før og under kampen, hvor han blandt andet dansede med en kvindelig tilhænger af Nigeria.
Diego Maradona under Argentinas kamp mod Nigeria ved VM i sommer.
I pausen forblev han på sin plads med lukkede øjne, som var han pludselig faldet i søvn, og da Marcos Rojo scorede vindermålet for Argentina, fejrede Maradona scoringen ved at give fingeren til tilskuere på tribunen under ham.
Diego Maradona har flere gange været indlagt, og han har tidligere gennemgået behandling i Cuba for narkotikamisbrug.
I 2005 blev Maradona opereret i maven for at nedsætte sin vægt, og i 2007 lod han sig indlægge for at få hjælp for sit alkoholmisbrug.
I de seneste måneder er Diego Maradona oftest set gå ved hjælp af krykker, da han har haft knæproblemer.
Han tog over som træner i den mexicanske klub i september.
/ritzau/ReutersFacebookTwitterKopier linkEmner:FIFA|Argentina|Fodbold|FC Barcelona|Diego Maradona (fodboldspiller)




https://www.dr.dk/nyheder/indland/danske-politikere-glaeder-sig-over-mansours-udsendelse

IndlandDanske politikere glæder sig over Mansours udsendelseSaid Mansour, der er dømt for at opildne til terror, er sendt ud af Danmark.
Said Mansour er to gange dømt for at opildne til terror.
Han er dømt til udvisning af Danmark, og fredag blev han sendt med fly til Marokko.
Af Stine Delfs04.
jan.
2019 kl.
23.
23Bemærk: artiklen er mere end 30 dage gammelLæs op- Said Mansour er ikke længere Danmarks problem - men Marokkos problem.
Sådan siger Naser Khader, udlændinge og udenrigsordfører for Det Konservative Folkeparti, efter den terrordømte i dag blev sendt på et fly ud af landet.
Og Naser Khader er ikke den eneste danske politiker, som hilser begivenheden velkommen.
Trine Bramsen, retsordfører for Socialdemokratiet, glæder sig også over nyheden og over det signal, det er, at kunne sende terrordømte hjem til de lande, de kommer fra.
- Jeg tror, at det har virket provokerende og krænkende på mange danskere, at vi har skulle give ophold til en udlænding, som er dømt for terror, og som ikke bakker op om demokratiske værdier, siger hun.
En udsendelse der har været længe undervejsNaser Khader roser regeringen for resultatet, men Trine Bramsen synes til gengæld, at det ikke burde have taget så lang tid at få ham sendt ud.
Said Mansour blev første gang dømt til udvisning af Danmark i 2015, og i 2016 blev dommen stadfæstet i Højesteret.
- Det burde ikke være så svært.
Marokko er jo et land, der trods alt er til at tale med, siger Trine Bramsen.
Preben Bang Henriksen, retsordfører for Venstre, mener dog ikke, at det er nogen let opgave at få de diplomatiske garantier, der skal sikre, at den udsendte ikke kommer til at lide fysisk skade.
- Jeg har fuldt ud tiltro til, at de danske myndigheder har fået de garantier, de skal have.
Jeg har i øvrigt ikke tænkt mig at følge Said Mansours videre færden, siger han.
Udsendelser i stedet for LindholmDe danske politikere er ikke bekymret for, hvad der venter Said Mansour, når han ankommer til Marokko.
Den udviste og hans forsvarsadvokat, Eigil Strand, har ellers udtalt, at de frygter for Said Mansours sikkerhed i Marokko.
Der eksisterer ikke noget fortilfælde for, at Danmark udsender nogen til Marokko.
Men Naser Khader mener, at eksempler fra andre landes udsendelsesaftaler er betryggende.
- Hvis man kigger på tilsvarende udsendelsesaftaler indgået mellem andre lande og Marokko, er der - så vidt jeg ved - ikke sket noget med dem, som er blevet udleveret til Marokko.
Naser Khader håber, at dagens udsendelse af Said Mansour bare er én af mange fremtidige udsendelser.
- Jeg håber virkelig, at det her er en døråbner, for vi har op mod 100 af Said Mansours slags i Danmark.
Vi har i den seneste tid talt om de 75 personer, som skal til øen Lindholm.
Men hvis vi kan sende flere af dem ud af landet, har vi ikke noget behov for Lindholm.
Ifølge Preben Bang Henriksen (V) er det dog svært at spå om, da de fleste på tålt ophold netop sidder fast i Danmark, fordi deres lande ikke vil afgive de pågældende garantier, som en udsendelsesaftale kræver.
- Hvorvidt Said Mansours udsendelse vil få en afsmittende effekt på andre, er derfor vanskeligt at sige noget om, siger han.
FacebookTwitterKopier linkEmner:Naser Khader (politiker)|Preben Bang Henriksen (politiker)|Venstre|Marokko|Terrorisme




https://www.dr.dk/sporten/tennis/undertippet-spanier-sender-djokovic-ud-af-qatar-open

TennisUndertippet spanier sender Djokovic ud af Qatar OpenVerdensetter Novak Djokovic tabte i semifinalen i Qatar Open til spanske Roberto Bautista Agut i Doha.
Novak Djokovic tabte i tre sæt til spanske Roberto Bautista Agut.
04.
jan.
2019 kl.
22.
07Bemærk: artiklen er mere end 30 dage gammelLæs opDer var en pæn overraskelse til tennisfans, da verdensetteren Novak Djokovic fredag aften måtte sige farvel til ATP-turneringen Qatar Open.
Det stod klart, da serberen i semifinalen tabte i tre sæt til spanske Roberto Bautista Agut.
Spanieren vandt kampen 3-6, 7-6 (8/6), 6-4.
Roberto Bautista Agut er rangeret som nummer 24 i verden, og han har i det hele taget fundet det gode spil frem først i det nye år, da han i kvartfinalen også leverede varen og sendte Stanislas Wawrinka ud af turneringen.
For Novak Djokovic var det den nye sæsons første nederlag, som blev en realitet efter mere end to og en halv times tennisspil.
Roberto Bautista Agut fejrer sin sejr med et selfie.
Djokovic kom planmæssigt i gang med sejren i første sæt, hvilket var Roberto Bautista Aguts første tabte sæt i 2019.
Vejen til kvartfinalen og semifinalen var heller ikke problemfri for Djokovic, der tabte første sæt 4-6 mod Márton Fucsovics fra Ungarn, da Djokovic dog kom tilbage og spillede sig i kvartfinalen i turneringen.
Her besejrede Djokovic georgiske Nikoloz Basilashvili, men også her tabte Djokovic første sæt, inden han kom tilbage og vandt kampen.
Verdensetteren har primært brugt turneringen i Doha som opvarmning til Australian Open, der begynder i Melbourne 14.
januar.
I lørdagens finale møder Roberto Bautista Agut enten Tomas Berdych eller Marco Cecchinato, der senere fredag spiller semifinale.
/ritzau/FacebookTwitterKopier linkEmner:Novak Djokovic (tennisspiller)|Qatar|Tennis|Doha|Australian Open




https://www.dr.dk/nyheder/udland/offentligt-ansat-i-usa-loenchecken-udebliver-men-det-goer-regningerne-ikke

UdlandOffentligt ansat i USA: Lønchecken udebliver, men det gør regningerne ikkeTrump og Demokraterne kan stadig ikke blive enige om statsbudgettet for 2019.
Af Lasse Berg Sørensen og Lillian Gjerulf Kretz04.
jan.
2019 kl.
22.
20Bemærk: artiklen er mere end 30 dage gammelLæs opKrigen om det amerikanske statsbudget for 2019 fortsætter på 14.
dag.
Her til aften lykkedes det nemlig - igen - ikke præsident Donald Trump og ledende demokrater fra Kongressen at nå til enighed.
Det betyder, at store dele af den offentlige forvaltning fortsat er lukket - nu på 14.
dag.
Og dermed må op mod 800.
000 offentligt ansatte fortsat undvære deres løn.
Læs også:Repræsentanternes Hus forsøger at stoppe budgetstridDet gælder også Andrew Blume og hans kone Sharon, der begge er ansat i den føderale stat.
- Lønchecken udebliver, men det gør regningerne ikke, siger han.
Parret har to børn og skal derfor betale regningerne til skolegangen.
De håber, at deres løn - som ved tidligere nedlukninger - vil blive betalt med tilbagevirkende kraft, men er bekymrede.
- I det her politiske klima er det svært at sige, om det sker, men vi krydser fingre.
Manglende turister gør ondtDemokraterne, der i går fik flertal i Kongressens ene kammer, Repræsentanternes Hus, har lavet et udkast til en ny finanslov, men præsident Trump nægter at underskrive den, før han får penge til at bygge den mur på grænsen til Mexico, som han har lovet sine vælgere.
I bageriet Yaels Bakery kan de også tydeligt mærke, at omkring en fjerdedel af den føderale forvaltning har været lukket i nu to uger.
- Nedlukningen har været et kæmpe slag mod vores forretning, siger ejeren Yael Krigman.
Yael Krigman har svært ved at sælge sine 'cakepops' under nedlukningen.
Bageriet ligger lige overfor en af Washingtons største turistattraktioner- Zoologisk have - som nu er lukket.
- Vi er meget afhængige af turister og ansatte, og når portene er lukket, kommer de ikke, siger hun.
Derfor deler de gratis kaffe ud til dem, der alligevel slår vejen forbi bageriet.
- Det giver måske lidt glæde i deres liv, og måske de husker os, når nedlukningen er ovre, siger Yael Krigman.
En ny meningsmåling viser, at 48 procent giver præsident Trump skylden for nedlukningen, mens 35 procent peger på demokraterne.
FacebookTwitterKopier linkEmner:Donald Trump (politiker)|Bagerier|USA|Repræsentanternes Hus|Bagerforretninger




https://www.dr.dk/sporten/haandbold/vm-herrer/dansk-slutrundedebutant-kan-blive-far-under-vm-jeg-skal-vaere-med-til

VM herrerDansk slutrundedebutant kan blive far under VM: 'Jeg skal være med til fødslen'Nikolaj Øris' venter sit andet barn, som kan komme under slutrunden.
Nikolaj Øris scorede fem mål i testkampen mod Ungarn torsdag aften.
Af Michael Sten Jensen i Lyon og Arnela Muminovic04.
jan.
2019 kl.
22.
11Bemærk: artiklen er mere end 30 dage gammelLæs opDer er snart ikke hænder nok til at tage vare på alle de mobiltelefoner, der risikerer at ringe, når Danmark spiller VM i håndbold.
Mikkel Hansens første barn er lige på trapperne, men den danske stjerne er ikke den eneste, der risikerer at forlade landsholdslejren for en stund.
Det samme gør sig nemlig gældende for slutrundedebutanten Nikolaj Øris.
Øris' kæreste har termin i slutningen af januar, hvor Danmark potentielt kan være med i de afgørende VM-kampe.
Skulle Nikolaj Øris' søn melde sin ankomst under slutrunden, så har højrebacken dog clearet sine prioriteter med landstræner Nikolaj Jacobsen.
Allerede i begyndelsen af december, før VM-truppen blev udtaget, orienterede BSV-spilleren landsholdsstaben om situationen.
- Jeg skal være med til fødslen.
Selv om en VM-slutrunde også er en kæmpe oplevelse, især fordi det er første gang, jeg er med.
Jeg har et barn i forvejen, og det er en af de største oplevelser, jeg har haft i mit liv, så det vil jeg nødig være foruden.
Nikolaj Øris startede inde i Danmarks næstsidste testkamp forud for VM.
Er det noget, der fylder i dine tanker?
- Ja, det er det selvfølgelig.
Men det, jeg tænker allermest på, er, at der allerede er meget pres på derhjemme.
Jeg har en toårig søn i forvejen og en kæreste, der er højgravid, så der er nok at se til for hende.
- Man kunne godt tænke sig engang imellem at være derhjemme og give en hjælpende hånd.
Men som sagt, så er slutrunden jo også en sindssyg stor chance for mig – og noget jeg har kæmpet for i meget lang tid, så det er der fuld forståelse for hjemmefra.
Danmark spiller på søndag den sidste testkamp, før det går løs ved VM.
Modstanderen er for anden gang på få dage Ungarn.
Kampen spilles i Odense.
FacebookTwitterKopier linkEmner:Nikolaj Jacobsen (håndboldtræner)|Nikolaj Øris (håndboldspiller)|Bjerringbro-Silkeborg Elitehåndbold|Håndbold|Odense




https://www.dr.dk/nyheder/indland/sjaelsmark-centret-med-cafeteria-ordning-der-skal-faa-afviste-asylansoegere-ud-af

IndlandSjælsmark: Centret med cafeteria-ordning, der skal få afviste asylansøgere ud af DanmarkUdrejsecenteret blev oprettet efter aftale mellem S, R, EL, SF og LA.
Af Anna Sol Jørgensen04.
jan.
2019 kl.
22.
46Læs opDet har vakt forargelse på sociale medier og blandt de røde partier på Christiansborg, at en fem-årig dreng indkvarteret på udrejsecenter Sjælsmark bliver nægtet at få kogt broccoli eller kartofler i centrets cafeteria.
Den kogte broccoli og kartoflerne er ikke tilsat meget salt og er forbeholdt centrets småbørn under tre år.
De kogte grøntsager kan moses og fungerer som et supplement til de måltider, som alle centrets øvrige beboere bliver tilbudt ved de tre faste hovedmåltider.
Den fem-årige dreng må derfor nøjes med at få en banan og en tallerken salat fra cafeteriet på Sjælsmark.
Bespisning på SjælsmarkAlle indkvarterede på Udrejsecenter Sjælsmark bliver tilbudt tre hovedmåltider om dagen, der ligger på følgende tidspunkter:Morgenmad: 07:00-08:30Frokost: 11:00-12:30Aftensmad: 17:00-18:30Ved morgenmaden kan de indkvarterede tage brød med til resten af dagen, og ved alle hovedmåltider kan der tages tre mellemmåltider med til børn.
Mellemmåltiderne består typisk af yoghurt med müsliknas, råkost og bolle, müslibar med kokos og hasselnødder, nøddemix og frugt, salat og bolle eller bolle og rosiner.
Derudover er der frugt frugt og grøntsager samt sødmælk og letmælk.
Hvis børnene ikke er på centret til frokost, bliver de tilbudt en madpakke, der for eksempel kan bestå af kyllingelår med kold pastasalat, humus, sukkerærter, peberfrugt og en banan eller sandwich med tunsalat, gulerødder, agurk, humus og kiwi.
Der tilbydes og en kvart liter juice til madpakken.
Større børn kan desuden vælge en større madpakke.
Til børn under tre år tilbydes der desuden kogte kartofler og broccoli uden meget salt.
Der serveres ikke svinekød, men kylling, fisk, lam, kalve- og oksekød.
Måltiderne kan bestå af både danske og udenlandske retter som for eksempel moussaka, lammegryde eller kafta kebab.
Kilde: Kriminalforsorgens svar til ombudsmandenLæs også:Politisk forargelse: 5-årig nægtet kartofler og broccoli på udrejsecenterI cafeteriet bliver der serveret mad til hovedmåltiderne morgenmad, frokost og aftensmad.
Og ved alle hovedmåltiderne er der også mulighed for at tage mellemmad med til børnene, så de har noget at gnaske på mellem de store måltider fra cafeteriet.
Og netop cafeteriet på Sjælsmark udgør faktisk en central idé bag oprettelsen af Udrejsecenter Sjælsmark.
Rød regering oprettede centretBeslutningen om at gøre den gamle Sjælsmark Kaserne i Hørsholm Kommune til et udrejsecenter for afviste asylansøgere blev præsenteret i 2013.
Dengang sad Socialdemokratiet, Radikale Venstre og SF i regeringen, og året inden havde den sammen med Enhedslisten og Liberal Alliance lavet en asylaftale.
Efter den aftale blev der iværksat flere tiltag, der skulle få afviste asylansøgere til at rejse hjem.
- Regeringen har iværksat en række tiltag for at få afviste asylansøgere til at rejse hjem, bl.
a.
ved at afviste asylansøgere kommer på kostordning og ikke længere modtager kontante ydelser samt ved at forstærke arbejdet med både frivillig og tvangsmæssig udsendelse, lød det i en pressemeddelelse fra Justitsministeriet.
Samtidig blev der sat penge af til mere målrettet indkvartering af asylansøgere.
Og nogle af de penge gik altså til at oprette Udrejsecenter Sjælsmark.
- Afviste asylansøgere skal rejse hjem, for de har ikke noget at gøre her i Danmark.
Der er ingen fremtid i at sidde her i Danmark i et asylcenter, lød det fra daværende justitsminister Morten Bødskov (S) den 16.
august 2013.
- Regeringen tager nu et nyt stort skridt for at få flere afviste asylansøgere til at rejse hjem.
Indkvartering i udrejsecentret signalerer klart, at det her er sidste stop i Danmark, og at man nu skal rejse hjem.
De indkvarterede på Sjælsmark får ingen kontante ydelser og vil være på cafeteria-ordning.
Ingen adgang til køkkenDen 11.
februar 2015 slår udrejsecentret dørene op for sine første midlertidige beboere.
Det er Kriminalforsorgen, som står for driften af centret, så mange af de ansatte har baggrund som fængselsbetjente.
Der er ikke adgang til eget køkken på Sjælsmark.
Mad skal hentes og spises i cafeteriet, med mindre der er en god grund til at tage noget med fra cafeteriet.
Det kan for eksempel være, hvis en indkvarteret er syg, eller at et barn skal have et mellemmåltid med.
Cafeteriet på Udrejsecenter Sjælsmark.
(© Udrejsecenter Sjælsmark)Der er internetadgang, og beboerne skal selv gøre deres værelser rene og skal hjælpes ad med at holde fællesarealer ryddelige.
Man bor to og to på værelserne.
Der er mulighed for at se tv ved cafeteriet, og der er adgang til trådløst internet.
Og så er der ved at blive etableret et aktivitetscenter for at skabe mere socialt liv på centret.
Børnefamilier flytter ind i "kummerlige vilkår"Det samme år, som Sjælsmark slår dørene op, får Danmark en ny regering dannet af Venstre, Liberal Alliance og Konservative.
Det var oprindeligt ikke meningen, at der skulle flytte børn eller børnefamilier ind på udrejsecentret, men det bliver der lavet om på, og beboersammensætningen på Sjælsmark ændrer sig.
Indkvarterede på SjælsmarkDen 9.
september 2018 var 93 indkvarteret på Sjælsmark.
35 af dem har boet der i mindre end seks måneder, mens 58 af børnene har været indkvarteret på udrejsecentret i mellem seks og 13 måneder.
På Udrejsecenter Sjælsmarks er der derudover også indkvarteret personer på tålt ophold, udvisningsdømte kriminelle samt andre afviste asylansøgere.
Kilde: Ombudsmandens rapport og Nationalt UdlændingecenterFlere og flere børnefamilier flytter ind i løbet af 2016.
Børnene er ofte også taget ud af deres folkeskole og placeret på en særlig Røde Kors-skole, hvor både nyankomne flygtningebørn og børn, der har været mange år i Danmark, bliver undervist.
I slutningen af oktober 2017 kalder direktøren for Børns Vilkår, Rasmus Kjeldahl, forholdene for børnene for kummerlige.
- Sjælsmark er ikke et sted, hvor det er forsvarligt for børn at bo i mere end to uger.
Her er tale om børn, som i forvejen har meget at slås med, og jeg er sikker på, at længerevarende ophold vil påføre dem flere traumer, end de allerede har.
Et udrejsecenter må betragtes som en slags afgangshal i en lufthavn, hvor man venter kortvarigt på at komme af sted, siger Rasmus Kjeldahl til Politiken, efter at han har besøgt centret med dagbladet.
En uge efter kritikken fra Børns Vilkår er udlændinge- og integrationsminister Inger Støjberg (V) på besøg på Sjælsmark sammen med integrationsordfører for Enhedslisten, Johanne Schmidt Nielsen.
Og der kan Inger Støjberg ikke genkende den kritik, som Børns Vilkår - eller Enhedslisten for den sags skyld - har rejst.
- Jeg har været her før.
Jeg synes, det ser pænt ud.
Og jeg synes bestemt godt, at vi kan være det her bekendt, lyder det fra udlændinge- og integrationsministeren.
Ombudsmanden på uanmeldt besøgDen 10.
oktober 2017 aflagde ombudsmanden sit første besøg - og uanmeldte besøg - på udrejsecentret.
Den 23.
oktober 2017 dukkede han uanmeldt op igen.
Det centrale spørgsmål om deres trivsel er, om de skal bo i Udrejsecenter Sjælsmark, eller om de skal have mulighed for at bo i det almindelige samfundOmbudsmand Jørgen Steen SørensenSiden da har ombudsmanden indhentet en række oplysninger om børnenes trivsel, aktiviteter for børn og maden i udrejsecentret.
Og her har Kriminalforsorgen altså sendt en masse information om maden til børnene afsted.
Af svaret til ombudsmanden fremgår det også, at de kogte kartofler og broccoli er forbeholdt de helt små børn, mens de større børn kan få tre mellemmåltider og bliver tilbudt madpakker, når de er ude af centret.
- For så vidt angår den daglige indsats fra personalet i udrejsecentret er det mit indtryk, at personalet – inden for de foreliggende praktiske rammer – gør et stort arbejde for, at børnene kan trives så godt som muligt, lyder vurderingen af børnenes forhold i centret.
- Efter min opfattelse kan der endvidere siges i ret betydeligt omfang at være stillet faciliteter til rådighed for børnene i centret.
Det gælder blandet andet med hensyn til grundlæggende forhold som bespisning, sundhedsbetjening og fritidsaktiviteter, fortsætter vurderingen.
Der var børn med, da flere end 100 beboere fra Udrejsecenter Sjælsmark den 20.
november 2018 demonstrerede for bedre forhold på centret og for muligheden for selv at lave mad.
Trods personalets indsats og maden, der er stillet til rådighed for børnene, har de små det ikke nemt på Sjælsmark, lyder konklusionen i rapporten fra den 20.
december 2018.
- Der er en række vanskelige og modsatrettede hensyn i spørgsmålet om, hvilke rammer der bør opstilles for børn som dem, der bor i Udrejsecenter Sjælsmark.
Og de svære forhold, som børnene har, skyldes utvivlsomt bl.
a.
hele deres livssituation som børn af afviste asylansøgere, siger ombudsmand Jørgen Steen Sørensen efter rapporten og fortsætter:- Men når det er sagt, finder jeg, at det centrale spørgsmål om deres trivsel er, om de skal bo i Udrejsecenter Sjælsmark, eller om de skal have mulighed for at bo i det almindelige samfund.
Kilder: Justitsministeriet, Udrejsecenter Sjælsmark, ombudsmandens redegørelse 'Børns forhold i Udrejsecenter Sjælsmark', Politiken, DR.
FacebookTwitterKopier linkEmner:Flygtninge og asylansøgere|Inger Støjberg (politiker)|Johanne Schmidt-Nielsen (politiker)|Socialdemokraterne|Venstre




https://www.dr.dk/nyheder/indland/ministre-afviser-appel-faerdiguddannede-kandidater-skal-tilbage-paa-skolebaenken

IndlandMinistre afviser appel: Færdiguddannede kandidater skal tilbage på skolebænkenDe studerende er ramt af, at Aarhus Universitet i årevis har fejlfortolket regler.
- Gymnasieloven giver ikke undervisningsministeren mulighed for at dispensere fra kravene til gymnasielæreres faglige kompetencer, står der i brevet fra uddannelses- og forskningsminister, Tommy Ahlers (V).
Af Signe Mai Vilsbøll04.
jan.
2019 kl.
20.
00 | opdateret 04.
jan.
2019 kl.
21.
33Bemærk: artiklen er mere end 30 dage gammelLæs opEn stor gruppe tidligere universitetsstuderende havde håbet, at uddannelses- og forskningsministeren ville benåde dem, da de sendte ham en appel om dispensation.
Men svaret blev nej.
Kandidater, som for længst har forladt skolebænken, slipper derfor ikke for at skulle tilbage og læse et semester på Aarhus Universitet, der gennem flere år har tolket reglerne omkring gymnasielærerfag på uddannelsen fejlagtigt.
Det fremgår af et brev fra Tommy Ahlers (V), der er sendt på vegne af ham og undervisningsminister Merete Riisager (LA) til de studerende.
- Vi har undersøgt grundigt, om vi kan efterkomme jeres ønske om dispensation eller på anden måde hjælpe jer.
Kravene til gymnasielærernes faglige kompetencer er en del af gymnasieloven (.
.
.
) og gymnasieloven giver ikke undervisningsministeren mulighed for at dispensere fra kravene til gymnasielæreres faglige kompetencer, står der i brevet, DR Nyheder har set.
Universitetet tog fejlBeskeden om, at de tidligere studerende måske ikke var helt færdige med deres uddannelse alligevel, blev sendt via e-boks i november.
Her forklarede universitetet overfor DR Nyheder, at der var sket en "menneskelig fejl" i administrationen af reglerne.
- Der er tale om en fejlfortolkning af reglerne gennem nogle år.
Vi har tolket det sådan, at nærtbeslægtede områder har undtagelser, og det har der også været historisk.
Men vi har taget fejl, sagde Kristian Thorn, der er vicedirektør for uddannelsen på Aarhus Universitet, dengang.
- Jeg er så ærgerlig over, at jeg skal bruge tid på at tage ekstra fag, når jeg kunne bruge tiden på at blive en god gymnasielærerNanna Smith Vinther, tidligere studerende på Aarhus UniversitetAt de færdiguddannede mangler et semester skyldes helt præcist, at universitetet gennem ti år ikke havde forlænget uddannelsen for studerende, der har læst hovedfag på ét fakultet og sidefag på ét andet.
Og det er derfor, de nu skal tage endnu et semester, hvis de ikke allerede har færdiggjort et pædagogikum (efteruddannelse på et gymnasium, red.
).
Ifølge Kristian Thorn er 60 tidligere studerende ramt.
211 fik brev om fejlen i deres e-boks.
Ærgerligt!
Tidligere engelsk- og psykologistuderende på Aarhus Universitet Nanna Smith Vinther er en af de berørte.
Med beskeden fra ministrene tyder alt på, at hun skal tilbage til universitetet og læse de 30 ECTS-point, ministeriet og universitetet mener, hun mangler.
- Jeg har en hverdag i Sønderjylland og fuld tid på mit arbejde, og jeg er så ærgerlig over, at jeg skal bruge tid på at tage ekstra fag, når jeg kunne bruge tiden på at blive en god gymnasielærer og sikre mine elevers trivsel, siger Nanna Smith Vinther, der for nylig fik fast job på et gymnasium i Sønderborg.
Beskeden om, at hun ikke han få dispensation, gør hende vred.
- Ministeren bør give os en ordentlig forklaring på, hvorfor der er givet dispensation til dem, der har pædagogikum, og ikke til os.
Det giver ingen mening, at de gladeligt kan blive ved med at undervise, mens vi sidder i en ærgerlig venteposition, siger hun.
Krav understøtter fagligt udbytteDet har ikke været muligt for DR Nyheder at få en kommentar fra uddannelses- og forskningsminister Tommy Ahlers (V).
I en mail henviser ministeriet dog til et folketingssvar fra ministeren:- Gymnasieloven giver ikke undervisningsministeren mulighed for at dispensere fra kravene til gymnasielæreres faglige kompetencer.
Kravene understøtter et højt fagligt udbytte for gymnasieeleverne, som er en forudsætning for, at vi får dygtige studerende på de videregående uddannelser, står der i svaret, hvor det dog ikke uddybes, hvorfor de, der har pædagogikum, er undtaget fra kravet.
Uddannelses- og forskningsministeriet understreger overfor DR Nyheder, at der er taget kontakt til alle universiteter, som uddanner gymnasielærere.
De skal nu undersøge, om der er lignende tilfælde, og stramme op på procedurerne, så problemet ikke gentager sig.
I foråret kom det frem, at både nuværende og tidligere studerende fra Aalborg Universitet er fanget i en lignende kattepine, da det blev opdaget, at flere uddannelser ikke har været gennemført korrekt.
I den sag kan de tidligere studerende, ligesom studerende fra Aarhus Universitet, have udsigt til at skulle tilbage på skolebænken.
Opdateret: I en tidligere version af denne artikel stod der, at der var tale om 221 studerende.
Det rigtige tal er 60.
FacebookTwitterKopier linkEmner:Aarhus Universitet|Liberal Alliance|Merete Riisager (politiker)|Uddannelse|Jylland




https://www.dr.dk/nyheder/kultur/film/storfilm-om-hc-andersen-mister-millionstoette-nu-ved-ingen-om-den-bliver-lavet

Film og serierStorfilm om H.
C.
Andersen mister millionstøtte: Nu ved ingen, om den bliver lavet Odense Kommune trækker sin støtte til H.
C.
Andersen-film.
H.
C.
Andersen voksede op i Odense.
Her ses dog en statue af den populære eventyrdigter i Kongens Have i hovedstaden.
Af Marie Ravn Nielsen og Henrik Mikaelsen04.
jan.
2019 kl.
19.
00Bemærk: artiklen er mere end 30 dage gammelLæs opEn stort anlagt spillefilm om den verdenskendte danske forfatter H.
C.
Andersen er blevet udskudt på ubestemt tid.
Filmen ’Min bedste ven, Andersen’, som Zentropa og et kinesisk filmselskab står bag, havde fået lovning på fire millioner kroner i støtte fra Odense Kommune.
Men filmens tidsplan er skredet, og derfor trækker Odense Kommune nu støtten, siger kontorchef i Borgmesterforvaltningen, Louise Hansen.
- Ifølge aftalen skulle der have været optagelser i gang 1.
juni 2018, men det har ikke været tilfældet.
Det betyder, at vilkårene for at ophæve kontrakten har været tilstede, siger hun til P4 Fyn.
- Det er jo et vigtigt vilkår for os, at vi kan se en fremdrift i projektet, tilføjer Louise Hansen og understreger, at man hos kommunen faktisk stadig mener, at filmen er en god ide.
Det er jo et vigtigt vilkår for os, at vi kan se en fremdrift i projektet.
Louise Hansen, kontorchef i BorgmesterforvaltningenZentropa har betalt én million tilbageForsinkelsen af filmoptagelserne opstod, ifølge Odense Kommune, fordi der pludselig skulle udskiftes skuespillere, og manuskript skulle skrives om.
Men Odense Kommune nåede at udbetale én million kroner i filmstøtte, før projektet kuldsejlede, og de penge har Zentropa nu måttet betale tilbage.
Det er i øvrigt ikke længere Zentropa, der har rettighederne til ’Min bedste ven, Andersen’.
Dem har filmselskabets tidligere direktør Rikke Ennis for nylig taget med sig over i sit eget produktionsselskab, RE Invent.
Rikke Ennis siger til P4 Fyn, at filmen ikke endegyldigt er skrinlagt – manuskriptet var bare ikke godt nok til at gå i gang.
Det håber hun, at det bliver på et tidspunkt, og så vil hun tage kontakt til Odense Kommune igen.
FacebookTwitterKopier linkEmner:Odense Kommune|Zentropa|Fyn




https://www.dr.dk/musik/popsangerinden-britney-spears-aflyser-kaempeshow-min-far-var-ved-doe

MusikPopsangerinden Britney Spears aflyser kæmpeshow: Min far var ved at dø Den amerikanske sangerinde har få uger inden start aflyst sit stort anlagte show i Las Vegas.
Britney Spears gæstede sidste sommer Smukfest.
Af Christian Ellegaard04.
jan.
2019 kl.
19.
19Bemærk: artiklen er mere end 30 dage gammelLæs opOm lidt over en måned skulle den amerikanske popsangerinde Britney Spears have stået på scenen i Las Vegas ved det, der skulle have været startskuddet til en storstilet koncertrække i det amerikanske gambling-paradis.
Men fredag aften offentliggjorde sangerinden, at det store show 'Britney Spears: Domination' er aflyst.
Det skriver hun i et opslag på sin Instagram-profil.
Aflysningen skyldes, at sangerindens far, den 66-årige James Spears, der i mange år også har fungeret som sin datters værge, har været tæt på at miste livet.
- For et par måneder siden blev min far indlagt på hospitalet og mistede næsten livet.
Vi er alle meget taknemmelige for, at han overlevede, men han har stadig lang vej igen.
Jeg var nødt til at træffe den svære beslutning at samle mit fulde fokus og energi omkring min familie i denne tid, skriver den 37-årige sangerinde i sit opslag, hvor hun beklager aflysningen.
Hvad Jamie Spears har fejlet eller fejler, har sangerinden ikke meldt ud.
Lyt til Britney Spears seneste single 'Slumber Party' her:Britney Spears - Slumber Party32 shows planlagtKoncertrækken - et såkaldt residency, hvor en kunstner optræder fast på et spillested i en længere periode - blev offentliggjort i efteråret og skulle have haft premiere den 13.
februar.
I alt 32 shows var planlagt fra februar og frem til august i år, og koncerterne skulle have fundet sted på hotellet Park MGM i Las Vegas.
Læs også:Britney Spears' kæmpehit fylder 20: Sådan ændrede en 'uskyldig' skolepige popverdenenSangerinden har de seneste måneder øvet op til showet og har flere gange delt videoer fra prøverne på sine sociale profiler.
Fra 2013 og frem til slutningen af 2017 var Britney Spears allerede fast inventar i Las Vegas, hvor hun optrådte med et lignende show kaldet 'Britney Spears: Piece of Me'.
Showet nåede at løbe over stablen hele 248 gange og rundede en indtjening tæt på 900 millioner kroner.
Det er uklart, om det nu aflyste show får premiere senere hen.
Kunstnere som Celine Dion, Lady Gaga og Jennifer Lopez har også haft deres egne faste shows i Las Vegas.
FacebookTwitterKopier linkEmner:Britney Spears (musiker)|Celine Dion (musiker)|Las Vegas|Instagram|Pop og rock




https://www.dr.dk/sporten/oevrig/tre-paa-stribe-japansk-skihopper-naermer-sig-historieboegerne

Øvrig sportTre på stribe: Japansk skihopper nærmer sig historiebøgerneRyoyu Kobayashi vandt i Innsbruck og kan blive den blot tredje, som gør rent bord i firebakketurneringen.
Ryoyu Kobayashi fejrer sin tredje sejr ved firebakketurneringen.
04.
jan.
2019 kl.
18.
43 | opdateret 05.
jan.
2019 kl.
19.
21Bemærk: artiklen er mere end 30 dage gammelLæs opDen 22-årige japanske skihopper Ryoyu Kobayashi har været i storform i denne sæson, og fredag viste han igen klassen.
Ved den tredje konkurrence i årets firebakketurnering var Kobayashi nok en gang sine konkurrenter overlegen, ekstremt overlegen endda, og han lavede dermed et flot sejrshattrick.
Læs også:VIDEO Japansk skihopkomet vinder nytårsskihop foran publikums-darlingI Innsbruck leverede Kobayashi et suverænt hop på hele 136,5 meter og imponerende stilkarakterer i første runde, og det gav ham et kæmpe forspring inden anden og sidste hoprunde.
Ryoyu Kobayashi lander sit hop i Innsbruck.
Han skulle floppe fuldstændig i sit andet hop, ellers skulle en af de nærmeste forfølgere formentlig ud og flirte med bakkerekorden, hvis japaneren skulle fravristes endnu en triumf.
Trods en afbrydelse som følge af skiftende vindforhold, som rykkede startgaten en smule inden de sidste ni hoppere, så rystede Kobayashi ikke det mindste på skiene.
Bedst i begge forsøgHan kom ud på 131 meter, og selv om det var kortere end første hop, så var det længere, end hvad nogen af de andre hoppere præsterede i hele konkurrencen.
Og igen fik han tæt på maksimale stilkarakterer.
Læs også:Bliv konge af tømmermænds-tv: Skihop-guide til firebakketurneringenHjemmebanefavoritten Stefan Kraft og nordmanden Andreas Stjernen kom ind på de næste pladser.
Kun to gange tidligere i firebakketurneringens historie, som går tilbage til 1953, har en hopper vundet samtlige fire konkurrencer i samme sæson.
Det skete i 2001/2002-sæsonen ved tyske Sven Hannawald, mens polakken Kamil Stoch præsterede det samme for et år siden.
Sidste konkurrence løber af stablen søndag i østrigske Bischofshofen.
/ritzau/FacebookTwitterKopier linkEmner:Skisport|Innsbruck




https://www.dr.dk/nyheder/viden/kroppen/skanning-kan-spare-maend-risikabel-kraeft-undersoegelse

KroppenSkanning kan spare mænd for risikabel kræft-undersøgelseNy teknik for undersøgelse af prostatakræft kan sikre op til 30 procent færre nålebiopsier.
Prostatakræft er en af de mest almindelige kræfttyper blandt mænd i Danmark.
(© WikiMedia Commons)Af Nanna Bliksted Lange04.
jan.
2019 kl.
18.
01Bemærk: artiklen er mere end 30 dage gammelLæs opProstatakræft er en af de mest almindelige sygdomme blandt ældre mænd i Danmark, men sygdommen er svær at diagnosticere.
Det leder blandt andet til overdiagnosticeringer, hvor relativt raske mænd får unødvendig behandling.
Diagnose af prostatakræft starter med en blodprøve, og hvis den viser tegn på kræft i prostata, får de fleste mænd i dag taget en nålebiopsi.
Men til foråret begynder Herlev og Gentofte Hospital at tjekke mænd med en MR-skanner som andet led i diagnosticering i stedet for biopsien.
Kun hvis skanningen viser tegn på prostatakræft, vil patienterne få taget en biopsi.
Og der kan være flere fordele ved at ændre rækkefølgen.
På den nye måde vil lægerne kunne opdage aggressiv prostatakræft tidligere i sygdommens forløb og undgå at overdiagnosticere små, fredelige celleforandringer.
Samtidigt kan nogle patienter undgå nålebiopsier.
Biopsierne kan bestå af mere end ti stik i endetarmen, og det kan give infektioner og i værste fald blodforgiftning.
Ny metode giver færre nålebiopsierHospitalets nye behandlingsmetode bygger på undersøgelser af mere end 1000 mænd, som fik tilbudt en MR-skanning, før de fik tilbudt nålebiopsier.
Undersøgelserne viste, at lægerne kunne reducere antallet af nålebiopsier med 30 procent.
Recept på P1Hør mere om emnet i P1's sundhedsvidenskabelige program Recept: Fredag, klokken 10.
00-11.
00 eller her.
Vi selvdiagnosticerer mere end nogensinde før, og sociale medier udbreder skrækhistorier om sygdomme med epidemisk effektivitet.
Recept er programmet, der løfter blikket fra internettets søgemaskiner.
Med hjælp fra læger og input fra lyttere obducerer programmet de vigtigste sundhedsnyheder og de seneste medicinske gennembrud.
Vært: Maja Hald.
- Vi vil tilbyde alle mænd, som vi mistænker for prostatakræft, en ny og mere moderne form for MR-skanning, som bedre end tidligere kan skelne om en mand har fredeligt prostatavæv eller tegn på aggressiv sygdom.
- Den kan også vejlede os om, hvor i prostata vi skal tage en biopsi for at stille den korrekte diagnose, siger Lars Boesen, som er en af lægerne bag undersøgelsen, til P1 Morgen.
Ifølge Lars Boelsen vil hospitalet også kombinere skanningen med andre ting, som for eksempel biomarkører og genetiske markører.
Kritik: MR-skanning finder kun lysende pletAndreas Røder, der er leder af Copenhagen Prostate Cancer Center ved Rigshospitalet, er dog lidt skeptisk overfor, om den nye metode vil have nogen reel betydning.
Ifølge ham antyder forskningen kun, at en lille del af patienterne måske kan undgå at få taget biopsier.
- En MR-skanning kan afsløre en lysende plet på prostata, ikke om sygdommen kommer til at slå dig ihjel eller ej.
Skanningerne kan give en falsk positiv, og det er et problem, siger han til P1-programmet Recept.
Prostatakræft er meget normalt hos ældre mænd, og lige nu lever mere end 30.
000 danskere med prostatakræft.
FacebookTwitterKopier linkEmner:Sygdomme og lidelser|Kræft|DR P1|Gentofte Hospital|Herlev




https://www.dr.dk/nyheder/indland/terrordoemte-said-mansour-sendes-ud-af-landet

IndlandTerrordømte Said Mansour sendes ud af landetUdviste Said Mansour, også kendt som "boghandleren fra Brønshøj", er på vej til Marokko.
Radio24Syv er med Said Mansour ombord på flyet ud af Danmark, hvor journalist Thomas Foght har taget dette billede.
Af Stine Delfs04.
jan.
2019 kl.
18.
18 | opdateret 05.
jan.
2019 kl.
13.
48Bemærk: artiklen er mere end 30 dage gammelLæs opMarokkanskfødte Said Mansour, som i 2015 blev dømt til udvisning af Danmark, er fredag aften blevet sendt ud af landet med fly fra Københavns Lufthavn til Casablanca i Marokko.
Det fortæller Radio24Syv.
Journalist på Radio24Syv Thomas Foght er med på flyet, hvor han har taget et billede af Said Mansour og lagt det op på Twitter.
Journalisten skriver desuden på det sociale medie, at det medrejsende politi ikke vil lade ham tale med Said Mansour.
Den udviste har i stedet givet ham en seddel med beskeden:- Danmark har ikke noget at gøre med demokrati.
Advokat er bekymret for Mansours skæbne i MarokkoSaid Mansours forsvarsadvokat Eigil Strand bekræfter fredag aften over for DR Nyheder, at Said Mansour er på vej til Marokko.
- Jeg kan nu bekræfte, at Said Mansour er udsendt af Danmark.
Jeg fik en orienteringsmail fra politiet cirka klokken 18.
47 her til aften.
Forsvarsadvokaten er ikke blevet informeret om, hvorvidt der er blevet indgået en aftale mellem Danmark og Marokko eller om forhandlingsgrundlaget mellem de to nationer.
- Efter mine oplysninger skulle han være fløjet ud af Københavns Lufthavn klokken 17 og mellemlandet i Berlin.
Eigil Strand forventer, at Said Mansour bliver taget imod af de marokkanske myndigheder, og at de så vil afhøre ham.
- Jeg er urolig for hans helbred, og for om han vil lide overlast i Marokko.
Det er dén bekymring, han selv har, og den deler jeg med ham.
Spørgsmålet er, hvad der venter ham dernede, siger Eigil Strand til DR.
DR har forgæves forsøgt at få bekræftet, om der er indgået en hjemsendelsesaftale mellem Danmark og Marokko hos Udlændinge- og Integrationsministeriet.
Sagen kortDen nu 58-årige Said Mansour er dømt efter straffelovens terrorbestemmelser for blandt andet at offentliggøre og udbrede ekstremistisk islamistisk materiale og på den måde propagandere for al-Qaeda.
Han var den første dansker, der blev dømt efter terrorparagraffen, da han fik tre et halvt år bag tremmer for at opildne til terror i 2007.
I 2014 idømte Retten på Frederiksberg ham fire års fængsel i ny sag.
I 2015 stadfæstede Østre Landsret dommen på fire års fængsel, og Mansour fratoges også sit danske statsborgerskab og blev udvist.
I juni 2016 stadfæstede Højesteret landsretsdommen.
Dermed er han ikke længere dansk statsborger.
Fredag den 4.
januar blev Mansour fløjet til Marokko og overdraget til de lokale myndigheder.
Det skete, efter Udlændinge- og Integrationsministeriet havde lavet en aftale med Marokko om, at han bl.
a.
ikke ville blive udsat for tortur.
Detaljerne i aftalen er ikke blevet offentliggjort.
Hjemsendelse har været længe undervejsDen danske regering har i lang tid forhandlet med den marokkanske regering for at få en hjemsendelsesaftale på plads.
For en måned siden - i december 2018 - var statsminister Lars Løkke Rasmussen i Marokko i forbindelse med en deltagelse i vedtagelsen af FN’s migrationspagt i Marrakesh.
Her udtalte han til DR, at han havde haft et konstruktivt møde med Marokkos udenrigsminister Nasser Bourita om sagen.
- Vi har haft et godt møde, og der er fremdrift i det, og vi har aftalt, at vi følger op direkte over for hinanden om ret kort tid, sagde statsminister Lars Løkke Rasmussen.
- Han skal hjem, og det opfatter jeg egentlig også, at der er en positiv stemning omkring, men der er nogle ting, der skal håndteres først.
Hyldede terrorister og opildnede til terror"Boghandleren fra Brønshøj" er to gange dømt for at opildne til terror.
Første gang var i 2007, og tilnavnet "boghandleren fra Brønshøj" fik han, efter han var kommet i politiets søgelys for at opildne til terror via sit islamiske forlag Al Nur Islamic Information.
Sagen endte med, at Said Mansour skulle 3,5 år i fængsel.
I 2014 blev Said Mansour i Retten på Frederiksberg dømt fire års fængsel for at opildne til terror på Facebook.
I 2015 stadfæster Østre Landsret byretsdommen på de fire års fængsel, men tager samtidig også statsborgerskabet fra Mansour og udviser ham af landet for bestandig.
I 2016 blev sagen taget til Højesteret, hvor dommen blev stadfæstet.
Fængselsdommen har "boghandleren fra Brønshøj" nu afsonet, og siden har Danmark arbejdet på at få Marokko til at tage imod ham.
Opdatering 5.
januar kl 13.
48: Artiklen er opdateret med korrekt gengivelse af byretsdommen i 2014 og landsretsdommen i 2015.
FacebookTwitterKopier linkEmner:Lars Løkke Rasmussen (politiker)|Marokko|Udlændinge- og Integrationsministeriet|Detailhandel|Facebook




https://www.dr.dk/nyheder/udland/stormen-pabuk-rammer-thailands-turistkyst

UdlandStormen Pabuk rammer Thailands turistkystStormen frygtes at være den værste i området i 30 år.
Væltede elmaster i Pak Phanang-området i Nakhon Si Thammarat på Thailands sydlige østkyst.
Af Lasse Berg Sørensen04.
jan.
2019 kl.
18.
30Bemærk: artiklen er mere end 30 dage gammelLæs opDen tropiske storm Pabuk ramte i dag som ventet det sydlige Thailand, og med sig tog den regn, vind og meterhøje bølger.
Indtil videre er én person omkommet efter en fiskerbåd kæntrede i bølgerne.
Én anden person fra båden savnes fortsat.
Læs også:Dansk rejseselskab før storm i Thailand: Skynd jer vækI byen Nakhon Si Thammarat på Thailands østkyst lagde stormen træer, telefon- og elmaster ned.
Andre steder er veje blevet oversvømmet.
En fiskerbåd kæntrede i stormen i den sydlige thailandske provins Narathiwat.
 En kvinde løber i sikkerhed med sin hund i byen Nakhon Si Thammarat.
 Indbyggere fjerner ting fra stranden inden stormen Pabuk rammer.
 Pabuks kraftige vinde rykkede dette træ op med roden i Nakhon Si Thammarat.
 Regnen vælter ned i Nakhon Si Thammarat, Thailand.
1 / 5En fiskerbåd kæntrede i stormen i den sydlige thailandske provins Narathiwat.
1 / 5En kvinde løber i sikkerhed med sin hund i byen Nakhon Si Thammarat.
2 / 5Indbyggere fjerner ting fra stranden inden stormen Pabuk rammer.
3 / 5Pabuks kraftige vinde rykkede dette træ op med roden i Nakhon Si Thammarat.
4 / 5Regnen vælter ned i Nakhon Si Thammarat, Thailand.
5 / 5- Fem-seks minutter efter stormen ramte, blæste taget af.
Alt det udstyr, der var opmagasineret i garagen, er blevet ødelagt, fortæller Arun Nuanrod, der bor i byen.
Stormen frygtes at være den værste, der rammer området i 30 år.
Fly- og færgeruter er blevet indstillede, ligesom flere strande er lukkede af frygt for høje bølger.
Kyststrækningen samt øerne Koh Phangan, Koh Tao og Kui Samui er populære turistmål i vinterhalvåret, derfor har myndigheder og rejseselskaber haft travlt med at evakuere både indbyggere og turister.
- I kan ikke blive her.
Det er for farligt, lød det fra højtalere på biler i byen Nakhon Si Thammarat, ifølge nyhedsbureauet AP.
Mange er blevet opfordret til at holde sig indendøre indtil lørdag eftermiddag.
Flere end 6100 personer har søgt i sikkerhed blandt andre Potchana Nuamthong.
Potchana Nuamthong er blevet evakueret sammen med sin familie.
- Vi skyndte os i sikkerhed, da vi har børn i familien.
Lederen i vores landsby opfordrede os til at forlade vores hjem.
Stormen er ikke som de andre.
Den er meget skræmmende i år, siger Potchana Nuamthong.
FacebookTwitterKopier linkEmner:Thailand|Vejret|Turisme




https://www.dr.dk/nyheder/kultur/gaming/glaed-dig-5-fantastiske-spiloplevelser-du-kan-se-frem-til-i-2019

GamingGlæd dig!
5 fantastiske spiloplevelser, du kan se frem til i 2019Disney-eventyr og et cyborg-rollespil er blandt de mest ventede spil i 2019, mener spilekspert.
Selvom år 2019 næppe byder på 'Red Dead Redemption 3', så er der stadig god grund til at glæde sig til de spil, der kommer i løbet af året.
(© Square Enix & CD Projekt Red)Af Christian Mejdahl Buhl04.
jan.
2019 kl.
17.
02Bemærk: artiklen er mere end 30 dage gammelLæs opDet kan være svært at toppe et spilår som 2018.
Sidste år bød nemlig på titler som 'Red Dead Redemption II', 'God of War' og 'Super Smash Bros.
Ultimate'.
Men hvor der er liv, er der håb.
Og spilbranchen sprudler af liv i disse tider.
Gamere verden over kan se frem til et nyt år med alverdens kampe, der skal kæmpes, løb, der skal vindes og mønter, der skal samles.
I hvert fald hvis det står til spilekspert Troels Møller, der er redaktør på 'Troldspejlet'.
Her får du hans bud på, hvilke spiloplevelser du allerede nu kan begynde at glæde dig og spare sammen til i 2019.
1'Metro Exodus': Postapokalyptisk overlevelseskamp'Metro Exodus' kommer til PlayStation 4, Xbox One og PC.
(© Deep Silver)- 'Metro Exodus' er en efterfølger til 'Metro: Last Light'.
Det er et førsteperson-skydespil i en postapokalyptisk verden med farlig stråling alle vegne.
Verden er gået nedenom og hjem, og der er vansirede skabninger, som man skal passe på.
Det ser vanvittigt flot og fedt ud.
- Det er en ret svær serie at spille.
Hver gang, du har et våben, skal du passe på det, fordi det er lavet af gammelt lort.
Og fjenderne er meget farligere, end du selv er, så mange gange kan det faktisk bedst betale sig at undgå at komme i kamp med dem.
- Derudover er der alle de andre overlevende mennesker, som man også skal passe på.
De prøver også at nakke dig og stjæle fra dig, hvis du har mad eller andet brugbart udstyr.
'Metro Exodus' udkommer 15.
februar.
2'Anthem': Online roboteventyr i rummet'Anthem' kommer til PlayStation 4, Xbox One og PC.
(© EA Games)- 'Anthem' er et spil, jeg faktisk ikke ved så meget om.
Men det er et action-rollespil, og i traileren ser man en meget ikke-menneskeagtig planet, som mennesker dog alligevel render rundt på i store exoskeletter.
- Hvad man skal, aner jeg ikke.
Men der er rumvæsenlignende dyr, der er pissefarlige, og du kan flyve rundt med din dragt.
Så alt i alt ser det bare monsterfedt ud.
Alle, der så traileren første gang på spilmessen E3, var helt sat af over, hvor fedt det ser ud.
Men EA (udvikleren bag spillet) øser ikke ligefrem ud med info om spillet.
Men det er online, så du kan spille med dine venner.
- Det står til at udkomme 22.
februar, men det vil jeg tage med et gran salt.
Jeg tror måske, det bliver forsinket.
'Anthem' udkommer - måske!
- 22.
februar.
3'Kingdom Hearts 3': Eventyrlig tegnefilmscollage'Kingdom Hearts 3' kommer til PlayStation 4 og Xbox One.
(© Square Enix)- Jeg var i Tokyo i efteråret og prøvede det nye 'Kingdom Hearts 3'.
Særpræget ved denne spilserie er, at den kombinerer figurer fra det populære 'Final Fantasy'-univers med figurer fra Disney, om det så er Anders And, Woody fra 'Toy Story' eller Elsa fra 'Frost'.
Det er et action-rollespil, og vi er på et stadie, hvor man spørger sig selv, om det faktisk er en film.
For så flot ser det ud.
- Det var skidegodt, da jeg prøvede det, og det så næsten færdigt ud.
Så det gav mig håb om, at det kommer til tiden.
Det føltes meget færdigt.
Og så er det bare fedt at se figurerne, som man ellers kun kender fra film, og hvilke vilde våben udviklerne har givet Woody eller Buzz Lightyear.
'Kingdom Hearts 3' udkommer 29.
januar.
4'Trials Rising': Halsbrækkende motorcykelræs'Trials Rising' kommer til PlayStation 4, Xbox One, Nintendo Switch og PC.
(© Ubisoft)- Ubisoft står bag 'Trials Rising', hvor man kører på motorcykel i sådan en 2,5D- synsvinkel.
Så det er i 3D, men man ser det kun fra én kameravinkel, når man kører gennem banerne.
- Det kan være sindssygt svært, og man har lyst til at smadre controlleren.
Men det er en af mine favoritserier af spil, og jeg har altid anmeldt dem godt, fordi de er vanvittigt sjove.
Det er det spil, jeg personligt glæder mig mest til.
Det er ikke verdens største serie af spil, men jeg får altid utallige timer til at gå med det.
'Trials Rising' udkommer 12.
februar.
5'Cyberpunk 2077': Dystopisk cyborg-rollespil'Cyberpunk 2077' kommer til PlayStation 4, Xbox One og PC.
(© CD Projekt Red)- 'Cyberpunk 2077' ser vanvittigt fedt ud.
Det er et rollespil i en 'Blade Runner'-verden.
Der er mærkelige robotstyrede taxaer, og man skal opgradere sin krop med mods, så du for eksempel kan gå ind og få en ny arm, hvis din normale menneskearm er ikke stærk nok.
Det hele ser latterligt flot ud.
- Vi ved endnu ikke, hvor stor verdenen er.
Det ser ud til at være godt lavet, og der er ikke noget ved det spil, som ikke skriger, at det bliver episk fedt.
'Cyberpunk 2077' har endnu ingen konkret udgivelsesdato, men forventes at udkomme i løbet af 2019.
Læs også:Se listen: Her er årets 5 bedste spil - og ét der floppede totaltFacebookTwitterKopier linkEmner:Computerspil|Ubisoft|Walt Disney Company|Tokyo




https://www.dr.dk/nyheder/penge/ingeniorforeningens-formand-skal-rydde-op-i-omstridt-kasse

PengeIngeniørforeningens formand skal rydde op i omstridt a-kasseDer venter Thomas Damkjær Petersen en stor oprydning i Akademikernes A-kasse efter fyring af direktør.
Efter udnævnelsen siger Thomas Damkjær Petersen, at man nu skal se fremad og rette op på omdømmet.
04.
jan.
2019 kl.
17.
20Bemærk: artiklen er mere end 30 dage gammelLæs opAkademikernes A-kasse har fredag eftermiddag valgt a-kassens nye bestyrelsesformand, efter at formand Allan Luplau i december meddelte, at han trak sig.
Det oplyser a-kassen i en pressemeddelelse.
Den nyvalgte formand er Thomas Damkjær Petersen, der ligeledes er formand i Ingeniørforeningen IDA.
Han oplyste kort før jul, at han stillede sig til rådighed som formandskandidat.
Thomas Damkjær Petersens nye rolle i Akademikernes A-kasse kommer, efter at en række omstridte sager ramte a-kassen i efteråret.
Han står nu over for et oprydningsarbejde, der skal genskabe a-kassens omdømme.
Læs også:Formand og direktør trækker sig fra skandaleramt a-kasse- Jeg skal nu lede AKA igennem en svær periode.
Vi har alle været vidner til oprulningen i pressen af uacceptable ledelsesforhold og manglende respekt for omgang med medlemmernes penge, skriver Thomas Damkjær Petersen i pressemeddelelsen.
Sagerne kom efter fyringDe omstridte sager i a-kassen begyndte, da tidligere direktør i a-kassen Michael Valentin i september blev fyret.
Senere i efteråret kom det frem, at Akademikernes A-kasse havde politianmeldt den tidligere direktør for blandt andet at have modtaget returkommission i form af vinrejser.
Dernæst fulgte en række andre sager om den tidligere direktør, og i december meddelte formandskabet, at det trak sig.
Kort før nytår meddelte Akademikernes A-kasse desuden, at man havde opsagt samarbejdet med vicedirektør Lars Kreutzmann.
Den tidligere vicedirektør spillede ellers en central rolle i afsløringerne af Michael Valentin.
A-kassen oplyser i en pressemeddelelse fredag, at man har indgået en fratrædelsesordning med Lars Kreutzmann.
Thomas Damkjær Petersen oplyser, at man nu skal se fremad og rette op på omdømmet med en række opgaver.
- Den første er at skabe en governance-struktur, der skaber gennemsigtighed om beslutninger og sikrer ordentlighed.
- Den anden, som er sat i gang i dag, er at få rekrutteret en ny administrerende direktør, der kan genskabe tillid og dermed respekten for AKA, skriver den nyvalgte formand i pressemeddelelsen.
/ritzau/FacebookTwitterKopier linkEmner:A-kasser|Akademikernes Arbejdsløshedskasse|Allan Luplau (erhvervsleder)|Ingeniørforeningen IDA|Michael Valentin (fagforeningsleder)




https://www.dr.dk/sporten/fodbold/italiensk-supercup-i-saudi-arabien-skaber-politisk-uro

FodboldItaliensk supercup i Saudi-Arabien skaber politisk uroDen italienske vicepremierminister kritiserer, at kvinder i Saudi-Arabien ikke kan tage alene på stadion og se den italienske supercup.
Den italienske vicepremierminister, Matteo Salvini, er ikke tilfreds med de forhold, som den italienske supercup skal spilles under i Saudi-Arabien.
Af Anders Frigaard04.
jan.
2019 kl.
17.
45Bemærk: artiklen er mere end 30 dage gammelLæs opI juni sidste år indgik Lega Serie A, der er det styrende organ bag den bedste italienske fodboldrække, en aftale med General Sports Authority.
GSA er den øverste, statslige myndighed inden for sport i Saudi-Arabien, og aftalen lød på, at tre af de næste fem italienske supercups skal spilles i Saudi-Arabien.
Supercuppen afvikles i år i Riyadh den 16.
januar, og efter billetsalget er begyndt, har beslutningen om at spille kampen i Saudi-Arabien mødt stor kritik.
Kritikken udspringer af, at dele af King Abdullah Stadium i Riyadh, hvor supercuppen skal spilles, er forbeholdt mænd.
Kvinder har lov til at tage på stadion i Saudi-Arabien, hvis de køber en billet til familieafsnittet, og er i selskab med en mand.
Kvinder har lov til at tage på stadion, hvis de køber billet til familieafsnittet og er i selskab med en mand.
Det har fået den italienske vicepremierminister, Matteo Salvini, op i det røde felt.
I en video på Facebook kritiserede han torsdag beslutningen om at spille kampen i Saudi-Arabien.
- At den italienske supercup bliver spillet i et islamisk land, hvor kvinder ikke kan tage på stadion, hvis ikke de er i selskab med en mand, er en tristhed og noget vrøvl, siger vicepremierministeren.
Ændret lov i 2018Tidligere har det været ulovligt for kvinder at se sportsbegivenheder på stadioner i Saudi-Arabien, men en ændring i 2018 i lovgivningen åbnede op for, at kvinder kunne tage på stadion.
Beslutningen om at spille tre ud af de næste fem italienske supercups i Saudi Arabien er angiveligt blevet taget på baggrund af økonomiske incitamenter.
Det amerikanske medie, Daily Herald, skriver, at aftalen sikrer Lega Serie A 20 millioner euro fra General Sports Authority for at afvikle tre kampe i Saudi-Arabien.
Læs også:Netflix fjerner program, fordi Saudi-Arabien klagedeTidligere er den italienske supercup blevet spillet i USA, Kina, Qatar og Libyen.
Årets italienske supercup spilles mellem Juventus og Milan.
Juventus er kvalificeret som italiensk mester og pokalvinder, mens Milan er med, da de tabte pokalfinalen til netop Juventus.
FacebookTwitterKopier linkEmner:Matteo Salvini (politiker)|Saudi-Arabien|Juventus FC|AC Milan|Fodbold




https://www.dr.dk/sporten/fodbold/superliga/tidligere-landsholdsspiller-stiller-stoevlerne-paa-hylden

SuperligaTidligere landsholdsspiller stiller støvlerne på hyldenSimon Poulsen nåede at spille 31 landskampe for det danske landshold.
Simon Poulsen er færdig med at spille fodbold, og han skal nu være assistenttræner i Sønderjyske.
Af Rasmus Dalgaard04.
jan.
2019 kl.
16.
46Bemærk: artiklen er mere end 30 dage gammelLæs opDen tidligere landsholdsspiller i fodbold Simon Poulsen stopper karrieren som aktiv og bliver i stedet assistenttræner i Sønderjyske.
Det skriver klubben i en pressemeddelelse.
Simon Busk PoulsenFødt: 7.
oktober 1984Klubber: Haderslev, FC Midtjylland, AZ Alkmaar, Sampdoria, PSV Eindhoven, SønderjyskeLandskampe: 31 (1)Titler: Hollandsk mester 2009 (AZ Alkmaar)Den 34-årige fodboldspiller begrunder stoppet med, at kroppen er ved at være brugt efter en lang karriere i ind- og udland.
- Jeg kommer nok til at savne spillet på banen til at starte med, men jeg kan godt mærke på min krop, at den ikke er, hvad den har været.
Nu har jeg også fået tingene lidt på afstand i ferien, og jeg føler mig priviligeret over, at jeg har muligheden for at gå direkte over i trænergerningen, så jeg fortsat får en tilknytning til spillet, siger Simon Poulsen.
Læs også:Afklaring i Sønderjyske: Riddersholm begynder efter nytår- Nu startede og slutter min aktive karriere i SønderjyskE, og det betyder meget for mig, at det også er her, at jeg skal starte min nye karriere.
SønderjyskE er min hjerteklub, og jeg glæder mig til at give noget tilbage af det, som klubben har givet mig gennem årene, siger Simon Poulsen.
Kan bidrage med erfaringDen tidligere landsholdsspiller skal desuden være med til at udvikle og forberede de største talenter på overgangen til superligaholdet, fortæller sportschefen i klubben, Hans Jørgen Haysen.
- Det ligger ham helt naturligt at coache de unge spillere, og det har han også gjort som spiller og viceanfører på superligaholdet, og han kan bidrage med sin store erfaring og spillemæssige kvaliteter.
Jeg er sikker på, at vi får stor glæde af ham som træner både på superligaholdet og i vores talent-setup for klubbens største talenter, siger Haysen.
Det bliver ikke kun med en ny assistenttræner i klubben, at Sønderjyske går ind til forårssæsonen, da klubben også har ansat Glen Riddersholm som ny cheftræner.
FacebookTwitterKopier linkEmner:Glen Riddersholm (fodboldtræner)|SønderjyskE|FC Midtjylland|Fodbold|Italien




https://www.dr.dk/nyheder/regionale/oestjylland/landets-foerste-eliteklasse-starter-til-sommer-saerligt-dygtige-elever

ØstjyllandLandets første eliteklasse starter til sommer: Særligt dygtige elever kan tage gymnasiet på to årSærlige klasser for dygtige unge er en tendens i tiden, mener forsker.
Simon Bæk Thomsen er udpeget som talentfuld ung og går på et akademi ved siden af sin almindelige gymnasieklasse.
Af Johannes Reimer og Sarah Friis Elkjær04.
jan.
2019 kl.
17.
00Bemærk: artiklen er mere end 30 dage gammelLæs opKloge unge vil være endnu klogere, og derfor starter erhvervsskolen Tradium i Randers som den første skole i landet en ren gymnasieklasse for særligt dygtige unge.
Efter sommerferien kan de tage en fuld studentereksamen på to år, samtidig med at de laver projekter for erhvervsvirksomheder.
De talentfulde unge har i flere år haft deres eget akademi, som de har deltaget i ved siden af deres almindelige gymnasieklasse.
Simon Bæk Thomsen går på akademiet, og han er glad for at blive undervist med ligesindede.
- Jeg mødes med andre, der er lidt ligesom mig, og som også virkelig godt kan lide at gå i skole.
Det giver et særligt fællesskab om det at lære, fordi vi alle har en passion for at lære, siger han.
Vil have tilbud til alleSkolen ser den nye eliteklasse som et spørgsmål om at have tilbud til alle typer elever, siger rektor Dorte Mulvad.
- Vi gør meget for at støtte vores elever, der har forskellige og særlige behov, men vi vil også meget gerne støtte de dygtigste af vores elever, så de også bliver udfordrede, forklarer hun.
Erhvervsskolen i Randers har i forvejen en særlig businesslinje, hvor undervisningen foregår på engelsk samt en klasse for elitesportsunge.
Det er et bevidst valg at give de bogligt begavede unge en særlig klasse i stedet for at placere dem i almindelige gymnasieklasser- Når vi skal nå undervisningen på kun to år, er det vigtigt, at alle er på nogenlunde samme niveau, og det er ikke muligt i en blandet klasse, mener rektoren.
Deler elever mere op end tidligereSærlige klasser for særligt dygtige unge rammer også en tendens i tiden.
Skoler er begyndt at opdele børn og unge meget mere efter deres evner, fortæller forskningschef Andreas Rasch-Christensen fra VIA University College.
- Det har været en diskussion i mange år, og der bliver oprettet forskellige tiltag omkring det især i ungdomsuddannelserne, men også i folkeskolen er der en stigende drøftelse af, hvordan man når specielt talentfulde elever, siger han.
Han mener, at det er godt at specialisere sig.
- Spørgsmålet er, hvornår man gør det, men det forekommer velvalgt at eksperimentere med det, når man kommer til ungdomsuddannelserne, mener Andreas Rasch-Christensen.
Elev Simon Bæk Thomsen tror ikke, eleverne i den nye eliteklasse vil blive en særlig gruppe for sig.
- Vi har meget forskellige interesser, så vi er stadig forskellige og møder folk fra alle mulige forskellige baggrunde.
På HHX har vi også andre klasser, som stikker ud, for eksempel en engelsksproget linje og en elitesportslinje, siger han.
Det kræver en motiveret ansøgning og en samtale at blive optaget på gymnasielinjen.
FacebookTwitterKopier linkEmner:Uddannelse|Gymnasiale uddannelser|Randers|Folkeskolen (Danmark)|VIA University College




https://www.dr.dk/nyheder/udland/fire-skiloebere-frygtes-omkommet-i-lavine-i-norge

UdlandFire skiløbere frygtes omkommet i lavine i NorgePolitiet har lokaliseret signal fra to lavinesøgere.
Efter 48 timers søgning med flere helikoptere har det norske Politi opfanget signal fra to lavinesøgere i området ved sneskreddet.
Politiet forventer derfor ikke længere, at finde de fire savnede skiløbere i live.
Af sandra Meinecke04.
jan.
2019 kl.
16.
17Bemærk: artiklen er mere end 30 dage gammelLæs opDet norske politi har modtaget signal fra to forskellige lavinesøgere under eftersøgningen af fire skiløbere, som blev meldt savnet onsdag.
Søgerne er placeret på de eftersøgte skiløbere.
Signalet kommer fra snemasserne, og da der nu er gået mere end to døgn, antager de norske myndigheder, at de fire skiløbere er omkommet, skriver det norske medie VG.
LavinesøgerLavinesøger også kaldet en lavinebipper sender signaler, hvis man bliver væk eller fanget i sneen, så man kan blive fundet igen.
En lavinesøger er en del af det sikkerhedsudstyr, som skiløbere, der opholder sig i skredterræn, ofte har på sig.
De fire skiløbere er en svensk kvinde og tre finske mænd.
De har været savnet efter et sneskred på et fjeld i Troms i Norge.
- Dette (signalet fra lavinesøgerne, red.
) bekræfter vores antagelser om, at de savnede er blevet taget af lavinen.
Der er snart gået 48 timer.
Nu hvor vi har fået bekræftet dette, regner vi det ikke længere som sandsynligt, at de savnede har overlevet, siger den norske politimester i Troms politidistrikt, Astrid Nilsen, på en pressekonference i Norge fredag eftermiddag.
Indsatsleder Roald Berntsen fortæller, at det vil blive svært at komme frem til de to signaler fra lavinesøgerne, da vejret er dårligt, og der er meget sne.
Alle fire savnede havde lavinesøgere på sig, som kan sende signaler, der kan opfanges af ambulance-helikoptere.
- De to signaler er blevet fundet ved siden af hinanden.
Vi har ikke fundet de to andre, siger indsatsleder Roald Berntsen direkte fra fjeldet, Blåbærfjeldet, som ligger i Tamokdalen i det indre Troms.
Afstanden mellem de to signaler er dog så langt fra hinanden, at politiet er sikre på, at der er tale om to forskellige.
Krævende og omfattende operationVejret i området er dårligt, og det er farligt at opholde sig på fjeldet.
Politiet vil dog forsøge at skaffe sig adgang til de to signaler.
Det vil ske med helikoptere og hunde, der er trænet til at lede efter savnede i laviner.
- Det er en omfattende og udfordrende operation.
Det er meget sne, og vi forventer, at det bliver en krævende proces - både at få lokaliseret de sidste to lavinesøgere og ikke mindst at få gravet de to andre ud, siger stabschef Morten Pettersen til VG.
- Fra at have et mikroskopisk håb om at finde dem i live har vi nu intet håb, siger Morten Pettersen.
De ved endnu ikke, hvor dybt de to lavinesøgere ligger.
De savnede blev sidst observeret omkring klokken 14 onsdag.
En femte person, der var med i rejseselskabet, slog alarm hos politiet nogle timer senere.
Læs også:Helikoptere søger efter savnede skiløbere i NorgeFacebookTwitterKopier linkEmner:Skisport|Norge|Vejret|Politi|Naturkatastrofer




https://www.dr.dk/nyheder/regionale/trekanten/stor-interesse-yde-foerstehjaelp-2700-frivillige-staar-paa-spring-ved

TrekantområdetStor interesse for at yde førstehjælp: 2.
700 frivillige står på spring ved hjertestopSuccesfuldt førstehjælpsprojekt har udsigt til at blive gjort permanent.
2.
700 har været på kursus i førstehjælp og er nu frivillige hjælpere i regionerne Syddanmark og Sjælland.
Af Ole Blædel, Janus Duus-Larsen og Peter Frandsen Siggaard04.
jan.
2019 kl.
16.
45Bemærk: artiklen er mere end 30 dage gammelLæs opDet er gået hurtigere end forventet med at få frivillige til at være førstehjælpere i Region Syddanmark og Region Sjælland.
De to regioner havde hver et mål om at få 1.
600 til at melde sig som førstehjælpere inden udgangen af 2019, men allerede nu er der registreret 1.
544 hjælpere i Syddanmark og 1.
222 i Region Sjælland.
Personerne bliver tilkaldt for at hjælpe, hvis en person i lokalområdet får hjertestop.
Den store succes betyder, at projektet efter al sandsynlig bliver gjort permanent, når det slutter om et år.
Flere frivillige søges- Når vores projekt stopper, vil det blive videreført fuldt ud, som man ser det i dag, og gerne med mange flere førstehjælpere, lyder forventningen fra Benny Jørgensen, der er præhospitalsdirektør i Region Sjælland.
Jeg har været med til at give hjerte-massage til en, som vi fik genoplivet.
Mads Skau, formand Det præhospitale Udvalg, SyddanmarkFormanden for Region Syddanmarks præhospitale udvalg, Mads Skau (V), er på linje, men der er endnu ikke truffet en politisk beslutning.
- Jeg forventer helt klart, at vi fortsætter.
De tilbagemeldinger, vi får, går på, at både førstehjælpere og reddere er rigtigt glade for ordningen.
Derfor forventer jeg også, at ordningen fortsætter, siger han.
'First-AED'Appen 'FirstAED' og projektet 'Danmark redder liv' er et samarbejde mellem Dansk Folkehjælp, Region Syddanmark og Region Sjælland.
Alle kan melde sig til, og de frivillige bliver sendt på et førstehjælpskursus hvert andet år, så hjælpen er kvalificeret.
Det fungerer sådan, at når der bliver ringet 112 om et hjertestop, sender appen besked til de ni nærmeste frivillige.
De tre første, som swiper 'ja', bliver sendt afsted.
To bliver sendt direkte til hjertestopppet, og én bliver først sendt forbi for at hente en hjertestarter.
Forsøgsordningen i de to regioner bliver kørt sammen med Dansk Folkehjælp under navnet 'Danmark redder liv', og til formålet er der udviklet en særlig app, som førstehjælperne får adgang til, når de har gennemgået et kursus.
Har selv reddet livUdvalgsformand Mads Skau har selv meldt sig og har gennemgået kurset, der er forudsætningen for, at man kan være med i ordningen.
- Jeg har været med til at give hjertemassage til en, som vi fik genoplivet.
Det er noget af det største, man kan være med til, siger Mads Skau.
Ordningen gik i gang i juli, og i de første fire måneder blev førstehjælperne kaldt ud 282 gange.
I befolkningen er der en meget stor grad af vilje til at hjælpe.
Benny Jørgensen, Præhospital direktør, Region SjællandMads Skau er både glad og stolt over, at der har været så stor opbakning.
- Vi kan virkelig se, at det er noget, der redder liv, når folk er ude for et hjertestop.
Det kræver lynhurtig indsats, og skal vi kunne det, skal vi have frivillige i lokalområderne, siger han.
- I befolkningen er der en meget stor grad af vilje til at hjælpe, og det nyder man godt af her.
Det er en god tendens, der er i den danske befolkning, siger præhospitalsdirektør Benny Jørgensen.
Mange vil gerne hjælpeAt det er gået ret nemt med at finde frivillige førstehjælpere kommer ikke som den store overraskelse for Mette Wang, der er antropolog og ansat som rådgiver og konsulent på Center for Frivilligt Socialt Arbejde.
- Det er en konkret og meningsfuld opgave.
Det at redde liv kan ikke blive mere meningsfyldt, siger hun.
Hun hæfter sig også ved, at det er en type frivilligt arbejde, der ikke kræver, at man indfinder sig på et bestemt sted på et bestemt tidspunkt.
- Her kan det være når som helst, at man bliver tilkaldt, hvis man er i nærheden af en, der falder om med et hjerteanfald.
Så det spiller også ind, at der er en fleksibilitet i det, fortæller hun.
Læs også:Apps taler ikke sammen på tværs af regioner: Du risikerer at dø, selvom din nabo er 'førstehjælper'FacebookTwitterKopier linkEmner:Region Sjælland|Førstehjælp|Region Syddanmark|Sjælland|Hjertekarsygdomme




https://www.dr.dk/nyheder/regionale/nordjylland/rygere-sygeplejersker-og-tandlaeger-kan-goere-en-forskel

NordjyllandRygere: Sygeplejersker og tandlæger kan gøre en forskelAntallet af rygere stiger, men flere vil gerne holde op, hvis de får det anbefalet.
Lise Søndergaard og kollegerne på Aalborg Universitetshospital gør en aktiv indsats for at få patienterne til at reflektere over deres rygevaner.
Af Klaus Videbæk og Trine Dam04.
jan.
2019 kl.
15.
00Bemærk: artiklen er mere end 30 dage gammelLæs opKnap en fjerdedel af den voksne befolkning - helt nøjagtigt 23,1 procent - hiver fra tid til en anden en smøg op af lommen og sætter den mellem læberne.
For første gang i 20 år er antallet af rygere stigende, men det kan sygeplejersker, læger og tandlæger måske være med til at ændre på.
I Sundhedsstyrelsens undersøgelse af danskernes rygevaner svarer 17 procent af dem, der har været i gang med et rygestopkursus i 2018, at opfordringer fra sundhedspersonale var medvirkende til, at de gik i gang med kurset.
Læs også:Første gang i 20 år: Flere tænder smøgenPå Aalborg Universitetshospital har man tilbudt rygestopkursus til patienter, der venter på eller er i behandling siden 2003.
Det har en god virkning, forklarer Lise Søndergaard, der er sygeplejerske og leder af hospitalets sundhedsfaglige informationscenter.
- Hvis man som patient bliver indlagt med lungebetændelse eller skal opereres, så prøver vi at sige, at man får en bedre sårheling og et bedre efterforløb med færre komplikationer, hvis man ikke ryger.
Og det gælder for en lang række behandlinger, siger hun.
- Vi står ikke med en løftet pegefinger.
Vi prøver at være imødekommende og positive.
Rygrad som en regnormSom noget af det første i forbindelse med en indlæggelse kan rygere bliver tilbudt nikotin-erstatning.
Derefter handler det om at tage et skridt ad gangen, siger Lise Søndergaard.
- Først spørger vi, om man kan blive røgfri op til operationsdagen, og om man måske kan overskue det de første 14 dage til 4 uger efter operationen.
Vi prøver at opdele det lidt i etaper i stedet for bare at sige, at nu skal du være røgfri resten af livet.
Det kan være rigtigt svært, hvis man har røget i 30 til 40 år.
- Rigtig mange ønsker at stoppe med at ryge, men nogle oplever måske selv, at de har rygrad som en regnorm.
Vi ved, at det er rigtig svært, og derfor vil vi gerne hjælpe, forklarer hun.
Rygestop er ikke et frit valgHos Sundhedsstyrelsen er man ikke i tvivl om effekten af sygeplejersker, læger og tandlægers råd og vejledning.
- Det virker, fordi sundhedspersonalet i forvejen er inde og tale om en sundhed og livsførelse, siger Niels Sandø, konstitueret enhedschef i styrelsens forebyggelsesenhed.
Han henviser til erfaringer, der viser at kun omkring fire procent af rygerne lykkes med at stoppe ved at tage en kold tyrker fra den ene dag til den anden, mens kurser og vejledninger modsat er langt mere effektive.
- Hvis man bruger de tilbud der er, så er det 30 til 40 procent, der har held til at holde med at ryge, siger han.
- Det her med at stoppe er ikke bare et frit valg.
Det er en afhængighed, man skal arbejde væk.
Så det er rigtig vigtigt, at man tager imod den hjælp, der eksisterer, og at man som sundhedsprofessionel henviser til de tilbud, der er i kommunen, hos stoplinjen eller lignende.
I 2016 røg 21 procent af danskerne dagligt eller lejlighedsvist.
FacebookTwitterKopier linkEmner:Rygning|Sundhedsstyrelsen|Sundhedspersonale|Aalborg Universitetshospital|Aalborg




https://www.dr.dk/nyheder/kultur/dansk-stjerne-bryder-tabu-paa-youtube-nu-hyldes-han-sin-aerlighed

KulturDansk stjerne bryder tabu på YouTube: Nu hyldes han for sin ærlighedKristian Aagaard Kulmbach fortæller ærligt sine følgere på YouTube, at han er ensom.
Selvom der har været masser af højdepunkter i 2018, så har youtuber Kristian Aagaard Kulmbach også haft det svært, fortæller han åbent og ærligt sine følgere.
(© @Stupidaagaards / Scanpix)Af Henriette Stisen04.
jan.
2019 kl.
14.
59Bemærk: artiklen er mere end 30 dage gammelLæs op- Jeg har i mange år gået og følt mig alene.
Og jeg synes, det er underligt, at man kan gå og føle sig alene, når der er 190.
000 mennesker, der subscriber til ens YouTube-kanal.
Ordene er YouTube-stjernen Kristian Aagaard Kulmbachs.
På en af årets første dage har den 23-årige youtuber delt en video med sine 191.
000 følgere, hvor han filterløst fortæller, at han føler sig ensom.
Det var egentlig ikke helt planen, at den skulle udgives.
For godt en måned siden havde Kristian Aagaard Kulmbach gjort det første forsøg på at lave en video, hvor han fortalte sine følgere om sin ensomhed.
Den var bare ikke blevet god nok, syntes han.
Og han havde det desuden for dårligt til, at han havde lyst til et dele en video.
Den ville bare bekymre hans følgere.
I videoen 'Jeg har det ikke så godt' fortæller Kristian Aagaard Kulmbach åbent om, at han har det skidt.
At han føler sig ensom, og at bruddet med ekskæresten tilbage i november var en ekstra svær periode for ham.
(© @Stupidaagaards på Youtube)En måned senere har han det bedre og laver en ny.
Han gør den klar til udgivelse – og får kolde fødder.
Han gør videoen privat efter først at have planlagt den til udgivelse.
Men en teknisk fejl betyder, at videoen bliver udgivet alligevel.
Held i uheld.
- Jeg sad og spillede computerspil, da det bare lige pludselig væltede ind med reaktioner, siger Kristian Aagaard Kulmbach i dag, 24 timer efter hans video ved en fejl blev offentliggjort.
EnsomhedIfølge Sundhedsstyrelsens 'Den Nationale Sundhedsprofil' fra 2018 føler 10,3 procent af de 16-24-årige kvinder sig ofte 'uønsket alene'- det samme gør sig gældende for 8,5 procent af de 16-24-årige mænd.
Sundhedsprofilen viser også, at personer med stærke sociale relationer har lavere risiko for psykiske lidelser og dødelighed sammenlignet med personer med svage sociale relationer.
Hos Ventilen er 55 procent af brugerne unge mænd.
I videoen fra 3.
januar forklarer han uden omsvøb, at han faktisk har haft det skidt i flere år.
- Det har meget at gøre med, at jeg føler mig meget ensom.
Jeg har ikke så mange, jeg føler, jeg kan snakke med.
Jeg har ikke så mange venner, for at sige det lige ud.
Jeg har tre venner, som jeg ser rigtig meget, siger han i videoen.
Videoen har allerede knap 70.
000 visninger og et kommentarfelt med støttende tilkendegivelser fra både følgere og andre youtubere.
Når man sidder i en sårbar situation, så regner man med, at folk synes, man er et tudefjæs.
Men jeg var bare så træt af, at jeg havde det sådan.
Kristian Aagaard KulmbachOvervældet over modtagelsenOg det er en vigtig video.
Det mener formand for ungdomsorganisationen Ventilen, Maria Bergmann Nielsen.
Hos Ventilen har unge siden 1993 kunnet finde et fællesskab med andre unge, der også kæmper med ensomhed.
Derfor ved Maria Bergmann Nielsen også, hvor vigtigt det er, når influencere som Kristian Aagaard Kulmbach vælger at dele deres sårbarheder med verden.
- Det er altafgørende for unge, der kæmper med ensomhed, at andre italesætter de følelser, de selv går rundt med.
Særligt når influencere tør tage bladet fra munden og sige 'jeg har det sgu også lidt skidt nogle gange'.
- For når de gør det, så får det løftet sløret for, at alt ikke er lutter lagkage hele tiden.
Der er også leverpostejsdage, dage, hvor bumserne pibler frem, og dage, hvor man ikke har lyst til at stå ud af sengen.
Sådan er det for alle.
Også for dem, hvor deres liv på YouTube eller Instagram ellers ser sjovt, perfekt eller fedt ud, siger hun.
Selvom 2018 har været et svært år for Kristian Aagaard Kulmbach, så har der også været højdepunkter.
Som da han til Guldtuben 2018 vandt 'Årets Serie' for hans 'Fråder Fredag'-serie på YouTube.
De mange hundrede kommentarer på videoen bekræfter Maria Bergmann Nielsens udtalelse.
Langt størstedelen af kommentarerne er støttende, kærlige og forstående.
En reaktion, som er kommet bag på Kristian Aagaard Kulmbach selv.
- Det er fuldstændig vanvittigt.
Jeg havde faktisk ikke regnet med så god en reaktion fra folk.
Når man sidder i en sårbar situation, så regner man med, at folk synes, man er et tudefjæs.
Men jeg var bare så træt af, at jeg havde det sådan.
Og jeg havde derudover sygt dårlig samvittighed over, at jeg ikke lagde flere videoer ud.
Det er dog ikke først nu, at Kristian Aagaard Kulmbach har fået det skidt.
Det begyndte faktisk helt tilbage i 2014, hvor hans karriere som youtuber for første gang tog fart.
Det var dér, han skulle tage beslutningen om enten at begynde på en uddannelse eller at vælge at blive youtuber på fuldtid.
En stor og stressende beslutning.
- I stedet for at snakke med nogen om det dengang, gik jeg med det for mig selv.
Det bliver det ikke bedre af.
Fællesskaber er medicinen mod ensomhedDet giver Maria Bergmann Nielsen fra Ventilen ham ret i.
- Når man som Kristian Aagaard Kulmbach vælger at lave sådan en video, så får man luftet ud i hovedet.
Det er vigtigt.
At tale med person, du har tillid til, er vigtigt for at komme ud af ensomheden.
Det kan være en ven, et familiemedlem, en lærer – eller eksempelvis dine følgere, hvis du føler tillid til dem.
Derudover påpeger hun vigtigheden af at finde fællesskaber, hvor man fysisk mødes med folk.
For selvom venskaber og fællesskaber på sociale medier kan være utroligt givende, så mener hun også, at det er helt grundlæggende for mennesket at have en fysisk kontakt.
At have øjenkontakt med andre mennesker.
- Fysiske fællesskaber er medicinen mod ensomhed, plejer vi at sige.
Og så er det samtidig også en forebyggende faktor.
- Fra nu af, når denne her video kommer op, så vil jeg arbejde rigtig meget på at gøre det godt igen for mig selv, så jeg kan lave nogle fede videoer til jer.
Med det løfte slutter Kristian Aagaard Kulmbach den godt 12 minutter lange bekendelsesvideo.
(© @Stupidaagaards på Youtube)Det kan Kristian Aagaard Kulmbach godt genkende.
Det er det, der mangler i hans hverdag.
Modsat hans roomie i lejligheden i Odense, så går han ikke selv på nogen uddannelse, hvor han naturligt møder en masse mennesker hver dag.
Han sidder i stedet derhjemme alene og laver indhold til sin YouTube-kanal.
Det er også igennem det arbejde, han kender mange af sine venner, hvilket ikke er helt ideelt.
- Det er jo ikke, fordi jeg ikke har nogen venner.
Jeg har rigtig mange venner, men jeg ser dem bare ikke så tit.
De fleste er youtubere, der også har deres eget liv, de skal passe.
Og når vi ses, er det tit til arrangementer, hvor man ikke lige tager en dyb snak med hinanden.
Det er lidt sørgeligt.
Efter at have udgivet videoen - ved en fejl, godt nok - har de mange reaktioner fra både følgere, familiemedlemmer og tidligere venner og bekendte været en lettelse.
- Det er mega sødt af alle de folk, der rækker ud.
Jeg er overvældet af, hvor mange der tager det seriøst, når man siger, at man har det dårligt.
Læs også:Youtube-stjerner springer ud for åben skærm: I dag kan man tjene penge på at være homoseksuelFacebookTwitterKopier linkEmner:Youtube|Sundhed og velvære|Instagram|Odense




https://www.dr.dk/nyheder/indland/ekspert-vind-kan-ikke-vaere-eneste-aarsag-til-togulykken

Togulykke på StorebæltsbroenSe temaIndlandEkspert: Vind kan ikke være eneste årsag til togulykkenHvis lastvognstraileren var ordentligt spændt fast, så burde vinden ikke kunne vriste den løs.
- Traileren burde være sat så godt fast, at det her ikke burde kunne ske ved vind på 21 meter per sekund, siger professor i vindenergi.
Af Emil Søndergård Ingvorsen04.
jan.
2019 kl.
15.
20Bemærk: artiklen er mere end 30 dage gammelLæs opDet blæste kraftigt onsdag morgen, da et DSB-tog forulykkede på Storebælt.
En ulykke, der kostede otte personer livet og sårede 16.
I vinden blev en lastvognstrailer fra et godstog vristet fri, og efterfølgende kolliderede traileren med toget.
Men vinden kan ikke være den eneste årsag til ulykken, vurderer Jakob Mann, der er professor i vindenergi ved DTU, og som tidligere har skrevet en rapport om vindhastigheder og kørsel på broer.
VIDEO: Sådan fastgøres en lastvognstrailer til et godstogDR er taget til kombiterminalen i Malmø, hvor de læsser lastvognstrailere på samme type godsvogn, som dén der var involveret i ulykken på Storebæltsbroen.
En kæmpestor kran løfter traileren op på en særlig godsvogn kaldet en "lommevogn".
Den har en slags stålramme forneden, der holder traileren på plads, så lastvognen ikke kan glide ud af rammen.
Derudover har den en særlig låseanordning, som dem der sidder bag på førerhuset på en lastbil.
På traileren sidder der en tap - kaldet "kongetappen" - som klikker sig fast på godsvognen.
Den kan fastholde minimum 30 tons, hvis den sidder fast som den skal.
Traileren burde være sat så godt fast, at det her ikke burde kunne ske ved vind på 21 meter per sekund.
Professor Jakob Mann- Vind er helt sikkert en vigtig fakta, men hvis traileren er spændt ordentligt fast på godstoget, så burde 21 meter per sekund ikke være noget problem, siger han til DR Nyheder, efter at Berlingske i første omgang bragte historien.
Havarikommissionen står lige nu for at undersøge ulykken, og ifølge undersøger Bo Haaning kan der gå flere måneder, før deres rapport ligger klar.
(© DR Nyheder)(© DR Nyheder)Burde ikke kunne blæse afI undersøgelsen vil Havarikommissionen også se på, hvilken rolle vindhastigheden spillede i ulykken.
De skal dog også se på, om der var en sikkerhedsbrist på det godstog, som tabte traileren over Storebælt.
Og selv om vinden kan have spillet en rolle, så vurderer professor Jakob Mann, at der også må have været noget andet galt.
- Nu tyder det ikke på, at der er nogen vogne, som er afsporet eller væltet.
Det er en lastvognstrailer, som er rykket løs og væltet af toget.
En lastvognstrailer er meget lettere end en togvogn, og hvis den ikke er sat helt ordentlig fast, så kan den blæse af.
Traileren burde være sat så godt fast, at det her ikke burde kunne ske ved vind på 21 meter per sekund, siger han.
Læs også:Havarikommissionen: Tog ramte tom lastvognstrailerSå er en vindhastighed på 20,9 meter per sekund nok til at rykke ved noget, som er spændt fuldstændig fast?
- Nej, det vil jeg ikke vurdere.
Reglerne lige nu er, at hvis det blæser mere end 25 meter per sekund i middelvinden, så må tog ikke passere broen.
Hvis det blæser mellem 21-25 meter per sekund, så må tog ikke køre mere end 80 kilometer i timen over broen.
Og de regler er rimelige, mener professoren i vindenergi.
- Vi har jo ikke set andre ulykker af denne type, og hvis der havde været noget galt med grænserne, så ville vi nok have set lignende ulykker før, siger han.
FacebookTwitterKopier linkEmner:Ulykker|DSB|Togselskaber|Fyn|Sjælland




https://www.dr.dk/nyheder/penge/doende-br-holder-udvalgte-butikker-abne-til-udsalg

PengeDøende BR holder udvalgte butikker åbne til udsalgTop-Toy er endegyldigt konkurs, men holder 65 butikker åbne for at sælge ud af varelageret.
Top-Toy holder en lang række butikker åbne i januar for at kunne gennemføre et januarudsalg trods konkurs.
04.
jan.
2019 kl.
15.
51Bemærk: artiklen er mere end 30 dage gammelLæs opTop-Toy, der ejer Fætter BR og Toys'R'Us i Norden, holder en stribe butikker åbne, selv om selskabet er gået konkurs.
Det sker som "en del af forberedelserne til et større januarudsalg".
Det skriver Top-Toy i en pressemeddelelse.
Allerede i efteråret måtte Top-Toy gå i rekonstruktion, men et skidt julesalg tog endegyldigt livet af firmaet kort før nytår.
Åbne BR og Toys'R'Us-butikkerBR Lyngby StorcenterBR Frederiksberg CentretBR FisketorvetBR Ro’s TorvBR Bruun’s GalleriTOYS R’ US TåstrupTOYS R’ US RødovreTOYS R’ US AalborgTOYS R’ US OdenseTOYS R’ US TilstTOYS R’ US EsbjergTOYS R’ US NæstvedTOYS R’ US RandersTOYS R’ US GentofteTOYS R’ US KoldingTOYS R’ US HolbækTOYS R’ US Field’sTOYS R’ US HolstebroTOYS R’ US HjørringTOYS R’ US SlagelseTOYS R’ US ViborgTOYS R’ US HerningTOYS R’ US KøgeTOYS R’ US BryggenTOYS R’ US Nykøbing-FalsterTOYS R’ US Sønderborg- Kunder skal dog være opmærksomme på, at forholdene i butikkerne på grund af konkurssituationen vil være anderledes end normalt.
Blandt andet er det ikke alle butikker, der kan håndtere byttepenge, så kunder opfordres til at bruge betalingskort.
- Også forbrugerrettighederne er ændret som følge af konkursen.
Således kan varer eller gavekort købt før den 30.
november 2018 ikke byttes eller bruges, skriver Top-Toy i meddelelsen.
I Danmark vil fem BR-butikker og 21 Toys'R'Us-butikker holde åbent.
Resten ligger i Sverige og Finland.
- De butikker, der åbner i dag, vil løbende modtage nye varer fra Top-Toys lagre og fra de butikker, der er lukket permanent.
Onlinebutikken vil også være åben, skriver Top-Toy.
Siden Top-Toys konkurs arbejder kurator på at få så mange penge som muligt til kreditorerne.
Det kan blandt andet ske ved at få solgt ud af varelageret.
Også onlinebutikken Coolshop har tidligere meldt sig på banen i forhold til at købe op af varelageret og muligvis overtage butikker.
Top-Toys dødedans startede 30.
november, hvor selskabet efter et stort underskud gik i rekonstruktion.
Kort før jul blev kreditorerne enige om en plan, der skulle give Top-Toy seks måneder til at redde sig.
Men få dage efter jul måtte selskabet alligevel give fortabt.
/ritzau/FacebookTwitterKopier linkEmner:Top-Toy|Detailhandel|TOYS”R”US|Konkurser|Finland




https://www.dr.dk/nyheder/regionale/oestjylland/michella-er-elev-i-konkursramte-toysrus-fyret-otte-maaneder-foer-hun

ØstjyllandMichella er elev i konkursramte Toys'R'Us: Fyret otte måneder før hun blev færdiguddannetAlene i Danmark står 1.
400 medarbejdere i en meget usikker jobsituation.
Michella Nedergaard er elev i konkursramte Toys'R'Us og derfor fyret.
Hun fik dog flere jobtilbud, da hun var med i P4 Østjyllands morgenradio fredag.
Her står hun med sin niece.
(© dr)Af Kasper Mosholm Thulstrup og Sarah Friis Elkjær04.
jan.
2019 kl.
14.
30Bemærk: artiklen er mere end 30 dage gammelLæs opGlædelig jul og godt nytår.
Du er fyret.
Det var budskabet til cirka 2.
500 medarbejdere i Norden hos konkursramte BR Legetøj og Toys'R'Us-kæderne mellem jul og nytår.
Michella Nedergaard er en af de medarbejdere, der er ramt af konkursen, da hun er elev i Toys'R'Us i Randers.
Hun har derved mistet både et job og en læreplads otte måneder før, hun ville være færdiguddannet.
- Det efterlader mig i et tomrum.
Hvornår kan jeg blive færdig?
Det er frustrerende.
Beskeden kom fredag aften klokken 19.
30 i e-Boks, at jeg havde 14 dage, inden jeg var fritstillet, siger hun.
Nu er alle Fætter BR og Toys'R'Us-butikkerne lukkede, og mange af butikkernes elever vil gerne ind i legetøjsbranchen igen.
Michella Nedergaard bor i Grenaa og er klar til at køre halvanden time hver vej til en ny elevplads.
- Jeg vil kæmpe for at få en ny elevplads.
Hvis jeg ikke kan komme indenfor legetøj igen, må jeg søge bredere, selv om mit hjerte banker for kontakten med børnene og deres glade ansigter, når man sælger noget til dem, siger hun.
Køber kan redde medarbejderneAlene i Danmark står 1.
400 medarbejdere i en meget usikker jobsituation.
Det Fælles Faglige Hus har derfor travlt med at hjælpe deres medlemmer med at sikre sig løn i opsigelsesperioden, men situationen kan endnu nå at ændre sig, da der stadig er usikkerhed om, hvorvidt nogle vil købe dele af konkursboet.
Læs også:Legetøjsgigant går konkurs efter sløjt julesalgCoolshop har vist interesse for nogle af butikkerne, og hos HK Handel håber faglig medarbejder Lars Kristiansen, at det sker, og at nogle medarbejdere dermed kan fortsætte.
- Hvis der kommer en køber, vil de ansatte i butikkerne blive købt med, og de kan derved bevare deres ansættelse, siger han.
Tilbudt job i liveradioI P4 Østjyllands morgenradio tilbød Bent Lerche fra XL Byg i Ryomgård Michella Nedergaard en elevplads, selv om han ikke mangler elever.
- Vi har altid plads til en, som kan lide at have med mennesker at gøre.
Jeg kan høre, at Michella er god til personlig betjening og kan lide at løse en opgave, som gør folk glade, siger han.
Michella Nedergaard og Bent Leche mødes derfor til en samtale i nærmeste fremtid.
FacebookTwitterKopier linkEmner:HK|TOYS”R”US|Arbejdsmarked|Detailhandel|Grenaa




https://www.dr.dk/nyheder/udland/centralbankchef-vil-trodse-trump-jeg-naegter-gaa-af

UdlandCentralbankchef vil trodse Trump: Jeg nægter at gå afKritik fra præsident Donald Trump får ikke Jerome Powell til at vakle.
Præsident Donald Trump er på nakken af centralbankchef Jerome Powell og hans rentestigninger.
Af Lasse Berg Sørensen04.
jan.
2019 kl.
20.
10Bemærk: artiklen er mere end 30 dage gammelLæs opChefen for USA's centralbank, Jerome Powell, kommer ikke til at træde tilbage, selv hvis præsidenten beder ham om det.
Det slog den magtfulde bankmand fast under en paneldebat på en konference for amerikanske økonomer.
- Hvis præsidenten bad dig om at sige op, ville du så gøre det?
spurgte moderatoren Powell, som prompte svarede:- Nej.
I panelet sad også to tidligere chefer for centralbanken The Federal Reserve, Ben Bernanke og Janet Yellen, som Trump skiftede ud med Powell sidste år.
Kritik for at hæve rentenPræsident Trump har længe kritiseret centralbanken for at hæve renten flere gange i løbet af 2018, senest i december, hvor renten blev sat til 2,5 procent.
Centralbanken hæver typisk renten under et økonomisk opsving for at undgå, at der kommer for meget fart på økonomien.
Det kan nemlig føre til overophedning og et pludseligt kollaps i samfundsøkonomien, som det var tilfældet med finanskrisen i 2007.
Og det går godt i USA.
Tidligere i dag viste de seneste jobtal, at 312.
000 flere kom i arbejde i USA i december, altså langt flere end de 177.
000, som økonomer forventede.
Læs også:Den amerikanske centralbank står imod pres fra Donald TrumpDonald Trump frygter dog ikke for en overophedning.
Tværtimod mener han, at en høj rente skader det økonomiske opsving.
- Det eneste problem, vores økonomi har, er Centralbanken.
De har ikke en føling med markedet, de forstår ikke nødvendige handelskrige (.
.
.
) Centralbanken er som en stærk golfspiller, der ikke kan score point, fordi han ikke har føling - han kan ikke putte!
skrev Trump på Twitter juleaftensdag sidste år.
På konferencen i Atlanta sagde Jerome Powell også, at Centalbanken er "fleksibel", når renten skal fastsættes i det kommende år, og at det ikke nødvendigvis betyder nye rentestigninger, skriver avisen Wall Street Journal.
- Vi er tålmodige og ser, hvordan økonomien udvikler sig, sagde centralbankchefen.
FacebookTwitterKopier link




https://www.dr.dk/sporten/cykling/efterforskning-traekker-dopingsager-i-langdrag

CyklingEfterforskning trækker dopingsager i langdragTorsdag kom det frem, at en cykelrytter i foråret 2018 afgav positiv dopingprøve.
Torsdag kom det frem, at en dansk juniorrytter er mistænkt for brug af doping i forbindelse med et løb i 2018.
04.
jan.
2019 kl.
14.
08Bemærk: artiklen er mere end 30 dage gammelLæs opSagsbehandlingen kan vare ved i måneder og sågar hele år, når sportsfolk afleverer en positiv dopingprøve.
Det er også tilfældet i den dopingsag i dansk cykling, der torsdag kom til offentlighedens kendskab.
Her kunne Jyllands-Posten fortælle, at en ung dansk landsholdsrytter i foråret 2018 afgav en positiv prøve indeholdende det præstationsfremmende middel methylhexanamin.
Sagen kan i yderste konsekvens koste rytteren en karantæne på fire år, men den kan også blive kortere.
Læs også:Ung dansk cykelrytter taget i dopingtest i 2018I øjeblikket behandles sagen hos Cycling Anti-Doping Foundation (CADF), som er Den Internationale Cykelunions (UCI) uafhængige antidopingmyndighed.
Det er nu mere end et halvt år siden, at CADF testede danskeren, og det er faktisk normalt, at dopingsager kan trække ud i flere måneder.
Det fortæller direktør i Anti Doping Danmark Michael Ask, der ikke kan kommentere på den konkrete sag og derfor udtaler sig generelt om behandlingstiden i dopingsager.
- Man tager ikke bare en test og siger, at det er lig med x antal måneder eller års suspension.
- Der bliver lavet en efterforskning, hvor man undersøger de nærmere omstændigheder og interviewer den pågældende idrætsudøver for at få en forklaring.
- Det kan være, at der er påstande, der skal efterprøves, og andre personer skal interviewes.
Så det foregår lidt som, når politiet arbejder, forklarer Michael Ask.
Tidsfrister og korrespondanceHvis idrætsudøveren indrømmer brug af doping og straks lægger alle kort på bordet, så vil der ifølge antidopingdirektøren forholdsvis hurtigt kunne afsiges en dom.
Hvis sagen derimod er mere kompliceret, så kan tidsfrister i korrespondancen mellem antidopingmyndigheden og idrætsudøveren trække en sag i langdrag.
- Man arbejder jo med nogle tidsfrister.
Hvis CADF skriver til den pågældende rytter, så har den pågældende rytter x antal uger til at reagere.
- Hvis man strækker de her frister til det yderste, så kan der hurtigt gå måneder med det, siger Michael Ask.
Læs også:Danmarks Idrætsforbund opfordrer til hårdere straffe for matchfixingForud for Tour de France i 2018 blev cykelstjernen Chris Froome frikendt omkring et år efter, at han afgav en positiv dopingprøve indeholdende salbutamol under Vuelta a Espana i 2017.
Selv om det er CADF, der har testet den danske rytter, så kan dopingprøven i princippet godt være foretaget i Danmark - både i forbindelse med et løb eller uden for konkurrence.
Den unge danske landsholdsrytter har ifølge Jyllands-Posten bedt om, at karantæneperioden bliver sat i gang, så han i tilfælde af en straf kan vende hurtigere tilbage på landevejen.
/ritzau/FacebookTwitterKopier linkEmner:Chris Froome (cykelrytter)|Doping|Michael Ask (politichef)|Anti Doping Danmark|Frankrig




https://www.dr.dk/nyheder/indland/hele-himlen-lyste-op-meteor-floej-over-groenland

IndlandHele himlen lyste op: Meteor fløj over GrønlandDen seismiske målestation i Nuuk har målt et brag.
Af sandra Meinecke04.
jan.
2019 kl.
19.
29Bemærk: artiklen er mere end 30 dage gammelLæs opEn meteor fløj torsdag aften klokken cirka 18:55 henover den grønlandske hovedstad Nuuk og fik hele den sorte aftenhimmel til at lyse op med kraftige, blålige lysglimt.
Myndighedernes seismiske målestation i Nuuk har målt et brag, som formentlig stammer fra meteoren.
- Vi kan se en meget tydelig puls.
Den stammer højst sandsynligt fra det brag, som lyder, når meteoren rammer atmosfæren.
Det sender lydbølger mod Jorden, som vi kan måle, siger Peter Voss fra De Nationale Geologiske Undersøgelser for Danmark og Grønland, GEUS, til Videnskab.
dk.
En af de mange, der torsdag aften så det "spektakulære" lysglimt, er Gustav Fischer, som befandt sig i sit hjem i Nuuk, da han pludselig så, hvordan alt udenfor blev lyst op.
Efterfølgende tjekkede han sit web-kamera, som filmede foran hans hus, og her ses det tydeligt, hvordan himlen skifter farve fra sort til turkis.
En af borgerne i Nuuk, Gustav Fischer, fangede lysglimtet fra meteoren på sit web-kamera.
Lyset varede i cirka 4-5 sekunder lyste hele himlen og Nuuk op.
Den mørke himmel over Nuuk blev torsdag aften pludselig afbrudt af et blåligt lys.
1 / 3En af borgerne i Nuuk, Gustav Fischer, fangede lysglimtet fra meteoren på sit web-kamera.
1 / 3Lyset varede i cirka 4-5 sekunder lyste hele himlen og Nuuk op.
2 / 3Den mørke himmel over Nuuk blev torsdag aften pludselig afbrudt af et blåligt lys.
3 / 3Lyset blev, ifølge grønlandske medier og flere grønlændere på Facebook, også set i byen Sisimiut cirka 319 kilometer nord for Nuuk.
"Den har overlevet meget langt ned i atmosfæren"Videnskab.
dk har også talt med Henning Haack, der er lektor på Maine Mineral and Gem Museum i Canada, og som dagligt forsker i meteorer, der har ramt Jordens overflade.
Han fortæller, at det er uvist, om meteoren har ramt jorden.
Og hvis den har, kan det være svært at finde den i de grønlandske fjelde.
- Det må have været en kraftig meteor, siden den har lyst hele Nuuk op, siger han til Videnskab.
dk og tilføjer:- Hvis der har været det (et brag, red), så har den overlevet meget langt ned i atmosfæren, og så er der markant større håb om, at der er faldet noget ned, vi kan finde, siger han.
Pilot på Facebook: - Et syn jeg aldrig vil glemmeEt andet sted over Nuuk sad Air Greenlandpiloten, Mikael Jakobsen, og var i færd med aftenens sidste flyvning fra Kangerlussuaq til Nuuk, da han fra cockpittet så lyset.
Han skrev efterfølgende på Facebook:- Vi har startet vores anflyvning, og jeg registrerer, at der sker noget udenfor flyet, skriver han og tilføjer:- Himlen begynder at lyse op og skifter farve til en kraftig turkis farve.
Alle bjerge kommer frem af mørket og bliver lyst op.
Samtidig kommer en kæmpe meteor flyvende foran os med en kæmpe hale og begynder at brække i flere store og små stykker.
Alt sammen sker på cirka fem sekunder og var så flot og surrealistisk.
Et syn, jeg aldrig vil glemme, skriver han i sin opdatering på Facebook.
Han nåede ikke at filme oplevelsen, da det hele "gik så stærkt".
FacebookTwitterKopier link




https://www.dr.dk/nyheder/udland/irland-ekspert-om-udsigt-til-graensekontrol-gamle-saar-kan-springe-op-i-nordirland

BrexitSe temaUdlandIrland-ekspert om udsigt til grænsekontrol: Gamle sår kan springe op i NordirlandPolitiet i Nordirland har bedt om hjælp til at håndtere brexit-uroligheder.
Den 15.
august 1998 slog IRA mere end 20 personer ihjel som følge af en bilbombe i byen Omagh i Nordirland.
Nu frygter man, at konflikten kan genopstå.
Af Per Bang Thomsen04.
jan.
2019 kl.
19.
00Bemærk: artiklen er mere end 30 dage gammelLæs opDer er brug for ekstra forstærkning langs grænsen mellem Nordirland og Irland, hvis briterne ender med at forlade EU-samarbejdet uden en skilsmisseaftale.
Ifølge avisen The Guardian har det nordirske politi, The Police Service of Northern Ireland, nu bedt om hjælp til at håndtere de uroligheder, som man frygter kan opstå, hvis der igen kommer grænsekontrol mellem de to nabolande.
29.
marts forlader Nordirland nemlig EU-samarbejdet sammen med England, Skotland og Wales.
Og frygten er, at et no-deal brexit kan genstarte den blodige konflikt mellem de pro-britiske protestanter og de pro-irske republikanere, som der ellers blev lagt låg på med Langfredagsaftalen fra 1998.
Nu skal knap 1.
000 betjente fra Skotland og England ifølge den britiske avis trænes til at kunne håndtere de eventuelle uroligheder i Nordirland.
Og bekymringen er reel, forklarer Michael Böss, som er lektor emeritus ved Aarhus Universitet og ekspert i Irland.
- Hvis der kommer en hård grænse, er der en reel risiko for, at der er folk i begge lejre, som vil ty til politisk vold for enten at forsøge at forhindre en hård brexit eller for at forsvare den som et værn mod en genforening af Irland, siger Michael Böss.
- Der findes stadig bevæbnede grupperinger på begge sider af konflikten.
Og undersøgelser har vist, at der er en betydelig bekymring i både Irland og Nordirland for udsigten til en hård grænse.
Knap 1.
000 betjente fra Skotland og England skal trænes til eventuelle brexit-uroligheder.
Usynlig grænse erstattede betonklodserLangfredagsaftalen blev indgået i 1998 mellem Storbritannien, Irland og en række nordirske partier.
Den satte et foreløbigt punktum for de borgerkrigslignende tilstande, der havde præget Nordirland i de foregående knap tre årtier, og som havde kostet omkring 3.
500 mennesker livet.
Med fredsaftalen accepterede republikanske nationalister i Nordirland, der ellers havde kæmpet for, at Nordirland skulle blive en del af Irland, at landet skulle forblive britisk, så længe der er et demokratisk flertal for det.
Nordirland er en del af Det Forenede Kongerige sammen med Wales, Skotland og England.
Nordirland er en del af Det Forenede Kongerige sammen med Wales, Skotland og England.
Til gengæld blev det besluttet, at forholdet mellem Nordirland og Irland skulle forbedres, og en af de direkte konsekvenser blev, at den næsten 500 kilometer lange grænse mellem landene blev gjort usynlig.
- Da jeg begyndte at rejse i området i 1990’erne, blev man stoppet af vagter med maskinpistoler, når man skulle krydse grænsen.
Efterfølgende skulle man køre igennem en labyrint af store betonklodser, som skulle forhindre republikanske terrorister i at tvinge sig vej over grænsen, fortæller Michael Böss og fortsætter:- I dag bemærker man ikke grænsen, og titusindvis krydser den til daglig for at arbejde, fragte varer eller besøge familie og venner.
Førhen var der mange, som aldrig havde været på den anden side af grænsen.
En af årsagerne til, at det kunne lade sig gøre, var, at begge lande var en del af EU.
Og hverken EU, briterne eller Irland, som forbliver i EU-samarbejdet, har noget ønske om, at der igen kommer grænsekontrol mellem de to lande.
Men hvis de britiske politikere ikke blåstempler den skilsmisseaftale, som premierminister Theresa May har forhandlet på plads med EU, kan det blive konsekvensen.
DR Nyheder mødte i december lastbilchaufføren Kenny Ferguson, der dagligt krydser grænsen mellem Irland og Nordirland.
Som manna fra himlenDet er netop det, der kan få konflikten til at blusse op igen, forklarer Michael Böss.
Selvom den halvmilitære, nationalistiske oprørsgruppe IRA, der kæmpede for et forenet Irland, valgte at nedlægge sig selv efter fredsaftalen i 1998, så opstod der efterfølgende en række udbrydergrupper.
- De grupper er stadig bevæbnede og farlige.
Hvis der igen kommer en hård grænse, kan det være, at de vil udnytte muligheden til at gøre endnu et voldeligt forsøg på at få genforenet Irland, siger Michael Böss.
Han peger på en undersøgelse, som blev udført af Queen's University i Belfast, Ulster University samt menneskerettighedseksperter fra Committee on the Administration of Justice.
Den var blandt andet baseret på interviews med medlemmer fra flere udbrydergrupper, og lederen af gruppen Saoradh, der blev stiftet i 2016, sagde i den forbindelse, at brexit var kommet som ”manna fra himlen” til dem.
Her understregede han samtidig, at jo hårdere grænsen mellem Irland og Nordirland bliver, des bedre bliver det for deres sag.
- Vi må ikke glemme, at der også findes paramilitære og radikale grupperinger på den pro-britiske side, som fortsat er bevæbnede, understreger Michal Böss.
I dag skal man holde godt øje, hvis man vil se grænseovergangen mellem Irland og Nordirland.
Tilbageslag med hård grænseUdover frygten for voldelige sammenstød har brexit også genstartet debatten om, hvor Nordirland egentlig hører til.
Det nordirske separatistparti Sinn Féin meddelte allerede dagen efter brexit-afstemningen, at der er brug for en løsrivelsesafstemning i Nordirland.
- Der er undersøgelser, der har vist, at selv moderate unionister (folk, der støtter Nordirlands deltagelse i Det Forenede Kongerige, red.
) som følge af brexit-debatten, nu er modtagelige over for argumentet om et forenet Irland.
Det bekymrer politikerne, siger Michael Böss.
De britiske politikere skal senest 21.
januar stemme om den brexitaftale, Theresa May har forhandlet på plads.
Michael Böss håber dog, at det ender med, at grænsen mellem Irland og Nordirland forbliver åben som i dag.
- Det vil være et utroligt stort tilbageslag, hvis man kommer tilbage til en hård grænse, siger han.
Hvorfor skaber det såkaldte 'backstop' så meget splid?
•Det såkaldte 'backstop’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
•Efter planen skal Storbritannien forlade EU 29.
marts næste år.
Men i en periode frem til udgangen af 2020 vil Storbritannien blive ved med at følge alle EU's regler og være en del af EU's indre marked.
•Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere som kontrollerer varer ved grænsen mellem Irland og Nordirland.
•Men hvis det af en eller anden årsag ikke lykkes for EU og Storbritannien at lave sådan en frihandelsaftale, er der behov for nogle regler for, hvad der så skal ske i stedet.
Det er de regler, som er beskrevet i det såkaldte 'backstop', der er en del af den skilsmisse-aftale, som EU og Storbritannien har indgået.
Men den aftale er kontroversiel.
•For ifølge premierministerens egen juridiske rådgiver kan Storbritannien derved risikere at ende i en toldunion med EU på ubestemt tid.
Det vil betyde, at Storbritannien vil skulle følge EU's toldregler, og at Storbritannien derfor ikke vil kunne indgå selvstændige handelsaftaler med andre lande.
•Og netop dét har skabt vrede blandt mange britiske parlamentarikere, der frygter, at Storbritannien aldrig for alvor kan komme til at forlade EU-samarbejdet.
FacebookTwitterKopier linkEmner:EU|Irland|Nordirland|Theresa May (politiker)|EU-forhold




https://www.dr.dk/nyheder/regionale/hovedstadsomraadet/kommune-tilbyder-fleksibel-arbejdstid-pia-har-bedt-om-tre-timer

KøbenhavnKommune tilbyder fleksibel arbejdstid: Pia har bedt om tre timer ekstra om ugenKøbenhavn har som forsøg tilbudt knap 500 medarbejdere at gå op eller ned i tid.
For knap et år siden øgede Pia Søndergaard sin arbejdstid på et jobcenter i København med tre timer om ugen, så hun arbejder 40 timer.
Af Ida Nathan04.
jan.
2019 kl.
13.
50Bemærk: artiklen er mere end 30 dage gammelLæs opFortæl os, hvor mange timer du ønsker at arbejde om ugen, så justerer vi arbejdstiden efter det.
Nogenlunde den besked har Københavns Kommune igennem et år givet 497 medarbejdere i tre forvaltninger.
Som en del af et pilotprojekt har de fået tilbudt at ændre deres arbejdstid for en periode.
Det har 43 medarbejdere takket ja til, viser kommunens evaluering.
23 har valgt at gå ned i tid, mens resten har øget timetallet.
En af dem er Pia Søndergaard, der er ansat som koordinator hos Jobcenter København.
I knapt et år har hun arbejdet tre timer ekstra om ugen, så hun når op på 40 timer.
- Jeg kan godt lide at gå på arbejde, så jeg tænkte, at det var en oplagt mulighed for at tjene lidt flere penge, og jeg slap for at finde et bijob.
Læs også:Undersøgelse: Flere lønmodtagere med fleksible arbejdstider har lange arbejdsugerDe ekstra timer betyder, at hun går en halv time senere i ugens fire første dage og en hel time senere om fredagen.
Og det generer hende ikke: Tværtimod oplever hun, at hun får mere ud af arbejdsdagen.
- Jeg har ikke små børn, der skal hentes klokken fire i en daginstitution, så det passer godt i mit liv.
Det har jeg tidligere haft, og dengang arbejdede jeg på nedsat tid.
Men nu har jeg en halv time ekstra, hvor der er ro til at blive færdig med arbejdsopgaverne, uden at jeg nødvendigvis skal gå hjem, fordi arbejdsdagen slutter.
Chef: Ikke helt problemfritPå det jobcenter i København, hvor Pia Søndergaard er ansat, har 22 medarbejdere justeret deres arbejdstid i løbet af pilotprojektet.
Det kan give udfordringer med planlægningen, siger centerchef Jannik Nielsen.
- For eksempel, hvis nogle medarbejdere er gået så meget ned i tid, at de tager en hel ugentlig fridag, hvor lægger man så afdelingsmøderne og andre aktiviteter, der er fælles for en hel afdeling?
På den måde kan det give nogle udfordringer med at skabe sammenhængskraft i en afdeling.
Læs også:Michael har fleksibel arbejdstid og lange arbejdsuger: Perfekt for en delefarPå den anden side er gevinsterne ved at imødekomme medarbejdernes ønsker så store, at det opvejer besværet, oplever Jannik Nielsen.
- Det kræver et godt overblik over, hvilke opgaver, der skal løses, og hvilke ressourcer vi har til rådighed i centret.
Til gengæld er medarbejderne gladere, og i sidste ende løser vi vores kerneopgave bedre.
I enkelte situationer har det været umuligt at efterkomme et ønske om at gå op eller ned i tid.
Så er medarbejderne blevet tilbudt at blive rykket over i en anden afdeling, hvor der mulighed for at justere arbejdstiden, fortæller Jannik Nielsen.
Kan give misundelseOgså forskningen underbygger billedet af, at fleksibilitet i forhold til arbejdstiden giver mere tilfredse medarbejdere.
Men det kan også give dårlig stemning internt på en arbejdsplads, siger arbejdsmarkedsforsker ved Københavns Universitet Anna Ilsøe, der særligt har kigget på private arbejdspladser.
- Helt lavpraktisk kan der være en, der har fri en fast ugedag, så ingen andre kan få fri den dag, hvis der opstår behov for det, og så kan der opstå misundelse.
Skal man undgå den slags problemer, er nøglen at koordinere opgaverne, så fleksibiliteten ikke går ud over enkelte medarbejdere, siger Anna Ilsøe.
- Det kan være en rigtig god idé, at ledelsen får snakket med tillidsrepræsentanterne, for det er tit dem, der har overblikket over, hvordan arbejdsopgaverne bliver planlagt, hvordan medarbejderne har det internt, og hvilke ønsker og behov de har som gruppe.
I kølvandet på pilotprojektet i København har en række kommuner i hovedstadsområdet haft spørgsmålet om mere fleksibel arbejdstid på dagsordenen.
Ingen steder er der blevet vedtaget nye ordninger.
FacebookTwitterKopier linkEmner:København|Arbejdsmarked|Københavns Universitet|Ansættelsesforhold|Københavns Kommune




https://www.dr.dk/nyheder/udland/helikoptere-soeger-efter-savnede-skiloebere-i-norge

UdlandHelikoptere søger efter savnede skiløbere i NorgeEn svensk kvinde og tre finske mænd har været savnet siden i onsdags.
Politiet frygter, at de fire skiløbere kan være blevet fanget i sneen efter et sneskred.
Af Marie Louise Hagemeister04.
jan.
2019 kl.
13.
03Bemærk: artiklen er mere end 30 dage gammelLæs opI Norge er politiet på intensiv jagt efter fire skiløbere, som man ikke har hørt fra i to dage.
De fire skiløbere - en svensk kvinde og tre finske mænd - var på skitur på et fjeld i Troms i Norge.
Politiet frygter, at de fire skiløbere kan være blevet fanget i et sneskred, skriver det norske medie VG.
Der er observeret spor efter ski ind i fjeldområdet, men ikke ud derfra.
Det var en femte skiløber, som blev væk fra de andre, som meldte de fire skiløbere savnet.
Vejrforholdene gør det vanskeligt for politiet at finde frem til de savnede.
Risikoen for sneskred er for stor til, at man kan sætte redningsmandskab ind i området, siger politiet ifølge VG.
Redningshunde har været ude at lede efter skiløberne.
 Norsk Folkehjelp måtte indstille søgningen på grund af dårligt vejr.
 Tre helikoptere er nu ude at flyve for at lede efter de savnede - en svensk kvinde og tre mænd fra Finland.
 Politiet frygter, at skiløberne kan være blevet fanget i et sneskred.
1 / 4Redningshunde har været ude at lede efter skiløberne.
1 / 4Norsk Folkehjelp måtte indstille søgningen på grund af dårligt vejr.
2 / 4Tre helikoptere er nu ude at flyve for at lede efter de savnede - en svensk kvinde og tre mænd fra Finland.
3 / 4Politiet frygter, at skiløberne kan være blevet fanget i et sneskred.
4 / 4Politiet har også søgt efter mobilsignaler, men uden held.
I dag er der derfor sat tre helikoptere ind, fortæller indsatsleder Roald Berntsen til VG.
- Vi har endelig vejr til at kunne flyve op og se på området for at kortlægge, om det er sikkert nok for et mandskab at arbejde deroppe, siger indsatsleder Roald Berntsen til VG.
Derudover vil sneskredseksperter søge efter signaler fra mobiltelefoner og lavinesøgere, som man mener, skiløberne havde på sig.
I aftes fløj en ambulancehelikopter og en ambulance fra forsvaret over området, men de måtte vende om på grund af vejrforholdene.
Også mandskab fra Røde Kors, Norsk Folkehjelp og redningshunde har været ude at søge efter spor.
Skiløberne blev sidst set i onsdags klokken 14.
00.
Fjeldet med navnet Blåbærfjeldet ligger i Tamokdalen i det indre Troms.
Ifølge distriktsleder Tor Indrevold fra Troms Røde Kors er det et stejlt terræn.
- Der er en del sneskred der, sommetider også meget store sneskred, siger han til VG.
FacebookTwitterKopier linkEmner:Skisport|Norge|Røde Kors|Politi|Naturkatastrofer




https://www.dr.dk/nyheder/penge/faa-skader-efter-stormflod-vi-er-blevet-bedre-til-haandtere-ekstreme-vejrforhold

Blæst over DanmarkSe temaPengeFå skader efter stormflod: 'Vi er blevet bedre til at håndtere ekstreme vejrforhold'Forsikringsselskaber har denne gang fået færre anmeldelser om stormflodsskader.
Topdanmark har modtaget lidt mere end 500 anmeldelser om stormskader.
Kun tre af dem drejer sig om skader fra vandstigningerne.
Da stormen Bodil hærgede modtog Topdanmark 700 anmeldelser om stormflodsskader.
Af Signe Mai Vilsbøll04.
jan.
2019 kl.
11.
50Bemærk: artiklen er mere end 30 dage gammelLæs opIndledende vandstandsprognoser fra Danmarks Meteorologisk Institut (DMI) tog en række kommuner på sengen, og flere steder i Danmark endte stormen Alfrida med at forårsage stormflod.
På trods af rigelige mængder vand, lykkedes det dog myndigheder og borgere at få dæmmet op for de værste stormflodsskader.
Det fortæller operativ chef i beredskabsstyrelsen, Lars Høg Schou.
- Der har været hårdt ramt nogle steder, men vi har været godt forberedt, og vi er blevet bedre til at håndtere klimarelaterede hændelser de senere år, fordi vi efterhånden har prøvet det et par gange, siger han.
Læs også:OVERBLIK Sådan dækker din forsikring stormskaderSandsække og jorddigerOnsdag så prognosen slem ud i Syddanmarks kystnære kommuner, og derfor gik beredskabet allerede om formiddagen i gang med at placere sandsække og jorddiger i kyst, sø, å og fjordnære områder.
Lars Høg Schou mener, at de hurtige reaktioner fra borgere og myndigheder i de særligt udsatte områder har medvirket til færre skader som følge af stormflod.
- Mange steder i landet har vandstanden været højere end ved tidligere stormflod, men vi har alligevel været ramt mindre, end vi var i 2013.
Så noget tyder på, at det går den rigtige vej, siger beredskabschefen og henviser til stormen Bodil, der væltede træer, smadrede ruder og oversvømmede hele huse.
Forsikringsselskaber melder om få skaderForsikringsselskaberne bekræfter tendensen.
Selvom Stormrådet i går erklærede, at der var tale om stormflod i det meste af Syddanmark, hvilket giver folk mulighed for at søge erstatning, så har telefonerne hos tre af landets største forsikringsselskaber været ganske stille.
Læs også:Stormrådet i ny vurdering: Stormflod har ramt store dele af SyddanmarkForsikringsselskaberne Tryg, Topdanmark og Codan, der håndterer sagsbehandlingen af stormflodsskader, har modtaget ganske få anmeldelser.
Forsikringsselskabet Tryg melder efter stormen Alfrida om 500 anmeldelser om skader på private boliger, landbrug, erhverv og biler.
Her er det dog ifølge pressekonsulent i Tryg, Christian Kehler, "i småtingsafdelingen", og ingen af anmeldelserne er om stormflodsskader.
Codan: Vi regner ikke med at blive lagt nedTopdanmark har siden d.
2.
januar modtaget lidt mere end 500 anmeldelser om stormskader.
Kun tre af dem drejer sig om skader fra vandstigningerne.
Da stormen Bodil hærgede modtog Topdanmark ifølge skadeschef Stefan Gravang 700 anmeldelser om stormflodsskader.
Kommunikationschef i Codan, Anders Frederiksen, fortæller, at Codan indtil videre kun har modtaget én anmeldelse om stormflodsskader.
Det er ifølge ham langt mindre end tidligere.
- Vi har slet ikke fået ligeså mange anmeldelser om skader fra kunder, som vi plejer at få ved større storme.
Selvfølgelig er vi tidligt i processen, så der kan komme flere, men vi regner ikke med, at vi bliver lagt ned af storm denne gang, siger Anders Frederiksen og påpeger, at Codan fik 300 anmeldelser om stormflodsskader efter stormen Bodils hærgen i 2013.
FacebookTwitterKopier linkEmner:Codan Forsikring|Tryg Forsikring|Vejret|Topdanmark|Forsikringsselskaber




https://www.dr.dk/sporten/haandbold/vm-herrer/skader-og-foedsel-driller-danmarks-forberedelser-til-vm-i-haandbold

VM herrerSkader og fødsel driller Danmarks forberedelser til VM i håndboldDanmark spiller søndag sidste testkamp inden VM uden Henrik Toft Hansen.
Mikkel Hansen er ikke at finde i den danske VM-lejr, da han lige om lidt skal være far for første gang.
Af Rasmus Dalgaard04.
jan.
2019 kl.
13.
00Bemærk: artiklen er mere end 30 dage gammelLæs opDet danske landshold vandt torsdag på imponerende vis 33-19 over Ungarn forud for VM i håndbold.
Men på trods af det fine spil og gode resultat så var det en landstræner med mange overvejelser i hovedet, der vågnede op fredag morgen.
Den danske trup er nemlig ramt af en række skader og en enkelt fødsel, og med seks dage til VM går i gang, er det ikke optimalt, fortæller landstræner Nikolaj Jacobsen.
- Vi har nogle skader på nogle vigtige folk.
Vi har en fødsel, som også gør, at tingene bliver lidt mere komplicerede.
Det giver selvfølgelig lidt uro, og det skal vi gerne have styr på, så vi får bragt ro ind i truppen.
Det, er det, der bekymrer mig mest, siger landstræneren.
Hansen-babyMikkel Hansen har fået lov at forlade landsholdslejren for at være sammen med sin kæreste, Stephanie, der skal føde i disse dage.
Det er en situation, som man ikke kan gøre så meget ved, fortæller Nikolaj Jacobsen.
- Naturens kræfter vinder som regel.
Derfor er vi nu i en afventende position.
Håber, alt går godt, og så tager vi den derfra.
Læs også:Landin melder sig klar til håndbold-VM: Jeg er ikke bekymretDanmark spiller sin anden og sidste opvarmningskamp til VM søndag mod Ungarn, og det er uvist, hvorvidt den kommende far er med.
Men er PSG-stjernen ikke at finde i hallen søndag, så får det ikke den store betydning, vurderer landstræneren.
- Jeg vil hellere have ham med til de to træninger tirsdag og onsdag end kampen på søndag.
Jeg tror ikke, det vil få den store betydning.
Mikkel er intelligent og har en kæmpe rolle og betydning.
Som vi så i går, kan Nikolaj Markussen ganske fint udfylde rollen, når Mikkel ikke er der.
Toft ude i 14 dageEt større problem for landstræneren er Henrik Toft Hansens fiberskade, som holder stregspilleren ude et par ugers tid.
Men så er det godt, at landstræneren har to herrer ved navn Toft Hansen i truppen, da Nikolaj Jacobsen sætter sin lid til Henrik Toft Hansens bror og landsholdskammerat, René Toft Hansen.
- René skal give den gas til at starte med, og så skal han ud og have lidt pause.
Det bliver løsningen, og så er der nogle kampe, hvor Simon Hald og Anders Zachariassen skal tage over, og så er der andre kampe, hvor vi måske er mere pressede end i går, hvor René også skal spiller noget mere forsvar.
Læs også:Henrik Tofts lyskeskade truer VM: ’Jeg håber, jeg kan nå at bidrage med noget’Og det stopper ikke her.
Torsdag måtte Niklas Landin sidde over, fordi han under opvarmningen fik problemer med lysken.
Men han melder sig fredag klar igen.
- Status er god.
Jeg er ikke bekymret og mærker ingenting, når jeg går rundt her på hotellet.
- Jeg mærkede et riv i lysken i aftes, og det var i ren kontrol med fysioterapeuten, at jeg sad over mod Ungarn.
Danmark åbner VM på hjemmebane i Royal Arena 10.
januar, hvor modstanderen hedder Chile.
FacebookTwitterKopier linkEmner:Anders Zachariassen (håndboldspiller)|Henrik Toft Hansen (håndboldspiller)|Ungarn|Håndbold|Royal Arena




https://www.dr.dk/sporten/haandbold/kvindeligaen/tidligere-landsholdsspiller-stopper-haandboldkarrieren-efter-11

KvindeligaenTidligere landsholdsspiller stopper håndboldkarrieren efter 11 sæsoner i Randers30-årige Camilla Dalby indstiller karrieren til sommer.
I sommeren 2019 er det slut med at juble på håndboldbanen for Camilla Dalby, der slutter karrieren.
Af Rasmus Dalgaard04.
jan.
2019 kl.
10.
59Bemærk: artiklen er mere end 30 dage gammelLæs opDen tidligere landsholdsspiller Camilla Dalby har valgt at indstille sin karriere til sommer, og dermed bliver Randers HK den 30-årige håndboldspillers sidste klub.
Det fortæller hun i en pressemeddelelse fra Randers HK.
- Jeg har altid ladet min mavefornemmelse råde mig igennem mine valg i livet.
Og den fortæller mig, at det er det rigtige tidspunkt at stoppe i Randers HK efter denne sæson.
Jeg er stolt over min tid i klubben og beæret og ydmyg over alt det, som klubben har givet mig, siger Dalby.
Læs også:Nykøbing Falster tromler over Randers i Final 4-semifinaleCamilla Dalby havde en afstikker til klubben Buducnost i Montenegro, hvor hun vandt Champions League i 2015, men ellers har hun spillet hele sin seniorkarriere i Randers, og det er også der, den slutter.
- Det har altid været en drøm at slutte min karriere, hvor det hele startede, og jeg er rigtig glad for, at jeg nu får den mulighed.
Derfor skal det sidste halve år også bruges til at slutte bedst muligt af.
For holdets vedkommende vil vi gøre alt for at gribe muligheden for at nå slutspillet.
Rent personligt vil jeg gerne efterlade det bedste mulige aftryk.
Camilla Dalby nåede at spille 108 landskampe fra 2007 til 2016.
Hun scorede 303 mål for Danmark, som hun også nåede at repræsentere ved både OL, VM og EM.
FacebookTwitterKopier linkEmner:Randers HK|Randers|Arbejdsmarked|Montenegro




https://www.dr.dk/nyheder/kultur/gaming/kendt-skuespiller-skaber-drama-paa-internettet-erklaerer-krig-mod-verdens

GamingKendt skuespiller skaber drama på internettet: Erklærer krig mod verdens største youtuberSelvom skuespilleren Jack Black har annonceret, at han vil være den største youtuber, skal man tage det med et gran salt, mener YouTube-ekspert.
Når skuespilleren Jack Black (tv.
) proklamerer, at han vil være større end youtuberen Felix Kjellberg (th.
), så vurderer YouTube-ekspert, at det hele bare er for sjov.
(Foto: Leon Bennet & Dave J.
Hogan © Getty Images)Af Christian Mejdahl Buhl04.
jan.
2019 kl.
11.
29Bemærk: artiklen er mere end 30 dage gammelLæs opDe fleste kender den populære skuespiller og musiker Jack Black for hans roller i film som 'School of Rock', 'Kung Fu Panda' eller 'Jumanji: Welcome to the Jungle'.
Men nu har skuespilleren oprettet en mystisk YouTube-kanal med navnet 'Jablinski Games'.
Indtil videre ligger der kun to videoer på kanalen, og i den ene proklamerer skuespilleren, at han vil have den største kanal på mediet med ugentlige gaming-videoer til de sultne seere.
Læs også:Millioner følger med i vanvittigt kapløb: Verdens største YouTube-stjerne bliver overhaletJack Black har jo en komikers personlighed, så denne her nye kanal er jo bare for at lave sjov med det drama, der har udspillet sig.
Marie WatsonHan har øjensynligt i sinde at slå svenske Felix Kjellberg, der lige nu ligger nummer ét med sin gaming-kanal 'PewDiePie', med 79.
500.
000 abonnenter.
Flere medier har skrevet om skuespillerens indtog på YouTube-scenen, men skal man tro den danske gamer og youtuber Marie Watson, så skal Jack Blacks entre på platformen altså tages med en masse forbehold.
- Jeg tror bestemt ikke, han mener det seriøst, griner Marie Watson.
Og for at forstå, hvorfor Jack Blacks nye kanal er for sjov, skal man ifølge Marie Watson vende blikket mod den usædvanlige kamp, der i det seneste halve års tid har udfoldet sig mellem en svensk computerspiller og et indisk pladeselskab.
På kanalen fremgår det, at det er Jack Blacks 12-årige søn, Samuel Black, der står bag sin fars youtubekanal.
- Jeg vil gerne gøre det klart, at der ikke er nogen stor produktion bag denne kanal.
Det hele er lavet af min søn.
Han holder mig som gidsel, og jeg kan ikke spores.
Hjælp.
.
.
, står der.
Jack Black driller helt bevidstDen svenske gamer PewDiePie og det indiske plade- og filmselskab T-Series har nemlig i løbet af de sidste halve års tid kæmpet om at ligge nummer ét på YouTube som den mest fulgte kanal.
Det har resulteret i hackerangreb, dyre reklamer og andre ekstreme midler i kampen om at være den største spiller på YouTube-banen.
Forstå sagen mellem PewDiePie og T-SeriesNetop nu kæmper to kanaler om at være den mægtigste på YouTube.
Igennem den senere tid har linjerne været trukket hårdt op mellem den svenske gamer PewDiePie, der er verdens største YouTuber, og Indiens største musik- og filmselskab T-Series.
I skrivende stund har det indiske selskab omkring 78,5 millioner abonnenter på deres kanal.
Men lidt endnu er det stadig PewDiePie, der indtager førstepladsen med 79,5 millioner abonnenter på sin kanal.
Det har fået flere YouTube-brugere til at sætte alle kræfter ind på at redde deres helt, PewDiePie, så han kan forblive kongen af YouTube.
For eksempel har The Hacker Giraffe formået at hacke 50.
000 printere, så de udskrev papirer med instrukser om at abonnere på PewDiePies kanal og stoppe med at følge T-Series.
Også youtuberen Justin Roberts tog kampen op mod det indiske selskab, da han greb ud efter alle de vennetjenester han kunne, og kaprede den største reklameskærm på Times Square i New York, med budskabet om at gå ind og følge PewDiePie.
Og endelig brugte en anden youtuber, MrBeast, en halv dag på at sige 'PewDiePie' 100.
000 gange, for at skabe opmærksomhed om PewDiePies kamp mod den indiske udfordrer til tronen.
Og youtuberen Marie Watson mener altså, at Jack Blacks kanal åbenlyst er for sjov og bare endnu et kapitel i fortællingen om opgøret mellem PewDiePie og T-series.
- Jack Black har jo en komikers personlighed, så denne her nye kanal er bare for at lave sjov med det drama, der har udspillet sig, lyder det fra Marie Watson.
Ifølge hende er det værd at lægge mærke til, at Jack Black blandt andet sidder i den samme type gaming-stol, som PewDiePie også sidder i i sine videoer.
- Det gør han jo for at drille og prikke til PewDiePie og have det sjovt med hele sagen.
Det er en meget sjov måde at tage luften ud af dramaet, som ellers er blevet pustet helt vildt op, siger hun.
Folk er ikke blege for at tage vilde midler i brug, når det kommer til promoveringen af PewDiePie.
Her er det Time Squares største reklametavle og en udskrift fra en af 50.
000 hackede printere, der er blevet taget i brug i YouTube-krigen, som Jack Black nu har meldt sig ind i.
(© Justin Roberts/Dr_Moxmo)Folk elsker dramaMen hvad får Jack Black egentlig ud af at blande sig i dramaet mellem PewDiePie og T-Series?
Marie Watson mener, at det er en nem måde at skabe opmærksomhed om sig selv og peger på, at Jack Black har gjort det helt rigtige i forhold til at skabe røre i YouTube-andedammen.
- Det er en genial måde at få promotion på, for hvis der er noget, folk elsker på internettet og i den virkelige verden, så er det drama.
Og Jack Black prikker til PewDiePie, som er den største på YouTube.
Og det får man en masse følgere på.
Så det, tror jeg, er måske en af grundene, siger hun.
Det er blandt andet denne stol, Jack Black ligger i, som Marie Watson mener, er et åbentlyst tegn på, at han driller PewDiePie.
Brugerne er ikke dummeJack Black er måske først og fremmest kendt fra film og tv, hvor han har fået folk til at grine, siden han startede sin karriere for mere end tyve år siden.
Derudover er han også fast forsanger i rock-duoen Tenacious D, der sidst var i Danmark på Roskilde Festival i 2016, og som indtager Royal Arena i København til sommer.
Brugerne på YouTube har da også taget pænt imod den populære entertainers ankomst som internet-trold.
Sidste år var Jack Black med i 'Jumanji: Welcome to the jungle', der tjente tæt på en milliard dollars på verdensplan.
Blandt andet skriver de ting i kommentarsporet som:- Om 40 år kan jeg prale over for mine børnebørn med, at jeg var der, da Gud besluttede sig for at komme ned på Jorden, lyder det fra brugeren Communist Manifesto, mens brugeren Shade også er vild med skuespillerens kanal.
- Jeg har aldrig trykket på 'Abonner' så hurtigt før, lyder det fra brugeren i kommentarsporet.
Og den slags kommentarer er ifølge Marie Watson også et udtryk for, at hele sagen bare pustet op for sjov.
- Der er nogle brugere, der tager det drabeligt seriøst.
I andre sammenhænge har man set, hvordan folk er gået helt bananas og har skrevet de ondeste ting mellem to fangrupper af diverse youtubere, siger hun og fortsætter:- Men PewDiePies fans og følgere er lidt et troll-community, der er vant til, at PewDiePie også altid laver grin med en masse ting, så i det her tilfælde med Jack Blacks videoer er hovedparten af brugerne fuldt ud klar over, at det hele bare er for sjov, siger hun.
Læs også:Helt ny spilkonsol på vej: Vil tage kampen op med PlayStation og XboxFacebookTwitterKopier linkEmner:Youtube|Teater|København|Roskilde Festival|Ørestad




https://www.dr.dk/nyheder/indland/politisk-forargelse-5-aarig-naegtet-kartofler-og-broccoli-paa-udrejsecenter

IndlandPolitisk forargelse: 5-årig nægtet kartofler og broccoli på udrejsecenterIfølge Kriminalforsorgen er mindre saltede kartofler og broccoli forbeholdt småbørn.
Der bor omkring 90 børn på centret.
De er der, fordi en eller begge forældre ikke vil forlade Danmark efter at have fået afslag på asyl.
(© Politi.
dk)Af Theis Lange Olsen04.
jan.
2019 kl.
12.
14Bemærk: artiklen er mere end 30 dage gammelLæs opDet har skabt politisk forargelse på Christiansborg og på sociale medier, at en femårig dreng indkvarteret på Udrejsecenter Sjælsmark er blevet nægtet kartofler og broccoli i cafeteriet.
I en video, som er lagt på Youtube af faren, ser man, at drengen i forbindelse med aftensmanden beder om at få kartofler og broccoli, men får at vide af personalet, at det er forbeholdt de helt små børn.
Drengen må derfor nøjes med den normale aftenmenu.
Faderen spørger igen og igen, om det ikke kan lade sig gøre, men personalet står fast på, at de ikke må give grøntsagerne til andre end småbørn.
Læs også:Ombudsmand: Sjælsmark-børn trives dårligtRigid behandling af afviste asylsansøgere eller en helt fornuftig beslutning?
Socialdemokratiets folketingsmedlem Mette Gjerskov er blandt dem, der ser rødt.
Hun skriver på Facebook, at videoen får hendes "hjerte til at bløde", og at "det er et monster, vi har fået skabt" med henvisning til Udrejsecenter Sjælsmark, hvor afviste asylansøgere indkvarteres.
Mette Gjerskov (S) i Folketingssalen.
Hun er forarget over, at femårig dreng nægtes kartofler og broccoli til småbørn på Udrejsecenter Sjælsmark.
Også Alternativerts udlændingeordfører, Carolina Magdalena Maier, er forarget og skriver på Twitter, at hun vil stille ministerspørgsmål om maden.
- Ikke et spørgsmål om kartoflerOrdningen med et cafeterie på Udrejsecenter Sjælsmark er besluttet af et flertal på Christiansborg og håndhæves af Kriminalforsorgen.
Her henviser man til en tidligere udtalelse til Ombudsmanden om centeret, hvori man kan læse, at "broccoli og kartofler er forbeholdt indkvarterede småbørn", og at den mad er mindre saltet og tilbydes hver dag.
UDREJSECENTER SJÆLSMARKDer bor omkring 90 børn på centret.
De er der, fordi en eller begge forældre ikke vil forlade Danmark efter at have fået afslag på asyl.
Ifølge Ombudsmanden præges deres hverdag af uro, ensomhed og uoverskuelighed.
Forholdene strider ikke imod konventionerne, men ifølge Ombudsmanden kunne der gøres mere for at skabe øget trivsel.
Mette Gjerskov, giver det ikke mening at have en ordning, hvor en femårig dreng ikke må få kartofler, fordi de er forbeholdt 0-3-årige?
- Selvfølgelig kan det alt sammen give mening, hvis man ser det ud fra et synspunkt om, at det er nødvendigt, at de overhovedet er i et cafeteria.
Men det er jo ikke mærkeligt, at en dreng ser, hvad der er på bordet, og siger, at han gerne vil have det.
- Hvilket forældrepar ville ikke synes, at det var fantastisk, hvis deres barn ville have kartofler og broccoli.
Men det er slet ikke det, det handler om.
Det handler om, at de bliver bragt i en situation, hvor det ikke er familien selv, der samles om et måltid, hvor de selv har bestemt, hvad de skal spise, siger Mette Gjerskov.
Men så opstår der måske en situation, hvor der den næste dag står flere forældre og vil have kartofler og broccoli til deres børn, selvom de er tiltænkt de allermindste?
- Jamen, det er rigtigt.
Men i alle andre situationer forventer vi, at man finder ud af det.
Det løser man jo.
Jeg har ikke hørt om nogen andre steder, hvor børn ikke må få en kartoffel, fordi den er til de små, siger Mette Gjerskov.
Hun efterlyser en tilgang, hvor personalet kan optræde knap så firkantet.
- Hele problemet er, at det er så firkantet.
Så stik dog drengen en kartoffel og kom videre.
Kunne vi ikke være lidt rummelige.
Der mangler noget anstændighed og medmenneskelighed, siger S-politikeren.
Ifølge Mette Gjerskov er sagen "ikke et spørgsmål om kartofler", men handler for hende mere om, at børn mistrives med en cafeteria-ordning.
- Vi har vidst i 20 år, at det er ufattelig vigtigt for asylfamilier at få lov til selv at købe og lave mad sammen.
Så kan de på en eller anden måde få en stabilitet i deres liv i den usikre situation, de er i.
- Og det er klart, at nu kommer der en fortælling (fra Udrejsecenter Sjælsmark, red.
), og ingen har haft mulighed for at komme ind i det cafeteria og se, hvordan tingene foregår.
Den griber jeg, siger Mette Gjerskov.
Alternativet: Det skriger til himlenI Alternativet mildnes kritikken ikke af, at Kriminalforsorgen har lavet en ordning, hvor der hver dag specifikt laves mad til de allermindste børn på Udrejsecenter Sjælsmark.
- Det er en dreng på fem år.
Man kan da ikke sige nej til en dreng på fem år, som gerne vil have grøntsager.
Det er helt absurd.
Så må de lave noget mere mad.
- Men det helt grundlæggende problem er, at de ikke må lave deres egen mad, for så havde vi slet ikke det her problem.
Men når det nu er sådan, må de sørge for at lave så meget mad, at alle børn kan få kartofler, siger Carolina Magdalena Maier.
Udlændingeordfører for Alternativet, Carolina Magdalena Maier, ønsker grundlæggende at få børnene ud af Udrejsecenter Sjælsmark Den femårige dreng får tilbudt tre måltider om dagen og derudover tre mellemmåltider.
Og så er der så lavet kartofler og broccoli specifikt til de allermindste.
Kunne man ikke forestille sig, at flere forældre står der dagen efter og vil have kartofler og broccoli til deres barn, hvis én får lov, og så er der måske ikke mad nok til de allermindste?
- Men du kan selv høre, hvor absurd det er, at vi skal sidde og diskutere, hvad for noget mad, en femårig må få og ikke må få.
Det er helt sindssygt, at jeg sidder i Folketinget og skal forholde mig til, at en femårig dreng ikke må få kartofler på et udrejsecenter.
Det skriger til himlen, at det overhovedet er et problem, siger hun.
Alternativet ønsker at få børnene ud af Udrejsecenter Sjælsmark og lade dem bo i boliger anvist af kommunerne på lige fod med asylansøgere, som ikke er udvist.
Det er ikke lykkedes at få en kommentar fra udlændingeordfører Martin Henriksen (DF), men han udtaler til Politiken, at episoden i cafeteriet ikke bør føre til ændrede regler på området.
Kort før jul kom Folketingets Ombudsmand med en rapport om forholdene på Udrejsecenter Sjælsmark, hvor han blandt andet konkluderer, at ændrede spiseforhold vil kunne styrke børnenes trivsel på centeret.
FacebookTwitterKopier linkEmner:Dansk Folkeparti|Martin Henriksen (politiker)|Mette Gjerskov (politiker)|Flygtninge og asylansøgere|Fødevarer




https://www.dr.dk/nyheder/indland/spoerg-eksperten-hvordan-finder-du-motivationen-til-komme-i-form-i-det-nye-aar






https://www.dr.dk/nyheder/indland/advokat-lokoforer-sa-gnister-lige-togulykke

Togulykke på StorebæltsbroenSe temaIndlandAdvokat: Lokofører så gnister lige før togulykkeLokoføreren af det lyntog, der forulykkede onsdag formiddag, så 'noget stort' hænge ud fra modkørende godstog.
Lokoføreren på det lyntog, der forulykkede onsdag morgen, sænkede farten over Storebælt, fordi det blæste voldsomt, siger hans advokat.
04.
jan.
2019 kl.
10.
51Bemærk: artiklen er mere end 30 dage gammelLæs opLokofører i lyntog så nogle usædvanlige gnister fra det modkørende godstog på Storebæltsbroen lige før togulykken, hvor otte passagerer mistede livet, og 16 blev kvæstet.
Det siger advokat Torben Koch, der er bisidder for lokoføreren til Berlingske.
- Gnister fra køreledningerne er ikke usædvanligt.
Men de her gnister var længere nede, siger Torben Koch.
På baggrund af interviewet skriver Berlingske, at 'noget stort' hang ud fra godstoget umiddelbart før ulykken ifølge lokoføreren.
Læs også:Sorte bokse fra lyn- og godstog skal analyseresAllerede før kollisionen var lokoføreren dog urolig for kørselsforholdene på Storebæltsforbindelsen, fortæller advokaten.
- Han mærkede straks blæsten, den er voldsom, også mere voldsom end han brød sig om.
Toget rystede.
Han kunne se køreledningerne blafre, sådan opfattede han det.
- Han blev urolig og sænkede farten til måske – det er hans vurdering – 100-120 kilometer i timen på en strækning, hvor hastigheden normalt er 180 kilometer i timen, siger Torben Koch.
/ritzau/FacebookTwitterKopier linkEmner:Togselskaber|Togtrafik|A/S Storebælt|Berlingske Media|Korsør




https://www.dr.dk/nyheder/regionale/midtvest/bankroeverier-paa-en-uge-politiet-mistaenker-samme-roevere

Midt- og VestjyllandTo bankrøverier på en uge: Politiet mistænker samme røvereTo røvere slap torsdag eftermiddag afsted med et større kontant beløb fra Faster Andelskasse  i Vestjylland.
Bankdirektøren og ti ansatte i Faster Andelskasse var torsdag efter lukketid udsat for et bankrøveri.
Af Steen Færgemand og Mona Aaberg04.
jan.
2019 kl.
10.
15Bemærk: artiklen er mere end 30 dage gammelLæs opTorsdag eftermiddag, lige efter lukketid, begik to maskerede røvere et bankrøveri mod Faster Andelskasse og slap afsted med 'et større kontant beløb'.
Røverne trængte ind og kommanderede på engelsk personalet ned på gulvet.
- De går ind i lokalet og de råber: 'Get down, face down', fortæller bankdirektør i Faster Andelskasse, Jan Kirkensgaard.
Bankrøveriet mellem Skjern og Videbæk i Vestjylland skete blot en uge efter et lignende røveri i Tinglev i Sønderjylland.
Her brød to maskerede røvere ind i Den Jyske Sparekasse, hvor de også slap afsted med et større beløb.
Politiet i Midt- og Vestjylland bekræfter, at de i efterforskningen kigger mod bankrøveriet i Sønderjylland.
- Omstændighederne ved de to røverier ligner hinanden så meget, at der næppe er tale om et tilfælde.
Vi kontakter nu Syd- og Sønderjyllands Politi for yderligere efterforskning af de to sager, fortæller leder af lokalpolitiet i Herning, Henning Præstegaard.
Ansatte får psykologhjælpDer var ti ansatte i banken, da røveriet skete.
Røverne åbnede to pengekasser - én i ekspeditionslokalet og én i boksen - og herfra tog de et større beløb.
- Jeg er ikke i tvivl om, at de ved godt, hvad de laver.
De ved tydeligvis hvilken vej, de skal, siger fortæller Jan Kirkensgaard.
Han vurderer, at hele seancen varede omkring fem minutter.
- Det føles noget længere, når man ligger med hovedet nede i jordet.
Men heldigvis var der ingen fysisk kontakt, siger bankdirektøren.
Banken holder lukket fredag, og personalet får krisehjælp af en psykolog.
- Uanset om der ikke er fysisk overlast, så er der et psykisk overgreb, og det har ikke været særlig behageligt, siger Jan Kirkensgaard.
Færre bankrøverierI takt med at de fleste banker er blevet kontantløse, er antallet af bankrøverier faldet markant, og i 2018 var der blot otte bankrøverier i Danmark.
I 2010 var der 135 bankrøverier.
Det skyldes især, at bankerne er blevet kontantløse.
Faster Andelskasse er en af de få banker, hvor kunderne fortsat kan gå ind og hæve penge lige fra gaden.
Røveriet får nu bankdirektøren til at genoverveje, om de forsat kan give deres kunder den service.
- Vi kan enten prøve at sikre os endnu mere.
Men det er stadig med risiko for et nyt røveri.
Alternativt kan vi fjerne den kassefunktion, som vi har til gavn for især vores ældre kunder, siger Jan Kirkensgaard.
Røverne forsvandt i bil i retning mod Borris.
Ifølge vidner måske i en sort Audi eller en BMW.
Det er indtil videre småt med et tydeligt signalement af røverne.
De var maskerede og bar mørkt tøj.
FacebookTwitterKopier linkEmner:Jylland|Pengeinstitutter|Faster Andelskasse|Røverier|Syd- og Sønderjyllands Politi




https://www.dr.dk/nyheder/udland/kaempe-hackerangreb-mod-tyske-politikere-og-journalister

UdlandKæmpe hackerangreb mod tyske politikere og journalisterHundredvis af parlamentsmedlemmer har fået stjålet personlige data.
Hele regeringen - inklusiv kansler Angela Merkel - er på forskellig vis blevet ramt af hackerangrebet.
Af Jakob Busk Olsen04.
jan.
2019 kl.
11.
20 | opdateret 04.
jan.
2019 kl.
12.
15Bemærk: artiklen er mere end 30 dage gammelLæs opI al ubemærkethed er personlige data om hundredvis af tyske politikere, journalister og kulturpersonligheder igennem den seneste tid blevet lækket på nettet af hackere.
Det storstilede hackerangreb kom først frem i lyset torsdag aften, da public service-mediet RBB bragte historien.
Siden har en lang række andre tyske medier undersøgt sagen, som avisen Bild kalder "den største lækage af data i Tysklands historie".
De ramteHackerangrebet er blandt andre gået ud over:Medlemmer af Forbundsdagen fra partierne CDU/CSU, SPD, De Grønne, Die Linke og FPD.
Den tyske præsident Frank-Walter Steinmeier.
Journalister fra public service-medierne ARD og ZDF.
Satirikerne Jan Böhmermann og Christian Ehring.
Rapperen Marteria og rapgruppen K.
I.
Z.
Kilde: BildMerkel omfattetTysk politi har her til formiddag bekræftet angrebet, som det nationale center for cyberforsvar NCAZ "følger tæt".
Bild oplyser, at den tyske regering sikrede, at interne netværk ikke er blevet kompromitteret.
Men hele regeringen - inklusiv kansler Angela Merkel - er på forskellig vis blevet ramt af hackerangrebet.
For eksempel kan man finde private e-mailadresser, telefonnumre og hjemmeadresser på regeringsmedlemmer.
En talskvinde for regeringen udtaler ifølge Reuters, at de foreløbige oplysninger tyder på, at ingen "følsomme oplysninger" er blevet offentliggjort.
Det gælder også for kansler Merkel, siger talskvinden.
JulekalenderDet er endnu uvist, hvem der står bag hackerangrebet og offentliggørelsen af dokumenterne, som tæller alt fra interne partipapirer over kreditkontooplysninger til feriebilleder.
Link til det omfattende materiale er ifølge RBB blevet formidlet via en Twitter-konto siden sommeren 2017.
Kontoen, der har omkring 16.
000 følgere, begyndte dog først for alvor at tiltrække sig opmærksomhed i december sidste år, da lækagerne blev udgivet som en slags julekalender.
Der hersker foreløbig uenighed om materialets karakter.
Nogle tyske medier skriver, at der ikke er noget system i de lækkede dokumenter, mens andre siger, at hackerne må have brugt måneder på at indsamle og kategorisere dokumenterne.
AfD ikke ramtHackerangrebet, som tilsyneladende er foregået via programmet Outlook, har ramt samtlige partier i det tyske parlament Forbundsdagen - undtagen det højrenationale Alternative für Deutschland (AfD).
- Et muligt politisk motiv for dette angreb må afklares.
Den, der er ansvarlig, vil skræmme politikere.
Det vil ikke lykkes, siger generalsekretæren for de tyske socialdemokrater, Lars Klingbeil, til Bild.
I går opfordrede Folketingets formand, Pia Kjærsgaard (DF), de danske partier til at danne fælles front mod udenlandsk indblanding i den kommende valgkamp.
Hvis Folketingets partier og medlemmer bliver udsat for læk og hacking, skal de fremover informere deres kolleger i de andre partier, lyder essensen af den aftale, som formanden vil have partierne til at indgå, skriver Altinget.
FacebookTwitterKopier linkEmner:Angela Merkel (politiker)|Dansk Folkeparti|Pia Kjærsgaard (politiker)|Tyskland|Alternative für Deutschland




https://www.dr.dk/sporten/oevrig/quiz-har-du-helt-styr-paa-sportens-hall-fame

Øvrig sportQUIZ Har du helt styr på sportens Hall of Fame?
Test din viden om sportens fineste selskab her.
Af Johan Haarløv og Rasmus Askman04.
jan.
2019 kl.
09.
04Bemærk: artiklen er mere end 30 dage gammelLæs opLørdag aften bliver det nyeste medlem af sportens Hall of Fame optaget.
Siden 1992 er 33 af Danmarks sportshistories bedste atleter blevet optaget i det fine selskab.
Men med bare 33 pladser er en del af tidens bedste, danske idrætsudøvere enten blevet forbigået eller endnu ikke optaget.
Spørgsmålet er derfor, om du har helt styr på sportens fineste selskab?
Er Frank Arnesen for eksempel med i Hall of Fame?
Og hvad med Wilson Kipketer?
Test dig selv af i billedquizen herunder.
Du skal klikke på de tidligere topatleter, som du mener, er optaget i Hall of Fame.
10 af de 25 personer på billedet er medlemmer af Hall of Fame.
Du kan se, hvem der bliver optaget i Hall of Fame lørdag aften, når DR1 sender Sport 2018 fra kl.
21.
00.
FacebookTwitterKopier linkEmner:Frank Arnesen (fodboldspiller)|Wilson Kipketer (atlet)|DR1




https://www.dr.dk/nyheder/penge/berlingske-journalister-modtager-cavlingpris-daekning-af-danske-banks-hvidvask

PengeBerlingske-journalister modtager Cavlingpris for dækning af Danske Banks hvidvask-skandaleDen prestigefyldte pris går til Eva Jung, Michael Lund og Simon Bendtsen.
De tre Berlingske journalister begyndte deres afsløringer tilbage i marts 2017.
Her kunne de fortælle, milliarder af kroner blev overført til konti ejet af lyssky selskaber i Danske Bank og sendt videre i skattely i perioden 2011-2014.
Af Signe Mai Vilsbøll og Mikkel Jensen04.
jan.
2019 kl.
15.
30Bemærk: artiklen er mere end 30 dage gammelLæs opHvidvask-skandalen i Danske Bank har været på alles læber det seneste år, hvor det har vist sig, at udenlandske kunder har sendt svimlende 1500 milliarder kroner gennem bankens estiske filial, uden at ledelsen greb ind.
CavlingprisenCavling-prisen blev indstiftet 18.
december 1944 i anledning af Journalistforbundets 40 års jubilæum og til minde om forbundets stifter, journalisten og forfatteren Henrik Cavling (1858-1933).
Prisen uddeles hvert år i januar og gælder for det foregående år.
Sidste år modtog Janus Køster-Rasmussen og Camilla Stockmann prisen for deres portræt af rockergruppen Bullshit.
Og nu har journalisterne Eva Jung, Michael Lund og Simon Bendtsen fra Berlingske, som startede med at grave i de mistænkelige pengeoverførsler, modtaget en Cavling-pris for deres afsløringer af den omsiggribende skandale i Danmarks største bank.
Det blev offentliggjort ved en prisuddeling fredag eftermiddag.
- Jeres journalistik har ikke været til at sætte en finger på.
Heller ikke i mødet med Danmarks største spin-maskineri, lyder de rosende ord til vinderne fra formand for Cavling-komiteen, Kaare Sørensen, ved prisuddelingen.
Dækningen er DanmarkshistorieI sin tale til årets uddeling af Cavling-prisen i Nationalmuseets festsal forklarer Kaare Sørensen, hvorfor de tre journalister har gjort sig særligt fortjent til prisen.
- I har benyttet jer af nogle af journalistikkens ældste metoder - har banket på døren og vundet tillid hos kilderne - og så har I benyttet jer af noget af det nyeste databasearbejde, der sjældent er set før i dansk mediehistorie (.
.
.
) Historien var jeres og er jeres, og grundet jeres journalistik er det nu også Danmarkshistorie.
Det er en dramatisk historie, vi vil huske denne tid for, og det er ikke så tit, man kan sige det om journalistik, lyder det.
Kaare Sørensen understreger i sin tale, at resultatet af Eva Jung, Michael Lund og Simon Bendtsens journalistik i dag har bragt skandalen op i et omfang, der "bedst kan måles i det, som Joakim von And kalder fantasillioner".
Her er listen over de seneste ti års vindere:2018: Eva Jung, Simon Bendtsen og Michael Lund (Berlingske) for afdækningen af hvidvask i Danske Bank.
2017: Camilla Stockmann og Janus Køster-Rasmussen for deres bog om den kriminelle bande Bullshit.
2016: Chris Kjær Jensen, Lars Nørgaard Pedersen og Michael Lund (Berlingske) for deres artikelserie om den såkaldte kvælstofsag, der beskrev forløbet bag regeringens landbrugspakke.
2015: Puk Damsgård (DR) for reportager fra konfliktfyldte områder i Mellemøsten og for bogen "Ser du månen, Daniel".
2014: Morten Pihl (Jyllands-Posten) for serien "Lægernes store tag selv-bord" hvori danske overlægers misbrug af forskningsmidler til private formål afsløres.
2013: Jeppe Gaardboe, Frederik Brun Madsen, Søren Kristensen, Michael Klint og Steen Jensen (DR) for dokumentarserien om ulovlig rådgivning om skattely fra skatterådgivere i veletablerede banker og virksomheder.
2012: Asbjørn With (Nordjyske Medier) for i over 130 artikler at have kulegravet Rebild Kommunes svigt i sager om sexmisbrug, tvangsfjernelser og hjælp til handicappede.
2011: Ulrik Dahlin og Anton Geist (Information) for at påvise, at op mod 500 unge statsløse systematisk fik frataget deres ret til dansk statsborgerskab i strid med Danmarks internationale forpligtelser.
2010: Asger Westh, Lars Nørgaard Pedersen og fotograf Stine Larsen (Jyllands-Posten) for featureserien "Hjem fra krigen" om soldaters fysisk og psykisk lemlæstede liv efter krigen.
2009: Jesper Tynell (DR) for i radioprogrammet Orientering på P1 at afsløre blandt andet lovbrud og vildledning af Folketinget af tidligere beskæftigelsesminister Claus Hjort Frederiksen (V) og hans ministerium.
Kilde: RitzauFlere års arbejdeDe tre Berlingske journalister afslørede tilbage i marts 2017, at milliarder af kroner blev overført til konti ejet af lyssky selskaber i blandt andet Danske Bank og sendt videre i skattely i perioden 2011-2014.
Siden har afsløring på afsløring om, hvad der foregik i Danske Banks filial i Estland fra 2007-2015, fulgt - og omfanget af sagen er vokset i takt med de omfattende medieafsløringer.
I september 2017 kunne Berlingske fortælle, at regimet i Aserbajdsjan havde brugt Danske Banks estiske filial til mistænkelige pengeoverførsler, hvilket hævede det samlede omfang af mistænkelige pengeoverførsler til 25 milliarder kroner.
Og i juli i år havde Berlingske igen adgang til kontooplysninger i den estiske filial.
De viste mistænkelige pengeoverførsler for yderligere 28 milliarder kroner.
Det har bragt det samlede omfang af mistænkelige pengeoverførsler i perioden 2007-2015 op til mindst 53 milliarder kroner.
Store konsekvenserDet præcise tal for omfanget af hvidvask i sagen er fortsat ukendt, men Danske Bank kunne i september oplyse, at i alt 1.
500 milliarder kroner er strømmet gennem den estiske filial.
En stor del kan være hvidvask.
Afsløringerne om Danske Banks estiske filial har alene i år medført, at myndigheder i flere lande har sat undersøgelser i gang af sagen, og at en række topfolk i Danske Bank i Danmark og Estland i løbet af de sidste seks måneder har forladt deres stillinger.
Blandt andet bankens topchef Thomas Borgen, bestyrelsesformand gennem flere år, Ole Andersen, og Finanstilsynets bestyrelsesformand, Henrik Ramlau-Hansen, der tidligere var finansdirektør i Danske Bank.
Andre tidligere medarbejdere er blevet anholdt.
På aktiemarkedet har dækningen af den stadigt mere omfattende sag sat dybe spor.
Danske Banks aktier faldet med 48 procent, hvilket svarer til et fald i markedsværdi på intet mindre end 105 milliarder kroner.
Stolte og ydmygeBerlingske-journalist Eva Jung modtog "stolt og ydmygt" prisen ved årets prisuddeling.
Her fortæller hun, at de tre journalister faktisk slet ikke vidste ret meget om Danske Banks estiske afdeling, da de for to år siden gik i gang med at afsløre skandalen.
- For at være ærlig, vidste jeg ikke, de havde en afdeling i Estland.
Siden da har hvert spadestik, vi har gravet i afdelingen, overgået min vildeste fantasi.
Det har undervejs været slående at se, hvor magtesløse danske og europæiske myndigheder har været.
Heldigvis lader det til, at denne skandale har været en øjenåbner, siger Eva Jung og tilføjer:- Her to år inde i projektet er der en masse, vi ikke ved, om skumle bagmand, og hvem der har betalt penge ind og ud af Danske Bank.
Men det er der andre, der ved.
Danske Bank.
De informationer håber vi, at de vil dele med offentligheden.
Tre nomineredeBlandt de øvrige nominerede til prisen var DR-journalist Jesper Tynell for sin granskning af undersøgelseskommissioner, og fem journalister fra Politiken og TV2/Impact TV for deres afdækning af misbrug af filmbørn i 1970'erne.
Cavlingprisen er Danmarks mest prestigefyldte journalistpris.
Den uddeles hvert år til en journalist eller en gruppe af journalister, der i særlig grad har udvist initiativ og talent.
Med prisen følger en statuette, der forestiller Politikens legendariske chefredaktør fra 1905-1927, Henrik Cavling, som var en foregangsmand inden for dansk journalistik.
Sidste år modtog journalisterne Camilla Stockmann og Janus Køster-Rasmussen prisen for bogen "Bullshit - fortællingen om en familie", der handler om taberne af Danmarks første rockerkrig.
FacebookTwitterKopier link




https://www.dr.dk/nyheder/indland/sorte-bokse-fra-lyn-og-godstog-skal-analyseres

Togulykke på StorebæltsbroenSe temaIndlandSorte bokse fra lyn- og godstog skal analyseresHavarikommissionen får snart overdraget bokse med data fra ulykke på Storebælt.
Bo Haaning fra Havarikommissionen forudser, at de sorte bokse får en vigtig rolle i undersøgelsen af ulykken.
04.
jan.
2019 kl.
09.
37Bemærk: artiklen er mere end 30 dage gammelLæs opDe sorte bokse, fra de tog, der forulykkede på Storebælt onsdag morgen, er ved at blive demonteret, og de kan få en vigtig rolle, når Havarikommissionen skal finde årsagen til ulykken.
- De sorte bokse er nogle af brikkerne i det puslespil, vi skal samle.
Eksempelvis hvor stærkt togene kørte, oplyser undersøger Bo Haaning- De giver også en lang række andre oplysninger, som i sig selv måske ikke har betydning for den konkrete ulykke.
Men det har betydning for, at man eventuelt kan sige, at systemerne fungerer, som de skal, siger Bo Haaning.
Otte passagerer, der var om bord på lyntoget, omkom.
16 passagerer blev derudover kvæstet i ulykken.
Læs også:Ofre for togulykke på Storebælt identificeretUndersøgerne skal nu kopiere indholdet af de sorte bokse til en computer for at blive klogere på ulykken.
Et specialprogram bruges til at analysere de vigtige data, og til det formål får Havarikommissionen hjælp af eksterne it-eksperter.
Når boksene skal analyseres, bruges udelukkelsesmetoden, fortæller Bo Haaning.
- 80 procent af det er ting, som du udelukker.
Så kan du konkludere, at det ikke har noget med ulykken at gøre, og det kommer så heller ikke med i rapporten, siger havariundersøgeren.
/ritzau/FacebookTwitterKopier linkEmner:Ulykker|Fyn|Sjælland|Flyindustri|Flyselskaber




https://www.dr.dk/sporten/oevrig/danmarks-idraetsforbund-opfordrer-til-haardere-straffe-matchfixing

Øvrig sportDanmarks Idrætsforbund opfordrer til hårdere straffe for matchfixingDanmarks Idrætsforbund ser gerne, at sanktioner for matchfixing inden for landets grænse bliver skrappere.
Dansk Idrætsforbund ønsker, at Danmark lærer af udlandet, når der skal straffes for matchfixing.
04.
jan.
2019 kl.
09.
22Bemærk: artiklen er mere end 30 dage gammelLæs opDer skal gives hårdere straffe til sportsudøvere, der forbryder sig mod reglerne omkring matchfixing inden for Danmarks grænser.
Sådan lyder signalet fra Danmarks Idrætsforbund (DIF).
Opfordringen sker, efter at man i udlandet har set eksempler på hårde straffe i forbindelse med netop matchfixing.
To italienske tennisspillere fik blandt andet hårde straffe.
Daniele Bracciali blev idømt karantæne for livstid og en millionbøde, mens Potito Starace er udelukket fra enhver involvering i sport i ti år.
Læs også:Forslag mod matchfixing: Forbyd live-resultater i de lavere tennisrækkerI Kina fik to snookerspillere, Yu Delu og Cao Yupeng, karantænedomme på henholdsvis ti og seks år for matchfixing.
- Når vi ser så vidtgående sanktioner i udlandet i både tennis og snooker for nylig, så giver det selvfølgelig anledning til at kigge på, hvordan det kan sammenlignes med niveauet herhjemme.
- Og der må vi sige, at de få sammenlignelige sager vi har haft, ligger på et noget lavere niveau, siger Poul Broberg, der er chef for Public Affairs i DIF.
Contador skulle vinde i AalborgPoul Broberg henviser til, at de hårdeste straffe i forbindelse med matchfixing i Danmark har været karantæner på et år.
I cykling fik løbsdirektør Jonas Mikkelsen denne straf i forsøget på at arrangere, at Alberto Contador vandt en gadeløb i Aalborg.
I ishockey fik Esbjerg-spilleren Dennis Jensen et års karantæne i en sag, der omfattede flere spillere.
- Vi er af den opfattelse, at matchfixing er lige så undergravende for idrættens troværdighed som doping.
- Det skal også afspejle sig i de konsekvenser, der er ved at bryde reglerne.
Det mener vi ikke er tilfældet i øjeblikket, når vi ser ned over de sager, der har været herhjemme, mener Poul Broberg.
Tennis har været hårdt ramt af matchfixing, og derfor mener Thomas Kønigsfeldt, der er næstformand i Dansk Tennis Forbund og medlem af Det Internationale Tennisforbund (ITF), at det er vigtigt at sende et signal.
Læs også:Der er problemer med matchfixing i tennis- De seneste sager i international tennis sender et meget klart signal om, at det her er et område, der er af afgørende betydning for at opretholde tiltroen til idrættens grundværdier om, at man spiller for at vinde.
- I tennis har vi på tværs af organisationer en klar nultolerancepolitik over for matchfixing.
- De hårde sanktioner er udtryk for, at vi i princippet slet ikke ønsker folk i sporten, der undergraver idrætten ved at forbryde sig mod de grundlæggende værdier, lyder det fra Thomas Kønigsfeldt.
Allerede i september sidste år var DIF med til at tage et skridt mod ensretning af matchfixing-sanktioner.
Da etablerede Danmark, Sverige og Norge et samarbejde, der sikrer, at hver nation anerkender de sanktioner, der bliver tildelt i nabolandene.
/ritzau/FacebookTwitterKopier linkEmner:Alberto Contador (cykelrytter)|Danmarks Idrætsforbund|Tennis|Økonomisk kriminalitet|Aalborg




https://www.dr.dk/nyheder/indland/ofre-togulykke-paa-storebaelt-identificeret

Togulykke på StorebæltsbroenSe temaIndlandOfre for togulykke på Storebælt identificeretOtte personer mistede livet i togtragedien.
Efter ulykken er der blevet lagt blomster tæt ved Knudshoved-afkørslen lige ved broens start .
 DR Nyheder)Af Emil Søndergård Ingvorsen04.
jan.
2019 kl.
08.
41 | opdateret 04.
jan.
2019 kl.
08.
48Bemærk: artiklen er mere end 30 dage gammelLæs opDe fem kvinder og tre mænd, som onsdag morgen mistede livet, da et DSB-tog forulykkede over Storebælt, er nu identificeret.
Det skriver Fyns Politi i en pressemeddelelse.
'Retsmedicinerne har nu fået identificeret de otte afdøde personer, der blev fundet i toget, som onsdag morgen forulykkede på lavbroen over Storebælt', lyder det i pressemeddelelsen.
De dræbte er en 28-årig kvinde fra det østlige Fyn, en 51-årig mand fra det nordlige Fyn, en 30-årig mand fra Aarhus, en 45-årig kvinde fra Odense, en 60-årig kvinde fra Odense, en 27-årig kvinde fra det centrale Fyn, en 59-årig kvinde fra Storkøbenhavn og en 30-årig mand fra Grønland.
- Ingen af de omkomne er i familie med hinanden.
Alle er danske statsborgere.
Deres pårørende er underrettet, lyder det fra politiet.
Ulykken skete 07.
35 onsdag morgen, da et lyntog kørte mod Sjælland.
Her blev det ramt af gods fra et modkørende godstog, som kørte med ølflasker, og måtte her foretage en hård opbremsning.
Der var udover de otte dræbte yderligere 16 personer, som kom til skade i ulykken.
Af disse 16 er en person stadig indlagt, meddeler Odense Universitetshospital her til morgen.
(© DR Nyheder)(© DR Nyheder)Ved ikke, om ulykken skal forfølges strafferetsligtIfølge Havarikommissionens foreløbige undersøgelse ramte toget en tom lastvognstrailer.
I Fyns Politis pressemeddelelse lyder det, at det primært er Havarikommissionen, som står for efterforskningen af togulykken.
- Først når dette arbejde er afsluttet, vil Fyns Politi tage stilling til, om der er tale om en hændelse, som skal forfølges strafferetsligt.
Fyns Politi kan derfor ikke sige yderligere om efterforskningen af togulykken, før politiet kender resultatet af Havarikommissionens undersøgelse og har haft mulighed for at sætte sig ind i denne, skriver politiet.
Havarikommissionen: Et stort puslespilEfterforskningen af den tragiske ulykke kommer formentlig til at tage lang tid.
Det fortalte havariundersøger Bo Haaning i går til DR Nyheder.
- Vi skal i gang med et stort puslespil, og det kan komme til at tage dage, uger og måneder at lægge.
Vi skal have alle de oplysninger, som kan have relevans, så vi kan undgå, at sådan en skrækkelig ulykke kan ske igen, sagde han.
Han understregede, at der er tale om en sikkerhedsmæssig undersøgelse, som skal munde ud i en række anbefalinger til sikkerhedsmæssige forbedringer.
I går uddybede havariundersøgeren også, hvad undersøgelserne konkret kommer til at omhandle.
- Det er alt lige fra, hvilke regler der er, og om de er overholdt, til personalets oplevelser, hvilken rolle vinden har spillet og tekniske undersøgelser.
Al information og viden, der har relevans for, hvad der skete.
Det primære formål er at finde årsager til, hvorfor det her skete, sagde Bo Haaning, der er souschef i Havarikommissionen.
Virksomhed har indstillet kørselDet var et godstog fra virksomheden DB Cargo, som kørte med ølkasser over Storebælt, der tabte en lastvognstrailer, som kolliderede med DSB-toget.
I aftes meddelte DB Cargo, at de på grund af ulykken har indstillet kørsel med denne type transporttog.
- Vi kører ikke for nuværende med det såkaldte øltog.
Vi er i gang med at undersøge, hvad der er foregået.
Når vi føler os trygge ved, at vi kan genoptage kørslen på en sikker måde, vil vi gøre det, sagde kommunikationschef Jan Wildau.
FacebookTwitterKopier linkEmner:DSB|Fyn|Fyns Politi|Ulykker|Sjælland




https://www.dr.dk/nyheder/udland/svensk-ebola-alarm-afblaest

UdlandSvensk ebola-alarm afblæstEn mand blev fredag isoleret på grund af mistanke om ebola.
Akutafdelingen på sygehuset i Enköbing er lukket, og patienten er overført til Uppsala sygehus.
04.
jan.
2019 kl.
13.
20 | opdateret 04.
jan.
2019 kl.
20.
33Bemærk: artiklen er mere end 30 dage gammelLæs opSygehuset i den svenske by Enköping modtog fredag en patient, som var under mistanke for at have ebola.
Ifølge de regionale myndigheder blev patienten overbragt til Uppsala sygehus.
Her var vedkommende isoleret og blev behandlet.
Efterfølgende blev akutafdelingen på sygehuset i Enköping lukket, og alle personer, som var tæt på patienten, blev isoleret.
Senere fredag kom det frem, at manden ikke havde ebola.
EbolavirusEbolavirus har en dødelighed på 50 til 90 procent.
Den overføres fra menneske til menneske gennem kontakt med blod, sekreter og andre kropsvæsker.
Den starter med influenzalignende symptomer, men udvikler sig til svære blødninger i indre organer og huden - og ofte med døden til følge.
I 2018 døde mindst 356 af sygdommen i DRCongo, hvor 585 var smittet.
Ebola blussede op i 2014 og ramte hovedsageligt Vestafrika.
Opdateret: Der var ikke tale om ebola/ritzau/TTFacebookTwitterKopier link




https://www.dr.dk/sporten/oevrig/sejlklub-blev-franarret-33000-kroner-det-var-den-vaerste-dag-i-mit-liv

Øvrig sportSejlklub blev franarret 33.
000 kroner: ’Det var den værste dag i mit liv’Svindlere er begyndt at lokke penge ud af foreninger.
Bådeforeningen i Strib er blevet snydt af svindlere.
Af Malte Nørgaard04.
jan.
2019 kl.
06.
29 | opdateret 04.
jan.
2019 kl.
10.
49Bemærk: artiklen er mere end 30 dage gammelLæs op33.
000 kroner mangler i klubkassen hos Strib Bådeklub.
Ved et uheld kom klubbens kasserer, Henrik Wolter, til at sende dem til en svindler.
- De penge kunne vi have brugt på en fed fest, en ny båd eller helt nye sejl til vores både.
Det er irriterende, at vi i stedet er kommet til at forære dem til nogle skiderikker, siger han med ærgrelse i stemmen.
Læs også:Carl er en af de unge it-atleter, der kæmper med, når Cyberlandsholdet skal hacke sig til tops til EM.
Han står frem og fortæller historien for at advare andre foreninger om lignende fupnumre, der kan ende med at koste dem dyrt.
For svindlere er også begyndt at lokke penge fra sportsforeninger.
Tidligere var det primært store firmaer, der blev forsøgt snydt.
Men den tendens er nu ændret, fortæller de hos Danmarks Idrætsforbund.
Det samme oplever Leif Andersen, der er it-efterforsker ved Rigspolitiet- Vi begyndte at se de første sager i sommeren 2016, og de seneste sager har vi fået på bordet i slutningen af sidste år, siger han og fortsætter.
Det var den værste dag i mit liv, da jeg fandt ud af, at klubbens penge var væk.
Jeg sov virkelig dårligt de næste par nætter.
henrik wolter, kasserer i strib bådeklub- Derfor vil jeg gerne råbe vagt i gevær til foreningerne: De skal altid dobbelttjekke, inden de overfører penge.
I alt vurderer Leif Andersen, at omkring 20 foreninger er blevet snydt til at sende penge, siden den første sag blev opdaget for to et halvt år siden.
Lignende en besked fra formandenRigspolitiet understreger, at de falske e-mails typisk er godt fabrikeret.
Det oplevede Henrik Wolter også, da han blev snydt til at sende penge mod en ukendt adresse.
E-mailen var skrevet på dansk, og det så ud til at være klubbens formand, der var afsenderen.
Derfor var Henrik Wolter ikke mistænksom, da han betalte den faktura, som han fik tilsendt.
Først to måneder senere gik det op for ham, at beskeden ikke var sendt fra formanden i Strib Bådeklub.
- Det var den værste dag i mit liv, da jeg fandt ud af, at klubbens penge var væk.
Jeg sov virkelig dårligt de næste par nætter, fortæller han.
Læs også:Test dig selv: Tænker du som en hacker?
For at undgå lignende tilfælde i fremtiden har Henrik Wolter nu lavet en række regler for betaling af regninger i sejlklubben.
- Vores nye regler får os måske til at fremstå paranoide, men jeg ønsker ikke at fortælle nærmere om dem.
Så risikerer vi bare at blive snydt igen.
FacebookTwitterKopier linkEmner:Danmarks Idrætsforbund|Rigspolitiet|Strib|IT-kriminalitet|Fyn




https://www.dr.dk/sporten/oevrig/danske-idraetsforeninger-plages-af-it-svindel

Øvrig sportDanske idrætsforeninger plages af it-svindelDanmarks Idrætsforbund ser med stor alvor på sager om foreninger, der er blevet snydt til at udbetale penge til svindlere.
I Danmarks Idrætsforbund får de mange henvendelser fra foreninger, der bliver forsøgt udsat for snyd.
Manden på billedet har ikke relation til historien.
ARKIVFOTO Af Malte Nørgaard04.
jan.
2019 kl.
06.
59 | opdateret 04.
jan.
2019 kl.
10.
55Bemærk: artiklen er mere end 30 dage gammelLæs op- Det er meget bekymrende, at kriminelle går målrettet efter at snyde frivillige.
Det er særligt bekymrende, fordi den her snyd er meget udspekuleret.
mikkel nørtoft, formand for bredde og motion i danmarks idrætsforbundSå klar er udmeldingen fra Mikkel Nørtoft, der er formand for bredde og motion i Danmarks Idrætsforbund.
Læs også:Sejlklub blev franarret 33.
000 kroner: ’Det var den værste dag i mit liv’I forbundet oplever man nemlig en stigende tendens til, at flere sportsforeninger bliver forsøgt snydt til at udbetale penge.
Det er blandt andet sket i Strib Bådeklub på Fyn.
Det er it-svindlere, der kontakter klubberne elektronisk med henblik på at snyde penge fra dem, og det kan ofte være svært for klubberne at gennemskue, hvornår der er tale om svindel, fortæller Mikkel Nørtoft.
- Det er særligt bekymrende, fordi den her snyd er meget udspekuleret.
Afsenderen skriver på perfekt dansk, og det ser ud, som om, e-mailen kommer fra foreningens formand.
Derfor er det svært at gennemskue, forklarer Mikkel Nørtoft.
Kan koste frivilligeDesuden fortæller Danmarks Idrætsforbund, at posten som kasserer ofte kan være svær at få besat af frivillige.
Læs også:Test dig selv: Tænker du som en hacker?
Forbundet frygter, at det kan betyde, at svindlerne kan tage lysten fra nogle af dem, som ellers gerne ville have hjulpet foreningerne.
Derfor forsøger Danmarks Idrætsforbund i øjeblikket at skabe opmærksomhed omkring problemet i de forskellige forbund og komme med råd til, hvordan klubberne kan komme svindlen til livs.
- Vores bedste råd er altid at have to folk til at godkende en betaling, hvis der skal sendes penge til udlandet.
Alternativt kan det være en god idé at ringe til formanden en ekstra gang, inden der betales en regning til udlandet, siger Mikkel Nørtoft.
FacebookTwitterKopier linkEmner:Danmarks Idrætsforbund|Økonomisk kriminalitet|Motion|Fyn|Strib




https://www.dr.dk/nyheder/viden/kroppen/kvinde-arver-peanut-allergi-fra-organdonor

KroppenKvinde arver peanut-allergi fra organdonorAmerikansk kvinde har udviklet allergi for peanuts efter at have fået en ny lunge.
Dansk overlæge kalder det overraskende.
Immunceller fra lungen kan være skyld i, at kvinden har fået peanut-allergi med i samme omgang, da hun fik transplanteret lungen.
Af Pernille Kjeldgaard Kristensen04.
jan.
2019 kl.
06.
18Bemærk: artiklen er mere end 30 dage gammelLæs opDet kan have alvorlige konsekvenser, hvis man er allergisk over for en madvare uden at vide det.
Det fandt en amerikansk kvinde ud af på den hårde måde.
Den 53-årige kvinde har nemlig udviklet allergi overfor peanuts efter at have modtaget en donor-lunge fra en 22-årig mand, der var allergisk overfor peanuts.
Kvinden blev først bekendt med sin nye allergi, da hun spiste en sandwich med peanutbutter.
Hun fik problemer med at trække vejret, og lægerne undersøgte efterfølgende, om donoren havde været allergisk overfor peanuts, hvilket var tilfældet.
Kvinden var heldigvis allerede på hospitalet, da hun fik en allergisk reaktion.
Hun var ved at komme sig efter lunge-transplantationen.
Det skriver Live Science.
Kvindens sygdomsforløb og allergiske reaktion blev i december udgivet i det videnskabelige tidsskrift Transplantation Proceedings.
Læs også:Kvinde føder verdens første barn fra død donors livmoderKvinden, der ikke havde været allergisk over for nødder før, blev efterfølgende også testet positiv for allergi overfor mandler, cashewnødder, kokos og hasselnødder, skriver Live Science.
Læge Mazen Odish, der behandlede kvinden, forklarer til Live Science, at der kun har været fire til fem lignende tilfælde, hvor en modtager “arver” donorens peanutallergi ved en lungetransplantation.
Immunceller kommer med allergienIfølge Hans Jürgen Hoffmann, der er professor på Allergicentret, Lungemedicinsk Afdeling på Aarhus Universitetshospital, er det dog ikke sikkert, at kvinden skal undgå nødder resten af livet.
Læs også:Efter heftig allergi: Se 15-årige Christoffer smage peanuts for første gang- I det her tilfælde kunne man forestille sig, at grunden er, at mastceller (immunceller, red.
) med immunglobuliner E (antistoffer, red.
) mod peanut er blevet overført til modtageren med lungen.
Man ved, at mastceller har en halveringstid på tre måneder, så man må væbne sig med tålmodighed, siger Hans Jürgen Hoffmann, der ikke har været en del af kvindens behandling.
Hvad er immunglobuliner?
Immunglobuliner (molekyler) er antistoffer.
Immunglobulin produceres i plasmaceller, som, man mener, sidder i knoglemarven.
Der findes forskellige former for immunglobuliner (G, M, A, E og D).
Når kroppen kommer i kontakt med et allergen, hvis personen er allergisk, vil de hvide blodlegemer lave antistoffer, særligt IgE.
Mastceller har en stærktbindende receptor for IgE.
IgE knytter sig altså til mastcellerne.
Når der sker en allergisk reaktion, er det fordi, at allergenet reagerer med IgE-antistoffer.
Kilde: Hans Jürgen Hoffmann og sundhed.
dkHan forklarer, at halveringstiden betyder, at halvdelen af de mastceller, der er i vævet, erstattes efter tre måneder.
- De celler bærer på IgE fra donoren, der havde peanutallergi.
Man bliver ikke helt fri for mastcellerne, men man kommer med stor sandsynlighed under en tærskel, hvor det ikke giver en allergisk reaktion mere, siger han.
Organet er allergiskHans Jürgen Hoffmann forklarer, at det med stor sandsynlighed kun er selve det transplanterede organ, der er allergisk.
Mastcellerne spreder sig altså ikke ud i hele kroppen, når man får et nyt organ.
Man skal derfor ikke være bange for en masse nye allergier, hvis man skal have et nyt organ.
- Det vil nok kun være i det nye organ, så det er et afgrænset problem.
Det, at det overhovedet sker, er meget sjældent, forklarer Hans Jürgen Hoffmann.
Medicin burde have hjulpetNår man transplanterer organer, får modtageren immundæmpende medicin, der gør, at der er mindre risiko for, at kroppen afstøder det nye organ.
Og den medicin burde have hjulpet på kvindens allergiske reaktioner, forklarer Michael Perch, der er overlæge på Rigshospitalets afsnit for lungetransplantation.
Han har heller ikke været en del af behandlingen af kvinden.
- Den immundæmpende medicin sætter et låg på immunforsvaret, så organet kan fungere.
Det betyder også, at man dæmper nogle af de andre reaktioner, der kunne være.
Som fx allergi, siger han og fortsætter:Læs også:Over en halv million danskere lever med høfeber, men ved det ikke- Det er derfor overraskende, at hun reagerer så voldsomt på peanuts.
Jeg ville formode, at hun fik noget af den behandling, man ville give mod sådan en allergi allerede i sin medicin.
Så det er overraskende og interessant.
FacebookTwitterKopier linkEmner:Allergi|Medicin|Videnskab|Aarhus Universitetshospital|Rigshospitalet




https://www.dr.dk/nyheder/udland/dansk-rejseselskab-foer-storm-i-thailand-skynd-jer-vaek

UdlandDansk rejseselskab før storm i Thailand: Skynd jer vækDen tropiske storm Pabuk er ved at ramme flere turistområder i Thailand.
Af Magnus Dam Nielsen og Tobias Sydradal (video)04.
jan.
2019 kl.
12.
53Bemærk: artiklen er mere end 30 dage gammelLæs opDe thailandske øer Koh Phangan, Koh Tao og Kui Samui er alle populære rejsemål i vinterhalvåret for turister.
Men de sidste par dage har mange turister haft travlt med at forlade øerne på grund af stormen Pabuk, som man forventer topper fredag aften lokal tid.
Voldsomme regnskyl, kraftige vindstød og syv meter høje bølger ventes at ramme øerne, fordi de ligger i stormens forventede bane.
Læs også:Turister flygter fra thailandske øer før storm rammerOg derfor har det danske rejseselskab Jysk Rejsebureau også haft travlt med at få kunder, der er på ferie i de områder, sendt afsted mod fastlandet.
- Vi har kontaktet dem over telefonen og rådet dem til at skynde sig væk i en fart.
Derfor har vi også hjulpet kunderne med at finde rejser væk fra øerne, fortæller direktør Niels Amstrup.
De sidste tog væk i gårFredag eftermiddag lokal tid blæser vindene med cirka 26 meter per sekund omkring Pabuk, og vindstødene når op på 33 meter per sekund, hvilket betyder, at det kommer til at blæse med orkanstyrke.
I det sydlige Thailand er fly til og fra lufthavne blevet aflyst, og derudover er alle færgeafgange til og fra øer som Koh Phangan og Koh Samui blevet indstillet.
Men allerede i onsdags advarede Jysk Rejsebureau deres kunder om stormen, og de fleste har taget imod tilbuddet om at tage væk fra øerne.
- De er sejlet, og den sidste færge gik i går.
Vi har lokale kontakter og selskaber, som hjælper os med at koordinere, hvilke afgange de skal med, fortæller Niels Amstrup.
Dog har fire ud af de seksten turister, som Jysk Rejsebereau har rådet til at tage væk, valgt at blive på øen.
- To har valgt at blive på Koh Phangan, og to andre har valgt at blive på Koh Samui.
Bliv på hotelletHos Rejsebureauet Spies har man lige i øjeblikket tre kunder på øen Koh Samui.
- Vi har kontakt med dem via SMS, og vi råder dem til at blive og lytte til hotellerne, som har nogle forholdsregler, de bør overholde, siger kommunikationschef Torben Andersen.
De har løbende været i kontakt med både myndigheder og ambassaden i Bangkok for at følge udviklingen.
Men de har endnu ikke rådet deres rejsende til at forlade Koh Samui.
Et træ er væltet i den kraftige storm.
- Vi har indtil videre sendt to beskeder, hvor der står, hvornår stormen rammer, og hvordan folk skal forholde sig.
Og så har alle rejsende fået udleveret et nummer, hvor de kan kontakte os døgnet rundt.
Trodser vejretDen 74-årige dansker Kjeld Wetlesen ankom til Koh Samui sammen med sin hustru i onsdags.
Her er de for at besøge deres søn og børnebørn, og til Ritzau fortæller han, at de ikke har tænkt sig at forlade øen.
- Vi føler os helt sikre her, hvor vi er, siger han.
Han fortæller, at det allerede regner kraftigt på øen, men parret befinder sig på et stort og flot hotel, så derfor mener han ikke, at de har noget at frygte.
- Lige nu sidder vi på verandaen ved vores bungalow tæt på stranden og kan se meget høje bølger slå ind over murene.
Jeg var i morges nede på stranden, men den er nu helt tom for mennesker på grund af ødelæggelserne fra de voldsomme bølger.
Stormen er allerede ved at forårsage flere ødelæggelser.
 Stormen er allerede ved at forårsage flere ødelæggelser.
 Stormen er allerede ved at forårsage flere ødelæggelser.
 Stormen er allerede ved at forårsage flere ødelæggelser.
 Stormen er allerede ved at forårsage flere ødelæggelser.
 Stormen er allerede ved at forårsage flere ødelæggelser.
1 / 6Stormen er allerede ved at forårsage flere ødelæggelser.
1 / 6Stormen er allerede ved at forårsage flere ødelæggelser.
2 / 6Stormen er allerede ved at forårsage flere ødelæggelser.
3 / 6Stormen er allerede ved at forårsage flere ødelæggelser.
4 / 6Stormen er allerede ved at forårsage flere ødelæggelser.
5 / 6Stormen er allerede ved at forårsage flere ødelæggelser.
6 / 6FacebookTwitterKopier link




https://www.dr.dk/nyheder/regionale/sjaelland/femern-baelt-projektet-tiltraekker-nysgerrige-tilskuere-og-turister

Valg til Europa-ParlamentetSe temaSjællandFemern Bælt-projektet tiltrækker nysgerrige tilskuere og turisterDer er stor interesse for at hoppe på en bus og køre sydpå for at se byggeriet af Femern Bælt-tunnelen i Rødbyhavn.
Byggeriet til den kommende forbindelse mellem Sjælland og Tyskland tiltrækker nysgerrige tilskuere.
(© Femern A/S)Af Casper Lindbjerg Greve og Julie Würtz04.
jan.
2019 kl.
11.
50Bemærk: artiklen er mere end 30 dage gammelLæs opTunnelbyggeriet på Femern Bælt vækker stor nysgerrighed landet over.
På Femerns Infocenter i Rødbyhavn er der masser af gæster, der ankommer i busser fra hele landet, som vil se, hvordan byggeriet skrider frem.
Interessen for projektet har været stor de seneste år, men nu da projektet er rykket tættere på, er interessen intensiveret, siger Christen Borre Hansen, der er guide på Femern-forbindelsen.
Sidste år rundede informationscenteret 2.
000 besøgende, der ønskede at se, hvordan projektet skrider frem.
- Der er begyndt at ske nogle ting, og maskinerne er kommet ud på byggearealet.
Det har vækket folks interesse.
Vi kan se på de bookinger, vi har fået for 2019, at det er en stigende tendens, siger han.
Femern A/S oplever flere besøgende, der gerne vil se byggeområdet til den nye Femern Bælt-forbindelse.
(© Femern A/S)Lige nu kan besøgende se store gravemaskiner i byggeområdet, der er ved at gøre plads til arkæologerne, som skal undersøge området.
I det nye år starter forberedelserne og det forebyggende arbejde til den nye betonfabrik, der skal støbe tunneldelene til Femern-forbindelsen.
I samme forbindelse oprettes nye veje og cykelstier til byggeområdet.
Trækker også studerende til fra udlandetUdover folkeskoleklasser har elever fra erhvervsskoler rundt om i landet også taget turen til byggerietEn af dem, der har lokket flere erhvervsstuderende til at se byggeområdet, er Mogens Nilsson, der er formand for Lollands håndværker- og industriforening.
Nye veje er ved at blive etableret i området.
Derudover starter forberedelserne snart til den betonfabrik, der skal støbe elementerne til tunnelen.
(© Femern A/S) Der er blandt andet blevet etableret et udkigstårn og et informationscenter, så nysgerrige kan følge med i byggeprocessen.
(© Femern A/S) I løbet af det nye år får byggeområdets besøgende mulighed for at se Standholm Sø blive flyttet, da den får en ny placering i forbindelse med den faste forbindelse mellem Danmark og Tyskland.
(© Femern A/S)1 / 3Nye veje er ved at blive etableret i området.
Derudover starter forberedelserne snart til den betonfabrik, der skal støbe elementerne til tunnelen.
(© Femern A/S)1 / 3Der er blandt andet blevet etableret et udkigstårn og et informationscenter, så nysgerrige kan følge med i byggeprocessen.
(© Femern A/S)2 / 3I løbet af det nye år får byggeområdets besøgende mulighed for at se Standholm Sø blive flyttet, da den får en ny placering i forbindelse med den faste forbindelse mellem Danmark og Tyskland.
(© Femern A/S)3 / 3Han håber, at virksomheder og nyudklækkede håndværkere vil bosætte sig i området.
- Vi har jo en enestående chance for at markere os.
Alle de her arbejdspladser, der bliver skabt, giver et kæmpe stort løft for vores landsdel, fortæller han.
Foruden turister og skoleelever rejser tekniske universiteter fra Sverige, England og Tyskland på studietur for at se den 18 kilometer lange sænketunnel blive bygget.
Femern Bælt-forbindelsen:•Femern-tunnelen består af en cirka 18 kilometer lang sænketunnel for biler og tog.
Den indeholder fire motorvejsspor og to jernbanespor.
•Tunnellen går fra Rødbyhavn på Lolland til Puttgarden på den tyske ø Femern.
•Forbindelsen under havet vil gøre det muligt at rejse med direkte tog mellem København og Hamborg på kun 2,5 time.
•Når forbindelsen åbner, vil der blive plads til flere persontog over Storebælt, Fyn og Sønderjylland, fordi godstog mellem Skandinavien og Europa kan spare 160 kilometers kørsel ved at køre under Femern-bæltet.
•Man kommer til at kunne køre i tunnelen 24 timer i døgnet alle ugens dage, da den ikke er påvirket af vind og vejr, der ofte påvirker trafikken på broer og færgeruter.
•Turen kommer til at tage ti minutter med bil og syv minutter med tog.
Forbindelsen vil dermed spare biler og lastbiler en time per tur i forhold til færgerne.
Kilde: Femern A/SFacebookTwitterKopier link




https://www.dr.dk/nyheder/udland/repraesentanternes-hus-forsoger-stoppe-budgetstrid

UdlandRepræsentanternes Hus forsøger at stoppe budgetstridFlertal har godkendt et midlertidigt budget uden penge til Trumps grænsemur.
I finansloven for 2019 kræver præsident Donald Trump fem milliarder dollar til en grænsemur mod Mexico for at holde illegale immigranter ude af USA.
)04.
jan.
2019 kl.
06.
54Bemærk: artiklen er mere end 30 dage gammelLæs opEt flertal i Repræsentanternes Hus, hvor Demokraterne nu har flest pladser, har vedtaget et nyt midlertidigt budget for grænsesikkerheden uden at afsætte penge til præsident Donald Trumps mur mod Mexico.
Budgettet gælder frem til og med 8.
februar.
Det blev i nat stemt igennem med 239 stemmer for og 192 imod.
Forslaget indeholder 1,3 milliarder dollar til grænsehegn - der ikke er en grænsemur - samt 300 millioner dollar til andre sikkerhedsforanstaltninger såsom kameraer.
Læs også:Uenighed i Det Hvide Hus om mur mod Mexico: Beton, hegn eller bare en metafor?
Anden del af lovpakken indeholder finansieringen af andre ministerier frem til 30.
september, hvor finansåret slutter.
Der er tale om Landbrugsministeriet, Indenrigsministeriet, Transportministeriet, Handelsministeriet og Justitsministeriet.
Beslutningen skal løsne op for den nedlukning, der i to uger har lammet dele af USA's statsapparat.
Det ventes, at Trump vil nedlægge veto mod pakken.
Han har tidligere erklæret, at han vil sætte sig imod, så længe der ikke er afsat penge til en grænsemur i finansloven for 2019.
Den delvise nedlukning af statsapparatet betyder, at flere end 400.
000 offentligt ansatte er blevet beordret til at møde på deres arbejde uden løn, mens andre 380.
000 er blevet sendt på orlov.
Budgetforslaget skal nu gennem Senatet, og her har Republikanerne fortsat flertallet.
/ritzau/FacebookTwitterKopier linkEmner:Donald Trump (politiker)|Repræsentanternes Hus|USA|Økonomi- og indenrigsministeriet|Mexico




https://www.dr.dk/nyheder/regionale/syd/tredje-aar-med-graensekontrol-7134-personer-afvist-og-801-vaaben-beslaglagt

GrænsekontrolSe temaSyd- og SønderjyllandTredje år med grænsekontrol: 7.
134 personer afvist og 801 våben beslaglagtI dag er det tre år siden, Danmark indførte midlertidig grænsekontrol.
© ScanpixAf Louise Mandrup (interview) og Sofie Lewring04.
jan.
2019 kl.
07.
53 | opdateret 04.
jan.
2019 kl.
09.
14Læs opEn stor hvid pavillon på tværs af kørebanen, blå blink, camouflerede uniformer og gule sikkerhedsveste har nu i tre år fyldt kørebanen i nordgående retning.
Der hvor Tyskland bliver til Danmark ved Kruså.
Den 4.
januar 2016 indførte regeringen midlertidig grænsekontrol ved den dansk-tyske grænse.
Siden er den midlertidige grænsekontrol blevet forlænget mange gange og har fyldt i medierne og i den politiske debat.
Men kontrollen fylder også blandt dem, der bor i grænselandet i det nordligste Tyskland og det sydligste Sønderjylland.
DF og S: Tallene taler et tydeligt sprogPå de tre år, grænsekontrollen har eksisteret, er 801 våben beslaglagt, 6.
144 personer er blevet afvist, og derudover er der blevet rejst 5.
479 sigtelser om blandt andet menneskesmugling, våbenbesiddelse og narkosmugling.
Det viser tal fra Rigspolitet til og med oktober 2018.
Tallet for afviste personer er også opdateret med november og december, og det er nu steget til 7.
134.
GrænsekontrolEksempler på våben, der er er beslaglagt ved grænsekontrol:Knive, sværd, slangebøsser, slagvåben, gaspatroner, peberspray og strømpistolerEksempler på nogle af de mest almindelige sigtelser ved grænsekontrol:Overlæs, menneskesmugling, narkotikasmugling, manglende kørekort, glemt pas, overtrædelse af indrejseforbud.
Kilde: Rigspolitiet, tal opgjort fra januar 2016 til oktober 2018.
Og tallene taler deres eget tydelige sprog, mener Dansk Folkepartis Martin Henriksen.
- Tallene bekræfter jo, at grænsekontrollen har en effekt.
Og så har det en værdi i sig selv, at man kan se, at her begynder og slutter Danmark, siger han.
Socialdemokratiets retsordfører, Trine Bramsen, mener, at politiets tal maner enhver kritik af grænsekontrollen i jorden.
- Dem, der har sagt, at den er meningsløs, at den ikke har nogen effekt og er symbolpolitisk.
Det stemmer ikke overens med virkeligheden.
Det her er meget store tal.
I Det Radikale Venstre mener man derimod ikke, der er meget at fejre på treårsdagen.
- Det er en meget høj pris, vi betaler for, at regeringen har besluttet, at så mange politibetjente skal stå nede på grænsen.
Det betyder jo, at de ikke har lige så god tid til at udføre deres politiarbejde, som de ellers ville have haft, siger retsordfører Lotte Rod.
SF mener, det er godt, at politiet har beslaglagt over 800 våben.
Men selv med de nyeste tal for afvisninger og våbenbeslaglæggelser i erindringen, så går partiet ikke ind for grænsekontrollen.
Pengene kunne bruges meget bedre, mener retsordfører Karsten Hønge.
- Jeg er alvorligt bange for, at der er for meget symbolpolitik i grænseovervågningen, siger han.
Mindst fire måneders grænsekontrolDen midlertidige grænsekontrol blev indført i forbindelse med flygtningestrømmen for at dæmpe antallet af migranter og flygtninge, der kom til Danmark.
Siden hen har regeringen forlænget grænsekontrollen ved at bruge den alvorlige terrortrussel mod Danmark som begrundelse.
I 2016 anbefalede EU-kommissionen ellers at ophæve den midlertidige grænsekontrol med henvisning til, at der var ved at være styr på EU's ydre grænser, efter at flere hundredtusinde flygtninge og migranter kom til Europa i 2015 og 2016.
Det fik udlændingeminister Inger Støjberg til at udtale, at "vi skal have grænsekontrol lige så længe, det er nødvendigt at have grænsekontrol".
Den nuværende midlertidige grænsekontrol gælder til midten af april 2019.
Politiet kontrollerer 15 grænseovergange.
Kun de tre største - Padborg, Kruså og Frøslev - bliver kontrolleret permanent.
De andre grænseovergange bliver kontrolleret stikprøvevist.
Hjemmeværnsfolk har siden sommeren i 2016 aflastet politiet ved grænseovergangene, selvom de ikke har de samme beføjelser.
De må anmode om at få lov til at tjekke dokumenter, pas og bagagerum, men borgere har ikke pligt til at oplyse noget til hjemmeværnet.
Hvorfor må Danmark indføre midlertidig grænsekontrol?
•Danmark er sammen med en række andre europæiske lande med i Schengen-samarbejdet.
Samarbejdets formål er at skabe åbne grænser i Europa og tillader som udgangspunkt ikke grænsekontrol landene imellem.
•I ekstraordinære situationer er der mulighed for at indføre midlertidig grænsekontrol.
Det kan ske, hvis den offentlige orden eller landets sikkerhed er i fare.
•Danmark indførte midlertidige grænsekontrol i 2016 for at dæmpe tilstrømningen af migranter og flygtninge.
For nyligt er grænsekontrollen blevet forlænget på baggrund af den alvorlige terrortrussel mod Danmark.
•Hvis regeringen vil forlænge grænsekontrollen, skal de anmode EU.
Kilde: Folketingets EU-oplysningOpdateretTidligere fremgik det af artiklen, at på de tre år grænsekontrollen har eksisteret, er der beslaglagt 379 våben og fortaget 3.
694 sigtelser.
De tal dækker dog kun over Syd- og Sønderjyllands Politikreds.
Sydsjællands og Lolland-Falsters Politi har også beslaglagt våben og foretaget sigtelser i forbindelse med grænsekontrol.
Derfor er tallene ændret.
FacebookTwitterKopier linkEmner:Karsten Hønge (politiker)|Lotte Rod (politiker)|Radikale Venstre|Flygtninge og asylansøgere|Tyskland




https://www.dr.dk/nyheder/udland/britisk-politi-skal-traenes-til-mulige-brexit-uroligheder

BrexitSe temaUdlandBritisk politi skal trænes til mulige brexit-urolighederFrygt for uroligheder sender 1000 betjente i træningslejr.
En politibil stopper trafikken på motorvejen ved grænsen mellem Nordirland og Irland.
Det er blandt andet her, myndighederne forbereder sig på uroligheder, hvis brexit gennemføres uden en aftale.
(Arkivfoto).
04.
jan.
2019 kl.
03.
20Bemærk: artiklen er mere end 30 dage gammelLæs opKnap 1000 britiske politibetjente skal trænes til at kunne håndtere de uroligheder, der kan opstå, hvis Storbritannien forlader EU uden en såkaldt skilsmisseaftale.
Det skriver den britiske avis The Guardian.
Betjentene skal blandt andet håndtere uroligheder i forbindelse med en eventuel hård grænse mod Nordirland.
En hård grænse vil sige en grænseovergang med kontrolposter i stedet for den såkaldte 'usynlige' grænse, der i dag er mellem Nordirland og Irland.
Frygter mulige grænse-urolighederPlanerne er blevet sat i værk, efter at Nordirlands politi har bedt om forstrækninger til at håndtere mulige uroligheder omkring grænsen.
Træningen af betjentene forventes at begynde i løbet af januar 2019.
Læs også:Deal eller no deal: Hårdt brexit udløser grænsekaos og mangel på fødevarerMeldingen kommer i kølvandet på stigende bekymringer for brexit uden en aftale.
Irland forbereder sig på hårdt brexitIrlands premierminister Leo Varadkar.
(Arkivfoto: REuters/Piroschka Van De Wouw) Ifølge Irlands premierminister, Leo Varadkar, forbereder Irland sig nu lige så seriøst på scenariet med brexit uden en aftale som på scenariet med en aftale.
Den britiske premierminister fik forhandlet en skilsmisseaftale på plads med Bruxelles i slutningen af november.
Det britiske Underhus skal stemme om aftalen 15.
januar.
Theresa May måtte i første omgang udskyde afstemningen i Underhuset, efter hun blev mødt af massiv modstand - også fra medlemmer af hendes eget konservative parti.
/ritzau/FacebookTwitterKopier linkEmner:Storbritannien|Theresa May (politiker)|Nordirland|EU-forhold|EU




https://www.dr.dk/nyheder/kultur/film/anmelder-begejstret-enestaaende-thriller-rammer-saa-rent-som-ingen-har-gjort-det

FilmlandSe temaFilm og serierAnmelder begejstret for 'enestående' thriller: Rammer så rent, som ingen har gjort det før'Under the Silver Lake' ligner med garanti ikke mange andre film, du har set, mener anmelder.
Den tidligere 'Spider-Man', Andrew Garfield, spiller hovedrollen i thrilleren 'Under the Silver Lake'.
(© United International Pictures)Af Per Juul Carlsen04.
jan.
2019 kl.
06.
30Bemærk: artiklen er mere end 30 dage gammelLæs opDu tænker måske ikke over det, men du lever i en verden, populærkulturen har skabt.
Du forsøger at gå ligesom en rapper eller en popstjerne, du har set i en musikvideo.
Du har svært ved at slippe tankerne fra det computerspil, du plejer at spille.
Du sætter dit hår ligesom en eller anden influencer på Youtube.
Og så godt som alt, hvad du ved om Japan, skyldes et par japanske film, du engang har set.
Sådan er det også med Sam, en arbejdsløs hipster på et par og tredive, i 'Under the Silver Lake'.
Han drysser rundt i et moderne Los Angeles, der er proppet til randen med populærkultur.
'Under the Silver Lake'Medvirkende: Andrew Garfield, Riley Keough, Grace van PattenInstruktør: David Robert MitchellPremiere: 3.
januarEn eller anden skriver 'Beware of the dog killer' på gader og på butiksvinduer, som om det var en del af en krimi.
Overalt i byen drysser langbenede modeller rundt i korte nederdele og forsøger at få en karriere som skuespillere, alt imens et kultband ved navn Jesus & the Brides of Dracula skaber mystik i byen, og labre Sarah, der lige er flyttet ind i Sams ejendom, forsvinder sporløst.
Hvad er meningen?
Det må du selvfølgelig selv finde ud af.
Men instruktøren David Robert Mitchell er i hvert fald gået en helt anden retning end med sin forrige film, den højt beundrede gyser 'It Follows'.
'Under the Silver Lake' ligner nærmest en David Lynch-film, bare uden en rejse ned i underbevidstheden, som Lynch plejer at servere, men en rejse gennem et surrealistisk, popkulturelt univers.
Her er tre grunde til, hvorfor denne film er noget ganske specielt.
1Ingen forbrydelse at opklareAndrew Garfield har blandt andet vundet en Tony-pris for sin rolle i teaterstykket 'Angels in America' samt været nomineret til en Oscar for sin præstation i filmen 'Hacksaw Ridge'.
(© United International Pictures)På sin vis er 'Under the Silver Lake' en klassisk film noir med Humphrey Bogart i fuld gang med at opklare en forbrydelse.
Forskellen er bare, at 'Under the Silver Lake' ikke er i sort/hvid, men i hvinende farver, at Sam (Andrew Garfield) er bedre til at onanere end til at opklare forbrydelser, og at der slet ikke er nogen forbrydelse at opklare, fordi 'Under the Silver Lake' foregår i konspirationsteoriernes verden.
Det vælter med mysterier af enhver slags, ligesom det gør i kulturens verden, hvor mysterier driver historierne i film, serier og bøger.
For at få hjælp til at løse mysteriet om Sarah opsøger Sam eksempelvis en tegneseriefreak, der er fortabt i en verden af absurde konspirationsteorier og mysterier uden løsninger.
'Noget virkeligt stort er ved at ske', erklærer manden med store øjne, der ser Hundemorderen og det store antal brugte musikinstrumenter til salg på nettet som klare tegn.
2Sexede piger som kommentar til populærkulturen'Under the Silver Lake' er instrueret af David Robert Mitchell, der også stod bag gyseren 'It Follows'.
(© United International Pictures)'Under the Silver Lake' vrimler med kønne piger i sexet kluns.
Årsagen kan sagtens være, at David Robert Mitchell kan lide piger i sexet kluns, men det er betydeligt mere tænkeligt, at pigerne er en satirisk kommentar til populærkulturen og filmindustrien, der altid har været besat af letpåklædte piger som blikfang.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Lige inden Sarah forsvinder, dukker hun for eksempel nøgen op i poolen i Sams ejendom i en scene, der kunne være taget ud af en klassisk Hollywood-film med Marilyn Monroe – hvis altså ikke Sarah pludselig og uden pointe begyndte at bjæffe som en hund.
Og så er der Sams anden veninde, der konstant søger arbejde som skuespiller, og derfor render rundt i sexede kostumer.
Under et besøg hos Sam tager han hende bagfra, mens hun studerer hans plakat med Kurt Cobain, og især den underskrift fra Cobains datter, som Sam har fået på plakaten.
Derefter koncentrerer de sig, uanset at de er midt i at have sex, om en nyhedsudsendelse, hvor en lokal rigmand er forsvundet på mystisk vis.
Popkulturen og medierne er i sandhed overalt i 'Under the Silver Lake'.
3Gør aldrig som de andre plejer'Under the Silver Lake' havde verdenspremiere på filmfestivalen i Cannes i maj sidste år.
Nu får danske biografgængere også mulighed for at se den.
(© United International Pictures)Titlen 'Under the Silver Lake' kommer fra en mystisk tegneserie, som Sam køber i den lokale boghandel.
Serien er skabt af en lokal fyr, der lover at afsløre alverdens mysterier om mord i Los Angeles.
Hvad er meningen?
Det er naturligvis blot rent opspind, men som så meget andet populærkultur i den her verden har det en evne til at blande sig med virkeligheden og med tiden blive til den virkelighed, vi bevæger os i.
Den mærkelige tilstand i grænselandet mellem flippet opspind og poppet virkelighed fanger 'Under the Silver Lake' så rent, som en film aldrig har gjort det før.
Mitchell mister lidt kontrollen over fortællingen i sit forsøg på at binde den ambitiøse struktur sammen.
Men inden da har han skabt en enestående surrealistisk thriller, der aldrig gør det, de andre plejer.
FacebookTwitterKopier linkEmner:David Lynch (filminstruktør)|Marilyn Monroe (skuespiller)|Kriminalitet|Los Angeles|Youtube




https://www.dr.dk/nyheder/udland/steffen-kretz-om-budgetstrid-trump-har-faaet-en-fjende-han-kan-give-skylden

UdlandSteffen Kretz om budgetstrid: Trump har fået en fjende, han kan give skyldenDemokraternes flertal i underhuset kan vise sig at være en fordel for Trump.
Demokraten Nancy Pelosi blev i går for anden gang valgt som formand for Repræsentanternes Hus.
Af Jakob Busk Olsen04.
jan.
2019 kl.
09.
37Bemærk: artiklen er mere end 30 dage gammelLæs opForeløbig følger det politiske teater i USA manuskriptet til punkt og prikke.
Fra og med i går har Demokraterne igen flertal i det amerikanske underhus, Repræsentanternes Hus.
Partiet brugte med det samme deres nyfundne magt til at fremsatte et lovforslag, som skal løse den budgetstrid, der nu på 14.
dag holder store dele af den offentlige sektor i USA lukket.
Læs også:Repræsentanternes Hus forsøger at stoppe budgetstridOmkring 800.
000 offentligt ansatte er ramt af nedlukningen, som blev en realitet, da Kongressen og Donald Trump ikke kunne blive enige om et nyt budget i december.
Trump kræver, at man skal afsætte fem milliarder dollar til en mur på grænsen til Mexico.
Det afviser Demokraterne.
Partiets nye forslag til at løse konflikten er dog så godt som dødfødt.
Love i USA skal godkendes i begge kamre af Kongressen, og Mitch McConnell, der leder det republikanske flertal i overhuset, Senatet, gentog i går, at han ikke vil behandle lovforslag, som han ved, at præsident Trump er imod.
Republikanernes leder i Senatet, Mitch McConnell.
Hvem får sorteper?
USA-korrespondent i DR Nyheder Steffen Kretz forventer, at konflikten kan få lov til at fortsætte et stykke tid endnu.
- Det, der kan løse striden, er, at prisen for at holde systemet lukket bliver for høj for den ene part.
Det vil sige, at enten Trump og Republikanerne eller Demokraterne finder ud af, at vælgerne giver dem ansvaret for det her kaos.
Og det er ikke rigtig sket endnu, forklarer korrespondenten.
Det skyldes formentlig, at nedlukningen trådte i kraft henover jul og nytår, hvor de fleste offentlige kontorer alligevel var lukket.
Men når næsten én million mennesker ikke får løn, og borgerne ikke kan få den offentlige service, de er vant til, vil der snart komme en reaktion.
- Det har ikke gjort rigtig ondt endnu.
Det kommer det til at gøre nu.
Spørgsmålet er så, hvem der i vælgernes øjne kommer til at bære skylden, siger Steffen Kretz.
Flere politikere er tilsyneladende bekymrede over at ende med sorteper.
Avisen New York Times skriver for eksempel, at Mitch McConnell er under stigende pres for at finde en løsning fra republikanske senatorer, som sidder på pladser, der kunne gå til en demokrat, når amerikanerne næste gang går til valg i 2020.
Et skilt informerer om, at en nationalpark i Californien er lukket på grund af budgetstriden i Washington D.
C.
Trump får en fjendeStriden om budgettet viser, at det ikke nødvendigvis er en ulempe for Donald Trump, at han nu har fået et flertal imod sig i Kongressens ene kammer.
- Nu har Trump fået en modstander, som han kan spille op imod.
Det gør han allerede i forhold til grænsemuren, hvor han siger, at det er Demokraternes skyld: At det er dem, der har lukket den offentlige sektor, selvom det faktuelt er forkert, siger Steffen Kretz.
Han minder om, at Trump blev valgt på en bølge af oprør mod det etablerede system.
- Der var en reel politikerlede, som fik vælgerne til at stemme på forretningsmanden Trump, der skulle komme og lave om på det hele.
Hvis Trump skal genvælges i 2020, så har han brug for en fjende.
Den fjende har han nu fået i Kongressen i form af det demokratiske flertal i Repræsentanternes Hus.
Clinton overlevede flertalDemokraterne har store planer om at bruge deres flertal i Repræsentanternes Hus til at undersøge de mange sager og anklager, der omgiver præsident Trump.
Men de kan ikke bare give los, siger Steffen Kretz:- Det er en balancegang for Demokraterne.
De ved, at de er nødt til lave noget politik.
De kan ikke kun være ude på at trække Donald Trump gennem sølet.
Den offentlige ydmygelse af Bill Clinton gav bagslag for Republikanerne i slutningen af 1990'erne.
Korrespondenten trækker en linje tilbage til 1990'erne, da daværende præsident Bill Clinton fik et flertal imod sig og endte med at skulle forsvare sig i en rigsretssag i forlængelse af præsidentens affære med praktikanten Monica Lewinsky.
- Republikanerne trak Clinton gennem sølet i to år, hvorefter han blev genvalgt med meget stort flertal, fordi vælgerne gav Republikanerne skylden for alt det kaos, der var, siger Steffen Kretz.
- Den situation vil Demokraterne for alt i verden undgå.
De vil gerne bruge deres magt til at få nogle konstruktive forslag på bordet, og de vil gerne føre kontrol med præsident Trump.
Men de ved, at de skal træde varsomt.
FacebookTwitterKopier link




