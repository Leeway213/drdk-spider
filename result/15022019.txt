https://www.dr.dk/nyheder/udland/amerikansk-loeber-i-kamp-paa-liv-eller-doed-med-puma-der-skulle-drastiske-metoder-til

UdlandAmerikansk løber i kamp på liv eller død med puma: 'Der skulle drastiske metoder til'I Colorado i USA angreb en puma en jogger på løbetur.
En ung puma gik til angreb på en løber ved Fort Collins den 4.
februar.
Af Julie Johanne Knudsen15.
feb.
2019 kl.
23.
03Bemærk: artiklen er mere end 30 dage gammelLæs op- Mit hjerte sprang op i halsen på mig.
Kun tre meter væk stod en puma og knurrede af Travis Kauffman.
Den 31-årige amerikaner er vant til at løbe i vilde naturområder, men denne gang skulle mødet med naturen vise sig at overgå alt andet.
I sidste uge løb Travis Kauffman en tur ved bjergparken Horsetooth Mountain Open Space, cirka 100 kilometer fra byen Denver.
Og pludselig stod joggeren ansigt til ansigt med en ung puma.
Pumaens angreb kom frem i sidste uge, og nu står Travis Kauffman frem og fortæller sin version af de dramatiske minutter.
Kvalte den med fodenHan forsøgte først at skræmme dyret væk ved at råbe og fægte med armene, men den strategi hjalp ikke længe.
Pumaen sprang på ham og låste sit gab om hans håndled, da han forsøgte at beskytte ansigtet mod kløerne.
Han ville kaste pumaen af sig, men det endte i stedet i en ’wrestling kamp’ siger han til CNN.
Amerikaneren forsøgte først at kæmpe imod dyret med pinde og sten.
- Det slog virkelig klik, efter jeg slog den i hovedet med en sten, og den stadig ikke ville give slip på mit håndled.
Der gik det op for mig, at der skulle mere drastiske metoder til, siger Travis Kauffman ifølge CNN.
Langt om længe lykkedes det Kauffman at presse sin fod ned på pumaens hals og holde den klemt så længe, at pumaen til sidst blev kvalt og gav slip på hans håndled.
Efter den blodige kamp var Kauffman nødt til at løbe yderligere fem kilometer ned ad stien.
Her mødte han en anden løber, der fulgte ham ned til en parkeringsplads, hvor et par hjalp ham videre til hospitalet.
På hospitalet konstaterede man, at joggerens skader var alvorlige, men ikke livstruende.
Travis Kauffman fik blandt andet 19 sting over kinden og seks over næseryggen.
'Han gjorde det eneste rigtige'Det formodes at have været en hanpuma, som Travis Kauffman var oppe imod.
Og ifølge Mark Leslie fra Colorados parkmyndigheder, CPW, reagerede løberen, som han skulle.
- Løberen gjorde alt for at redde sit liv.
I tilfælde af, at man bliver angrebet af en puma, så er man nødt til at gøre alt, hvad der er i ens magt for at kæmpe tilbage, som denne gentleman gjorde det, siger han ifølge Reuters.
De sidste 100 år har der i USA været færre end 20 dødelige puma-angreb på mennesker, oplyser Reuters.
FacebookTwitterKopier linkEmner:CNN|USA|Motion




https://www.dr.dk/sporten/oevrig/nordmand-tager-sin-foerste-world-cup-sejr-paa-amerikansk-ol-loejpe

Øvrig sportNordmand tager sin første World Cup-sejr på amerikansk OL-løjpeNorske Vetle Sjåstad Christiansen ramte på alle sine 10 skud og vandt sprinten i World Cup-afdelingen i Salt Lake City.
Af Johan Haarløv15.
feb.
2019 kl.
21.
01Bemærk: artiklen er mere end 30 dage gammelLæs opDet var en totalt målløs Vetle Sjåstad Christiansen, der krydsede målstregen i bedste tid på sprintdistancen i skiskydningens World Cup-afdeling i Salt Lake City.
- Det er fuldstændig sindssygt, og jeg troede ikke, at jeg ville klare det, sagde han efter sit løb til norske NRK.
Den 26-årige nordmand havde aldrig vundet en World Cup-afdeling før, men da storfavoritten Johannes Bøe bommede flere skud og dermed tabte tid, var konkurrencen helt åben.
Læs også:Nordmand tager sin tredje sejr i World CuppenOg da Vetle Sjåstad Christiansen formåede at ramme på alle sine ti skud, var der blot tilbage for nordmanden at løbe så hurtigt i sporet, som kræfterne kunne holde til.
I sidste ende havde han lige akkurat nok i tanken til at vinde på OL-løjpen fra 2002, blot 1,3 sekund foran franske Simon Desthiuex.
Tyske Roman Rees tog tredjepladsen.
FacebookTwitterKopier linkEmner:Salt Lake City|NRK




https://www.dr.dk/nyheder/indland/carl-holst-om-begravelseslov-vi-skal-ikke-have-urner-i-stuer-eller-haver

IndlandCarl Holst om begravelseslov: Vi skal ikke have urner i stuer eller haverVenstres kirkeordfører vil gerne se på, om begravelses-loven er for streng.
Venstres kirkeordfører vil godt åbne op for spredning af aske, "indenfor nogle meget strikse rammer", siger han om kritikken af den nuværende begravelseslov.
Af Sandra Meersohn Meinecke15.
feb.
2019 kl.
21.
11Bemærk: artiklen er mere end 30 dage gammelLæs opVi skal værne om døden og de kristne ritualer.
Derfor skal det ikke være muligt at have asken fra pårørende stående hjemme på reolen.
Det mener Venstres kirkeordfører Carl Holst.
I Danmark er det ulovligt at opbevare en urne med en afdøds aske også midlertidigt.
Men det sætter pårørende i et etisk dilemmer, mener brancheforeningen Danske Bedemænd.
Af jord er du kommet, af jord skal du blive og af jord, skal du genopstå.
Det er det kristne ritual i forhold til, hvordan man afslutter livet på jorden.
Det bliver vi nødt til at holde fast i.
Carl Holst, Kirkeordfører VenstreDe efterspørger derfor en begravelseslov, som tager større hensyn til individuelle ønsker.
Og kirkeordfører Carl Holst, vil gerne se på, om loven nogle steder kan justeres, så der er mere fleksibilitet, fra man får urnen med aske, til den skal i jorden eller spredes ud over havet.
- Jeg er klar til at kigge efter, om den er for streng på visse områder.
Men at man skal have lov til at kunne begrave sine forældre i haven eller have en urne stående fremme hjemme i fire, fem eller ti år, det er jeg ikke parat til, siger Carl Holst.
Læs også:Tina brød loven: Beholdt asken fra sin mor og far indtil familien var samlet og klar til afsked'Af jord er du kommet'Otte ud af ti danskere vælger i dag at blive kremeret.
Og flere ønsker at tage afsked på andre måder end traditionelle begravelser eller askespredninger, oplever brancheforeningen Danske Bedemænd.
Reglerne for at opbevare urnerLoven tillader, at urner nedsættes på en kirkegård, eller at asken bliver spredt på havet.
Det er derimod ikke tilladt at sprede asken over land eller at lade urnen stå derhjemme.
Hele 83 procent vælger i dag kremering, og langt de fleste får urnen nedsat på en kirkegård.
Andre vælger at søge om tilladelse til askespredning til søs.
Kilde Kristeligt Dagblad.
Det kan være, at opbevare urnen i hjemmet i en periode eller grave asken ned i haven.
Men så langt vil Carl Holst ikke gå:- Af jord er du kommet, af jord skal du blive og af jord skal du genopstå.
Det er det kristne ritual i forhold til, hvordan man afslutter livet på jorden.
Det bliver vi nødt til at holde fast i, også selv om man lever i en moderne tid, siger Carl Holst og tilføjer:- Jeg vil ikke være med til, at vi får et samfund, hvor ingen ved, hvor nogen er begravet henne.
Hvor man kan flytte rundt på dem, og alle skal have deres individuelle ønske opfyldt i forhold.
Så kan der komme en anden generation og lave om på det.
Vi skal være værdige omkring døden.
- Det her er ikke et cirkus eller et gøglermarked, siger han.
FacebookTwitterKopier linkEmner:Carl Holst (politiker)|Venstre|Danske Bedemænd|Kirkepolitik|Kristendom




https://www.dr.dk/nyheder/udland/tiltalt-erkender-kronjuvel-tyveri-efter-fund-af-dna-spor

UdlandTiltalt erkender kronjuvel-tyveri efter fund af dna-sporEfter ellers at have nægtet sin skyld erkender en 22-årig mand nu, at han i sommer stjal svenske kronjuveler.
Tyvekosterne er to kongekroner og et rigsæble, og de blev stjålet 31.
juli sidste år fra Strängnäs Domkirke (© Billede offentliggjort af svensk politi)15.
feb.
2019 kl.
20.
28 | opdateret 15.
feb.
2019 kl.
20.
31Bemærk: artiklen er mere end 30 dage gammelLæs opEn ung mand, der er tiltalt for sidste sommer at have stjålet kronjuveler fra en svensk domkirke, har hidtil nægtet sig skyldig.
Men i et afsluttende retsmøde fredag ændrede den 22-årige mand sin forklaring og erkendte tyveriet.
Årsagen til erkendelsen skal findes i, at kronjuvelerne i sidste uge blev fundet i en skraldespand.
Og på juvelerne har dna-test afsløret den 22-åriges dna.
- Det er mig, som har begået tyveriet, sagde den 22-årige i retten.
Ifølge hans advokat, Johan Eriksson, er det ret overbevisende materiale, som er fundet.
Derfor overgiver hans klient sig og erkender.
Anklager Reena Devgun har i retten argumenteret for, at den unge mand skal idømmes seks års fængsel for tyveriet, som hun mener er groft.
Det skyldes blandt andet kronjuvelernes kulturhistoriske værdi.
Det mener mandens advokat derimod er en alt for streng straf.
Han går i stedet efter en straf på omkring tre års fængsel.
Johan Eriksson mener, at eftersom juvelerne til sidst er kommet tilbage, omend med skader, så bør det have en betydning, selv om at hans klient har siddet fængslet, da de pludselig dukkede op.
Tyvekosterne er to kongekroner og et rigsæble, og de blev stjålet 31.
juli sidste år fra Strängnäs Domkirke.
De dukkede først op i sidste uge, hvor de blev fundet i en skraldespand.
Foruden den 22-årige er to andre unge mænd, en 26-årig og en 24-årig, fængslet for groft hæleri i forbindelse med sagen.
Mændene er ifølge politiet venner med den 22-årige.
Historiske juvelerKronjuvelerne tilhørte Gustav Vasas søn Karl IX.
Han var konge fra 1604 til sin død i 1611 og nåede i den tid at bekrige Danmarks kong Christian IV under Kalmarkrigen.
Da Karl IX og siden hans dronning, Kristina, døde, blev de begravet med deres kroner, som senere blev hentet op fra graven og udstillet i en glasmontre i domkirken i Strängnäs knap 100 kilometer vest for Stockholm.
Ifølge eksperten Susanne Silfverstolpe, som tidligere har arbejdet hos auktionsfirmaet Bukowakis, har juvelerne en forsikringsværdi på omkring 46 millioner danske kroner.
Men hun vurderer, at de ved et salg kan gå for en endnu højere pris.
/ritzau/FacebookTwitterKopier linkEmner:Tyverier|Kriminalitet|Stockholm




https://www.dr.dk/nyheder/udland/11-uger-gammel-isbjoerneunge-til-dyrlaegetjek-det-er-en-pige

Udland11 uger gammel isbjørneunge til dyrlægetjek: Det er en pigeIsbjørneungen er en glad, stærk lille pige.
Men den har ikke noget navn endnu.
Af Mette Richardt og Robin Patrick Stampe Seierby (Video)15.
feb.
2019 kl.
20.
09Bemærk: artiklen er mere end 30 dage gammelLæs opEn 11 uger gammel isbørneunge var i dag gennem sit første lægetjek i Berlins zoologiske have.
Her blev den vaccineret, målt og vejet.
Dyrlægen var helt tilfreds med resultaterne af undersøgelsen af den 61 centimeter lange og 8,5 kilo tunge isbjørn.
Han kunne desuden afsløre, at isbjørnen er en pige.
Den blev født den 1.
december, og isbjørnens mor, Tonja, har passet godt på ungen og været ved dens side væk fra offentligheden i en lille hule hele tiden.
Men i dag måtte dyrepasserne lokke moren væk for at kunne undersøge ungen.
Isbjørneungen måtte lokkes væk fra moren for at blive undersøgt af dyrlægen.
 Alt var, som det skulle være, hos den 11 uger gamle unge.
1 / 2Isbjørneungen måtte lokkes væk fra moren for at blive undersøgt af dyrlægen.
1 / 2Alt var, som det skulle være, hos den 11 uger gamle unge.
2 / 2Dyrlæge og zoo-direktør Andreas Knierjem sagde, at ungen var helt fin.
- Isbjørneungen er en glad og stærk, lille pige.
Vi har selv fulgt dens udvikling og er meget tilfredse, siger han ifølge AP.
I marts bliver det muligt for gæsterne, at se isbjørnen, der endnu ikke har fået et navn.
FacebookTwitterKopier linkEmner:Dyr|Dyreparker|Twitter|Berlin




https://www.dr.dk/nyheder/indland/tidlig-pension-kan-give-lavere-raadighedsbeloeb-resten-af-livet

Længere til pensionSe temaIndlandTidlig pension kan give lavere rådighedsbeløb resten af livetIfølge beregninger rammer det økonomisk, hvis nedslidte går to-tre år før tid, som det er blevet foreslået.
Tidlig pension er lig med lavere rådighedsbeløb.
15.
feb.
2019 kl.
21.
55 | opdateret 15.
feb.
2019 kl.
23.
16Bemærk: artiklen er mere end 30 dage gammelLæs opDet kan have en økonomisk bagside at gå tidligere på folkepension, som flere partier har foreslået.
Det viser beregninger, som mediet Finans har indhentet fra flere pensionskasser.
Går man tre år før tid, kan udbetalingerne fra arbejdsmarkedspensionen blive op til 20 procent mindre, end man ellers har udsigt til, skriver Finans.
Det lavere rådighedsbeløb skyldes, at man indbetaler i færre år til pensionen, og pengene skal strække sig længere.
Socialdemokratiet meldte i januar ud, at partiet vil gøre det muligt at gå tidligere på pension, hvis man er nedslidt eller har været på arbejdsmarkedet i mange år.
Konkret mener partiet, at man skal kunne gå på pension to-tre år tidligere end den normale pensionsalder, hvis man har været mere end 40 år på arbejdsmarkedet.
Markant reduceringDansk Folkeparti har erklæret sig enig i, at nedslidte skal kunne gå tidligere på pension.
DF's finansordfører, René Christensen, lægger ikke skjul på, at der kan blive mindre at leve for:- Det er et faktum.
Derfor skal man ikke tro, at det her bliver superattraktivt, siger han til Finans.
Og finansordfører Benny Engelbrecht (S) siger:- Hvis nogle ønsker at blive på arbejdsmarkedet, fordi de gerne vil tjene nogle flere penge, så skal de selvfølgelig bare gøre det, udtaler han til mediet.
Ifølge pensionsselskabet PFA vil en nedslidt person med en årsløn på 300.
000 kroner få 93.
500 kroner om året i arbejdsmarkedspension, hvis pågældende går på pension som 64-årig.
Det er 20 procent mindre, end hvis personen blev på arbejdsmarkedet, til han fyldte 67 år.
Med en højere folkepension og lavere skat bliver hans samlede pensionsindtægt fem procent lavere, skriver Finans.
Det efterlader dog staten med en regning.
Pensionsalder og tilbagetrækning står højt på den politiske dagsorden.
Alle Folketingets partier enige om, at der skal tages bedre hånd om de borgere, der er nedslidte efter mange år på arbejdsmarkedet.
Men beskæftigelsesminister Troels Lund Poulsen (V) forudså vanskelige forhandlinger, efter at partierne bag velfærdsforliget fra 2006 i sidste uge samledes for at tale om tilbagetrækning fra arbejdsmarkedet.
/ritzau/FacebookTwitterKopier linkEmner:Benny Engelbrecht (politiker)|Socialdemokraterne|Troels Lund Poulsen (politiker)|Venstre|Arbejdsmarked




https://www.dr.dk/sporten/fodbold/superliga/agf-forvaerrer-riddersholms-start-i-soenderjyske

SuperligaAGF forværrer Riddersholms start i SønderjyskeMed en stærk defensiv i fokus vandt AGF fredag med 2-0 over Sønderjyske, hvilket sender holdet i top-6.
15.
feb.
2019 kl.
21.
24Bemærk: artiklen er mere end 30 dage gammelLæs opGlen Riddersholm har ikke fået den bedste start på tilværelsen som træner i Sønderjyske.
I første runde i foråret blev det til et nederlag til Vejle, og fredag aften måtte Riddersholm igen gå fra trænerbænken uden point.
Til gengæld er grund til optimisme i AGF's lejr efter sejren.
Sejren på Sydbank Park i Haderslev sendte således AGF i top-6, inden de øvrige kampe i runden er spillet.
Det var aarhusianernes tredje sejr på stribe i Superligaen, og det var den anden sejr ud af to mulige i ligaen efter vinterpausen.
De tre point betød, at AGF spillede sig på femtepladsen med 30 point, og nu kan klubben så afvente, at de øvrige hold har været i kamp i runden.
For Sønderjyske ser det noget mere besværligt ud med 22 point og en plads som nummer 11 efter 22 kampe.
Læs også:Divisionsforeningen håber på VAR i Superligaen fra 2020AGF brillerede kampen igennem med en stærk defensiv præstation kombineret med farlige kontrastød, når Sønderjyske tabte bolden.
De farlige kontrastød viste AGF allerede prøver på efter fem minutters spil, da udeholdet var effektive efter et sønderjysk boldtab på banens midte.
Drømmemål af MortensenEfter bolderobringen blev bolden hurtigt sparket ind mod hjemmeholdets felt, hvor midtbanespilleren Jens Stage dukkede op og gav AGF en forrygende start med sin scoring til 1-0.
Sønderjyske havde svært ved at nedbryde gæsternes forsvar, og i stedet fortsatte gæsterne med at tilspille sig chancer, som kunne have resulteret i en større føring.
Især efter 26 minutters spil burde Jakob Ankersen have bragt AGF på 2-0, men kantspilleren sparkede akkurat forbi målet.
Læs også:FCM-boss stikker til FCK: 'De er bange for os'Kampbilledet fortsatte i anden halvleg, og efter et længere pres på gæsternes mål fik Sønderjyske en stor chance efter 80 minutter.
Hjemmeholdets angriber Mart Lieder blev spillet fri i siden, men en ellers fornem afslutning ramte stolpen.
Sønderjyske formåede ikke at score, og i stedet cementerede angriber Patrick Mortensen udeholdets sejr efter 89 minutter, da han flot bragede bolden i mål.
Dermed blev klubbens nye angriber noteret for sin første scoring i ligaen for AGF.
/ritzau/FacebookTwitterKopier linkEmner:AGF|Glen Riddersholm (fodboldtræner)|SønderjyskE|Fodbold|Haderslev




https://www.dr.dk/sporten/oevrig/nordmand-vinder-vm-i-storslalom-danske-dyrbye-slutter-i-den-tunge-ende

Øvrig sportNordmand vinder VM i storslalom - danske Dyrbye slutter i den tunge endeNorske Henrik Kristoffersen vandt VM-guld i storslalom, da han sejrede foran Marcel Hirscher.
Henrik Kristoffersen vinder guld i storslalom ved VM.
15.
feb.
2019 kl.
20.
16Bemærk: artiklen er mere end 30 dage gammelLæs opDet blev norsk triumf, da Henrik Kristoffersen fredag vandt VM-guld i storslalom foran favoritten Marcel Hirscher.
Henrik Kristoffersen vandt med tiden 2 minutter og 20,24 sekunder efter de to gennemløb, og han var dermed 0,20 sekunder hurtigere end Hirscher, der fik sølvmedalje.
På tredjepladsen sluttede franske Alexis Pinturault, der var i spidsen efter første gennemløb.
Her lå Henrik Kristoffersen på tredjepladsen efter Hirscher.
Læs også:Sjap, sjap, sjap: Det varme vejr kan drille dansker ved det alpine VMDen 29-årige østriger var favorit til at genvinde sit VM-guld, men han fik en skidt optakt, da han lå syg i dagene op til fredagens løb i svenske Åre.
Det forhindrede dog ikke skifænomenet i at stille op og også yde behørig modstand, men det lykkedes ikke Hirscher at sikre sig sin syvende VM-guldmedalje i karrieren.
Det er 24-årige Henrik Kristoffersens første VM-guldmedalje, efter at han fik sølv i samme disciplin ved OL i Pyeongchang i 2018.
Danske Casper Dyrbye gik videre til finalen på det yderste mandat efter første gennemløb, hvor han blev nummer 60.
I finalen sluttede han i den tunge ende som nummer 45.
/ritzau/FacebookTwitterKopier linkEmner:Skisport




https://www.dr.dk/nyheder/udland/topdemokrater-lover-trumps-nationale-noedretstilstand-kamp-til-stregen

UdlandTopdemokrater lover Trumps nationale nødretstilstand kamp til stregenNancy Pelosi og Chuck Schumer kalder erklæringen for forfatningsstridig.
Nancy Pelosi og Chuck Schumer raser over Donald Trumps nationale nødsituation.
Af Andreas Lindqvist15.
feb.
2019 kl.
19.
58Bemærk: artiklen er mere end 30 dage gammelLæs opUSA's præsident Donald Trump har kortsluttet den amerikanske magtdeling, når han benytter en national nødretstilstands-erklæring til at finansiere en mur mod Mexico.
Det er nemlig Kongressen, som allokerer midler - præsidenten kan ikke bare tage selv.
National nødretstilstandEn amerikansk præsident kan erklære en national nødretstilstand ved en igangværende krise.
Når der er erklæret nødretstilstand, får præsidenten adgang til særlige beføjelser, der giver ham mulighed for at rykke hurtigt uden at skulle vente på Kongressen.
Præsidenten får meget brede beføjelser.
Det drejer sig om 136 forskellige love og dekreter, der træder i kraft, siger Phillip Christian Ulrich, der er udlandsredaktør på netmediet kongressen.
com, til Ritzau.
Samtidig får Trump adgang til omkring 8 milliarder dollars, som muligvis kan bruges til murbyggeriet.
Der er ikke en klar definition på, hvad en national nødretstilstand er.
Derfor har det særlige kort været spillet i vidt forskellige situationer.
Læs mere om fænomenet her.
Sådan lyder det fra formanden for Repræsentanternes Hus, demokraten Nancy Pelosi, og den demokratiske leder i Senatet, Chuck Schumer.
- Præsidentens handlinger forbryder sig åbenlyst mod Kongressens eksklusive magt over statskassen, som grundlæggerne (af USA, red.
) slog fast i forfatningen, skriver de i en udtalelse.
Det sker efter, at Donald Trump i dag lagde handling bag sin trussel om at erklære en national nødretstilstand ved grænsen til Mexico.
Læs også:Donald Trump vil erklære national nødsituation ved grænsen til Mexico- Kongressen vil med alle til rådighed værende midler forsvare vores forfatningsmæssige myndigheder i Kongressen, i retssystemet og i offentligheden, skriver de.
Vil fjerne vigtige midlerI udtalelsen slår de fast, at de mener, at nødretstilstands-erklæringen er retsstridig, og at det vil gå ud over programmer, som er vigtigere for den nationale sikkerhed, hvis Trump flytter penge til murbyggeriet.
- Præsidentens retstridige erklæring om en krise, som ikke eksisterer, udøver stor vold på forfatningen og gør USA mindre sikker, fordi den stjæler midler fra forsvaret, som der akut er brug for til at sikre vores militær og folk, skriver de.
På sit pressemøde foran Det Hvide Hus gjorde Donald Trump det klart, at han forventer at blive mødt af søgsmål på grund af sin beslutning.
Trump på talerstolen i dag.
- Jeg underskriver papirerne (om nødretstilstanden, red.
), så snart de kommer, og så får vi en national nødretstilstand.
Så bliver vi sikkert sagsøgt, først i Ninth Circuit (appelretten, red.
), hvor dommen måske går os imod.
Så ender vi i Højesteret, og forhåbentlig bliver vi behandlet fair og vinder der, sagde han.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Sikkerhedspolitik|Repræsentanternes Hus




https://www.dr.dk/sporten/fodbold/engelsk-bog-puster-til-myten-om-vildbassen-gravesen-han-huskes-sin-skoere-karakter

FodboldEngelsk bog puster til myten om vildbassen Gravesen: ’Han huskes for sin skøre karakter’Thomas Gravesen datede Kira Eggers, han rev en tand ud på den rigtige Ronaldo, og så skulle han have vundet en halv milliard i poker.
Jesper Grønkjær får vand i øjnene under en vandkamp med Thomas Gravesen og Stig Tøfting i den danske træningslejr.
Af Johan Haarløv15.
feb.
2019 kl.
19.
35Bemærk: artiklen er mere end 30 dage gammelLæs opDet er mere end ti år siden, Thomas Gravesen indstillede sin karriere, men han står stadig tilbage som en af den nyere tids mest farverige danske fodboldspillere.
Thomas Gravesen er næsten mere en karakter end en dygtig fodboldspiller.
Måden, han levede sit liv på, og alle de skøre ting, han gjorde på og uden for banen, skiller ham helt klart ud fra moderne fodboldspillere.
Phil Kirkbride, journalist The Liverpool EchoHvem husker ikke tissemanden, der blev plantet i hovedet på landsholdskollegaen Claus Jensen.
Eller vandkampen, der gik over gevind, og sendte Jesper Grønkjær i græsset med saltvand i øjnene.
Eller hvad med de mange billeder af Gravesen og den tidligere stripper Kira Eggers fra den røde løber.
Og det er bare dem, som især trak overskrifter herhjemme.
I England husker de Gravesen for andre historier, og de bliver nu trevlet op i en ny bog med titlen ’Mad Dog Gravesen: The Last of the Modern Footballing Mavericks’, der løst kan oversættes til ’Skøre Gravesen: Den sidste af moderne fodbolds vildbasser’.
Og selvom timingen kan synes besynderlig – det er trods alt længe siden, at Gravesen slog sine folder i engelsk fodbold – så undrer det ikke fodboldjournalist på The Liverpool Echo, Phil Kirkbride, at danskeren stadig er interessant i England.
Jesper Grønkjær får vand i øjnene under en vandkamp med Thomas Gravesen og Stig Tøfting i den danske træningslejr.
Til slut går massør Allan Poulsen imellem under EM i 2004.
- Hans karakter var næsten fra en anden æra.
Han mindede de ældre fans om spillere fra deres barndom, og på den måde var han virkelig en spiller, man lagde mærke til.
Bogen river op i mange af de skøre historier fra Gravesens karriere.
Som da han slog en tand ud på den rigtige Ronaldo, da han løftede brasilianeren og tabte ham til en træning i Real Madrid.
Gravesen var heller ikke for fin til at skyde fyrværkeri efter Wayne Rooney, som han spillede sammen med i Everton, eller køre i en undseelig Nissan Micra til træning, når vinteren var hård i England.
Ny bog om GravesenTitel - Mad dog Gravesen - The Last of Modern Footballing MavericksForfatter - Chris SweeneySprog - Engelsk- Thomas kunne ikke se, hvorfor han skulle risikere at ødelægge en af sine dyre biler i det dårlige vejr.
Sådan var Thomas Gravesen, totalt uforudsigelig, fortæller danskerens holdkammerat i Everton-tiden David Weir i bogen.
Myten om de mange poker-millionerOg tiden, der er gået siden Gravesens storhedstid, har blot gjort fortællingerne om ham endnu mere relevante, vurderer Phil Kirkbride.
Gravesen løfter Ronaldo.
Gravesens vilde person står nemlig i dag i endnu klarere kontrast til de moderne fodboldspillere, der for manges vedkommende har PR-bureauer i ryggen, som minutiøst sørger for at fremstille deres klienter i et så poleret lys som mulig:- Thomas Gravesen er næsten mere en karakter end en dygtig fodboldspiller.
Måden, han levede sit liv på, og alle de skøre ting, han gjorde på og uden for banen, skiller ham helt klart ud fra moderne fodboldspillere.
Gravesen stoppede sin karriere som bare 32-årig, og i flere år hørte offentligheden ikke meget til ham.
Men i 2013 trak han igen overskrifter.
Ikke for de fine naboer, han havde fået sig i Nicolas Cage og Andre Aggasi i en forstad til Las Vegas – selvom det nu var interessant nok – men derimod for sin angiveligt meget store gevinster og tab på byens pokerborde.
Og den netop publicerede bog om Gravesen river op i myten om poker-spilleren Thomas Gravesen.
Bogen genfortæller, hvordan det dengang forlød, at danskeren skulle have spillet sig til en formue på mellem 500 til 600 millioner kroner.
Et andet sted citerer bogen en kilde fra et anerkendt pokersite, der skulle have set danskeren tabe lidt over 300 millioner kroner på en enkelt aften.
Myten om Thomas Gravesens mange vundne jetoner har fået lov at stå lige siden.
Sidste år flyttede han tilbage til barndomsbyen Vejle, og i dag fungerer han som ekspertkommentator på Discoverys kanaler.
FacebookTwitterKopier linkEmner:Kira Eggers (fotomodel)|Wayne Rooney (fodboldspiller)|Fodbold|England|Everton FC




https://www.dr.dk/nyheder/viden/teknologi/endnu-en-undersoegelse-af-computerspil-du-bliver-ikke-voldelig-af-gaming

TeknologiEndnu en undersøgelse af computerspil: Du bliver ikke voldelig af gamingDansk forsker kritiserer tidligere undersøgelser for at være for dårlige.
En ny videnskabelig undersøgelse har ikke kunnet konstatere nogen sammenhæng mellem børns brug af voldelige computerspil og voldelig adfærd.
Af Pernille Kjeldgaard Kristensen15.
feb.
2019 kl.
19.
06Bemærk: artiklen er mere end 30 dage gammelLæs opTeknologi er i flere årtier blevet beskyldt for at gøre unge mennesker voldelige.
Først var det radioen, så fjernsynet og de seneste mange år har computerspil stået for skud.
Og nu melder endnu et forsøg sig i debatten.
En ny undersøgelse fra Oxford University, hvor 1.
004 britiske børn mellem 14-15 år har deltaget, viser nemlig, at der ikke er tegn på, at voldelige computerspil gør børn voldelige.
- Helt overordnet så præsenterer undersøgelsen to pointer: Man bliver ikke voldelig af computerspil, og bare fordi du er voldelig i virkeligheden, så er du ikke nødvendigvis mere tiltrukket af voldelige spil.
Sådan siger Rune Lundedal Nielsen, der er adjunkt på IT Universitet, hvor han forsker i psykologiske effekter af computerspil.
Men han er ikke en del af forskerholdet bag den nye undersøgelse.
Det er den bedste undersøgelse, der har været på området indtil nu.
Den har en masse styrker, som tidligere forskning har manglet.
Rune Kristian Lundedal Nielsen, adjunkt på IT UniversitetHan forklarer dog, at vi ikke ud fra undersøgelsen kan slå endeligt fast, at voldelige computerspil ikke giver voldelige børn.
- Men det er den bedste undersøgelse, der har været på området indtil nu.
Den har en masse styrker, som tidligere forskning har manglet, siger han.
Modsat tidligere undersøgelser så har forskerne her nemlig også talt med børnenes forældre eller værge for at undersøge, om børnene havde udvist voldelig adfærd.
I tidligere forskning har det ofte kun været børnene selv, der skulle vurdere, om de havde været voldelige.
Tidligere forskning har misvisende resultaterI den nye undersøgelse har forskerne fra start fastsat en bagatelgrænse for, hvor stor en sammenhæng der skal være mellem forbrug af voldelige spil og voldelig adfærd for, at den er betydelig, men undersøgelsen fandt altså ingen sammenhæng.
- Tidligere forskning, der påstod, at computerspil gjorde børn voldelige, har også kun vist en lille effekt.
Men de forskere har argumenteret for, at selv en lille effekt kunne blive farlig over tid.
Og de resultater er nok blevet blæst større op, end de i virkeligheden er, siger Rune Lundedal Nielsen.
Rune Kristian Lundedal Nielsen er adjunkt på IT Universitet, hvor han forsker i psykologiske effekter af computerspil (© IT-Universitetet)Med den nye undersøgelsen mener han, at kommende undersøgelsen skal have et højere niveau for at blive medregnet.
- Kvaliteten af det nye studie hæver barren så højt, at studier, der kommer efter, vil være nødt til at have de samme kvaliteter for at være en del af debatten, siger han.
Konkurrence gør os frustreretRune Lundedal Nielsen forklarer, at selv hvis der kommer resultater, der viser at børn, der spiller voldelige computerspil, er meget mere voldelige end andre, så er det ikke så enkelt.
- Man ville stadig ikke kunne konkludere, at det var på grund af spillene, siger han, og fortsætter:- For så er spørgsmålet, om man spiller voldelige spil, fordi man er voldelig i virkeligheden - eller bliver man voldelig, fordi man spiller computer?
Forskerne har blandt andet undersøgt adfærd hos børn, der spillede Call of Duty og GTA (billedet).
Men computerspil kan sagtens give frustration og agressioner, slår han fast.
Hvis du selv har prøvet at spille computerspil, hvor du for eksempel skal skyde andre og kæmpe for dit virtuelle liv, så ved du, hvor sur man kan blive, hvis man pludselig bliver skudt og taber.
Men den frustration og vrede er ikke anderledes end i andre konkurrencer.
- Der er ingen tvivl om, at man kan blive meget frustreret af computerspil - især hvis man spiller mod andre.
Men så er spørgsmålet, om den frustration er større eller mindre end, hvis man for eksempel taber i fodbold, slutter Rune Lundedal Nielsen.
FacebookTwitterKopier linkEmner:Computerspil|Vold|Videnskab|Storbritannien|Oxford University




https://www.dr.dk/nyheder/indland/tina-broed-loven-beholdt-asken-fra-sin-mor-og-far-indtil-familien-var-samlet-og-klar

IndlandTina brød loven: Beholdt asken fra sin mor og far indtil familien var samlet og klar til afskedEfterladte ender i et etisk dilemma, så længe det er ulovligt at opbevare en urne med en afdøds aske, mener bedemænd.
Efterladte bryder loven ved at beholde urner med afdødes aske.
Det sætter efterladte i et dilemma, mener bedemænd.
Af Sandra Meersohn Meinecke15.
feb.
2019 kl.
19.
51Bemærk: artiklen er mere end 30 dage gammelLæs opTina Lindgren stod midt i sorgen og fortvivlelsen over at have mistet sin mor.
Og tanken om, at hendes mors aske bare stod efterladt på en hylde i krematoriet, var ubehagelig.
Der kunne jo gå lang tid, før hele familien var samlet og klar til at sprede asken i naturen.
Så Tina Lindgren tog en beslutning.
En ulovlig beslutning.
Men for Tina Lindgren handlede det aldrig om at bryde loven, men om at gøre det, der føltes rigtigt midt i sorgen.
- Jeg henter min mor selv.
Jeg kan ikke lide, at hun står på en hylde der.
Det er min mor, husker Tina Lindgren, at hun tænkte.
Så hun tog sin bil, kørte til krematoriet og hentede asken.
Det havde hun fået tilladelse til ved at søge om askespredning.
Men ifølge loven må asken først hentes samme dag, som den skal begraves eller spredes ud over vandet.
Reglerne for at opbevare urnerLoven tillader, at urner nedsættes på en kirkegård, eller at asken bliver spredt på havet.
Det er derimod ikke tilladt at sprede asken over land eller at lade urnen stå derhjemme.
Hele 83 procent vælger i dag kremering, og langt de fleste får urnen nedsat på en kirkegård.
Andre vælger at søge om tilladelse til askespredning til søs.
Kilde Kristeligt Dagblad.
Ulovligt at opbevare urnerI Danmark er det nemlig ikke lovligt at opbevare en urne med en afdøds aske.
Heller ikke midlertidigt.
Og det dilemma vedrører ikke kun Tina Lindgren, men flere og flere danskere.
Otte ud af ti vælger at blive kremeret, og i takt med stigningen, er der opstået flere ønsker til, hvad man må stille op med asken, skriver Kristeligt Dagblad.
Men dengang var Tina Lindgren slet ikke klar over, at hun brød med loven.
Og nu sad hun der i bilen og vidste ikke, hvad hun skulle gøre med urnen.
Vi har en lovgivning, hvor der er meget få ting, man må.
Det er alt for firkantet i forhold til folks ønsker, når de skal tage afsked.
De skal have flere muligheder uden at føle sig kriminaliseret.
Ole Roed Jakobsen, Direktør for brancheforeningen Danske Bedemænd.
- Jeg havde aldrig stået i sådan en situation før, hvor jeg stod med en urne.
Hvor skulle jeg stille den hen?
Jeg har aldrig haft en urne i min lejlighed.
Læs også:Efterladte bryder loven ved at beholde urner med afdødes askeSå siden urnen allerede var endt i bilen, fik den lov til at blive stående på passagersædet.
- Jeg kørte med den og talte med hende.
Indtil det slog mig, at min bil kunne blive stjålet.
Så var jeg nødt til at tage hende op i lejligheden.
Her stod urnen med morens aske de næste tre måneder på en stol i hjørnet af spisestuen.
- Det var en del af min sorgproces.
Det kunne bare ikke være anderledes.
Der stod hun så, til vi alle sammen var samlet, og hun kunne blive sat af ude i naturen.
Tina fulgte sine følelser og ikke loven, da hun skulle tage afsked med først sin mor og senere sin far.
Det fortryder hun ikke, men ærgrer sig over, at lovgivningen, ifølge hende, ikke giver plads til, at efterladte selv kan bestemme, hvordan de ønsker at tage afsked med deres kære.
Danske bedemænd: Vi ser gerne en liberaliseringIfølge ”Bekendtgørelse af lov om begravelse og ligbrænding” bliver askeopbevaringen sidestillet med omgang med lig, fortæller Ole Roed Jakobsen, der er direktør for brancheforeningen Danske Bedemænd.
- Vi har en lovgivning, hvor der er meget få ting, man må.
Det er alt for firkantet i forhold til folks ønsker, når de skal tage afsked.
De skal have flere muligheder uden at føle sig kriminaliseret, siger Ole Roed Jakobsen og tilføjer:- Hvis asken nu skal spredes over havet, så kan det jo være, at vejret ikke lige passer.
Så tager man jo typisk urnen med hjem og har den måske stående i noget tid.
Og det sker der helt ærligt ingenting ved, siger han og understreger, at de pårørende, som loven er nu, havner i et etisk dilemma.
Det er Tina Lindgren enig i.
- Det er en rigid lov, den passer jo ikke til den måde, vi lever på i dag.
Så jeg har det fint med, at jeg er kommet til at bryde loven.
Jeg er ikke sådan en, der går efter at bryde love.
Men hvis det her er at bryde loven, så er jeg okay med det.
Tina Lindgrens familie har aldrig haft nogen særlig tilknytning til hverken kirker, kirkegårde eller præster.
Til gengæld fandt de ro og nærvær i naturen, så for Tina var det det helt rigtige sted at mindes sine forældre.
- Der er smukt, folk der griner og fuglekvidder.
Der vil jeg gerne sende dem en tanke.
Så da hendes far fire år efter tabet af hendes mor også afgik ved døden, var hun heller ikke i tvivl om, at hun igen skulle have asken med hjem, indtil alle var samlet og klar til en ceremoni.
Denne gang fandt hun en smuk, gammel blikdåse, og i trekvart år stod hendes fars aske i dåsen derhjemme.
- Jeg var en erfaring rigere.
Men følelsesmæssigt stod jeg samme sted.
Nu kendte jeg proceduren.
Han ville ikke i nogen grav eller på nogen kirkegård.
Han ved, jeg valgte at bruge vores hav igen.
Det havde han det godt med, og det har jeg det godt med.
- Der er en bedemand og et krematorie, som står for det praktiske.
Vi taler jo om aske, den har været igennem hele den lovmæssige proces.
Det, der er tilbage, er vores, siger Tina Lindgren.
FacebookTwitterKopier linkEmner:Danske Bedemænd|Kristeligt Dagblad|Kirkeforhold|Handel og service|Erhverv




https://www.dr.dk/nyheder/regionale/oestjylland/nyt-boligprojekt-i-aarhus-skal-genanvende-90-procent-af

ØstjyllandNyt boligprojekt i Aarhus skal genanvende 90 procent af byggematerialerne   90 procent af byggematerialet i 60 nye almene boliger skal kunne genanvendes.
Her ses testboligen i Valby.
(© Tom Jersø)Af Sofie Møller Themsen og Emma Lichscheidt15.
feb.
2019 kl.
18.
47Bemærk: artiklen er mere end 30 dage gammelLæs opGenbrugsplast, kork og ståluld.
Fremtidens byggematerialer skal være bæredygtige.
Det er i hvert fald tanken bag verdens første genanvendelige boliger, som skal ligge i Lisbjerg uden for Aarhus.
Her vil man opføre 60 almene boliger i bæredygtige materialer under navnet Circle House.
Man er endnu ikke begyndt at bygge husene, men man har lavet et testhus, og her er resultaterne gode, fortæller Kasper Guldager Jensen, der er arkitekt og medejer af 3XN Arkitekter, som står bag byggeriet.
Circle House i talCircle House er 60 almene boliger bygget efter principperne i cirkulær økonomi.
Målsætningen er, at 90% af boligernes materialer kan genanvendes uden at tabe nævneværdig værdi.
Projektet løber i over 3 år, med opstart i foråret 2017.
Byggeriet forventes at udbydes, på markedsvilkår, ved udgangen af 2018.
Byggeriet forventes at starte i 2019 og stå færdigt i 2020.
Projektet involverer over 50 virksomheder fra den danske byggebranche på tværs af værdikæden.
Circle House er støttet med 6,9 millioner kroner af Miljøstyrelsen og tre millioner kroner af Realdania.
Kilde: 3XNHan fortæller derudover, at 90 procent af materialerne kan genanvendes til høj værdi – det vil sige, at det er uden at skulle gøre noget særligt ved det bagefter.
Læs også:Skillevægge lavet af affald: Svampe omdanner kaffegrums og kartoffelskræller til byggemateriale- Eksempelvis behøver vi ikke at knuse vores betonelementer til vejfyld, men vi kan rent faktisk genanvende dem igen som betonelementer, siger han.
Og det er ikke kun selve byggeriet, men også alle elementer inden i, som kan bruges igen og igen.
- Vi arbejder med de forskellige lag i boligen, altså skillevægge, køkken, badeværelse.
Det er i virkeligheden noget af det, danskerne smider ud oftere, end man skifter boligen ud.
Så vi arbejder med, at også inventaret er fleksibelt, siger Kasper Guldager Jensen.
Også al inventar i Cirkle House skal være genanvendeligt.
(© Tom Jersø)Dansk Byggeri: Det tager tid at udbrede det cirkulære byggeriDansk Byggeri er begejstret over, at verdens første genanvendelige byggeprojekt skal opføres i Lisbjerg.
Men hvis det cirkulære byggeprincip skal bredes ud, så skal byggebranchen være klar til at tænke nyt, fortæller direktør i Dansk Byggeri, Michael H.
Nielsen.
- Der er rigtig mange aktører i byggeriet, og alle de parter skal vi have til at have fokus på, hvordan vi fremadrettet nyttiggør ressourcerne, siger han.
Han understreger, at det er en proces, der kun lige er gået i gang.
- Det tager tid, men vi er i gang, men det kræver også, at der er nogen, der efterspørger den måde at bygge på, siger han.
Hos folkene bag projektet er man stolte over at være med til at sætte fokus på cirkulært byggeri, fortæller arkitekt og medejer af 3XN Arkitekter, Kasper Guldager Jensen.
- Ved at se vores bygninger og vores materialer som en værdifuld ressource og ikke bare som affald, sætter vi pludselig bæredygtighed og business sammen, og det tror jeg, kan skalere de her løsninger, siger han.
Projektet går i gang til efteråret og er støttet af Miljøstyrelsen og Realdania.
FacebookTwitterKopier linkEmner:3xNielsen|Dansk Byggeri|Miljø og natur|Byggematerialeindustri|Aarhus




https://www.dr.dk/nyheder/penge/forstaa-sagen-konkurser-vil-koste-dig-og-andre-forsikringskunder-mindst-en-milliard

PengeForstå sagen: Konkurser vil koste dig og andre forsikringskunder mindst én milliard kronerSom kunde kan du blive opkrævet flere hundrede kroner i gebyrer de næste mange år, lyder det fra branche.
Tusindvis af konkursramte forsikringskunder står til ikke at få dækket uforudsete skader på deres huse.
Almindelige kunder betaler.
Af Signe Mai Vilsbøll15.
feb.
2019 kl.
19.
30Bemærk: artiklen er mere end 30 dage gammelLæs opDet er andre forsikringskunder, der betaler prisen, når forsikringsselskaber går konkurs og efterlader deres kunder uden en ejerskifte- eller byggeskadeforsikring.
Solidaritet er nemlig bundlinjen i den lov, flere partier mener, at tidligere kunder i det konkursramte forsikringsselskab Qudos skal hjælpes af.
En ny udgave af loven om 'Garantifond for skadeforsikringsselskaber' trådte i kraft den 1.
januar i år.
Den betyder, at alle forsikringskunder med en ejerskifte- eller byggeskadeforsikring skal betale 40 kroner til en garantifond, hver gang de tegner en ny forsikring, eller deres police fornyes.
- Du kan godt komme til at betale nogle hundrede kroner om året de næste mange år, hvis du har mere end en forsikringspolice, fordi der bliver lagt et gebyr på 40 kroner oven i hver police om året, forklarer direktør i Garantifonden, Torben Weiss Garne.
Hjælp til dækningsløse kunderPengene, der indbetales til Garantifonden for skadesforsikringer, udbetales i situationer, hvor der er rejst erstatningskrav mod et forsikringsselskab, som er gået konkurs.
Loven blev skabt i kølvandet på to andre konkurssager, hvor økonomiske forlis i Husejernes Forsikring og Alpha Insurance gjorde boligejere dækningsløse i tilfælde af fejl og mangler på deres boliger.
De uheldige boligejere har nemlig som udgangspunkt ikke mulighed for at tegne en ny forsikring efter en konkurs, da det normalt kun kan ske, når man køber en bolig.
Samme situation står knap flere tusinde kunder hos forsikringsselskabet Qudos i.
Forsikringsselskabet gik konkurs 20.
december sidste år - blot 12 dage før, at de mange kunder ville have været dækket af den nye lov.
200 millioner ekstra for Qudos-kunderMens boligejere i de to tidligere konkurser ektraordinært fik mulighed for at tegne en ny forsikring med et andet villigt selskab, vil Socialdemokratiet og Dansk Folkeparti have, at Qudos' kunder blive omfattet af den nye lov, så fonden dækker skader, der opstår i de år, kundernes forsikringer løber.
Ejerskifte- og byggeskadeforsikringer har typisk en varighed på 5-10 år, og det kan koste Garantifonden for skadeforsikringsselskaber mere, end der er budgetteret med, hvis de skal overtage de konkursramte kunder.
Socialdemokratiet forventer, at prisen vil være i alt 200 millioner kroner.
Det ekstra beløb skal dækkes af de almindelige forsikringskunders gebyrer.
Garantifondens kasse er tomGarantifonden for Skadesforsikring har en statsgaranti for optag af lån, og der skal ifølge Torben Weiss Garne optages lån til fonden på 300 millioner kroner for at leve op til det kapitalkrav, Finanstilsynet kræver.
Lige nu er kassen tom.
- Fonden havde for tre år siden en kapital på 430 millioner, og i dag er den på 0 kroner.
Vi er på vej ud for at låne en milliard til fonden, der skal betale de konkurser, der har været.
Pengene regner vi med, at vi får ind gennem de gebyrer, forsikringskunderne betaler, lyder det fra direktøren.
Torben Weiss Garne kan ikke svare på, hvor længe almindelige forsikringskunder skal betale til fonden, men hvis Qudos' kunder omfattes af loven, bliver regningen til forsikringskunderne altså øget med mindst 200 millioner kroner.
Ministerium vil finde ny dækningFra Erhvervsministeriet lyder det, at der allerede kan være anden hjælp på vej til de nødstedte kunder.
I et svar til DR Nyheder, lyder det, at ministeriet er i fuld gang med at finde ud af, om kunderne kan få deres penge for ubrugte forsikringer tilbage.
- Erhvervsministeriet er ved at afklare, om kunder i Qudos kan få refunderet deres forsikringspræmie fra Garantifonden for Skadesforsikringsselskaber forholdsmæssigt.
På den måde vil ministeriet forsøge at gøre, som da firmaet bag Husejernes Forsikring, Gable Insurances, gik konkurs i 2016, således at der muligvis også kan findes en ny dækning til Qudos' konkursramte kunder hos et andet selskab.
- Erhvervsministeriet har taget kontakt til brancheorganisationen Forsikring & Pension for at høre, om der er et eller flere private forsikringsselskaber, der vil være villig til at udbyde erstatningsprodukter for ejerskifte- og byggeskadeforsikringer.
FacebookTwitterKopier linkEmner:Erhverv|Forsikringsselskaber|Konkurser|Erhvervs og vækstministeriet|Erhvervsministeriet




https://www.dr.dk/nyheder/indland/luft-under-vingerne-danske-lufthavne-saetter-ny-rekord

IndlandLuft under vingerne: Danske lufthavne sætter ny rekord700.
000 flere fløj fra Danmark i 2018 i forhold til året forinden.
Københavns Lufthavn havde 15,1 millioner afrejsende passager sidste år.
(ARKIV) Af Kasper Duncan Gram (Video)15.
feb.
2019 kl.
18.
01Bemærk: artiklen er mere end 30 dage gammelLæs op18,2 millioner passagerer tog plads på et fly i en dansk lufthavn sidste år.
Det er det største antal nogensinde, konstaterer Danmarks Statistik, som måler en samlet fremgang på fire procent i forhold til 2017.
- Vi flyver mere end nogensinde før, blandt andet på grund af billige billetter, nye spændende destinationer og en generelt stigende velstand i Danmark, som vi veksler til ferie og flyrejser, siger Jacob Pedersen, der er luftfartsanalytiker i Sydbank.
Udlandsrejserne hitterNi ud af 10 flypassagerer havde kurs mod en udenlandsk destination, og der er fremgang i alle Danmarks fire største lufthavne.
Københavns Lufthavn havde 555.
000 flere passagerer i forhold til 2017, mens Billund, Aalborg og Aarhus har øget passagertallet med henholdvis 11, 31 og 83 procent.
Omvendt så indenrigstrafikken en tilbagegang på en procent, hvilket svarer til 14.
000 færre passagerer.
Ingen tegn på afmatningSå længe den økonomiske fremgang fortsætter, vil flere fortsat vælge at flyve, vurderer Jacob Pedersen.
- Mange har tidligere været vant til at flyve én gang om året, typisk i sommerferien.
Men i dag flyver mange to eller tre gange, for eksempel på ski- og storbyferie, siger luftfartsanalytikeren.
Også vores skandinaviske naboer måler fremgang.
Gardermoen Lufthavn i Oslo har set en stigning på fire procent i forhold til året før, mens Arlanda Lufthavn i Stockholm fik en procent flere passagerer.
FacebookTwitterKopier linkEmner:Lufthavne|Oslo|Stockholm|Københavns Lufthavne|Jacob Pedersen (analytiker)




https://www.dr.dk/nyheder/indland/fem-unge-maend-anholdt-stjaele-vaerdier-knap-millioner-fra-aeldre-kvinder

IndlandFem unge mænd anholdt for at stjæle værdier for knap to millioner fra ældre kvinderDe anholdte er mellem 16 og 21 år og udgav sig for at være fra bagmandspolitiet.
Nordsjællands Politi har anholdt fem mænd for at begå bedrageri mod to kvinder på henholdsvis 78 og 95 år.
De fem mænd udgav sig for at være fra bagmandspolitiet og fik på den måde franarret dem værdier for et samlet beløb på næsten to millioner kroner.
Af Sandra Meersohn Meinecke15.
feb.
2019 kl.
16.
30 | opdateret 15.
feb.
2019 kl.
20.
20Bemærk: artiklen er mere end 30 dage gammelLæs opFem unge mænd er anholdt og mistænkt for at begå bedrageri mod to ældre kvinder på henholdsvis 78 og 95 år.
Det skriver Nordsjællands Politi i en pressemeddelse.
Vi ser meget alvorligt på denne type sager, da det omhandler ældre og sårbare personer.
Politikommissær Michael GamlDe fem mænd udgav sig ifølge politiet sig for at være fra bagmandspolitiet og fik på den måde franarret de ældre kvinder værdier for et samlet beløb på næsten to millioner kroner.
- Af hensyn til de ældre kvinders sikkerhed kan jeg ikke komme ind på de nærmere omstændigheder i sagen, udtaler sektionsleder i afdelingen for økonomisk kriminalitet, politikommissær Michael Gaml i pressemeddelelsen.
De ældre kvinder blev truet og afpressetI første omgang var Nordsjællands Politi ved at efterforske sagen, hvor den 78-årig kvinde i løbet af 14 dage var blevet truet og franarret værdier for 1,3 millioner kroner af personer, som fortalte kvinden, at de kom fra bagmandspolitiet.
Mens efterforskningen stod på, blev politiet opmærksomme på endnu et bedrageri, hvor en 95-årig kvinde blev franarret værdier for 450.
000 kroner på samme måde.
- Generelt er det uacceptabelt at berige sig selv ved at snyde andre, men vi ser meget alvorligt på denne type sager, da det omhandler ældre og sårbare personer.
- I den aktuelle sag ved vi, at de ældre i flere dage har gået alene med et pres om igen og igen at skulle skaffe værdier til gerningsmændene uden at turde involvere deres pårørende, og det er uacceptabelt, siger Michael Gaml.
Politiet til pårørende til ældre: Vær opmærksomDe fem mænd blev dagen efter deres anholdelser alle fremstillet i grundlovsforhør bag lukkede døre.
Der er nedlagt navneforbud i sagerne.
I pressemeddelelsen fra Nordsjællands Politi opfordrer de til, at man som pårørende til ældre mennesker er opmærksom på, hvad der rører sig omkring dem og særligt deres økonomiske forhold for at sikre, at de ikke udsættes for bedrageri, skriver de.
FacebookTwitterKopier linkEmner:Kriminalitet|Bagmandspolitiet|Nordsjællands Politi|Politi|Sjælland




https://www.dr.dk/nyheder/kultur/lort-lyver-ikke-gammel-affoering-afsloerer-unikke-hemmeligheder-om-danmarks-historie






https://www.dr.dk/nyheder/udland/eu-reglen-der-kan-aendre-internettet

UdlandEU-reglen der kan ændre internettet Kontroversiel internet-direktiv er blevet godkendt i Europa-Parlamentet Af Benjamin Schildknecht Kodboel15.
feb.
2019 kl.
18.
17Bemærk: artiklen er mere end 30 dage gammelLæs opFremover skal Google, YouTube og Facebook aktivt forhindre deres brugere i at dele indhold, som er beskyttet af ophavsretten.
Sådan lyder det blandt andet i en ny lov om digital ophavsret, der nu er blevet godkendt i Europa-Parlamentet.
Loven møder kritik fra både brugere og onlineplatformene.
YouTube har i et blogindlæg opfordret sine brugere til at protestere imod dele af loven, og i januar skrev 4,7 millioner mennesker under på en erklæring imod loven under hashtagget #SaveTheInternet.
Se mere om ophavsret-direktivet i videoen øverst.
FacebookTwitterKopier linkEmner:Europa-Parlamentet|Youtube|EU-forhold|EU|IT-branchen




https://www.dr.dk/nyheder/udland/dansk-oekonom-indstilles-som-miljoechef-i-fn-efter-rejseskandale

UdlandDansk økonom indstilles som miljøchef i FN efter rejseskandaleRejseivrig leder af FN's miljøprogram trak sig efter heftig kritik, og nu skal danske Inger Andersen overtage.
Inger Andersen er tæt på toppost i FN.
15.
feb.
2019 kl.
16.
29Bemærk: artiklen er mere end 30 dage gammelLæs opDen danske økonom og miljøforkæmper Inger Andersen står til at blive FN's nye miljøchef, efter at FN's generalsekretær, António Guterres, har peget på hende.
Hun indstilles til at overtage posten efter nordmanden Erik Solheim, der trak sig som leder af FN's miljøprogram, Unep, efter stor kritik af hans rejsevaner og brug af FN-midler.
En intern gennemgang af hans tid som chef viste, at han havde brugt over 3,7 millioner kroner over 22 måneder på at rejse.
Det fandt sted på et tidspunkt, hvor FN kæmper med mindre budgetter.
Det førte til beskyldninger om, at han ikke kerede sig om miljøet og at mindske CO2-udledningen, som eksempelvis hans rejser har genereret.
CO2-hykleriAfsløringerne af nordmandens forbrug af FN-midler er blevet mødt med chok hos klimaorganisationer.
En klimaforsker har til avisen The Guardian kaldt det for "sjofelt CO2-hykleri".
Inger la Cour Andersen er bedst kendt i FN-regi.
Hun har i sin karriere haft særligt fokus på bæredygtig udvikling for både mennesker og miljø.
Siden 2015 har hun besat stillingen som generaldirektør for organisationen International Union of Conservation of Nature.
Hendes udnævnelse er betinget af en formel godkendelse af FN's Sikkerhedsråd.
/ritzau/AFPFacebookTwitterKopier link




https://www.dr.dk/sporten/live/minut-minut-agf-fordobler-foraarets-pointhoest-med-sejr-i-haderslev






https://www.dr.dk/nyheder/udland/donald-trump-vil-erklaere-national-noedretstilstand-ved-graensen-til-mexico

UdlandDonald Trump vil erklære national nødretstilstand ved grænsen til Mexico"Mure virker", fastholdt den amerikanske præsident, som forventer søgsmål i sagen.
Af Andreas Lindqvist15.
feb.
2019 kl.
16.
54 | opdateret 15.
feb.
2019 kl.
17.
31Bemærk: artiklen er mere end 30 dage gammelLæs opUSA's præsident Donald Trump vil erklære national nødretstilstand, begrundet i presset på grænsen til Mexico, for at få penge til at bygge en mur mellem landene.
Sådan sagde han sidst på eftermiddagen på et pressemøde foran det Det Hvide Hus.
National nødretstilstandEn amerikansk præsident kan erklære en national nødretstilstand ved en igangværende krise.
Når der er erklæret nødretstilstand, får præsidenten adgang til særlige beføjelser, der giver ham mulighed for at rykke hurtigt uden at skulle vente på Kongressen.
Præsidenten får meget brede beføjelser.
Det drejer sig om 136 forskellige love og dekreter, der træder i kraft, siger Phillip Christian Ulrich, der er udlandsredaktør på netmediet kongressen.
com, til Ritzau.
Samtidig får Trump adgang til omkring 8 milliarder dollars, som muligvis kan bruges til murbyggeriet.
Der er ikke en klar definition på, hvad en national nødretstilstand er.
Derfor har det særlige kort været spillet i vidt forskellige situationer.
Læs mere om fænomenet her.
- Vi skal konfrontere situationen ved vores sydlige grænse, på den ene eller anden måde, sagde Donald Trump, som igen fremhævede, hvordan en mur ifølge ham kan stoppe narko og kriminalitet for at komme ind i USA.
- Mure virker, uanset hvad Demokraterne siger, sagde han på pressemødet, som var mere end en halv time forsinket.
Her gjorde han det klart, at han ikke frygter de søgsmål over nødretstilstanden, som blandt andet Demokraterne forventes at komme med.
- Jeg underskriver papirerne (om nødretstilstanden, red.
), så snart de kommer, og så får vi en national nødretstilstand.
Så bliver vi sikkert sagsøgt, først i Ninth Circuit (appelretten, red.
), hvor dommen måske går os imod.
Så ender vi i Højesteret, og forhåbentlig bliver vi behandlet fair og vinder der, sagde han.
Trump sagde på pressemødet, at han allerede har underskrevet selve erklæringen om en national nødretstilstand, men at der fortsat resterer dokumenter, der skal underskrives i sagen.
Tilsvarende lagde hans talsmand Sarah Sanders omkring klokken 17 et sort/hvidt billede på Twitter, som ifølge hende viser Trump i gang med at underskrive erklæringen (tryk på datoen nederst til højre for at komme til billedet).
35 dages nedlukningDet var Trumps krav om at få afsat 5,7 milliarder dollar til en mur på grænsen mod Mexico, som forårsagede den længste nedlukning af statsapparatet i USA nogensinde.
Den strakte sig hen over årsskiftet og endte med at vare 35 dage, før præsidenten sidst i januar gik med til en midlertidig finanslov, som genåbnede den fjerdedel af statsapparatet, som havde været påvirket.
Den midlertidige finanslov udløber i nat amerikansk tid.
Undervejs i de hårde forhandlinger om finansloven henviste Trump flere gange til, at han havde mulighed for at bruge en national nødretstilstands-erklæring til at finansiere muren, som er et af hans mest centrale valgløfter.
I går gjorde Det Hvide Hus' talsmand Sarah Sanders det så klart, at Trump havde tænkt sig at underskrive kompromis-finansloven, som skal erstatte den midlertidige og dermed afværge en ny nedlukning.
Samtidig offentliggjorde hun, at han har i sinde at erklære en national nødretstilstand.
Læs også:Korrespondent: Republikanere frygter boomerang-effekt ved undtagelsestilstandFinansloven indeholder nemlig ikke de 5,7 milliarder dollar, som Trump har ønsket sig til muren, men derimod 1,3 milliarder dollar til andre grænseforanstaltninger.
FacebookTwitterKopier linkEmner:Donald Trump (politiker)|Sikkerhedspolitik|Mexico|Twitter|USA




https://www.dr.dk/nyheder/indland/familie-venner-og-kolleger-sagde-et-sidste-farvel-til-ole-stephensen

IndlandFamilie, venner og kolleger sagde et sidste farvel til Ole Stephensen Journalist og politiker Ole Stephensen blev i dag bisat fra Holte Kirke.
Ole Stephensens kiste bæres ud fra Holte Kirke under hans bisættelse, fredag den 15.
februar 2019.
.
Af Julie Johanne Knudsen15.
feb.
2019 kl.
17.
32Bemærk: artiklen er mere end 30 dage gammelLæs opKlar vintersol og ringende kirkeklokker.
I dag blev tv-vært, journalist og politiker Ole Stephensen bisat i Holte Kirke.
Her strømmede familie, venner og kolleger til for at sige et sidste farvel.
En af dem var den ene halvdel af Brødrene Olsen, Niels 'Noller' Olsen.
Han kom til kirken med en buket blomster i sin favn.
- Jeg tror, Ole havde rigtig mange venner.
Og hver gang, jeg var sammen med ham, følte jeg, han havde noget helt specielt, som gjorde, at jeg følte mig tilpas.
Jeg holdt meget af ham.
Det var alt for tidligt, han gik bort, sagde en berørt Niels Olsen, inden han bevægede sig ind i kirken.
Ole Stephensen bisættes i Holte Kirke fredag den 15.
februar 2019.
  Niels 'Noller' Olsen ankommer til bisættelsen ved Holte Kirke.
 Erhvervsminister Rasmus Jarlov ankommer til journalist og skuespiller Ole Stephensens bisættelse.
 Journalist Reimer Bo Christensen kom også til dagens bisættelse.
 Tidligere kollega fra TV2 Michael Meyerheim.
 Jes Dorph-Petersen og Søren Kaster ved Holte Kirke.
 Den danske fitnessekspert Charlotte Bircow.
 Naser Khader ved Ole Stephensens bisættelse i Holte Kirke fredag den 15.
februar 2019.
1 / 8Ole Stephensen bisættes i Holte Kirke fredag den 15.
februar 2019.
 1 / 8Niels 'Noller' Olsen ankommer til bisættelsen ved Holte Kirke.
2 / 8Erhvervsminister Rasmus Jarlov ankommer til journalist og skuespiller Ole Stephensens bisættelse.
3 / 8Journalist Reimer Bo Christensen kom også til dagens bisættelse.
4 / 8Tidligere kollega fra TV2 Michael Meyerheim.
5 / 8Jes Dorph-Petersen og Søren Kaster ved Holte Kirke.
6 / 8Den danske fitnessekspert Charlotte Bircow.
7 / 8Naser Khader ved Ole Stephensens bisættelse i Holte Kirke fredag den 15.
februar 2019.
8 / 8Men det var ikke kun personligheder fra underholdningsbranchen, der kom for at tage afsked med Ole Stephensen.
Også erhvervsminister Rasmus Jarlov fra De Konservative ville sige farvel.
- Ole var et meget engageret menneske, som vi var meget glade for i Det Konservative Folkeparti.
Jeg sætter stor pris på den tid, han valgte at bruge hos os.
Det er trist, at han skulle afgå så tidligt ved døden, siger han til DR Nyheder.
Ud over at være journalist var Ole Stephensen kommunalpolitiker i Gentofte Kommune for De Konservative.
Og kort tid inden sin død meddelte politikeren, at han havde et ønske om at stille op til det kommende folketingsvalg, skriver Ritzau.
På Ole Stephensens kiste lå roser i alverdens farver.
Den 63-årige Ole Stephensen døde den 6.
februar i hjemmet i Gentofte uden foregående sygdom.
Dødsfaldet kom meget bag på hans nære, og det var den fyldte kirke også en klart signal om, fortæller den danske komiker Thomas Wivel, der også deltog ved dagens bisættelse.
- Det var en meget fin bisættelse, og der blev sagt mange smukke ting om Ole.
Man havde en opfattelse af, at man var hans ven.
Komikeren fortalte, hvordan tv-værten gang på gang havde taget varmt imod ham i Go' Morgen Danmark.
- Vi havde en helt fyldt kirke i dag, hvor alle hver især har deres eget smukke minde om Ole.
han var et elsket mennesker, sagde Thomas Wivel.
Blandt de fremmødte var blandt andet Naser Khader og Høje Taastrups borgmester, Michael Ziegler, tv-vært Michael Meyerheim, tv-vært Reimer Bo Christensen, tv-vært Jes Dorph-Petersen og journalist Georg Metz.
Også tidligere jægersoldat B.
S.
Christiansen og tidligere forsanger i Shu-bi-dua Michael Bundesen kom for at sige et sidste farvel.
Ole Stephensens mangeårige ven og samarbejdspartner Jarl Friis-Mikkelsen måtte melde afbud til bisættelsen, da han er bortrejst.
I videoen herunder kan du se Jarl Friis-Mikkelsen fortælle om deres særlige forhold.
Blå Bog 1978: Uddannet journalist fra Danmarks Journalisthøjskole.
1978-1981: Kriminalreporter på avisen Aktuelt.
1981-1984: Journalist og vært på flere DR-programmer blandt andet ’Lørdagskanalen’,1984-1986: Vært og redaktionschef på Weekend-tv og Kanal 2.
1985-1989: Producent, instruktør og skuespiller på tre spillefilm om Walter og Carlo.
1990-1991: Nyhedschef på Kanal 21991-1995: Vært på TV 2's fredagprogram ’Eleva2ren’1995: Medstifter af Skandinavisk Filmkompagni.
Er i årene efter producent, manusforfatter og vært på en række programmer til både DR og TV 2.
2000-2008: Producent, redaktør og vært på ’Go’Morgen Danmark’ på TV 2.
Fra 2009: Freelancer med blandt andet foredrag og bogskrivning.
Fra 2012: Medindehaver af Hundeshoppen sammen med sin kone Julie Lund Stephensen.
Fra 2014 Konsulent og vært på talkshows og talentshows på DK4.
2016: Medlem af Det Konservative Folkeparti2017: Valgt ind i byrådet i Gentofte og opstillet til Folketinget.
Kilde: Journalisten, DRFacebookTwitterKopier linkEmner:Georg Metz (journalist)|Jarl Friis-Mikkelsen (studievært)|Shu-Bi-Dua|Holte|Lokalpolitik




https://www.dr.dk/sporten/badminton/axelsen-og-antonsen-tilhoerer-verdenseliten-gode-rivaler-og-traeningsmakkere

BadmintonAxelsen og Antonsen tilhører verdenseliten: Gode rivaler og træningsmakkereAnders Antonsen og Viktor Axelsen er rivaler i badminton, men mest af alt er de gode træningsmakkere.
Viktor Axelsen og Anders Antonsen er konkurrenter på banen, men de er med til at gøre hinanden bedre.
(ARKIV) 15.
feb.
2019 kl.
16.
24Bemærk: artiklen er mere end 30 dage gammelLæs opViktor Axelsen og Anders Antonsen.
Danmark har to badmintonspillere i den absolutte verdensklasse, og siden Antonsen for tre uger siden vandt Indonesia Masters, har eksperter og medier stået i kø for at putte de to i samme kasse.
Læs også:Det danske badminton-landshold spiller sig i EM-semifinalenDet kan man dog ikke helt endnu, mener 21-årige Antonsen.
- Jeg ser ikke mine resultater værende overhovedet lige så gode som Viktors.
Jeg har en enkelt stor sejr, og han har fem store sejre og har ligget nummer et i verden og været verdensmester.
© ScanpixAnders Antonsens største turneringssejreScottish Open i 2016Indonesia Open i 2019- Så jeg synes ikke, at man på nuværende tidspunkt kan sammenligne mig med Viktor.
Hvis man tog ham, da han var 21, er der måske noget i det, siger han.
Læs også:Topspiller er overrasket over, hvordan hun er blevet behandlet efter konfliktenAntonsen har før fået spørgsmålet om, hvorfor han og Axelsen overhovedet vil træne med hinanden, hvis de begge vil være bedst i verden.
Sådan ser Antonsen dog ikke på det.
- Viktors resultater er sindssygt gode, og han er også ung og har mange år foran sig endnu, så det er forhåbentlig en sindssygt god træningsmakker og konkurrent, jeg kommer til at have med mig det meste af min karriere, siger han.
Ingen sammenligning25-årige Axelsen har tidligere ligget nummer et på verdensranglisten over singlespillere.
Nu ligger han som den højst placeret dansker nummer seks, mens sejren i Indonesien har skubbet Antonsen op på 15.
-pladsen som den andenbedste dansker i verden.
De to unge danskere er i disse dage samlet med resten af det danske landshold for at spille EM for blandede hold.
Læs også:Kræftramt badmintonstjerne venter på grønt lys fra sin lægeHer mener landstræner Kenneth Jonassen heller ikke, at de to topspillere kan sammenlignes.
© ScanpixViktor Axelsens største turneringssejreBWF sæsonfinalen i 2016EM-guld i 2016India Open i 2017Japan Open i 2017VM-guld i 2017Sæsonfinalen i 2017EM-guld i 2018- Jeg ser ingen sammenligning, ud over at det er to danskere.
Jeg synes, at hver af dem skal have lov til at udvikle sig på hver sin platform.
De har to meget forskellige spillestile.
- Vi skal bare prise os lykkelige over, at vi forhåbentlig i mange år har de to, der kan arbejde sammen i hverdagen, således at de bliver endnu bedre, så de asiatiske lande får nogle udfordringer fremadrettet, siger landstræneren.
Læs også:Danmark er vært for EM i badminton: ’Vi skal håndtere favoritværdigheden’Danmark vandt onsdag samlet over Frankrig ved EM for blandede hold, hvor Antonsen lagde ud med at vinde herresinglen.
Torsdag gjorde Axelsen sin holdkammerat kunsten efter, da han vandt herresinglen i Danmarks samlede sejr over Holland.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Frankrig|Holland|Indonesien




https://www.dr.dk/nyheder/regionale/nordjylland/influenza-giver-overbelaegning-dittes-seng-er-flyttet-otte-gange-paa

NordjyllandInfluenza giver overbelægning: Dittes seng er flyttet otte gange på fire dagePres på sengeafdelingerne sender patienter ud på gangene på flere af landets sygehuse.
Patienter bliver blandt andet flyttet ud på gangene, fordi influenzaramte skal isoleres på stuerne.
(arkivfoto) Af Christine Nørgaard og Frederik Dupont Hald15.
feb.
2019 kl.
17.
30Bemærk: artiklen er mere end 30 dage gammelLæs opDer bliver trykket på en alarm et sted på en af stuerne.
Sygeplejeren haster ned ad gangen.
For lidt siden var det en portør, der kørte forbi med en madvogn.
Når patienter bliver placeret i en seng på gangen, så er det ofte forbundet med adskillige forstyrrelser og lyde.
Det kender Ditte Bech Holme fra Aalborg alt for godt til.
På fire dage er hun otte gange blevet flyttet frem og tilbage mellem sygehusgangen og stuen på gastroenterologisk afdeling.
Der er rigtig meget uro, og man får ikke rigtig sovet, for der sker hele tiden en masse.
Ditte Bech Holme, patient på Aalborg Universitetshospital- Der er rigtig meget uro, og man får ikke rigtig sovet, for der sker hele tiden en masse, siger Ditte Bech Holme.
Influenza presser sygehuseHvad er influenza?
Influenza er yderst smitsomt.
Sygdommen overføres fra syge til raske igennem luften.
Man er normalt syg i 1-2 uger med høj feber den første uge.
Træthed og hoste varer gerne lidt længere.
For de allerfleste forløber en influenza helt ukompliceret, men især ældre og svage kan få alvorlige komplikationer, der kan føre til hospitalsindlæggelser og dødsfald.
Man kan ikke behandle influenza, men man kan lindre symptomerne med febernedsættende og smertestillende medicin.
Influenza rammer stort set hvert år i epidemier fra december til marts.
Et par gange hver 10.
år rammer en stor epidemi, hvor op mod 20 procent af befolkningen får influenza.
Kilde: sundhed.
dk og sygevoksne.
dkSom flere andre sygehuse, så er man også i Nordjylland så presset af den igangværende influenza-sæson, at patienter må ligge på gangene.
Det er blandt andet, fordi influenza-ramte har brug for flere isolationsstuer, end hospitalet har til rådighed.
Derfor er man nødt til at bruge fleresengsstuer til en enkelt person.
- Indtil vi ved, om patienterne har den ene eller den anden type influenza, så er vi nødt til at lægge dem på enestuer.
Og så risikerer de, der ikke skal isoleres, at komme til at ligge på gangene, siger Lisbeth Kjær Lagoni, der er sygeplejefaglig direktør på Aalborg Universitetshospital.
Personale løber stærktInfluenzasæsonen mærkes blandt andet også på sengeafdelingerne på flere af Hovedstadens hospitaler.
Og i Aarhus har ledende overlæge Lars Østergård eksempelvis de seneste to-tre uger haft en overbelægning på 25 procent på sin egen afdeling for infektionssygdomme.
Det er ganske meget og lægger et ekstremt pres på personalet, siger overlægen.
- Det er ikke sådan, at man lige kan få noget kvalificeret personale, som kan gå ind og træde til, så vi bruger også vores personale i flere timer, end vi normalt ville gøre.
Så de er trætte, siger Lars Østergård.
Det genkender patienten Ditte Bech Holme også på Aalborg Universitetshospial.
For som hun siger, er det på ingen måde sjovt at ligge på gangen.
Men det er heller ikke sjovt for sygeplejerskerne at have så travlt, fornemmer hun.
Det er som om, det kommer bag på både politikere og ledelse, at der er en influenzasæson, og vi ved jo, at den kommer år efter år.
Jytte Wester, kredsformand for Dansk Sygeplejeråd i NordjyllandUndrer sig over, at situationen opstår igen og igenHos Dansk Sygeplejeråd i Nordjylland er formand Jytte Wester forundret over, at man igen står i en situation med overbelægning og behov for at placere patienter på gangene.
- Det er som om, det kommer bag på både politikere og ledelse, at der er en influenzasæson.
Men vi ved jo, at den kommer år efter år, siger Jytte Vester.
Ifølge hende er der simpelthen for lidt personale på sygehuset.
Formanden for Dansk Sygeplejeråd i Nordjylland, Jytte Wester, siger, at hun er forundret over, at man igen står i en situation med overbelægning.
Det samme var nemlig også tilfældet sidste år.
- Det er lidt at spille hazard.
For vi ved, at det betyder noget for både de ansattes arbejdsvilkår og for dødeligheden hos patienterne, hvis der ikke er tilstrækkeligt med ansatte til at tage sig af dem, siger Jytte Wester.
Et hårdt influenza-årI Aarhus kalder den ledende overlæge, Lars Østergård, 2019 for et af de hårdere influenza-år.
Ifølge ham er det på niveau med sidste års epidemi.
Man kan måske altid sige, at man kan forberede sig bedre, men jeg vil nu sige, at vi har gjort, hvad vi kan, og man kan jo ikke hekse eksperter frem sådan lige rundt om hjørnet.
Lars Østergård, ledende overlæge infektionsmedicinsk afdeling, Skejby- Man kan altid sige, at man kan forberede sig bedre, men jeg vil nu sige, at vi har gjort, hvad vi kan.
Og man kan ikke hekse eksperter frem sådan lige rundt om hjørnet, siger overlægen.
Ifølge ham er det vigtigste derfor at sikre, at læger og sundhedspersonalet får de bedste arbejdsvilkår.
- Og at de så får mulighed for at puste ud, når epidemien er ovre igen, siger han.
Behov for flere pengeHos Dansk Sygeplejeråd i Nordjylland vil formand Jytte Wester dog heller ikke lægge hele skylden for de nuværende overbelægninger over på sygehusledelsen.
Det er, efter hendes vurdering, nemlig først og fremmest et politisk ansvar.
- Vi har et alt for underfinansieret sygehusvæsen, så der skal tilføres flere midler, for at få løst de grundlæggende problemer med alt for få ansatte og med, at vi heller ikke har tilstrækkeligt med sengepladser, siger hun.
Læger vurderer, at årets influenza-sæson topper i løbet af de kommende to uger.
FacebookTwitterKopier linkEmner:Sygdomme og lidelser|Jylland|Dansk Sygeplejeråd|Hospitaler|Aalborg




https://www.dr.dk/nyheder/regionale/midtvest/hoejspaendingsmaster-fjernet-fra-sumpomraade-med-helikopter

Midt- og VestjyllandHøjspændingsmaster fjernet fra sumpområde med helikopterI løbet af de næste år skal 243 kilometer højspændingsledninger graves ned i jorden.
Første etape er klaret i naturreservat i Thy.
Af Helge Røjle og Mona Aaberg15.
feb.
2019 kl.
15.
39 | opdateret 15.
feb.
2019 kl.
20.
17Bemærk: artiklen er mere end 30 dage gammelLæs opFlere hundrede kilometer højspændingsledninger skal fjernes fra det danske landskab i de kommende år, og derfor et et meget udfordrerende projekt nu er i gang.
I 50 år er 30 meter høje højspændingsmaster nemlig gået gennem naturreservatet Vejlerne i Thy.
Men nu bliver de fjernet.
Og for første gang har det været nødvendigt at bruge helikoptere til at fjerne de store højspændingsmaster, fordi de er placeret i et sumpområde, der er ufremkommeligt for køretøjer.
Derfor er arbejdet ekstra besværligt, fortæller Arne Brokholm, der er tilsynsførende hos Energinet.
dk, der står for nedgravningen af ledningerne.
- Vi har nogle gange taget en enkelt mast i noget sump- og moseområde, men her har vi otte master, som mere eller mindre står i en sø med vand på alle side, siger han.
Det store arbejde har varet flere uger, hvor ledningerne først er taget ned, hvorefter masterne er lagt på jorden.
Herefter har de skåret de tons tunge master i stykker på cirka 500 kilo, inden helikopterne har kunnet fragte dem ud af sumpområdet.
Godt for dyr og turisterHøjspændingskablerne er lagt i jorden, og man forventer, at fjernelsen af de 30 meter høje master vil være til stor glæde for områdets dyre- og fugleliv, siger Niels Lisborg, der er driftsleder i Reservat Vejlerne.
Fakta om døde fugle i Danmark:Dybsø Fjord i Sydsjælland er et af de steder, hvor der dør flest svaner.
Problemet har ifølge DOF været kendt i mindst syv år.
Harboøre Tange, Vejlerne i Thy, Rømø og Fanø i Vadehavet samt Roskilde Fjord nævnes også som steder, hvor der dør mange fugle, når de flyver ind i højspændingsledninger.
- Det bliver mere sikkert for fuglene.
Vi ved af erfaring, at mange af dem med stort vingefang banker på trådene.
Han glæder sig samtidig over, at de cirka 150.
000 besøgende, som naturreservatet hver år har, kan give turisterne en endnu større oplevelse.
- Jeg tror, besøgstallet vil stige de kommende år, idet det nu bliver endnu flottere at besigtige det her område, siger Niels Lisborg.
Fjernelse af masterne i Vejlerne er en del af de 243 kilometer 150 kilovolt ledninger, som skal fjernes fra landskabet rundt om i Danmark i de kommende år.
Hele projektet er en del af den aftale, hvor en 170 kilometer højspændingsmotorvej med 400 kilovolt ledninger skal fra føres fra Idomlund ved Holstebro til den dansk-tyske grænse.
FacebookTwitterKopier linkEmner:Energinet|Jylland|Elsektoren|Naturbeskyttelse|Holstebro




https://www.dr.dk/nyheder/udland/overblik-national-noedretstilstand-giver-trump-friere-haender-og-adgang-til

UdlandOVERBLIK National nødretstilstand giver Trump friere hænder - og adgang til milliarderNationale nødretstilstande har været brugt til både at internere japanere og torturere formodede terrorister.
Erklærer præsident Trump undtagelsestilstand som ventet, får han en række ekstra beføjelser.
Af Sean Coogan15.
feb.
2019 kl.
15.
42 | opdateret 15.
feb.
2019 kl.
18.
01Bemærk: artiklen er mere end 30 dage gammelLæs opUSA's præsident Trump meddelte her til eftermiddag, at han vil erklære national nødretstilstand.
Trækket er kontroversielt, og demokrater i Washington har allerede taget afstand til planen, som de blandt andet har betegnet som misbrug af præsidentens magt.
Læs også:Trump vil underskrive finanslov og erklære undtagelsestilstandMen hvad går en såkaldt national nødretstilstand egentlig ud på, og hvad giver det præsidenten af beføjelser?
Det giver DR Nyheder dig et overblik over her.
Hvad er en national nødretstilstand?
Trump holder pressekonference om sine planer klokken 16 i dag.
En amerikansk præsident kan erklære "national emergency" - en såkaldt national nødretstilstand - ved en krisesituation.
Når sådan en er erklæret, får præsidenten adgang til særlige beføjelser, der giver ham mulighed for at rykke hurtigt uden at skulle vente på godkendelse fra Kongressen.
- Præsidenten får enormt brede beføjelser.
Det drejer sig om 136 forskellige love og dekreter, der træder i kraft, siger Phillip Christian Ulrich, der er udlandsredaktør på netmediet kongressen.
com, til Ritzau.
Ved at erklære en national nødretstilstand får præsidenten også mulighed for at flytte milliarder af kroner fra andre områder.
CNN peger på, at Det Hvide Hus vil hente 23 milliarder kroner fra forsvarets militære konstruktionsbudget til at bygge den kontroversielle grænsemur.
Der er ikke en klar definition på, hvad en national nødretstilstand er.
Derfor har det særlige kort været spillet i vidt forskellige situationer.
Er der tale om en krise?
Præsident Trump ønsker større sikkerhedsforanstalt- ninger ved USA's sydlige grænse.
På billedet ses grænsen mellem Tijuana og Californien.
BBC peger på, at mange amerikanere er enige om, at der er et problem ved USA's grænse til Mexico.
Men om der er tale om en regulær nødsituation, er der langt fra enighed om.
Præsident Trump siger, at der er tale om en krise ved USA's sydlige grænse skabt af de mange migranter, der ønsker at komme ind i landet.
I november blev 2.
000 mennesker dagligt afvist eller arresteret ved den amerikanske grænse.
Det udgør en national nødsituation, lyder argumentet fra den ene side.
Modargumentet er derimod, at tallet er meget lavere end tidligere.
Tal for de amerikanske grænsemyndigheder viser blandt andet, at der i 2007 blev tilbageholdt omkring 800.
000 personer ved grænsen til Mexico, mens tallet sidste år var faldet til under en fjerdedel.
Elizabeth Goitein, meddirektør i det tværpolitiske institut for lovgivning og politik The Brennan Center for Justice, vurderer over for BBC, at der ikke er tale om en national krise, der bør udløse nødretstilstand.
- Der skal være tale om noget, der sker hurtigt og er totalt uforudset, siger hun.
- Det er meningen, at det skal være en midlertidig løsning.
Men det er der ikke tale om, og erklærer Trump national nødretstilstand, vil der være tale om groft magtmisbrug, vurderer hun.
Hvordan kan det bruges?
En kvinde flygter fra tåregas sammen med to børn på den mexicanske side af grænsen til USA.
Amerikanske præsidenter har brugt deres særlige beføjelser ved krisesituationer mange gange før.
Washington Post peger på, at der har været 58 såkaldte nødretstilstande, siden den nuværende lovgivning kom på plads i 1976.
Af dem er 31 stadig aktive.
Men selvom de kaldes nationale, er de fleste nuværende nødretstilstands-erklæringer blevet brugt til at sanktionere andre lande, terrorister og narkotikasmuglere.
Blandt andet ved at indefryse personers konti i USA.
Læs også:Demokrater vil spænde ben, hvis Trump erklærer landet i nødsituationKongressen har mulighed for at gå imod præsidentens beslutning.
Det vides dog ikke, hvor sandsynligt det er, skriver BBC.
Derudover kan præsidenten også forvente retssager, hvis han gennemfører sin plan.
Hvordan har det været brugt før?
USA's præsident Franklin D.
Roosevelt på talerstolen i Kongressen.
I 1942 underskrev præsidenten den såkaldte Executive Order 9066, som førte til, at over 110.
000 personer med japansk baggrund blev interneret i lejre i USA.
Præsidenter har forbigået Kongressen med henvisning til en eller anden form for nødsituation af vidt forskellige årsager gennem historien.
Præsident Obama gjorde blandt andet brug af værktøjet i forbindelse med udbruddet af svineinfluenza i 2009.
Efter terrorangrebene 11.
september 2001 fik præsident George W.
Bush ved hjælp af de særlige beføjelser mulighed for at gennemføre omfattende telefonaflytning og afhøringsmetoder, som beskyldes for at være tortur, påpeger BBC.
Der har også tidligere været enkelte eksempler på, at nødretstilstand er blevet brugt til at finde penge til at opføre byggerier - det skete op til Golfkrigen i 1990 og efter terrorangrebet mod USA i 2001.
Analytikere mener dog, at præsident Trump betræder ny jord, hvis han bruger loven til at opføre en grænsemur.
Under Koreakrigen forsøgte USA's daværende præsident, Harry Truman, at nationalisere stålindustrien.
Noget retssystemet sagde nej til.
Præsident Trump skal forvente en lignende afgørelse, lød det fra formanden for Efterretningsudvalget i Repræsentanternes Hus, Adam Schiff, over for CNN i sidste måned.
- Hvis Harry Truman ikke kunne nationalisere stålindustrien i krigstid, har denne præsident ikke beføjelser til at erklære en nødretstilstand og bygge en milliarddyr mur ved grænsen, lød det fra demokraten.
Det mest kendte eksempel er dog nok præsident Frankling D.
Roosevelts beslutning om at internere mere end 110.
000 amerikanere med japansk baggrund efter angrebet på Pearl Harbor under Anden Verdenskrig.
FacebookTwitterKopier linkEmner:Barack Obama (politiker)|Donald Trump (politiker)|USA|BBC|Sikkerhedspolitik




https://www.dr.dk/nyheder/udland/spoergsmaalet-om-catalonien-kan-afgoere-spansk-valg

UdlandSpørgsmålet om Catalonien kan afgøre spansk valgKrisen om den spanske region vil præge debatten op til valget den 28.
april, lyder det fra Europa-korrespondent.
Spørgsmålet om Cataloniens uafhængighed deler vandene og er blevet kaldt den største politiske krise i Spaniens nyere tid.
Af Oliver Fruergaard15.
feb.
2019 kl.
15.
11Bemærk: artiklen er mere end 30 dage gammelLæs opSpørgsmålet om uafhængighed til den spanske region Catalonien kommer til at spille en central rolle i den valgkamp, der netop er skudt igang i Spanien.
Sådan lyder meldingen fra DR's Europa-korrespondent Anna Gaarslev, efter premierminister Pedro Sánchez fredag udskrev parlamentsvalg før tid.
Sådan begyndte detKonflikten om Cataloniens blussede for alvor op i efteråret 2017, da cataloniere gennemførte en folkeafstemning om løsrivelse, som på forhånd var dømt ulovlig af den spanske forfatningsdomstol i Madrid.
Voldsomme billeder fra Cataloniens største by, Barcelona, gik verden rundt.
På billederne smadrede spansk politi ruderne til et valgsted, og der udbrød kampe mellem politi og vælgere.
Adskillige blev såret under flere sammenstød på valgdagen.
Resultatet af afstemningen var, at 90 procent af catalonierne sagde ja til at løsrive sig fra resten af Spanien.
Kun 43 procent valgte dog at stemme.
26 dage senere erklærede Catalonien sig alligevel uafhængigt, men uden anerkendelse fra den spanske stat eller det internationale samfund.
Som reaktion på en af de værste politiske kriser i nyere spansk historie skred den spanske regering i Madrid ind og overtog kontrollen med Catalonien fra regionalpolitikerne.
- Krisen om Catalonien har nærmest udløst valget, og vi vil nok komme til at se alle de spanske partier forsøge at positionere sig på den problemstilling nu, siger hun.
Et længerevarende ønske om at løsrive regionen fra resten af Spanien fik tirsdag de catalanske partier til at nedstemme regeringens nye finanslov og derved udløse nyvalg.
Catalonierne vil styrke uafhængighedsbevægelsenSiden 2017 har Spanien stået i det, landets medier kalder 'den største politiske krise' i nyere spansk historie, efter en række catalanske politikere arrangerede en ulovlig folkeafstemning om regionens uafhængighed.
I denne uge blev 12 af dem stillet for den spanske Højesteret, hvor de risikerer mellem syv og 25 års fængsel.
Dermed er krisen igen på højeste blus.
Det vil især de catalanske politikere bruge aktivt i valgkampen, vurderer Anna Gaarslev.
- De vil påpege, at de 12 politikere risikerer lange fængselsstraffe for det, de kalder en uretfærdig og politisk motiveret sag.
Deres håb er, at det vil styrke uafhængihedsbevægelsen og samle catalanske stemmer, siger hun.
En benhård højrefløjHun tror dog ikke, at catalonierne får ligeså nemt ved at hente opbakning udenfor deres egen region.
Den almene spanier har svært at finde sympati for cataloniernes ønske om uafhængighed, siger hun.
- Catalonien er et af de mest velhavende områder i landet, og der er mange vælgere, der ikke forstår, hvad de har at brokke sig over.
Og netop de vælgere vil landets højrefløj forsøge at påvirke, når de slås om, hvem der har den hårdeste linje over for catalonierne, forklarer hun og peger på højrefløjspartiet Vox som mulig højrefløjsfavorit.
- Vox kan ende med at stjæle stemmerne fra de borgerlige partier, fordi de har en benhård linje overfor catalonierne, siger Anna Gaarslev.
Sanchez fanget i midtenTilbage står landets nuværende premierminister Pedro Sánchez i en svær position, vurderer Anna Gaarslev.
Han skal nemlig forsøge at lægge afstand til separatisterne, men samtidig fremstå som en fair statsmand.
En svær opgave.
- De borgerlige vil forsøge at skubbe ham i seng med catalanske partier, og de catalanske vil udstille ham som hård og uretfærdig, siger hun.
Ingen af de politiske fløje har i øjeblikket flertal.
Hvis det fortsætter sådan, kan de catalanske uafhængighedspartier blive tungen på vægtskålen.
Spaniens parlamentsvalg finder sted den 28.
april.
FacebookTwitterKopier linkEmner:Catalonien|Pedro Sánchez (politiker)|Spanien|Valg og folkeafstemninger|Højesteret




https://www.dr.dk/nyheder/udland/ny-justitsminister-stoetter-mueller-undersoegelse-men-vil-ikke-love-offentliggoere

UdlandNy justitsminister støtter Mueller-undersøgelse, men vil ikke love at offentliggøre denIngen betvivler William Barrs faglighed, siger korrespondent.
Det er spørgsmålet om uvildighed, som fylder hos kritikerne.
William Barr under høringerne, efter at han blev nomineret som justitsminister af Donald Trump.
Af Andreas Lindqvist15.
feb.
2019 kl.
15.
38Bemærk: artiklen er mere end 30 dage gammelLæs opEt flertal i det amerikanske senat godkendte i går William Barr som USA's nye justitsminister.
Og allerede om aftenen blev han taget i ed i Det Hvide Hus.
Men ikke alle er enig i, at William Barr er den bedste til at lede det amerikanske justitsministerium.
Det skyldes, at posten giver ham tilsynet med Mueller-undersøgelsen af muligt samarbejde mellem Trump-kampagnen og Rusland, lyder det fra DR's USA-korrespondent Lillian Gjerulf Kretz.
William BarrUSA's nye justitsminister er 68 år gammel og, ifølge amerikanske medier, ærkekonservativ.
Han har blandt andet markeret sig som en trofast tilhænger af dødsstraf.
Han har bestredet posten før, om end sagerne på hans bord nok har ændret sig.
Sidst han sad i stolen var nemlig fra 1991 til 1993, hvor den øverste chef hed George H.
W.
Bush.
Siden har han næsten udelukkende arbejdet i det private.
Barr har været gift siden 1973, har en datter og er ivrig sækkepipe-spiller.
Således valgte kun tre demokrater i Senatet at stemme for ham som justitsminister.
Resten af stemmerne kom fra præsident Donald Trumps parti, Republikanerne.
- Han har siddet som justitsminister før, og kigger man på hans faglige meritter, er der ingen, som sætter spørgsmålstegn ved hans evner.
Det, som er problemet, er i hvor høj grad, at han er uvildig i forhold til Mueller, siger Lillian Gjerulf Kretz.
Barr har tidligere ytret sig kritisk om Mueller-undersøgelsen.
- Demokraterne har kastet sig over, hvordan han vil varetage embedet, når undersøgelsen er færdig.
Vil han varetage offentlighedens interesse eller præsidentens, siger hun.
Skal Mueller undersøgelsen offentliggøres?
William Barr har dog også tidligere udtalt, at han er overbevist om, at Rusland blandede sig - eller forsøgte at blande sig - i valget i 2016, hvor Trump blev præsident.
Han har desuden kaldt Robert Mueller for en ven og understreget, at han ikke mener, at Mueller ville stå bag en "heksejagt", som Donald Trump ofte har kaldt hans undersøgelse.
- Han har gjort det klart, at han vil lade Mueller færdiggøre sin undersøgelse.
Han har sagt, at det er i hele USA's interesse, at han får ro til at færdiggøre den rapport, siger DR's USA-korrespondentHvad der sker med undersøgelsen, når den ligger færdig, er en anden sag.
Det er op til justitsministeren at afgøre.
- Han har ikke svaret klart på, hvor meget af rapporten der vil blive offentliggjort.
Derfor er det politisk brændstof, hvem der sidder i den stol, for den beslutning bliver justitsministerens, siger hun.
William Barr bliver den tredje mand på to år til at besidde justitsminister-posten.
Han erstatter Matthew Whitaker, der har været konstitueret justitsminister de seneste måneder, efter at Jeff Sessions blev fyret fra posten i november sidste år.
FacebookTwitterKopier linkEmner:Donald Trump (politiker)|USA|Rusland




https://www.dr.dk/musik/store-foelelser-goer-dig-syg-i-hovedet-25-aarige-elias-forsoeger-ikke-tage-musikken

Musik'For store følelser gør dig syg i hovedet': 25-årige Elias forsøger ikke at tage musikken for højtideligtSangeren Elias Boussnina er aktuel med debut-ep'en 'Shameboy'.
Elias Boussnina forsøger ikke at tænke alt for meget i de store følelser hele tiden og tager ikke tingene så højtideligt.
Af Marie Søndergaard15.
feb.
2019 kl.
15.
05Bemærk: artiklen er mere end 30 dage gammelLæs opFor to år siden lavede han 'ægte trap-lort', som der står på Yung Cokes Facebook-side.
Det var dansk rap, det var chill, og det var en fritidsbeskæftigelse for 25-årige Elias Boussnina.
(.
.
.
) jeg gik på et studie, som jeg faktisk hadede, og hvor jeg bare tænkte, at jeg skulle holde ud.
Elias BoussninaNu har han droppet studiet på CBS, opsagt café-jobbet og satser på noget helt andet.
Nemlig R&B på engelsk.
- Det var da en svær beslutning at satse 100 procent på musikken, men jeg gik på et studie, som jeg faktisk hadede, og hvor jeg bare tænkte, at jeg skulle holde ud.
Jeg endte med at holde ud rigtig længe, men til sidst gik det bare ikke længere.
Jeg havde det ikke fedt med det, jeg lavede, fortæller Elias Boussnina.
Lyt til nummeret '05:30', mens du læser videre:Elias Boussnina - 05:30Han gav sig selv et år.
Det store mål var at skrive kontrakt med et pladeselskab, for han havde brug for, at andre kunne se potentiale i hans musik.
Hvis det ikke skete, ville han finde på noget andet.
Men det har han ikke haft grund til.
Der var hurtigt et pladeselskab, der fik øjnene op for Elias Boussnina.
Singlen 'Lost Ones' blev 'P3's Uundgåelige' i foråret 2018, og fredag er han ude med sin første ep, der hedder 'Shameboy'.
Skriver sange om skamDet er gået stærkt for den fynske R&B-sanger, og det betyder også, at det seneste år har budt på en helt ny hverdag med andre planer og andre mennesker.
- Det har været en fed tid, men også en mærkelig tid, for der er sket store forandringer på punkter, der plejede at være stabile med studie og job.
Jeg er gået fra at have faste rammer til ikke at have det, og de folk, der fulgte med de faste rammer, er der heller ikke mere.
Det har jeg lige skullet vænne mig til, siger Elias Boussnina.
Elias Boussnina spiller en koncert på Lille Vega i København den 30.
april.
Han håber desuden på at blive booket til nogle af sommerens festivaler.
Og det med at miste kontakten med mennesker i sit liv har faktisk været en del af inspirationen til ep-titlen 'Shameboy'.
Nogle gange kan han nemlig godt skamme sig over, hvordan han har det i forhold til kærligheden og menneskerne, der betyder noget for ham, fortæller Elias Boussnina.
- Hvis man lytter til nummeret 'Candy', så handler den om et nystartet forhold, hvor man står ved en skillevej og ikke ved, hvad man skal gøre.
Jeg kan i hvert fald føle, at jeg burde gøre det og det og ikke være i tvivl, men er det alligevel.
Eller der er nogle mennesker, som betyder noget for mig, men som ikke er i mit liv længere, og det har jeg det faktisk fint med, siger han om de følelser af skam, han kan opleve.
Lyt til 'Candy' her:Elias Boussnina - CandyTager det ikke for seriøstMed hiphop-aliasset Yung Coke fik Elias Boussnina over 100.
000 views på Youtube-videoerne til sange som 'Dank fra den øst side' og 'Født til at Ball', men trods succesen og de mange fans var det et naturligt skridt for ham at prøve noget helt nyt.
Han har dog taget et af de vigtigste principper med fra arbejdet med Yung Coke.
Musik har hjulpet mig gennem svære perioder, og der er også nogen, der har skrevet til mig, at min musik har hjulpet dem.
Elias Boussnina- I starten kunne jeg godt savne tiden med Yung Coke, fordi vi ikke tog det så højtideligt.
Jeg prøver stadig ikke at tage det hele alt for seriøst, for jeg tror, man kan blive helt syg i hovedet, hvis man hele tiden tænker i de store følelser, siger han.
Men der er alligevel store følelser på spil i Elias Boussninas nye R&B-inspirerede sange.
I hvert fald hvis man skal tro de fans, der skriver til ham på sociale medier.
- Musik har hjulpet mig gennem svære perioder, og der er også nogen, der har skrevet til mig, at min musik har hjulpet dem.
Jeg føler, at det er den ultimative ros, man kan få, for det er jo netop det, musik kan.
Den kan gøre noget helt specielt ved os.
Debut-ep'en fra Elias Boussnina, 'Shameboy', er ude nu.
FacebookTwitterKopier linkEmner:Youtube|Facebook|Copenhagen Business School|Pop og rock




https://www.dr.dk/nyheder/udland/live-tv-trump-er-klar-til-erklaere-national-undtagelsestilstand






https://www.dr.dk/nyheder/udland/tyskland-nye-eu-regler-kan-aendre-betingelser-russisk-gasledning

Valg til Europa-ParlamentetSe temaUdlandTyskland: Nye EU-regler kan ændre betingelser for russisk gasledningDe juridiske rammer for gasrørledningen Nord Stream 2 vil måske blive tilpasset EU-regler, siger minister.
Nedlæggelse af dele af gasrørledningen Nord Stream 2 ud for Helsinki den 23.
december sidste år.
 © REUTERS/Scanpix + Wikimedia (Creative Commons))15.
feb.
2019 kl.
14.
12Bemærk: artiklen er mere end 30 dage gammelLæs opTyskland overvejer at ændre de juridiske rammer for gasrørledningen Nord Stream 2 for at sikre, at de er i overensstemmelse med nye EU-regler.
Det siger Tysklands økonomiminister, Peter Altmaier.
- Jeg formoder, at der kan udarbejdes nye betingelser, siger Altmaier.
- Men der vil klart ske visse ændringer.
En gælder ejerskabet af gasrørledningen, da EU's regler kræver, at ejerskab til rørledning og produktion skal være under to forskellige ejere.
Den tyske økonomiminister siger, at der også kan blive ændret på reglerne for, hvem der har adgang til gasrørledningen og på hvem, der kan sende gas igennem den.
Ifølge Altmaier er det op til Tyskland at træffe beslutning om ændringer.
EU's medlemslande blev for en uge siden enige om en ændring af EU's gasdirektiv.
Det indebærer, at gasrør fra tredjelande skal være omfattet af gasdirektivet, som EU-Kommissionen havde lagt op til i et forslag.
Kan blive lukrativt for TysklandDermed gælder det også det omstridte projekt Nord Stream 2, der er planlagt til at løbe via Østersøen til Tyskland, mens allerede færdigbyggede projekter kan undtages.
EU-landene og Europa-Parlamentet, hvor modstanden mod Nord Stream 2 er stor, skal nu forhandle direktivet på plads.
Det står ikke klart, hvor store konsekvenserne vil være for Nord Stream 2.
Tekniske eksperter vurderer, at projektet kan gennemføres, men at det kan føre til flere vanskeligheder, forsinkelser og højere omkostninger.
Den danske regering har ventet længe på en løsning fra EU.
Det er især Tyskland, som har forsvaret og presset på for at få Nord Stream 2, der kan blive en lukrativ aftale for tyskerne.
Østeuropa er skeptisk over for projektet, der går direkte imod EU's energipolitik om at mindske afhængigheden af russisk gas.
Også den danske regering har udtrykt bekymring og modstand mod projektet.
/ritzau/ReutersFacebookTwitterKopier linkEmner:EU|Europa-Kommissionen|Tyskland|EU-forhold|Naturgas




https://www.dr.dk/nyheder/kultur/ann-hjaelper-traumatiserede-boernehjemsboern-musikken-er-med-til-redde-deres-liv

KulturAnn hjælper traumatiserede børnehjemsbørn: 'Musikken er med til at redde deres liv'Forstander Ann Andreasen har vundet P2's pris for 'Årets ildsjæl'.
Ann Andreasen er blevet tildelt ildsjæleprisen for at bruge musikken i det socialpædagogiske arbejde med børnene på børnehjemmet i Uummannaq, Grønland.
Af Kasper Madsbøll Christensen og Malene Wichmann (interview)15.
feb.
2019 kl.
11.
00Bemærk: artiklen er mere end 30 dage gammelLæs op- Jeg fik et chok, da jeg vågnede op og åbnede min e-mail.
Jeg tænkte først 'Åh nej'.
For jeg er ikke sådan en person, der går ind for persondyrkelse.
Børnehjemsforstander Ann Andreasen skulle lige vænne sig til tanken, da hun modtog besked om, at hun var indstillet til P2's pris for 'Årets ildsjæl'.
Nu skal hun så vænne sig til også at have vundet prisen.
Læs også:Rørt prisvinder: Jeg ved ikke, hvad jeg skal sigeAnn Andreasen blev tildelt den fornemme hæder, da den storstilede P2 Pris-koncert torsdag løb af stablen fra Musikkens Hus i Aalborg.
Her blev der uddelt priser for blandt andet 'Årets klassiske album', 'Årets kunstner' og 'Årets klassiske begivenhed'.
Og så altså prisen for 'Årets ildsjæl' der gives til en person, 'der tager initiativ og fornyer i Danmarks klassiske musikliv'.
Ann Andreasen er blevet tildelt ildsjæleprisen for at bruge musikken i det socialpædagogiske arbejde med børnene på børnehjemmet i Uummannaq, Grønland.
De børn, vi arbejder med, er meget traumatiserede.
De kan være meget stressede af det, de har oplevet i deres liv.
Ann Andreasen, forstander, børnehjemmet i Uummannaq- De børn, vi arbejder med, er meget traumatiserede.
De kan være meget stressede af det, de har oplevet i deres liv.
Dér er det godt med instrumenterne.
Den måde, man for eksempel står på med violinen, træner kropsholdningen, fortæller Ann Andreasen.
- Instrumenterne kan være med til at hjælpe dem til at holde deres liv ud.
Jeg tror, at musikken er med til at redde børnenes liv.
'Det handler om, at alle skal være med'Ann Andreasen har siden midten af 1980'erne arbejdet på Børnehjemmet i Uummannaq, hvor hun også har været forstander i snart 30 år.
- Næsten alle børn og unge på børnehjemmet spiller musik på én eller anden måde.
Musik har en stor betydning for sammenhold og ro, og det giver børnene fornemmelsen af at tilhøre noget og være en del af et fællesskab.
Børn og unge fra børnehjemmet i Uummannaq rejser ofte rundt og viser deres musikalske evner.
Her til Strib Vinterfestival, februar 2019.
Vinderen af P2 Prisen som 'Årets ildsjæl' udpeges af en fagjury blandt tre finalister, som juryen har udvalgt ud fra lytternes indstillede kandidater.
Ann Andreasen er blevet indstillet af musikpædagog Jonna Færø og psykolog Conni Gregersen.
- Børnenes sociale kompetencer bliver forbedret igennem samspillet med andre og dermed også deres føling med sig selv, lyder det blandt andet i indstillingen.
Og netop dét at give børnene en god føling med sig selv er en helt essentiel del af Ann Andreasens socialpædagogiske arbejde.
Børnehjemmet i UummannaqBørnehjemmet huser 35 børn og unge fra hele Grønland.
Der bor også enkelte voksne handicappede på børnehjemmet.
Børnehjemmet tager imod børn fra 0-18 år - i øjeblikket er husets børn og unge fra 8-25 år.
- Musikken kan være en vej ind til viden og en vej videre til en karriere som tømrer, elektriker eller vvs-mand.
Det har musikken virkelig været et redskab til, fortæller Ann Andreasen.
- Jeg arbejder meget med relationer.
Og jeg må sige, at det giver godt relationsarbejde, når man arbejder med musik.
Det handler ikke om, at det skal lyde godt.
Det handler om, at alle skal være med.
Når man kan spille efter noder, kan man også noget i skolenSærligt ét barns historie har Ann Andreasen taget med sig.
Han startede sent i skole, fordi han ikke var god til at læse eller skrive.
- Han havde holdt så fast på sig selv, at det havde blokeret for indlæring.
Men han ville gerne i skole.
Det vil de fleste børn.
- Vi startede med blokfløjten.
Så begyndte han at interessere sig rigtig meget for klaver, og til sidst tog han fat i violinen.
Samtidig var han også en udendørsdreng, der godt kunne lide at passe hundene og køre hundeslæde.
Drengen kom også i skole.
Men efter noget tid kom skolens lærere op til Ann Andreasen på børnehjemmet.
De fortalte, at de havde svært ved at have den unge dreng i klassen, da han stadig ikke kunne læse og skrive.
Ann Andreasen er oprindeligt fra Færøerne, men har siden 1980'erne arbejdet på børnehjemmet i Uummannaq i det vestlige Grønland.
Ann Andreasen kaldte herefter på drengen og bad ham spille for lærerne.
Han spillede først 'Amazing Grace' på mundharmonika og spillede derefter et stykke musik på klaveret.
Da drengen spurgte, om han måtte gå ud og fodre hundene, var Ann Andreasens svar: 'Nej'.
Han skulle også give et stykke på violinen.
- Lærerne begyndte at græde, husker Ann Andreasen.
Forstanderens rationale var, at når drengen kunne spille musik efter noder, så måtte han også kunne noget i skolen.
Det rationale viste sig at holde stik.
- Han blev i skolen, og i dag er han uddannet tømrer.
Siden ildsjæleprisen blev uddelt første gang i 2013, har den blandt andet belønnet musikpædagogisk arbejde, udviklingen af en orkesterefterskole og hospitalskoncerter.
FacebookTwitterKopier linkEmner:Grønland|Uddannelse|Børnepasning|Aalborg|Musikkens Hus




https://www.dr.dk/nyheder/udland/spaniens-premierminister-udskriver-valg-foer-tid

UdlandSpaniens premierminister udskriver valg før tidDen spanske premierminister udskriver valg efter længere politisk konflikt om Catalonien.
I søndags protesterede højrefløjen mod Spaniens  premierminister, Pedro Sanchez.
Nu har han udskrevet valg.
Af Oliver Fruergaard15.
feb.
2019 kl.
10.
29 | opdateret 15.
feb.
2019 kl.
10.
47Bemærk: artiklen er mere end 30 dage gammelLæs opSpanierne skal snart til stemmeurnerne igen.
Den spanske premierminister Pedro Sanchéz, der leder landets socialistiske parti, har nemlig netop udskrevet parlamentsvalg, skriver Reuters.
Valget skal finde sted 28.
april.
Det meddeler Sanchéz under et tv-transmitteret pressemøde fredag formiddag - to dage efter at parlamentet nedstemte regeringens udkast til en finanslov.
- Hvis jeg skal vælge mellem at fortsætte uden budget eller lade spanierne komme til orde, vælger jeg det sidste, lyder det fra premierministeren.
Det var blandt andre de catalanske parlamentspartier, der valgte at gå imod finanslovsforslaget og derved presse regeringen ud i et parlamentsvalg.
Det gjorde de på baggrund af de stærke politiske uenigheder, der for nyligt er optrappet i Spanien.
Catalonien skaber splidI tirsdags blev 12 catalanske politikere fremstillet i højesteretten i Madrid i "århundredets retsopgør".
Her er de anklaget for oprør mod den spanske stat, fordi de i oktober 2017 arrangerede en ulovlig folkeafstemning om, hvorvidt regionen Catalonien skulle løsrives fra resten af Spanien.
Læs også:Spaniens vigtigste retssag: Cataloniere risikerer 25 års fængsel for oprørSpanske medier kalder uenighederne om Catalonien for den største politiske krise i landet siden diktatoren Franscisco Francos død.
De catalanske partier havde i tiden op til finanslovsforhandlingerne truet med at nedstemme regeringens udkast, hvis ikke premierminsteren gik med til kompromiser omkring de fængslede cataloniere og spørgsmålet om Cataloniens uafhængighed.
Det sidste valg i Spanien fandt sted i 2016, og der skulle derfor senest være valg i landet til sommer næste år.
FacebookTwitterKopier linkEmner:Catalonien|Spanien|Valg og folkeafstemninger|Økonomisk politik|Pedro Sánchez (politiker)




https://www.dr.dk/nyheder/indland/vroevl-med-vaerkstedet-politibiler-koerte-rundt-med-defekte-bremser

IndlandVrøvl med værkstedet: Politibiler kørte rundt med defekte bremserVærkstedsfejl medførte bremseproblemer hos politibiler i to politikredse.
Værkstedet smurte dele af bremserne med en forkert olie.
Det kan være farligt for biler, som kører så hurtigt, som politibiler gør.
(ARKIV) Af Sally Frydenlund Larsen15.
feb.
2019 kl.
13.
40Bemærk: artiklen er mere end 30 dage gammelLæs opBlå blink og speederen i bund.
Sådan ser det ud for landets patruljevogne, når de skal eftersætte potentielle kriminelle.
Men den manøvre har været mere end almindeligt risikofyldt i store dele af 2018, hvor politiet i to politikredse oplevede alvorlige bremsesvigt på politibilerne.
Det skriver Ingeniøren, der har fået aktindsigt i interne dokumenter fra Rigspolitiet.
Det var betjente fra Vestegnens Politi og Nordsjællands Politi, der i april sidste år mærkede problemer med bremserne i politibilerne, fortæller Michael Engell Olsen, politiinspektør og chef for Rigspolitiets Center for Flåde- og Materielstyring.
Bremseproblemer:Det er ikke første gang, politiet oplever problemer med bremserne i politibilerne.
Både i 1998, 2000 og 2002 blev der registreret bremsesvigt på politibiler på tværs af landet.
I flere tilfælde skyldtes det mangelfuld eller forfejlet service på bilerne.
Der er store krav til servicen på bilerne, fordi politibilerne bliver presset mere end almindelige biler med høje hastigheder og hyppige nedbremsninger.
Politibetjentene er trænede i at registrere selv de mindste afvigelser i bilens opførsel.
Hvis de mærker, at bilen opfører sig anderledes, indberetter de det til ledelsen, og bilen bliver straks kørt til eftersyn.
Ofte skyldes uregelmæssigheder ved nedbremsninger, at bremserne er overophedede.
Kilde: Michael Engell Olsen, Politiinspektør og chef for Rigspolitiets Center for flåde- og materielstyring, Ingeniøren.
- Vi bliver opmærksomme på det, da bilerne er ude i aktiv tjeneste.
Så sidder der nogle politifolk og kører dem, og de mærker så, at der er noget med bremserne, siger han.
Betjentene indrapportede samlet set to bremsesvigt under kørslen, som kunne tilskrives deciderede fejl fra det værksted, som begge politikredse benyttede.
Da flere biler efterfølgende blev tjekket af FDM, fandt man flere servicefejl på bilerne.
Ekstraservice til politiTidligere har politiet kun benyttet autoriserede værksteder, men i begyndelsen af 2018 fik politikredsene mulighed for at sende kontrakterne på vedligeholdelse af deres biler i udbud.
Valget faldt på værkstedet AutoCenter København.
Det uvildigte tjek udført af FDM viste senere, at værkstedet havde smurt kobberfedt på de bolte, som fastgør bremsesadlen.
Det fik boltene til at løsne sig og kan i sidste ende få dem til at falde ud under kørslen, hvilket dog ikke skete på nogle af de pågældende biler.
På værkstedet erkender man, at mekanikerne ikke har været opmærksomme på, at politibiler kræver en anden service end almindelige biler.
- Det er normal mekanikerskik, at man smører de her bolte, så de mekanikere, der har gjort det hos mig, har ikke gjort det for at skade eller gøre noget forkert.
Det er korrekt, at det skulle de ikke have gjort på politibilerne.
Og nu har vi understreget, at på politibilerne skal alt være 110 procent i orden, for de ligger og kører med ekstreme hastigheder, siger direktør for AutoCenter København, Christian Buhelt.
Ingen farlige situationerAutoCenter København og Rigspolitiet valgte efterfølgende at ophæve kontrakten med den afdeling af AutoCenter København, som varetog Vestegnens politibiler.
Rigspolitiet har dog valgt at fortsætte samarbejdet med den afdeling, der varetog Nordsjællands Politis serviceeftersyn.
Det skyldes, at det uvildige eftersyn, der blev foretaget efter bremsefejlene, kun viste uvæsentlige fejl i serviceprocedurerne på dette værksted.
Bremsesvigtene kunne have haft alvorlige konsekvenser, for politiet kører både med "høj hastighed og med mange nedbremsninger," fortæller politiinspektør Michael Engell Olsen.
Heldigvis nåede problemerne aldrig så vidt, forsikrer han:- Det er klart, at der kan opstå farlige situationer ved bremsesvigt.
Men vi kan konstatere, at der ikke er opstået nogle farlige situationer.
Vi har nogle politifolk, som er rigtig dygtige til at føle bilerne, så de når altid at mærke det, inden de står i situationen.
FacebookTwitterKopier linkEmner:København|Politi|Rigspolitiet|FDM|Autobranchen




https://www.dr.dk/nyheder/indland/boern-af-indvandrere-bliver-hurtigere-voksne

IndlandBørn af indvandrere bliver hurtigere voksneNår mor og far har svært ved dansk, så tager børn og unge et tidligt voksenansvar.
Nafisa Fiidows har tolket og oversat for sine forældre, siden hun var barn.
I mange sammenhænge måtte hun tage voksenansvar og forældrerollen på sig.
)Af Esben Rud Ammundsen, Sofie Lewring, Josephine Nue, Sarah Munk Jørgensen og Johan Ørskov Petersen15.
feb.
2019 kl.
10.
21Bemærk: artiklen er mere end 30 dage gammelLæs opNafisa Fiidow har- siden hun var barn - taget voksenrollen på sig i hjemmet i Skanderborg.
- Jeg har hjulpet min mor så langt tilbage, som jeg kan huske.
Nafisas mor er fra Somalia, og det danske sprog og forståelse for kulturen stod tit i vejen for, at moren kunne tage sig af de traditionelle forældreopgaver.
DR Nyheder UngeHistorien er produceret af redaktionen DR Nyheder Unge.
Vi er en ny redaktion i DR, og vi gør vores allerbedste for at lave relevante nyheder til, for og med unge.
Vi håber, at I kan lide det!
Derfor måtte Nafisa oversætte for sin mor, når der er kom breve fra kommunen.
Når nogen i familien skulle til læge.
Når der var nyt fra brødrenes institutioner, og når hun selv skulle til skole-hjem-samtale.
- Det er ikke kun et spørgsmål om sprog.
Det har også handlet om ressourcer, og jeg har været en form for bisidder til møder med kommunen, forklarer Nafisa.
Mor for sin morAnika Liversage er seniorforsker hos VIVE – Det Nationale Forskning- og Analysecenter for Velfærd.
Hun fortæller, at en gruppe af børn af indvandrere er blevet nødt til at springe en del af ungdommen over:- Man kan få byttet om på forældre-barn-rollen.
Pludselig er det ikke forældrene, der har mest styr på alting.
Hvis du får et for stort ansvar i en ung alder, så springer du din egen ungdom over.
Og det er ikke godt.
Anika Liversage, seniorforsker hos VIVE – Det Nationale Forskning- og Analysecenter for Velfærd.
- Jeg kender til et eksempel med en 13-årig pige, der skal åbne morens breve.
Og ordne hendes netbank.
Og sørge for, at regningerne bliver betalt.
Det er jo godt gået af hende, at hun kan klare det – men det er altså også hårdt!
Og ifølge Anika Liversage, så kommer voksenansvaret med en pris:- Hvis du får et for stort ansvar i en ung alder, så springer du din egen ungdom over.
Og det er ikke godt.
Det kan være belastende for psyken, siger hun.
Læs også:10 unge fortæller: Sådan er de mere voksne end deres forældreMen at man skal fylde de voksnes sko ud i en tidlig alder, det kan også være godt for ens udvikling og integration, hvis man spørger Nafisa Fiidow.
Det var ofte Nafisa Fiidow, der måtte stå for at hjælpe moren med kontakt til myndigheder, skoler, læger og bank.
)For hun har i dag et sundt forhold til mange af voksenlivets formelle – og lidt kedelige – sider:- Jeg har en meget naturlig tilgang til systemet.
At kunne ringe til SU-kontoret, forsikringen eller banken.
Det klarer jeg jo altid selv, mens jeg har nogle venner på min alder, hvor det er deres forældre, der klarer det.
Psykolog: Man har brug for rollefigurerIfølge psykolog Mozdeh Ghasemiyani, der har arbejdet meget med særligt flygtningebørn, så rykker det ved alle dynamikkerne i en familie, når det er børnene, der pludselig står med tøjlerne.
- Forældrene mister deres autoritet og rolle som forældre, når de bliver så afhængige af deres børn.
Børnene risikerer at miste tilliden til deres forældre.
De tror ikke længere på, at forældrene kan beskytte dem og rådgive dem og vise dem vej i livet.
Og det kan få voldsomme konsekvenser, mener hun.
- De her børn søger andre steder hen for at finde rollefigurer.
Og der kan vi risikere, at de unge mænd ender i kriminalitet.
Ville gøre det igenFor Nafisa Fiidow var der aldrig rigtig noget dilemma.
Det faldt hende meget naturligt at træde til og hjælpe sin familie mest muligt.
Med at forstå.
- Som tolvårig var det lidt hårdt.
Men set i bakspejlet, så har det givet mig nogle kompetencer og nogle ressourcer, som jeg ikke ville have været foruden, siger hun.
I denne uge sætter DR Nyheder fokus på de begivenheder, der gør unge til voksne.
Når man bliver familiens mest ansvarlige og fornuftige.
Når man bliver mor for sin mor eller far for sin far.
Når man bliver sine forældres forælder.
FacebookTwitterKopier linkEmner:Videnskab|Sundhed og velvære|Skanderborg|Somalia|Befolkning




https://www.dr.dk/sporten/haandbold/kvindelandsholdet/bag-om-ryggen-over-hovedet-mellem-benene-verdens-bedste-anja

KvindelandsholdetBag om ryggen, over hovedet, mellem benene: Verdens bedste Anja fylder 50Anja Andersen fylder i dag 50 år, og vi har derfor samlet nogle af højdepunkterne fra hendes store håndboldkarriere.
Af Frederik Palle og Mikkel Bartholdy Olsen15.
feb.
2019 kl.
15.
01Bemærk: artiklen er mere end 30 dage gammelLæs opNår man taler om dansk kvindehåndbold, så er det svært at gøre uden at nævne Anja Andersen.
Igennem kvindelandsholdets storhedstid i 1990’erne var hun blandt verdens absolut bedste spillere.
I dag fylder den tidligere karismatiske profil 50 år.
Kort om Anja Andersen50 år gammel133 landskampe – 725 målSpillede for Ikast FS, Viborg HK, Bækkelaget og TuS Walle BremenVandt blandt andet EM-guld to gange, et VM-guld og et OL-guldKåret til verdens bedste håndboldspiller 1997/1998Optaget i Sportens Hall of Fame i 2007I dagens anledning har vi derfor været i vores store arkiv for at finde nogle af de mange højdepunkter i Anja Andersens karriere.
Hun vandt OL-, VM- og EM-guld med landsholdet, mens det også blev til tre Champions League-titler som træner for Slagelses kvinder.
FacebookTwitterKopier linkEmner:Anja Andersen (håndboldspiller)|Slagelse|Håndbold




https://www.dr.dk/nyheder/regionale/oestjylland/lukas-har-vaeret-stoffri-i-aar-gavekort-smser-og-snak-fristede-mere

ØstjyllandLukas har været stoffri i to år: Gavekort, sms’er og snak fristede mere end narko Den såkaldte MOVE-behandling er brugt til unge misbrugere mellem 15-25 år med stor succes.
19-årige Lukas Birr er en af de unge, der er kommet stoffri ud på den anden side af MOVE-behandlingen.
Af Heikki Yding, Louise Mandrup (interview), Emma Lichscheidt og Niklas Møller Jørgensen15.
feb.
2019 kl.
11.
50Bemærk: artiklen er mere end 30 dage gammelLæs opTre måneder med samtaler, sms'er og gavekort.
Den såkaldte MOVE-behandling er brugt til unge misbrugere i alderen 15-25 år, og en ny rapport fra Center for Rusmiddelforskning på Aarhus Universitet viser, at det lykkes 47 procent af de unge at holde sig stoffri.
Disse kommuner deltager i MOVE-programmetRandersHerningSilkeborgAarhusFredericiaAabenraaOdenseSvendborgHolbækKommunerne har brugt den såkaldte MOVE-behandling, der består af en ugentlig samtale i 12 uger.
Derudover får de unge inden hvert møde en sms-påmindelse, og efter hvert andet møde får de et gavekort på 200 kroner.
19-årige Lukas Birr er en af de unge, der er kommet stoffri ud på den anden side af MOVE-behandlingen.
Det er snart to år siden, at han sidst tog narkotika.
Dengang levede han et liv med kriminalitet og massevis af hårde stoffer i Aabenraa.
- Det er næsten nemmere at sige, hvad jeg ikke har prøvet.
Dengang synes jeg, at det var fedt.
Men når jeg føler rigtigt efter, har jeg ikke haft det så godt egentlig.
I dag har Lukas Birr fået sit eget hjem, bil og arbejde på et slagteri.
Han fortæller, at han er glad, og at det er hans behandler Kim Filskov Michelsen og MOVE-behandlingen i Aabenraa Kommune, der har hjulpet ham dertil.
Gavekortene fik mig motiveret et stykke tid.
Så lærte jeg Kim bedre at kende, og senere var det snakken med ham og ikke gavekortene, der motiverede.
19-årige Lukas Birr- Til at starte med synes jeg ikke, at det var så sjovt at komme hen til Kim.
Men gavekortene fik mig motiveret et stykke tid.
Så lærte jeg Kim bedre at kende, og senere var det snakken med ham og ikke gavekortene, der motiverede, siger Lukas Birr.
Skolegang er ikke Lukas Birrs stærke side, fortæller han.
Men han drømmer om at blive pædagog, så han i fremtiden kan hjælpe unge som ham selv.
Over halvdelen af de unge er stoffri efter 21 månederBehandlingsmetoden har gennem de sidste fire år været afprøvet på 460 deltagere i ni kommuner med penge fra Socialstyrelsens stofmisbrugspakke fra 2012.
Op til 58 procent af de unge er stoffri 21 måneder efter, de var igennem MOVE-programmet.
Det er markant bedre end den gængse misbrugsbehandling, hvor det kun er 30-40 procent af de unge, der bliver stoffri.
Professor Mads Uffe Pedersen fra Center for Rusmiddelforskning i Aarhus fortæller, at det har stor betydning for succesen, at de unge får sms-påmindelser, så de husker at deltage i det ugentlige møde.
Og så er det også vigtigt, at de unge får et gavekort på et par hundrede kroner hver anden gang, de kommer til samtale.
- Dobbelt så mange gennemfører behandlingen, hvis de får gavekort, i forhold til dem, der ikke gør.
Gavekort gør ikke folk stoffri i sig selv, men det gør, at de unge kommer.
Og så får man mulighed for at kunne påvirke dem til at blive stoffri på sigt, forklarer han.
Under forløbet arbejder man systematisk og i tæt samarbejde med de unge, forklarer professoren.
- Man er hele tiden enige om, hvad man skal, og den unge ved hele tiden, hvad næste træk er, siger han.
Det er vigtigt, at den unge og misbrugskonsulenten sætter nogle konkrete mål for behandlingsforløbet.
Det kan både omhandle stoffer og alkohol, men det kan også omhandle det at få sin dagligdag til at fungere.
- Det handler om at komme op om morgenen og møde i skolen i stedet for at sidde og game hele natten, men også nogle sociale ting omkring venner og familie, siger han.
Randers har succes med programmetI Randers Kommune er de så glade for resultaterne, at de nu bruger MOVE-programmet på de fleste unge misbrugere.
Katrine Vestergaard Nissen, der er afdelingsleder i Rusmiddelcentret i Randers, tror, at succesen blandt andet skyldes, at de unge på forhånd ved, at behandlingen kun varer tre måneder.
- Det er rart at vide, hvad det er, man går ind til, og hvor lang tid, det kommer til at vare, siger hun.
Katrine Vestergaard Nissen fortæller også, at gavekortene er vigtige, fordi de kan bruges til at værdsætte ens pårørende gennem forløbet.
- Det er godt at tale om, hvad det er, man kan bruge gavekortene på.
Det kan være, man har en kæreste, der har støttet godt om forløbet, som man har lyst til at give, eller man har lyst til at give noget til sig selv.
Socialstyrelsen vil nu udbrede MOVE-behandlingen til 12-15 kommuner de kommende år, og foreløbigt har 35 kommuner vist interesse.
Det glæder afdelingsleder Katrine Vestergaard Nissen.
- Det synes jeg, er en rigtig god idé.
Når vi har så god effekt af en behandling, der er afprøvet i så mange kommuner, så tænker jeg ikke, vi skal sidde resultaterne overhørig, siger hun.
FacebookTwitterKopier linkEmner:Betalingsmidler|Detailhandel|Socialstyrelsen|Randers|Aabenraa Kommune




https://www.dr.dk/nyheder/penge/tusindvis-af-boligejere-staar-uden-forsikring-ligesom-gulvtaeppet-bliver-hevet-vaek

PengeTusindvis af boligejere står uden forsikring: 'Ligesom gulvtæppet bliver hevet væk'Markus Lindell fra Ringsted har købt en forsikring til sit hus, som er ugyldig om få måneder.
For to år siden købte Markus Lindell et ældre hus og tegnede for en sikkerheds skyld en ejerskifteforsikring.
Men en konkurs har spændt ben for den sikkerhed.
Af Alexander Hecklen15.
feb.
2019 kl.
10.
01Bemærk: artiklen er mere end 30 dage gammelLæs opHvorfor tegner man en ejerskifteforsikring?
En ejerskifteforsikring har til formål at dække uforudsete skader, som pludselig kan dukke op, når boligejere flytter ind i et nyt hus.
Den dækker skader, der ikke står i tilstandsrapporten og el-installationsrapporten, og som køber ikke kendte til på overtagelsestidspunktet.
Prisen på en ejerskifteforsikring varierer fra selskab til selskab.
Det afhænger af ejendommens størrelse, alder og pris, og der kan være stor forskel på hvilke skader, der er dækket.
I 2015 varierede prisen fra mellem 8.
000 kroner for de billigste standarddækninger til cirka 45.
000 kroner for de dyreste forsikringer med udvidet dækning.
Er boligejeren utilfreds med afgørelsen/afvisningen fra forsikringsselskabet, er det muligt at klage til Ankenævnet for Forsikring.
Kilde: Boligejer.
dk- Det er jo ligesom, at gulvtæppet bliver hevet væk under en.
Sådan siger husejer Markus Lindell fra Ringsted.
For to år siden købte familien et hus fra 1930 på 270 kvadratmeter og tegnede for en sikkerheds skyld en ejerskifteforsikring, der skulle dække uforudsete skader.
Men i december fik Markus Lindell den ubehagelige nyhed, at hans forsikringsselskabs forlis efterlader ham og familien med en ugyldig forsikringspolice fra næste sommer.
- Vi er landet i den hovedpine, at den ejerskifteforsikring, vi har købt, forsvinder fra den 20.
juni, fordi selskabet er gået konkurs, siger han.
Kan ikke tegne nyDa Markus Lindells forsikringsselskab, Quodos, gik konkurs 20.
december sidste år, efterlod det foruden Lindell godt 28.
000 andre kunder med ugyldige ejerskifteforsikringer.
Efter 20.
juni i år har de ligesom Markus Lindell ikke længere en forsikring, der dækker de fejl og mangler, de over de næste år risikerer at finde på deres huse.
Det sker, til trods for at Folketinget i april sidste år vedtog en lov, der netop skulle hjælpe andre konkursramte kunder.
Loven gælder bare først fra den 1.
januar 2019, og dermed kom Quodos' konkurs blot 12 dage inden, at kunderne kunne være blevet dækket af den nye lov.
- Det er ubehageligt.
Vi troede, vi var sikret.
Vi havde købt en forsikring for at være sikker, og når den så lige pludselig forsvinder, så kan man jo ikke købe en ny ejerskifteforsikring, når man først er flyttet ind, siger han.
Partier vil ændre lovenBåde Socialdemokratiet og Dansk Folkeparti vil have erhvervsminister Rasmus Jarlov (K) til at ændre loven, så de klemte kunder fra Quodos' forlis bliver omfattet af den.
Men hos Erhvervsministeriet har man muligvis hjælp på vej til de nødstedte kunder.
Dog ikke gennem en ændring af loven.
Erhvervsministeriet skriver i et svar til DR Nyheder, at ministeriet er i gang med at finde ud af, om kunderne kan få deres penge for ubrugte forsikringer tilbage.
Derudover forsøger ministeriet at finde selskaber, der kan overtage de nødstedte kunders policer.
- Konkret er Erhvervsministeriet ved at afklare, om kunder med både ejerskifte- og byggeskadeforsikringer i Qudos kan få refunderet deres forsikringspræmie fra Garantifonden for Skadesforsikringsselskaber forholdsmæssigt, skriver Erhvervsministeriet.
Husejer Markus Lindell fra Ringsted håber på en hurtig afklaring i sagen, så han og tusindvis af andre konkursramte kunder snart kan få at vide, om de er købt eller solgt, når det gælder uforudsete skader i fremtiden.
- Det ville være dejligt at kunne sove mere roligt om natten og ikke skulle have det i baghovedet, hver gang man måske ser noget på huset.
Det ville være rart at vide, at man har det her sikkerhedsnet under sig, som man har betalt for, siger han.
Så mange boligejere er ramt af konkursen•Det er disse tidligere Quodos-kunder, som det handler om:•28.
203 kunder med ejerskifteforsikringer•10.
547 kunder med byggeskadeforsikringer•Kilde: Forsikring & PensionFacebookTwitterKopier linkEmner:Det Konservative Folkeparti|Rasmus Jarlov (politiker)|Forsikringsselskaber|Erhvervs og vækstministeriet|Ringsted




https://www.dr.dk/sporten/atletik/verdens-mest-velorienterede-tandlaege-er-rastloes-arbejdsloes-og-mega-privilegeret

AtletikVerdens mest velorienterede tandlæge er 'rastløs, arbejdsløs og mega privilegeret'Orienteringsløberen Maja Alm har netop færdiggjort sin uddannelse til tandlæge.
Af Johan Haarløv15.
feb.
2019 kl.
08.
33Bemærk: artiklen er mere end 30 dage gammelLæs opI syv et halvt år har Maja Alm delt sin tid op mellem sit studie til tandlæge og sin karriere som orienteringsløber.
Men i sidste uge blev hun færdiguddannet, som den vel nok mest velorienterede tandlæge i verden.
Og med beviset som tandlæge i hånden kan hun nu fokusere fuldt ud på livet som løber.
- Det er virkelig vildt at blive færdig.
Det var lidt samme følelse som at vinde et VM.
Det med at have kæmpet for noget i lang tid for så at få forløsningen, det er overvældende, men også lidt tomt bagefter.
Den dårlige samvittighed er væk, så nu er jeg rastløs og arbejdsløs i stedet for, siger Maja Alm.
- Nu kan jeg planlægge mit liv efter, hvad der er mest optimalt for min sport.
Det er mega privilegerende og fedt.
Samtidig har jeg noget at falde tilbage på, når jeg er færdig med at løbe.
Det er jeg super stolt over.
Overvejer at finde deltidsjobSiden 2014 har Maja Alm vundet ni medaljer ved VM i orienteringsløb.
Fem af dem har været af guld.
Men i efteråret erklærede den suveræne orienteringsløber, at hun fremadrettet ville lægge løbet i skoven til side og i stedet fokusere på de løbediscipliner, der foregår på en cindersbane.
Alms beslutning bunder i ambitioner om at deltage ved de olympiske lege.
Orienteringsløb er ikke en del af de olympiske discipliner, og derfor vil hun i stedet forsøge at kvalificere sig til olympiaden i Tokyo som mellemdistanceløber.
Hun har dog endnu ikke lagt sig fast på hvilken distance, der skal få hende til Japan.
Lige nu er hun 18 sekunder fra OL-kravet på 5000-meteren, og på 3000-meteren satte hun i weekenden ny dansk indendørsrekord.
Læs også:Ny sport giver Maja Alm ny motivationMen selvom de sportslige mål fylder det meste af hendes liv, vil hun ikke afvise at finde et deltidsjob på en tandklinik.
- Jeg overvejer at finde et deltidsjob, hvor jeg kan arbejde en eller to gange om ugen.
Men jeg kommer også til at være på højdetræningslejre tre gange om året af fire uger af gangen.
Det er mange uger, jeg skal have fri, så det kræver en fleksibel arbejdsgiver, siger Maja Alm og tilføjer:- Og hvis jeg ikke kan finde de forhold, jeg søger, så forbliver jeg professionel løber.
Alm skal i weekenden løbe både 1500- og 3000-meter ved DM i indendørs atletik.
FacebookTwitterKopier linkEmner:Maja Alm (atlet)|Orienteringsløb|Tandpleje|Japan|Tokyo




https://www.dr.dk/nyheder/indland/efterladte-bryder-loven-ved-beholde-urner-med-afdoedes-aske

IndlandEfterladte bryder loven ved at beholde urner med afdødes askeRigid lovgivning sender efterladte ud i etisk dilemma, mener bedemænd.
Udstilling af urner i begravelsesforretning (arkivfoto).
(© dr)Af Kasper Duncan Gram (Video)15.
feb.
2019 kl.
09.
03Bemærk: artiklen er mere end 30 dage gammelLæs opI Danmark er det ulovligt at opbevare en urne med en afdøds aske, selv hvis det blot er midlertidigt.
Og dilemmaerne om håndteringen af den afdødes aske vedrører et stigende antal danskere, idet otte ud af ti nu vælger at blive kremeret, skriver Kristeligt Dagblad.
”Bekendtgørelse af lov om begravelse og ligbrænding” sidestiller askeopbevaringen med omgang med lig, fortæller Ole Roed Jakobsen, der er direktør for brancheforeningen Danske Bedemænd:- Vi ser gerne en liberalisering af loven, for nutidens pårørende har ikke bare en mere individualiseret indstilling til livet, men også til døden.
Og det giver en afsmittende effekt på de efterladtes ønsker, siger han til Kristeligt Dagblad.
Må spredes i havetLoven tillader, at urnen nedsættes på en kirkegård, eller at asken bliver spredt på havet.
Det er derimod ikke tilladt at sprede asken over land eller at lade urnen stå derhjemme.
Det må man med asken i udlandetI Storbritannien kan man få lagt afdødes aske i en fyrværkeri-raket og sendt af sted.
Her tillader man også, ligesom i USA og i Schweiz, at der laves smykker af asken, og at man for eksempel får den presset til en diamant, som bæres i en fingerring.
Asken kan endvidere lægges i en koralrevlignende klods, som sænkes i havet.
Kilde: Kristeligt DagbladAvisen har talt med Sara på 35 år, der har beholdt urnen med aske fra sin lille søn derhjemme.
Hun vil gøre tingene i sit eget tempo og forstår ikke, hvorfor det er ulovligt:- Det hele var meget forhastet.
Så jeg var slet ikke klar til at tage beslutningen om, hvad der skulle ske med min søns urne.
Han var kun et år og syv måneder, da han døde, og på det tidspunkt havde jeg det sådan, at han er et lille barn, han skal ikke ned i jorden alene, siger hun til Kristeligt Dagblad.
For at vinde tid ansøgte hun om askespredning, men urnen har nu stået i to år på sønnens gamle puslebord.
Selve besiddelsen af urnen sætter mange i et etisk dilemma, mener Jan Schandorff, der er bedemand på Frederiksberg i København.
Han peger på, at det kan være problematisk i situationer, hvis man for eksempel venter på en tilrejsende slægtning eller bedre vejr.
Ifølge Kirkeministeriet er der ingen planer om en revidering af bestemmelserne i forbindelse med omgang med afdødes aske.
FacebookTwitterKopier linkEmner:Kristeligt Dagblad|København|Danske Bedemænd|Handel og service|Frederiksberg




https://www.dr.dk/nyheder/regionale/hovedstadsomraadet/patienter-paa-gangene-influenza-udbrud-presser-hovedstadens

KøbenhavnPatienter på gangene: Influenza-udbrud presser hovedstadens hospitalerDer er ikke nok isolationsstuer til influenzaramte.
Stuerne på de medicinske afdelinger er fyldt op, og derfor må nogle patienter ligge på gangene.
Af Ida Zander og Kamilla Mærsk15.
feb.
2019 kl.
09.
47Bemærk: artiklen er mere end 30 dage gammelLæs opDu har måske selv haft turen.
Eller også kender du en, der har.
Ondt i muskler, feber, forkølelse og hovedpine - bedre kendt som influenza.
Den influenza-sæson, som lige nu har taget i os, presser de medicinske afdelinger på flere af Region Hovedstadens hospitaler.
Der er nemlig for mange patienter, der skal bruge en isolationsstue og derfor optager sengepladser for andre patienter, så de ikke bliver smittet.
For når en stue med to, tre eller fire senge kun bruges af en enkelt patient, så står de andre senge tomme og er ubrugelige.
Det er forbundet med dårlig nattesøvn, forstyrrelser og mange lyde.
Så det er overhoved ikke værdigt, når patienter ligger på gangen.
Flemming Bøgedal Olsen, ledende oversygeplejerske på medicinsk afdeling på Herlev-Gentofte HospitalDet mærker man blandt andet på Glostrup Hospital, siger Helle Rabing, som er ledende oversygeplejerske på medicinsk afdeling.
- Den samlede situation presser pladserne.
For vi er både nødt til at isolere influenza-patienter og dem med de multiresistente bakterier, siger hun.
Også på Herlev-Gentofte Hospital har man svært ved at håndtere alle de patienter, der skal ligge i isolation, siger Flemming Bøgedal Olsen, ledende oversygeplejerske på medicinsk afdeling på hospitalet.
- Vi har både influenzaramte, folk med roskildesyge og dem med andre multiresistente bakterier, og det betyder, at vi er pressede.
Hvad er influenza?
Influenza er en typisk vintersygdom.
Den tilbagevendende vinterinfluenza kaldes sæsoninfluenza og optræder i bølger af 6-10 ugers varighed fra december til marts.
Influenza skyldes infektion i de øvre luftveje med influenzavirus A, B eller C.
Alle kan blive ramt af influenza.
Symptomer:Pludselig opstået høj feber med kulderystelser, muskelømhed og hovedpine, der ledsages af en markant sygdomsfornemmelse.
Ofte lidt tør hoste og lette synkesmerter.
Ved alvorlig sygdom ses oftest lungebetændelse med bakterier, fx.
pneumokokker, ligesom influenza kan forværre eksisterende sygdomme som fx sukkersyge eller hjertekarsygdomme.
Kilde: Statens Serum InstitutPatienter flyttes rundtNormalt er der isolationsstuer nok, så patienter med resistente bakterier ligger alene og ikke smitter andre.
Men influenza-sæsonen og et udbrud af Roskildesyge betyder, at nogle patienter må ligge på gangene, og det er slet ikke optimalt, siger Flemming Bøgedal Olsen.
- Det er forbundet med dårlig nattesøvn, forstyrrelser og mange lyde.
Det er overhovedet ikke værdigt.
Flere patienter må også placeres på gangene eller flyttes rundt på forskellige afdelinger på Glostrup Hospital, siger ledende oversygeplejerske på medicinsk afdeling Helle Rabing.
- Det kan give nogle gener for patienterne og de pårørende, fordi vi er nødt til at flytte patienterne en del rundt for at skaffe enestuer, siger hun.
Læs også:Nu topper influenzasæsonen: Men årets vaccine virkerHos Danske Patienter er man bekymret for de spidsbelastede perioder, fordi det går ud over patienterne.
Der er næsten uanset årstid isolerede patienter, og lige nu presser influenzaen.
Men når det ikke er det, så er det noget andet.
Kristian Antonsen, vicedirektør på Bispebjerg og Frederiksberg Hospital.
- Der sker flere fejl, man får ikke givet den tilstrækkelige information, man kan overse symptomer og give forkert medicin.
Og i sidste ende er der flere patienter, der dør, når der er overbelægning, lyder det fra Annette Wandel, som er vicedirektør i Danske Patienter.
Et vedvarende problemSelvom det er influenzaen og Roskildesygen, der lige nu presser hospitalerne, så er det en gentagende udfordring, siger Annette Wandel.
- Det er et mere generelt problem, fordi mange medicinske afdelinger har permanent overbelægning.
Man bliver nødt til at kigge på kapaciteten, så man har hænder og senge nok til de patienter, der er indlagt.
Hos Region Hovedstaden har man fokus på udfordringerne med sengepladser på hospitalerne, forklarer regionsrådsformand Sophie Hæstorp Andersen (S).
- Vi skal sikre, at vi hele tiden har sengepladser nok, og at vi kan tage ekstra senge i brug, når der er epidemier, der raser, siger hun og fortsætter:- Noget af det, vi kan gøre politisk, er at sørge for, at vores personale kan møde på arbejde og har et arbejdsmiljø, der gør, at de ikke går ned med stress og ikke søger væk fra de medicinske afdelinger, siger hun.
FacebookTwitterKopier linkEmner:Socialdemokraterne|Sophie Hæstorp (politiker)|Sygdomme og lidelser|Hospitaler|Herlev




https://www.dr.dk/nyheder/viden/kroppen/fabrikken-der-eksploderede-din-antibiotikakur-haenger-i-en-tynd-kinesisk-traad

Antibiotikaresistens: Den skjulte trusselSe temaKroppenFabrikken, der eksploderede: Din antibiotikakur hænger i en tynd, kinesisk trådDanmark er afhængig af antibiotika fra fabrikker i Kina.
Af Emilie Aagaard og Grafik: Lærke Kromann15.
feb.
2019 kl.
10.
01Læs opMandag den 10.
oktober 2016 eksploderede en medicinalfabrik i millionbyen Jinan i det østlige Kina.
Eksplosionen skyldtes formentligt en menneskelig fejl.
Der var ingen, der mistede livet, men en lokal skole måtte evakueres på grund af en tyk hvid støvsky, som bredte sig i området efterfølgende.
Det er, hvad man kan læse i få engelsksprogede artikler.
Det rammer os i nakken, hvis vi ikke tager det her alvorligt.
Niels Frimodt-Møller, overlæge på RigshospitaletMen i forsommeren 2017 – altså godt at halvt år senere – kom ulykken pludselig til at ændre den behandling, som kritisk syge patienter fik på de danske hospitaler.
For fabrikken i Jinan var den største producent af Piperacillin/Tazobactam, der er en type af antibiotika, som patienter med alvorlige infektioner - for eksempel blodforgiftning - ofte får i Danmark.
Nu var vi nærmest løbet tør for den livsvigtige medicin.
- Der var kritisk syge patienter, som normalt ville have fået det antibiotikum.
Behandling skulle de altså have.
Så vi var nødt til at bruge en mere bredspektret type, som vi normalt forsøger at undgå, fortæller Niels Frimodt-Møller, overlæge på Mikrobiologisk Afdeling på Rigshospitalet.
@ Colourbox, redigeret.
Erstatning giver diarré og antibiotikaresistensBredspektret antibiotika, som den Niels Frimodt-Møller var nødt til at erstatte med, kan give svær diarré.
Men det er ikke hovedårsagen til, at han var ked af at tage den i brug.
- Den er effektiv til at slå infektioner ned, men den er samtidig kendt for at skabe mange resistente bakterier, fortæller Niels Frimodt-Møller.
Antibiotika og resistensGroft sagt er der to hovedgrupper af antibiotika: Bred- og smalspektret.
De smalspektrede typer er beregnet til at ramme en bestemt infektion, mens de bredspektrede slår mange bakterietyper ihjel.
Også de gode bakterier i din tarm.
Det er primært overforbrug af bredspektrede typer, der fremmer resistens.
Nogle bakterier er naturligt resistente over for nogle typer af antibiotika, men i andre tilfælde bliver bakterier multiresistente på grund af ændringer i deres gener.
Det sker, fordi bakterierne kæmper for deres liv, når vi eksempelvis behandler dem med antibiotika.
Hvis vi ikke slår dem ihjel, bliver de stærkere.
Og jo mere antibiotika, desto mere resistens.
(Kilder: Jenny Dahl Knudsen og SSI.
)Men i 2017 ændrede forbruget af den resistensskabende antibiotika sig.
Det kan man se i en rapport, som Statens Serum Institut og Danmarks Tekniske Universitet udgav.
- Vi kan se en markant stigning i nogle af de typer antibiotika, som vi ifølge Den Nationale Handlingsplan skal minimere forbruget af, siger Ute Wolff Sönksen, der er overlæge og forsker ved Statens Serum Instituts laboratorie for antibiotikaresistens.
Få producenter gør markedet sårbartNiels Frimodt-Møller fortæller, at det ikke er første gang, at han oplever at stå uden den antibiotika, som han helst vil give en patient.
- Vi har oplevet flere tilfælde de seneste ti år, hvor vi ikke har kunne få de gode, gamle, hæderkronede antibiotikatyper, siger han.
Hos Amgros I/S, der indkøber medicin til det danske hospitalsvæsen, bekræfter administrerende direktør Flemming Sonne, at manglen på Piperacillin/Tazobactam efter fabrikseksplosionen i Kina ikke er en enlig svale.
- Meget af usikkerheden kan forebygges ved at bruge rettidigt omhu, men med visse typer antibiotika har vi oplevet leveringsvanskeligheder tidligere, siger han.
@ Colourbox, redigeret.
Det skyldes selvfølgelig ikke eksplosioner på fabrikker hver gang.
Men før i tiden var der typisk mange producenter af de fleste former for antibiotika.
I dag er der færre producenter, og det gør leveringssikkerheden sårbar.
Det er konklusionen i en rapport, som den hollandske NGO Access To Medicine udgav sidste år.
Det kan ikke betale sig at producere penicillinDet er ikke produktionen af alle typer antibiotika, der er lige sårbare.
Ironisk nok er især de typer, som har været på markedet længst tid, særligt sårbare.
Hvis vi havde en fabrik i for eksempel Norden eller et sted i Europa, som kunne levere de produkter, vi i Nordeuropa snart er de eneste, der bruger, ville det hele være mere robustUte Wolff Sönksen, SSIEt eksempel er penicillin - det allerførste antibiotikum, der kom på markedet.
- Helt grundlæggende bruger vi i Nordeuropa mere penicillin og mindre bredspektret antibiotika end i resten af verden.
Men som forbruget falder i resten af verden, bliver markedet for penicillin mindre over tid, siger Ute Wolff Sönksen.
Samtidig er priserne på penicillin meget lav.
Patenterne på medicinen er nemlig for længst udløbet, og kopimedicin har presset markedet.
Det betyder også, at produktionen ofte er blevet flyttet fra europæiske lande til steder, hvor arbejdskraften er billigere.
For eksempel Indien og Kina.
Taskforce skal reagere, inden vi løber tørOg det gør os altså sårbare.
Når en fabrik eksploderer eller vælger at lukke på grund af et ugunstigt marked, står vi i Danmark med et stort problem:Vi har ikke længere den medicin, vi har brug for.
Problemet er ikke nyt.
Og derfor har forskellige løsninger været oppe at vende flere gange.
Senest efter fabrikseksplosionen i Kina.
Regionsformand for Region Hovedstaden, Sophie Hæstorp Andersen (S), foreslog, at Lægemiddelstyrelsen oprettede en særlig taskforce, som skulle handle, allerede inden vi løber tør for vigtig medicin.
- Den nye taskforces mest grundlæggende opgave bliver at komme med bud på hvilke lægemidler, der er mest afgørende for Danmark, sådan at vi har et særligt vågent øje på disse, hvis der sker udsving, sagde hun dengang til JyllandsPosten.
Lægemiddelstyrelsen: Løsningen er medicinlagreTaskforcen blev oprettet, dog af de danske hospitalsapoteker i samarbejde med Amgros I/S.
Det fortæller administrerende direktør i Amgros, Flemming Sonne.
Hvad er Amgros?
Amgros beskriver deres rolle i det danske sundhedsvæsen således:- At sikre de offentlige danske sygehuse den rette medicin og det rigtige medicinske udstyr til den rette pris, på rette sted, til rette tid og i rette kvalitet.
Altid med patienterne for øje og altid via tæt dialog og samarbejde.
Kilde: amgros.
dkBåde repræsentanter fra Lægemiddelstyrelsen og de fem danske regioner er også inddraget i taskforcens arbejde.
Merete Herman, der er enhedschef i Lægemiddelstyrelsen, fortæller, at man især fokuserer på at opbygge et lager af de typer medicin, som man anser for at være særligt kritiske.
- Den primære løsningsmodel på kort bane nationalt er at opbygge lagre.
Der spiller Amgros en stor rolle, siger hun.
Produktionen skal hjem til NordenMen der kan gøres mere.
Det mener Ute Wolff Sönksen fra SSI.
- Hvis vi havde en fabrik i for eksempel Norden eller et sted i Europa, som kunne levere de produkter, vi i Nordeuropa snart er de eneste, der bruger, ville det hele være mere robust.
Niels Frimodt-Møller fra Rigshospitalet er enig i, at mere kontrol over produktionen ville gøre os mindre sårbare.
- Hvis man havde en eller anden offentlig institution, der producerede penicillin, ville vi være langt mindre sårbare, siger han.
Når vi ser på udviklingen, er vi godt klar over, at der er nye tanker, vi er nødt til at tænke.
Og de forslag er da helt klart noget, vi skal overveje.
Merete Herman, Lægemiddelstyrelsen.
Dansk produktion er dyrBåde i Amgros og hos Lægemiddelstyrelsen er man åben overfor nye ideer.
- Når vi ser på udviklingen, er vi godt klar over, at der er nye tanker, vi er nødt til at tænke.
Og de forslag er da helt klart noget, vi skal overveje.
Men at starte en produktion helt fra bunden - det er omkostningstungt, siger Merete Herman fra Lægemiddelstyrelsen, efter at DR har præsenteret hende for lægernes forslag.
@ Colourbox, redigeretHun understreger dog, at en stor del af beslutningen er politisk eller ligger hos Amgros.
Ikke hos Lægemiddelstyrelsen.
Hos Amgros er man positiv overfor overlægernes forslag, selv om man også erkender, at det vil koste penge for eksempel at flytte produktionen til offentlige hænder i Danmark.
- Det er ikke en dårlig idé at producere nogle af lægemidlerne selv.
Den er vi som sådan med på i Amgros, og vi har allerede en række overvejelser, som går i den retning.
At hjemtage lægemidler er en tendens, man også ser i USA.
Men det vil koste, siger Flemming Sonne.
Det rammer os i nakkenNiels Frimodt-Møller og Ute Wolff Sönksen er godt klar over, at det ikke er billige forslag, de kommer med.
Men Niels Frimodt-Møller vurderer, at det kan blive endnu dyrere, hvis vi ikke længere kan få den antibiotika, vi har brug for.
- I min optik er det et samfundsmæssigt problem at opretholde produktionen af de her antibiotikatyper, forklarer han.
Og han forudser, at han og hans kollegaer i fremtiden igen vil stå i en situation, hvor de ikke kan få den medicin, som de vurderer er bedst for den enkelte patient og for samfundet.
- Det rammer os i nakken, hvis vi ikke tager det her alvorligt, understreger han.
FacebookTwitterKopier linkEmner:Medicin|Sophie Hæstorp (politiker)|Kina|Industri|Rigshospitalet




https://www.dr.dk/nyheder/politik/riskaer-og-stram-kurs-har-brudt-reglerne-flertal-vil-lukke-smutvej-til

PolitikRiskær og 'Stram Kurs' har brudt reglerne: Flertal vil lukke smutvej til vælgererklæringerPartier kan i dag omgå regel om ventetid i forhold til vælgererklæringer uden sanktioner.
Klaus Riskær Pedersen 15.
feb.
2019 kl.
07.
10Bemærk: artiklen er mere end 30 dage gammelLæs opEt politisk flertal på Christiansborg vil lukke et smuthul i valgreglerne, som gør det muligt for partier, der forsøger at komme i Folketinget, at omgå regler i jagten på vælgererklæringer.
Det skriver Jyllands-Posten.
Smuthullet består i, at partier, der indsamler vælgererklæringer, kan omgå den såkaldte eftertænksomhedsperiode.
Den fastslår, at der skal gå syv dage, fra en borger første gang siger ja til at give sin underskrift til et parti, til at støtten endeligt bekræftes.
Det er selvfølgelig en snubletråd, for os der vil i gang, så vi sender dig et link om 7 hhv.
14 dage, så du husker at få det gjortKlaus Riskær PedersenIfølge avisen har partiet Klaus Riskær Pedersen og Stram Kurs dog kortsluttet den proces, så støtterne kan skrive under digitalt med deres NemID med det samme.
Men et politisk flertal i Folketinget vil ikke finde sig i, at partier kan udnytte smuthuller.
Læs også:Klaus Riskær irettesat igen: Har brudt reglerne gennem hele sin indsamlingIfølge Jyllands-Posten er der opbakning fra både Venstre, Socialdemokratiet og Dansk Folkeparti til at lukke finten.
- Det kommer ikke bag på mig, at lige præcis Klaus Riskær er en tand for smart.
Når vi har med politiske partier, der ønsker at sidde i Folketinget, at gøre, så burde det ikke være nødvendigt at true med bål og brand.
- Så burde de kunne finde ud af at overholde reglerne, siger Venstres kommunalordfører, Jan E.
Jørgensen, til avisen.
Valgreglerne giver ikke mulighed for at sanktionere partierne, der bryder reglen om syv dages eftertænksomhed.
Men det skal der laves om på, lyder det.
- Til min egen overraskelse er der ikke nogen sanktioner i dag, hvis man bryder reglerne, og det synes jeg, er uforståeligt, siger kommunalordfører Magnus Heunicke (S) til Ritzau.
Riskær: En snubletrådØkonomi- og indenrigsministeriet har flere gange bedt Stram Kurs og Klaus Riskær Pedersen om at stoppe.
Det viser breve, som Jyllands-Posten har fået aktindsigt i.
Men begge partier er fortsat.
For Klaus Riskær Pedersen er de syv dages ventetid ifølge Jyllands-Posten blot "en snubletråd".
Det skriver han i den mail, han nu – efter flere irettesættelser fra ministeriet – er begyndt at sende til stillere, der ønsker at støtte hans vej mod Folketinget.
- Indenrigsministeriets bekendtgørelse kræver en ”eftertænksomhedsperiode” på syv dage, som politikerne mener, du skal beskyttes af.
- Det er selvfølgelig en snubletråd, for os der vil i gang, så vi sender dig et link om 7 hhv.
14 dage, så du husker at få det gjort, lyder det fra Riskær ifølge avisen.
Han lover nu at vente syv dage med at sende det endelige godkendelseslink.
Stram Kurs er ikke vendt tilbage på Jyllands-Postens henvendelser.
/ritzau/FacebookTwitterKopier linkEmner:Klaus Riskær Pedersen (erhvervsleder)|Magnus Heunicke (politiker)|Økonomi- og indenrigsministeriet|Valg og folkeafstemninger|Jylland




https://www.dr.dk/nyheder/indland/politiet-efterforsker-dodsbrand-i-grevinge-som-drabssag

IndlandPolitiet efterforsker dødsbrand i Grevinge som drabssag Midt- og Vestsjællands Politi efterlyser vidner i en mulig drabssag, hvor en 65-årig mand har mistet livet.
En voldsom brand i et hus i Grevinge har kostet en mand livet.
(Arkivfoto) 15.
feb.
2019 kl.
03.
47 | opdateret 15.
feb.
2019 kl.
03.
56Bemærk: artiklen er mere end 30 dage gammelLæs opDet var en 65-årig mand, der torsdag blev fundet død i et udbrændt hus ved Grevinge i Odsherred.
Det oplyser Midt- og Vestsjællands Politi i en pressemeddelelse omkring klokken tre natten til fredag.
Branden blev anmeldt til politiet klokken 07.
14 torsdag morgen.
Det var en lokal kvinde, der slog alarm, da hun opdagede det brændende hus.
Politi og brandvæsen rykkede talstærkt ud til stedet, men den voldsomme brand havde allerede godt fat i huset.
Der var også kraftig røg fra branden, hvilket skabte trafikale problemer i området.
Mistænkeligt dødsfaldI første omgang var meldingen, at man ikke havde fundet personer i huset.
Men op ad formiddagen ændrede situationen sig, da røgdykkere havde skaffet sig adgang til en større del af huset.
Torsdag aften oplyste politiet, at dødsfaldet var "mistænkeligt", men uden at oplyse mandens identitet.
Natten til fredag fortæller politiet, at sagen efterforskes som en drabssag.
Det skyldes, at den 65-årige har nogle skader, som er påført forud for branden.
Huset, der ligger på Færgevej ved Grevinge, er udbrændt.
Blandt andet er husets førstesal styrtet sammen.
Efterlyser vidnerPolitiet efterlyser vidner, der kan have set noget mistænkeligt i området omkring Færgevej og på vejstrækningen Nykøbingvej imellem Holbæk og Vig i tidsrummet fra onsdag formiddag til torsdag morgen.
- Det kan være personer, køretøjer eller noget som afviger fra det normale i området.
Skulle nogen sidde inde med en konkret mistanke eller i øvrigt har oplysninger i sagen, vil vi meget gerne tale med dem, udtaler vicepolitiinspektør Bjørke Kierkegaard, der er leder af efterforskningen.
Mandens pårørende er underrettet.
/ritzau/FacebookTwitterKopier linkEmner:Midt- og Vestsjællands Politi|Sjælland|Politi|Brande|Holbæk




https://www.dr.dk/nyheder/indland/massefyringer-rammer-aalborg-universitet-naeste-aar-skal-universiteterne-spare-endnu

IndlandMassefyringer rammer Aalborg Universitet: Næste år skal universiteterne spare endnu mereUniversiteterne mister 3.
900 kroner per studerende næste år, hvis ikke politikerne finder flere penge.
Aalborg Universitet nedlagde i denne uge 107 stillinger, og det betød massefyring af medarbejdere.
(© Grafik: Signe Heiredal)Af Signe Kammersgaard Müller og Kåre Kildall Rysgaard15.
feb.
2019 kl.
07.
00 | opdateret 18.
feb.
2019 kl.
10.
13Bemærk: artiklen er mere end 30 dage gammelLæs opOpdateret den 18/02 2019 kl.
10.
15.
I denne uge sad medarbejdere på Aalborg Universitet klar ved deres telefoner.
Men de håbede ikke på et opkald.
Ledelsen ringede rundt i en af de største fyringsrunder på universitetet til dato.
Over 100 stillinger blev nedlagt.
Sparerunden på Aalborg UniversitetAalborg Universitet har samlet gennemført en besparelse på 67 millioner kroner.
Pengene er fundet ved at opsige lejede lokaler og nedlægge 107 stillinger.
Universitetet har omkring 3.
500 ansatte og godt 23.
000 studerende i hhv.
Aalborg, Esbjerg og København.
Fyringsrunden i Aalborg bliver næppe den sidste for danske universiteter, lyder det fra organisationen Danske Universiteter.
Næste år skal universiteterne spare 3.
900 kroner for hver eneste studerende, viser tal fra Finansministeriet.
Det er den største besparelse i ti år.
- Det er meget bekymrende, og jeg kan ikke se, at de besparelser, der er udsigt til næste år, kan gennemføres uden flere fyringer rundt omkring på universiteterne, siger Jesper Langergaard, direktør for Danske Universiteter.
De studerende i Aalborg frygter allerede nu, hvad de netop overståede fyringer vil betyde for deres uddannelser.
- Det kan jo betyde, at vi får mindre vejledning og undervisning.
Og det betyder noget for kvaliteten af undervisningen, hvis vores undervisere fremover har mindre tid til at forske, og dermed ikke kan basere undervisningen på den seneste forskning, siger Christian Juel Nicolajsen, der læser økonomistyring på 8.
semester.
Han er desuden medlem af Akademisk Råd på det Samfundsvidenskabelige Fakultet og studenterrepræsentant i Aalborg Universitets bestyrelse.
Christian Juel Nicolajsen er studerende på Aalborg Universitet, medlem af Akademisk Råd på det Samfundsvidenskabelige Fakultet og studenterrepræsentant i AAU's bestyrelse.
 DR)Mister 3.
900 kroner for hver studerendeDer er særligt to årsager til, at universiteterne ifølge Finansloven skal spare næste år.
For det første har universiteterne siden 2016 skulle spare to procent om året.
Det er en konsekvens af det såkaldte omprioriteringsbidrag, og det er blandt andet det, der har ført til fyringerne i Aalborg.
For det andet står universiteterne til at miste små 300 millioner kroner, som har været tildelt siden 2010.
Det er penge, som universiteterne har fået, når studerende på bestemte uddannelser har bestået deres eksamener.
Beløbet kaldes taxameterløft.
På Christiansborg har Socialdemokratiet flere gange opfordret regeringen til at indkalde til forhandlinger på området, men indtil videre uden held, siger uddannelses- og forskningsordfører Mette Reissmann (S).
- Regeringen er alt for sent ude.
De skal komme med et udspil, og det skal ske snart, ellers kommer vi til at stå i et økonomisk blodbad på de videregående uddannelser til næste år, siger Mette Reissmann.
Universiteter tøver med at fyre og hyreDen manglende politiske afklaring giver usikkerhed på landets universiteter, som er bekymrede for et stort hul i økonomien.
På Syddansk Universitet håber prorektor Bjarne Graabech Sørensen stadig, at politikerne finder flere penge.
- Vi ved lige nu ikke, hvordan vores økonomi bliver næste år.
Men hvis vi først begynder at sige farvel til medarbejdere, så er det meget vanskeligt at få dem tilbage.
Så det gør vi ikke, uden at det er højest nødvendigt, siger han.
Jeg tror, vi er forbi det punkt, hvor der er mere overflødigt at skære væk.
Man er presset rigtig mange steder lige nuJens Henrik Thulesen Dahl, uddannelses- og forskningsordfører, Dansk FolkepartiUniversiteterne kan dog risikere at vente længe, før de kender næste års økonomi, frygter Jesper Langergaard fra Danske Universiteter.
Med udsigten til et folketingsvalg og derefter sommerferie bliver det hurtigt efterår, uden at der er sket noget på Christiansborg.
- Vores frygt er, at universiteterne kun ved et par måneder i forvejen, hvor mange ansatte de har råd til at have næste år, siger han.
Netop den situation møder kritik fra Socialdemokratiet:- Det er ganske enkelt uacceptabelt, for det sætter jo alle universiteterne i en situation, hvor de ikke kan budgettere for næste år, siger Mette Reissmann.
Socialdemokratiet vil ikke garantere at finde de ekstra penge, som er givet i taxameterløftet.
Til gengæld lover partiet at fjerne to procents-besparelserne på uddannelse, hvis det får regeringsmagten efter valget.
DF: Ikke mere overflødigt at skære vækSom støtteparti for regeringen var Dansk Folkeparti med til at indføre besparelserne på to procent, men det skal ændres, mener partiet nu.
- Jeg tror, vi er forbi det punkt, hvor der er mere overflødigt at skære væk.
Man er presset rigtig mange steder lige nu, siger uddannelses- og forskningsordsfører Jens Henrik Thulesen Dahl fra Dansk Folkeparti.
Han erkender, at der i årevis har ligget en opgave med at kigge på universiteternes samlede økonomi.
- Jeg forstår godt ønsket om, at man har en økonomi, man kan regne med, siger Jens Henrik Thulesen Dahl.
Det har på grund af ferie ikke været muligt at få en kommentar fra hverken forsknings- og uddannelsesminister Tommy Ahlers (V) eller finansminister Kristian Jensen (V).
DR har desuden forsøgt at få en kommentar fra uddannelses- og forskningsordførerne i både Venstre, Liberal Alliance og Det Konservative Folkeparti og også kontaktet partiernes pressetjenester.
Ingen fra regeringspartierne har kunnet medvirke.
På Aalborg Universitet er budskabet til politikerne klart fra studerende Christian Juel Nicolajsen:- De skal investere i uddannelse, for det er fremtiden.
Det er mennesker, som skal ud og varetage alle mulige jobs i vores samfund, når de er færdige.
Det skal de være så dygtige til som muligt, og derfor skal man investere i den ressource, som de bliver i det lange løb.
Opdatering: Det er den 18/02 2019 kl.
10.
15 blevet tilføjet, at den studerende Christian Juel Nicolajsen er medlem af Akademisk Råd på det Samfundsvidenskabelige Fakultet, samt studenterrepræsentant i Aalborg Universitets bestyrelse.
FacebookTwitterKopier linkEmner:Jens Henrik Thulesen Dahl (politiker)|Kristian Jensen (politiker)|Socialdemokraterne|Uddannelse|Aalborg




https://www.dr.dk/sporten/oevrig/sjap-sjap-sjap-det-varme-vejr-kan-drille-dansker-ved-det-alpine-vm-0

Øvrig sportSjap, sjap, sjap: Det varme vejr kan drille dansker ved det alpine VMDer er plusgrader i svenske Åre, hvor der afholdes VM i alpin skiløb.
Casper Dyrbye skal fredag køre finale i storslalom ved VM.
Af Johan Haarløv15.
feb.
2019 kl.
07.
22Bemærk: artiklen er mere end 30 dage gammelLæs opPlusgraderne har meldt sin ankomst, og det smager lidt af forår.
Ikke bare herhjemme, men også i den svenske by Åre, hvor der i de her dage afholdes VM i alpint skiløb.
Og det varme vejr gør det ikke lettere at køre på pisterne, tværtimod.
De helt op til otte plusgrader, der var i Åre torsdag, betød, at arrangørerne blev nødt til at sprede salt på pisten, der skulle gøre tøsneen mindre sjappet.
Til trods for det varme vejr og den tilsvarende langsomme piste lykkedes det danske Casper Dyrbye at løbe sig i finalen i storslalom, der køres i dag.
Han blev nummer 29.
i kvalifikationen efter to gode gennemløb.
Han især var hurtig først på dagen, hvor vinden endnu ikke var begyndt at blæse op.
Læs også:Klimaforandringer gør skisportssteder afhængige af kunstig sne- I det andet gennemløb blæste det rigtig meget, og det kostede lidt på min tid.
Men jeg ville godt have solgt den ved starten af dagen, hvis du havde sagt, at jeg ville køre mig til en 29.
plads, siger Casper Dyrbye.
Vil videre til andet gennemløbDe 50 bedste fra world cuppen i storslalom er direkte kvalificeret til finalen fredag, hvor der køres to gennemløb.
De 60 hurtigste efter det første gennemløb – hvor i alt 100 deltager – går videre til det sidste gennemløb.
Efter kvalifikationen torsdag ligger 22-årige Casper Dyrbye på en placering som nummer 73, der betyder, at han bliver sendt sent ud på pisten til det første gennemløb.
Læs også:VM-resultat fylder Faarup med motivation: Jeg skal bare have mere tid for at nå toppenOg hvis det varme vejr fortsætter, som prognoserne lige nu siger, vil det betyde, at Dyrbye skal ud på en pist, der er mere sjappet end for de 70 skiløbere, der har taget turen ned af pisten i Åre før ham.
Han vil dog forsøge at abstrahere fra vind- og vejrforholdene, men i stedet nyde at køre sin bare anden storslalom-finale som professionel.
- Jeg håber at ende blandt de første 60, for så går jeg videre til andet gennemløb, men lige nu glæder jeg mig bare og håber på at køre noget godt skiløb.
Casper Dyrbye stiller også op i slalom-konkurrencen ved VM, hvor han i weekenden skal køre kvalifikation til finalen.
FacebookTwitterKopier linkEmner:Skisport|Vejret|Turisme|Sverige




https://www.dr.dk/nyheder/udland/korrespondent-republikanere-frygter-boomerang-effekt-ved-undtagelsestilstand

UdlandKorrespondent: Republikanere frygter boomerang-effekt ved undtagelsestilstandTrumps taktik kan skabe en præcedens, som kan gå imod præsidentens eget parti.
Det Hvide Hus varsler, at præsident Trump vil erklære undtagelsestilstand for at få styrket USA's sydlige grænse.
Af Sean Coogan15.
feb.
2019 kl.
08.
09Bemærk: artiklen er mere end 30 dage gammelLæs opSent i aftes bekræftede Det Hvide Hus, at præsident Trump vil erklære undtagelsestilstand for at finansiere sin grænsemur.
Trækket kommer, efter at præsidenten har sagt ja til at underskrive Kongressens finanslov, der ikke indeholder præsidentens ønskede milliarder til en mur langs grænsen til Mexico.
Læs også:Trump vil underskrive finanslov og erklære undtagelsestilstandBudskabet fra Det Hvide Hus er, at en national undtagelsestilstand skal stoppe, hvad de betegner som en sikkerhedsmæssig og humanitær krise ved grænsen.
Undtagelsestilstand- En amerikansk præsident kan erklære undtagelsestilstand ved en igangværende krise.
- Når der er erklæret undtagelsestilstand får præsidenten adgang til særlige beføjelser, der giver præsidenten mulighed for at rykke hurtigt uden at skulle vente på Kongressen.
- Præsidenten får enormt brede beføjelser.
Det drejer sig om 136 forskellige love og dekreter, der træder i kraft, siger Phillip Christian Ulrich, der er udlandsredaktør på netmediet kongressen.
com, til Ritzau.
- Der er ikke en klar definition på, hvad en national nødsituation er.
Derfor har det særlige kort været spillet i vidt forskellige situationer.
Det er kontroversielt, forklarer Lillian Gjerulf Kretz, DR's korrespondent i Washington D.
C.
- Det betyder, at præsidenten så at sige kortslutter den demokratiske beslutningsproces, siger hun.
- Hvad Kongressen ikke vil give ham, bruger han embedets magt til at få.
Kan ramme republikanere i nakkenUdsigten til, at præsidenten om kort tid erklærer undtagelsestilstand, bliver kritiseret heftigt af præsident Trumps politiske modstandere hos demokraterne.
Men beslutningen skaber også frygt i præsidentens eget republikanske parti.
Beslutningen om at gå uden om Kongressen ved at erklære undtagelsestilstand kan nemlig blive den nye måde, en præsident får sin politik igennem.
Det kan ramme republikanerne, når det er en demokrat, der overtager pladsen i Det Ovale Kontor.
- Det er svært at forudsige, hvad det kan give af bølgeskvulp længere nede ad vejen, hvis republikanere selv har sagt god for at bruge denne tilgang for at få deres politik igennem, siger korrespondenten.
I går skrev Nancy Pelosi, den demokratiske formand for Repræsentanternes Hus, under på en ny finanslov fra Kongressen.
Hun advarer præsident Trump mod at gå uden om politikerne for at få sin grænsemur.
Og det er noget, som Nancy Pelosi, den demokratiske formand for Repræsentanternes Hus, allerede har hentydet til.
- Vil du tale om en national nødsituation, så lad os tale om våben og masseskyderier.
Det er en national nødsituation, lød det i går fra Pelosi, der mindede om, at en demokratisk præsident også vil kunne erklære undtagelsestilstand.
Det skaber bekymring hos republikanere, siger Lillian Gjerulf Kretz.
I går var det nemlig præcis et år siden, at Parkland-skoleskyderiet kostede 17 mennesker livet, og netop skyderier er noget af det, der bekymrer amerikanerne mest, påpeger korrespondenten.
- Republikanerne er bange for, at man åbner en Pandoras æske, siger korrespondenten.
Retssager ulmerDen amerikanske præsident har beføjelser til at erklære undtagelsestilstand ved krig, katastrofer og akutte situationer, forklarer Lillian Gjerulf Kretz.
Hvis præsidenten erklærer undtagelsestilstand, får han omgående adgang til militæret og dets budgetter og kan forsøge at få adgang til andre budgetter.
- Han kan med andre ord beordre, at byggeriet kan gå i gang med det samme, siger hun.
- Men det vil uden tvivl blive udfordret ved domstolene, forklarer korrespondenten, der siger, at Kongressens demokrater allerede arbejder på at finde ud af, hvordan de vil bekæmpe trækket fra præsidenten.
Læs også:Redaktør: National nødsituation i USA kan ende i rettenAllerede i går var Nancy Pelosi ude i et angreb på præsidentens beslutning.
- For det første, så er det ikke en nødsituation.
Det er en humanitær udfordring, som præsidenten forsøger at sælge som en nødsituation.
Dette handler om, at præsidenten går uden om Kongressen, lyder budskabet fra Nancy Pelosi.
De fleste amerikanere er også imod det, siger Lilian Gjerulf Kretz.
- Meningsmålinger viser klart, at et flertal af amerikanerne er imod, at præsidenten bruger dette kort i denne sammenhæng, siger hun.
Samtidig peger eksperter på, at præsidenten får svært ved at argumentere for, at der er tale om en nødsituation.
Men spørgsmålet er, hvor lang tid der vil gå med at få det afgjort ved domstolene.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Sikkerhedspolitik|Repræsentanternes Hus




https://www.dr.dk/nyheder/penge/partier-vil-raekke-redningsplanke-til-tusindvis-af-forsikringsloese-boligejere

PengePartier vil række redningsplanke til tusindvis af forsikringsløse boligejereKunder, som blev klemt af konkurs i december, skal hjælpes med lov, mener S og DF.
Tusindvis af konkursramte forsikringskunder står til ikke at få dækket uforudsete skader på deres huse.
Af Alexander Hecklen15.
feb.
2019 kl.
05.
58Bemærk: artiklen er mere end 30 dage gammelLæs op12 dage kan måske lyde af ganske kort tid.
Men perioden har kolossal betydning for tusindvis af boligejere, som i december måtte vinke farvel til deres forsikring, da forsikringsselskabet Quodos gik konkurs.
Står det til Socialdemokratiet og Dansk Folkeparti, så skal boligejerne dog ikke længere stå alene med usikkerheden.
Hvorfor tegner man en ejerskifteforsikring?
En ejerskifteforsikring har til formål at dække uforudsete skader, som pludselig kan dukke op, når boligejere flytter ind i et nyt hus.
Den dækker skader, der ikke står i tilstandsrapporten og el-installationsrapporten, og som køber ikke kendte til på overtagelsestidspunktet.
Prisen på en ejerskifteforsikring varierer fra selskab til selskab.
Det afhænger af ejendommens størrelse, alder og pris, og der kan være stor forskel på hvilke skader, der er dækket.
I 2015 varierede prisen fra mellem 8.
000 kroner for de billigste standarddækninger til cirka 45.
000 kroner for de dyreste forsikringer med udvidet dækning.
Er boligejeren utilfreds med afgørelsen/afvisningen fra forsikringsselskabet, er det muligt at klage til Ankenævnet for Forsikring.
Kilde: Boligejer.
dk- Vi skal sikre, at boligejere ikke står i den her klemme.
Derfor skal de have den fulde dækning i den periode, de har tegnet, siger Morten Bødskov (S), der er formand for Folketingets Erhvervsudvalg.
Gik konkurs 12 dage for tidligtForsikringsselskabet Quodos gik konkurs 20.
december sidste år og efterlod tusindvis af sine kunder med håret i postkassen.
Efter 20.
juni i år har de på grund af konkursen nemlig ikke længere en forsikring, der dækker de fejl og mangler, de over de næste år risikerer at finde på deres boliger.
Det sker, til trods for at Folketinget i april sidste år vedtog en lov, der netop skulle hjælpe konkursramte kunder.
Loven gælder bare først fra 1.
januar i år, og dermed kom Quodos' konkurs blot 12 dage inden, at kunderne kunne være blevet dækket af den nye lov.
Så mange boligejere er ramt af konkursen•Det er disse tidligere Quodos-kunder, som det handler om:•28.
203 kunder med ejerskifteforsikringer•10.
547 kunder med byggeskadeforsikringer•Kilde: Forsikring & PensionMen det er ikke rimeligt, mener erhvervsordfører Hans Kristian Skibby (DF).
- I Dansk Folkeparti ser vi gerne, at de berørte husejere, som desværre kom i den her situation, få dage før loven trådte i kraft, også bliver omfattet, siger han.
Skal bruge af fonds pengetankLoven blev til i kølvandet på to andre konkurssager, hvor økonomiske forlis i Husejernes Forsikring og Alpha Insurance gjorde boligejere dækningsløse.
De uheldige boligejere har nemlig som udgangspunkt ikke mulighed for at tegne en ny forsikring efter en konkurs, da det normalt kun kan ske, når man køber en bolig.
I de to tidligere konkurser fik boligejerne dog ektraordinært mulighed for at tegne en ny forsikring med et andet villigt selskab.
Men partierne vil hellere have, at Garantifonden for skadesforsikringsselskaber hjælper de nødstedte boligejere ved at lade Quodos' kunder blive omfattet af den nye lov, så fonden dækker skader, der opstår i de år, kundernes forsikringer løber.
Socialdemokratiet forventer, at det vil koste i alt 200 millioner kroner at overtage Quodos' kunder.
Pengene skal findes i Garantifonden for skadesforsikringsselskaber, som alle danske forsikringskunder betaler et gebyr på 40 kroner til, når de tegner nye forsikringer.
- Vi vil simpelthen kontakte erhvervsministeren.
Bede ham indkalde det, der hedder den finansielle forligskreds, og se, om vi ikke kan finde en løsning, siger Morten Bødskov.
Om fondenGarantifonden for skadesforsikringsselskaber blev oprettet i 2003 og yder dækning i tilfælde af, at et forsikringsselskab går konkurs.
Fonden er en privat, selvejende institution og er reguleret ved lov og bekendtgørelse.
Fonden blev oprettet som konsekvens af, at mange kunder hos selskabet Plus Forsikring A/S stod uden forsikringsdækning, efter selskabets konkurs i slutningen af 2002.
Frem til 2010 har forsikringsselskabernes kunder indbetalt 300 millioner kroner til fonden.
Men konkurser hos Husejernes Forsikring og Alpha Insurance har i de sidste år drænet kassen.
I juni sidste år bestemte Finanstilsynet derfor, at Garantifonden skal fylde kassen op med 300 millioner kroner over de næste år.
Forsikringsselskaberne opkræver derfor 40 kroner per police, når kunder tegner nye forsikringer.
Kilde: skadesgarantifonden.
dkMinisterium: Vi forsøger at finde løsningMen der er muligvis allerede hjælp på vej til de nødstedte kunder.
Dog ikke gennem en ændring af loven.
Erhvervsministeriet skriver i et svar til DR Nyheder, at ministeriet er i gang med at finde ud af, om kunderne kan få deres penge for ubrugte forsikringer tilbage.
- Konkret er Erhvervsministeriet ved at afklare, om kunder med både ejerskifte- og byggeskadeforsikringer i Qudos kan få refunderet deres forsikringspræmie fra Garantifonden for Skadesforsikringsselskaber forholdsmæssigt, står der i svaret.
På den måde vil ministeriet forsøge at gøre, som da firmaet bag Husejernes Forsikring, Gable Insurances, gik konkurs i 2016, så der muligvis også kan findes en ny dækning til Qudos' konkursramte kunder hos et andet selskab, skriver ministeriet.
- Samtidig har Erhvervsministeriet taget kontakt til brancheorganisationen Forsikring & Pension for at høre, om der er et eller flere private forsikringsselskaber, der vil være villig til at udbyde erstatningsprodukter for ejerskifte- og byggeskadeforsikringer, som vi så det efter Gable Insurances konkurs, står der i svaret.
FacebookTwitterKopier linkEmner:Dansk Folkeparti|Forsikringsselskaber|Hans Kristian Skibby (politiker)|Morten Bødskov (politiker)|Socialdemokraterne




https://www.dr.dk/nyheder/viden/kroppen/overlaege-om-resistente-bakterier-vi-er-noedt-til-forstaa-truslen

Antibiotikaresistens: Den skjulte trusselSe temaKroppenOverlæge om resistente bakterier: Vi er nødt til at forstå truslenI dag dør omkring 120 danskere årligt af infektioner med multiresistente bakterier.
Andre steder i verden ser det langt værre ud.
Af Maria Lise Behrendt og Christian Mailand15.
feb.
2019 kl.
07.
45Bemærk: artiklen er mere end 30 dage gammelLæs opI år dør mindst 33.
000 europæere som følge af en infektion med en multiresistent bakterie.
År for år vokser antallet af døde i takt med, at flere bakterier udvikler resistens.
Også mod de typer af antibiotika, som læger kalder “last resort” - altså dem vi skal bruge som sidste udvej, når al anden antibiotika ikke virker.
- Det er vigtigt, at vi taler om antibiotikaresistens.
For det er et virkelig alvorligt problem, siger Jenny Dahl Knudsen.
Hun er overlæge på Klinisk Mikrobiologisk Afdeling på Hvidovre Hospital.
Nogle lande er på vej ud over kantenNogle lande er, ifølge Jenny Dahl Knudsen, “på vej til at køre ud over kanten”, når det kommer til antibiotikaresistens.
Flere danskere smittes Antallet af danskere, der smittes med multiresistente bakterier er steget markant de senere år.
Fx blev der registreret næsten 3.
600 infektioner med MRSA-bakterien i 2017.
Det er tre gange så mange som i 2009.
I mange tilfælde slæbes de multiresistente bakterier med hjem fra udlandet.
Infektioner med multiresistente bakterier er særligt farlige for ældre eller i forvejen svækkede personer, fordi infektionen kan brede sig til blodbanen.
I værste tilfælde kan infektionen være dødelig.
Kilder: Danmap, SSI.
- Der er vi heldigvis ikke i Danmark.
Det er få patienter her i landet, der dør, fordi vi ikke kan behandle dem for en multiresistent infektion, siger hun.
Ifølge det Europæiske Center for Sygdomsforebyggelse- og Kontrol, ECDC, dør omkring 120 danskere årligt, som det ser ud i dag, på grund af en infektion med multiresistente bakterier.
I Italien er antallet af døde helt oppe på 11.
000.
Tager vi højde for befolkningstal, er det cirka ni gange så mange som i Danmark.
Kigger vi andre steder ud i verden ser det endnu værre ud.
Især Indien er kendt som et hotspot for multiresistente bakterier.
Tilbage i 2013 anslog forskere, at 58.
000 babyer døde, fordi de blevet smittet med en multiresistent bakterie af moderen.
Brug for fælles, national indsatsFor Jenny Dahl Knudsen er det vigtigt at understrege, at Danmark langt fra er på vej mod indiske eller italienske tilstande.
En undersøgelse viser 46 procent af danskerne ved ikke, hvad antibiotikaresistens er (2018).
Det viser en fælles nordisk undersøgelse, som Sundheds- og Ældreministeriet er afsender på.
Men det er også vigtigt at have for øje, at bakterier ikke kender landegrænser.
I et land som Israel, der er mødested for jøder fra hele verden, har der været store og vedvarende udbrud af multiresistente bakterier på landets hospitaler.
- Derfor er det vigtigt, at vi i Danmark er proaktive og sørger for, at vi har en fælles, ensartet overvågning af resistente bakterier på vores sygehuse, siger Jenny Dahl Knudsen.
Der findes i dag fælles, bindende nationale vejledninger for, hvad sygehusene skal gøre mod nogle typer af multiresistente bakterier.
Fx de såkaldte CPO- og CPE-bakterier, der er modstandsdygtige over de fleste typer af antibiotika og derfor er meget svære at behandle.
Til gengæld er der ingen nationale vejledninger for, hvad sygehusene skal gøre, hvis patienter er smittet med den multiresistente VRE-bakterie, som stadig flere danskere får.
Fælles er dog, at alle danske sygehuse i dag screener patienter, der bliver indlagt, efter de har været på en rejse udenfor Skandinavien.
Netop fordi vi ofte importerer multiresistente bakterier fra udlandet.
- Så længe vi gør det, er vi ikke på kanten af katastrofer i Danmark.
Men jo mere vi kan gøre for at være på forkant desto bedre.
Det er meget dyrere at handle på bagkant, når der først har været udbrud af resistente bakterier på et sygehus.
Både i kroner og øre og i menneskeliv, siger Jenny Dahl Knudsen.
FacebookTwitterKopier linkEmner:Sygdomme og lidelser|Hospitaler|Hvidovre Hospital|Indien|Israel




https://www.dr.dk/nyheder/politik/demokrater-vil-spaende-ben-hvis-trump-erklaerer-landet-i-nodsituation

PolitikDemokrater vil spænde ben, hvis Trump erklærer landet i nødsituationDemokraterne mener, at Trump misbruger sin magt for at få bygget en mur Ifølge en talsmand for Det Hvide Hus, vil Donald Trump erklære en national nødsituation.
Dermed kan han omgå Kongressen og få finansiering til sin ønskede grænsemur.
15.
feb.
2019 kl.
02.
20 | opdateret 15.
feb.
2019 kl.
02.
37Bemærk: artiklen er mere end 30 dage gammelLæs opDet demokratiske flertal i Repræsentanternes Hus planlæger at vedtage en resolution, der tager afstand fra præsident Donald Trumps beslutning om at erklære en national nødsituation over grænsespørgsmålet.
Det fortæller en række ledende demokrater til avisen The Washington Post.
Demokrater: Misbrug af magtJerry Nadler, der er formand for retsudvalget i Repræsentanternes Hus, siger til avisen, at en såkaldt fælles resolution vil blive fremlagt de kommende dage.
- Det er et groft misbrug af præsidentens magt, siger Nadler til avisen om Trumps erklæring.
Hvis Repræsentanternes Hus vedtager resolutionen, vil det tvinge det republikanske flertal i Senatet til at stemme om samme resolution inden for 15 dage.
- Det er et forsøg på at omstyrte den forfatningsmæssige tredeling af magten.
Kongressen har magten til at tilbageholde pengene, understreger Jerry Nadler.
Han tilføjer, at Trumps beslutning "ikke kan tolereres".
Han bakkes op af en stribe kongresmedlemmer, og det demokratiske lederskab i både Repræsentanternes Hus og Senatet bakker op om resolutionen.
Kan ende ved domstoleneHvis resolutionen ikke vedtages i Senatet, eller hvis Trump nedlægger veto, vil Demokraterne "udfordre erklæringen ved domstolene", lyder det i Washington Post.
Læs også:Redaktør: National nødsituation i USA kan ende i rettenIfølge tv-stationen CNN har det republikanske lederskab i Senatet i ugevis forsøgt at tale Trump fra at erklære en national nødsituation.
Farlig præcedensSenatsleder Mitch McConnell har sagt offentligt, at en afstemning om præsidentens erklæring vil få opbakning fra en række moderate republikanske senatorer.
Republikanerne kritiserede ofte tidligere præsident Barack Obama for at fortolke sine forfatningsmæssige beføjelser for bredt.
De er ifølge CNN bange for, at Trump med sin erklæring vil skabe en farlig præcedens, som eventuelt kommende præsidenter vil udnytte.
Sent torsdag aften kaldte den demokratiske flertalsleder i Repræsentanternes Hus, Nancy Pelosi, nødsituationen ved grænsen for en "illusion".
Læs også:Derfor er den amerikanske stat delvist lukket ned - og det kan parterne gøreHun tilføjede, at en potentiel demokratisk præsident kunne erklære en nødsituation over "rigtige samfundskriser" og brugte klimaforandringer og våbenkontrol som eksempler.
- Den præcedens, præsidenten danner her, bør blive mødt med bekymring og utilfredshed, lød det fra flertalslederen.
/ritzau/FacebookTwitterKopier linkEmner:Barack Obama (politiker)|Donald Trump (politiker)|Repræsentanternes Hus|USA|CNN




https://www.dr.dk/nyheder/kultur/gaming/populaert-spil-genopstaar-efter-26-aar-og-faar-taarerne-frem-hos-fans

GamingPopulært spil genopstår efter 26 år - og får tårerne frem hos fansEt af Nintendos mest ikoniske Zelda-spil bliver genudgivet i en helt ny udgave.
Hovedpersonen i 'Zelda'-spillene hedder Link.
Dette billede er fra det yderst anmelderroste spil 'The Legend of Zelda: Breath of the Wild', der er den seneste udgivelse i den over 30 år gamle spilserie.
(© Nintendo)Af Lasse Kjær Christiansen15.
feb.
2019 kl.
06.
32Bemærk: artiklen er mere end 30 dage gammelLæs op- Wow!
Jeg er mundlam.
Mit første 'Zelda'-spil er kommet tilbage efter 26 år.
- Jeg græder lige nu.
Jeg er så glad!
- Det er så nuttet og fortryllende!
- Det fik tårerne frem hos mig.
Dette spil er mit yndlings 'Zelda'-spil, og jeg er vanvittig spændt!
Reaktionerne har været mange, efter Nintendo netop har annonceret, at de arbejder på en helt ny udgave af 'The Legend of Zelda: Link's Awakening', der oprindeligt udkom til Game Boy i 1993.
Annonceringen fandt sted via Nintendos annonceringsvideoer kaldet Nintendo Direct.
Det originale spil udkom i sort-hvid i 1993 til Game Boy.
Senere blev der udgivet en ny version i farver, 'The Legend of Zelda: Link's Awakening DX', der udkom til Game Boy Color i 1998 (øverst).
Nederst ses et screenshot fra remake-udgaven, der kommer til Nintendo Switch i 2019.
(© Nintendo)Størstedelen af reaktionerne har været positive, men der er også flere brugere på Reddits Nintendo-fællesskab, der skriver, at de er skuffede over det visuelle indtryk, og at spillet 'bare' er et remake - altså en opdateret version af et gammelt spil.
Og det er helt naturligt, hvis man spørger Magnus Groth-Andersen, der er chefredaktør på GameReactor.
dk.
- Når man afslører et remake, kan man altid opdele folk i to lejre.
Nogle er rigtig glade for et gensyn med et spil, som de har nostalgiske følelser omkring.
I den gruppe findes også dem, som bare er glade for at få et nyt 'Zelda'-spil, hvis de ikke har spillet originalen.
- I den anden lejr har vi dem der siger: 'Prøv at hør, Nintendo har nogle af de dygtigste designere i verden.
Hvad med at bruge ressourcerne på at lave noget helt nyt!
?
', forklarer Magnus Groth-Andersen og fortsætter:- Det er altid en balancegang for udviklerne.
Skal de cashe indpå de spilserier, de ved, der virker?
Eller skal de kaste ressourcerne efter helt nye projekter?
En ting er sikkert: Nintendo er helt bevidste om nostalgiens købekraft.
De har en skattekiste af gamle spil, som de kan genskabe.
Nostalgi er en primær drivkraft i hele Nintendos forretning.
De ved, hvor meget folk elsker deres spilserier.
The Legend of Zelda-spilserien'The Legend of Zelda' er en action-adventure spilserie udviklet af det japanske spilfirma Nintendo i 1986.
Der er 19 udgivelser i serien samt en stor mængde spin-offs.
Spilserien har solgt over 80 millioner eksemplarer.
Det oprindelige 'The Legend of Zelda: Link's Awakening' er blevet rost til skyerne for sin omfattende historie og udfordringer.
Spil-mediet NintendoLife.
com skrev blandt andet følgende i deres anmeldelse af det originale spil:- Hvis du vil opleve det allerbedste som Game Boy-konsollen kan tilbyde, så skal du gøre dig selv en tjeneste og spille 'The Legend of Zelda: Link's Awakening'.
Det er ikke bare et af de bedste spil til Game Boy.
Det er et af de bedste spil nogensinde.
Det første 'Zelda'-spil udkom tilbage i 1986, hvor verden for første gang stiftede bekendtskab med seriens hovedperson, Link.
Gennem årene er spilserien blevet rost for sine fængende historier, dets udfordrende gåder, medrivende gameplay og magiske univers.
Mario får også et nyt spilUd over annonceringen af 'The Legend of Zelda: Link's Awakening'-remaket offentliggjorde Nintendo også andre nyheder ved den netop afholdte Nintendo Direct.
Der er således også et helt nyt spil på vej med den legendariske Mario-figur i hovedrollen, eftersom 'Super Mario Maker 2' blev annonceret.
Mario og Luigi står klar til at hjælpe dig med at bygge dine egne baner i 'Super Mario Maker 2'.
(© Nintendo)Spillet ligner umiddelbart de klassike Mario-spil, men den helt store forskel er, at spillere selv kan bygge deres egne Mario-baner.
Spillet er en opfølgning til det originale 'Super Mario Maker', der udkom til Wii U-konsollen i 2015.
Spilmediet GamesRadar.
com omtalte dengang spillet således:- Spillet er fyldt til randen med opmuntrende positivitet.
'Super Mario Maker' giver dig alle værktøjerne til at skabe og dele nogle fantatiske baner.
'Super Mario Maker 2' udkommer i juni, mens 'The Legend of Zelda: Link's Awakening' endnu ikke har fået en konkret udgivelsesmåned.
Læs også:Fans har ventet i 13 år: Nyt Disney-spil er 'vildt og vanvittigt'FacebookTwitterKopier linkEmner:Nintendo|Computerspil|Leg og spil




https://www.dr.dk/nyheder/udland/demokrater-lovlost-af-trump-erklaere-landet-i-national-nodsituation

UdlandDemokrater: Lovløst af Trump at erklære landet i national nødsituationUSA's præsident vil erklære national nødsituation for at få sin grænsemur.
Demokrater kalder det "lovløst".
Demokraterne er harme over Trumps beslutning om at erklære en national nødsituation.
(Arkivfoto) 15.
feb.
2019 kl.
00.
44 | opdateret 15.
feb.
2019 kl.
00.
49Bemærk: artiklen er mere end 30 dage gammelLæs opDemokratiske ledere langer hårdt ud efter den amerikanske præsident, Donald Trump, for at ville erklære national nødsituation.
Både formanden for Repræsentanternes Hus, Demokraten Nancy Pelosi, og den demokratiske leder i Senatet, Chuck Schumer, kritiserer beslutningen.
Leder af Demokraterne: "misbrug af magt"Hvis Trump erklærer nødsituation, så vil han udføre "en lovløs gerning", lyder det fra Schumer.
Den demokratiske leder advarer samtidig om, at Kongressen vil tage skridt mod at stoppe præsidenten.
Læs også:Trump truer med at bruge 'nødsituation' til at få sin grænsemur - kan han det?
- At erklære national nødsituation vil være en lovløs gerning - et stort misbrug af præsidentens magt, siger Schumer.
Nancy Pelosi siger på et pressemøde, at Trumps beslutning uden tvivl skaber "ubehag" blandt republikanske kongresmedlemmer.
Samtidig kalder hun hele idéen om en nødsituation ved den sydlige grænse for "en illusion" og "noget, præsidenten har skabt i sit eget hoved".
Læs også:Redaktør: National nødsituation i USA kan ende i rettenDet Hvide Hus bekræfter national nødsituationTorsdag aften har en talskvinde i Det Hvide Hus bekræftet, at Trump vil underskrive finansloven og erklære national nødsituation for at finansiere sin grænsemur.
Dermed vil præsidenten underskrive den seneste budgetaftale, der er blevet forhandlet i Kongressen, for at forhindre endnu en delvis nedlukning af statsapparatet.
/ritzau/ReutersFacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus




