https://www.dr.dk/nyheder/kultur/den-amerikanske-filminstruktor-john-singleton-er-dod

KulturDen amerikanske filminstruktør John Singleton er dødInstruktøren bag "Boyz n the Hood", John Singleton, blev kun 51 år.
John Singleton, der her ses i forbindelse med premieren på filmen "Abduction" i 2011, døde mandag.
29.
apr.
2019 kl.
23.
01Bemærk: artiklen er mere end 30 dage gammelLæs opDen amerikanske filminstruktør John Singleton er død.
Han blev 51 år.
Det oplyser hans familie ifølge nyhedsbureauet AP.
John Singleton, der blandt andet stod bag filmen "Boyz n the Hood", døde på et hospital i Los Angeles, 12 dage efter at han blev ramt af et slagstilfælde.
- Han døde fredfyldt, omgivet af familie og venner, siger en repræsentant for familien ifølge netmediet TMZ.
John Singleton fik sit store gennembrud med debutfilmen "Boyz n the Hood" fra 1992.
Filmen, der er en socialrealistisk skildring af et ghettoområde i Los Angeles, betød, at Singleton, som den første afroamerikaner, blev nomineret til en Oscar for bedste instruktion.
Han var bare 24 år, da han modtog nomineringen, hvilket samtidig gør ham til filmhistoriens yngste nominerede i kategorien.
Siden instruerede Singleton otte andre spillefilm, adskillige tv-serier, ligesom han også skrev adskillige manuskripter og producerede andres film.
Han har blandt andet instrueret actionfilmen "2 Fast 2 Furious", det historiske drama "Rosewood" samt flere afsnit af de populære tv-serier "Empire" og "Billions".
Åbnede døre i HollywoodJohn Singleton lod sig ifølge TMZ indlægge på et hospital i Los Angeles, tidligere i april, efter at han havde oplevet følelsesforstyrrelser i benene i kølvandet på en tur til Costa Rica.
Efter knap en uges indlæggelse fik han det slagtilfælde, der endte med at koste ham livet.
Singletons familie udtaler ifølge Reuters, at han var "en yderst produktiv og skelsættende instruktør, der ændrede spillets regler og åbnede døre i Hollywood".
Flere amerikanske film- og tv-stjerner begræder på sociale medier instruktørens dødsfald.
Blandt andre filminstruktøren Jordan Pelle, der stod bag succesfilmen "Get Out", kalder Singleton for en enorm kilde til inspiration.
- John var en modig kunstner og en sand inspiration.
Hans visioner ændrede alting, skriver han på Twitter.
Jordan Peele vandt selv en Oscar for sit originale manuskript til filmen "Get Out", hvilket gjorde ham til den første afroamerikaner til at vinde i den kategori.
/ritzau/FacebookTwitterKopier linkEmner:Los Angeles|Jordan|Twitter|Hospitaler|Costa Rica




https://www.dr.dk/sporten/haandbold/herreligaen/gog-besejrer-bsv-knebent-og-er-klar-til-dm-semifinale

HerreligaenGOG besejrer BSV knebent og er klar til DM-semifinaleGOG vandt mandag aften på udebane over Bjerringbro-Silkeborg i herrernes slutspil.
Dermed er holdet klar til DM-semifinalen.
GOG's Niclas Kirkeløkke jubler over en scoring i slutspilskampen mod Bjerringbro-Silkeborg, som fynboerne vandt 30-29.
29.
apr.
2019 kl.
22.
47Bemærk: artiklen er mere end 30 dage gammelLæs opGOG's håndboldherrer vandt 30-29 ude over Bjerringbro-Silkeborg (BSV), og fynboerne er dermed klar til DM-semifinalerne.
Sejren betyder, at GOG topper slutspillets gruppe 2 med otte point efter tre kampe.
BSV har fem point på andenpladsen.
Århus Håndbold og Skanderborg har efter to kampe fortsat deres første point til gode som nummer tre og fire.
Kun de to bedste hold går videre til semifinalerne.
BSV begyndte kampen bedst og kom foran 4-0 og lidt senere 6-2.
Men GOG åd sig langsomt ind i kampen.
GOG førte kortvarigt med 8-7, men BSV var generelt bedst i første halvleg og gik til pause foran 15-14.
I anden halvleg var GOG bedre med, men fynboerne fik første kontakt ved stillingen 20-20.
GOG kom senere foran 29-27 med få minutter tilbage, da Lasse Møller scorede på et straffekast.
BSV-backen Nikolaj Øris reducerede med sit femte mål i kampen til 28-29 med lidt over et minut tilbage af kampen.
Og dermed var der spænding igen.
GOG kom dog kort efter foran med 30-28 ved Emil Jakobsen, og så var BSV for alvor presset.
Det lykkedes for BSV-spilleren Jacob Lassen at reducere til 29-30, men tættere på kom hjemmeholdet ikke.
- Ærgerligt.
Det var en halvsløj kamp fra begge mandskaber, siger Nikolaj Øris til TV2 Sport.
/ritzau/FacebookTwitterKopier linkEmner:Bjerringbro-Silkeborg Elitehåndbold|GOG Håndbold|Nikolaj Øris (håndboldspiller)|Bjerringbro|Håndbold




https://www.dr.dk/nyheder/penge/finanskrisen-og-sneboldeffekt-har-sendt-direktoerloenninger-paa-himmelflugt

PengeFinanskrisen og sneboldeffekt har sendt direktørlønninger på himmelflugtDen førte politik i årene efter krisen gødede jorden for milliongagerne, mener Niels Westergård-Nielsen.
Socialdemokratiets Henrik Sass Larsen vil gøre op med det, han mener er eksorbitante lønninger til direktørerne i de største virksomheder.
(© dr)Af Marie Louise Hagemeister og Mark Lindved Norup29.
apr.
2019 kl.
22.
40Bemærk: artiklen er mere end 30 dage gammelLæs opDet er et kæmpe problem, at topcheferne kan skrabe så store lønninger ind til sig selv.
Sådan lyder det i dag fra Socialdemokratiets gruppeformand, Henrik Sass Larsen (S), som er klar til at regulere løn til erhvervslivets top.
Han mener ikke, at cheferne selv kan styre sig, og derfor må andre styre dem.
Og det er mange millioner, de største topchefer hos landets børsnoterede selskaber hvert år får ind på kontoen.
Bestyrelserne i de store selskaber er dels direktørerne selv, der også sidder i andre bestyrelser, og de bliver langsomt enige med sig selv om, at vi godt kan sætte lønnen op.
Niels Westergård-Nielsen, CBS-professorDirektøren for bryggeriet Carlsberg, Cees 't Hart, ligger i den absolutte top.
I 2018 tjente han 52,5 millioner kroner.
Dernæst kommer Lars Fruergaard Jørgensen fra Medicinalvirksomheden Novo Nordisk.
Sidste år tjente han 41,3 millioner kroner.
Så hvor mange arbejdere kan man egentlig ansætte for én topdirektørlønning?
Læs også:Se listen: Så meget tjener de tungeste danske topcheferAflønnet som 36 LO-arbejdereIfølge en beregning fra Fagbevægelsens Hovedorganisation, en fusion af LO og FTF, tjente én topdirektør i 2017 det samme som 36 LO-arbejdere.
De baserer deres tal på revisionsfirmaet PwC, der gennemgår lønniveauet i landets største børsnoterede selskaber.
Den samlede aflønning i et gennemsnitligt C25-selskab var i 2017 på 14,6 millioner kroner, mens en arbejder tjente lige over 400.
000 kroner om året.
Tilbage i 1983 tjente en topdirektør til sammenligning det samme som syv arbejdere.
Men hvorfor er forskellen blevet så meget større gennem årene?
Det er der formentlig flere årsager til, siger Niels Westergård-Nielsen, der er professor på CBS og står i spidsen for Center for Ejerledede Virksomheder.
Niels Westergård-Nielsen, professor på CBS (© CBS)For det første at årene efter finanskrisen viste sig at være særdeles lukrative for direktørerne i de største virksomheder.
- Systematisk har man i Danmark og i store dele af Europa ført en politik for at få økonomien i gang igen med en aktiv pengepolitik, og de store virksomheder har kunnet låne penge til meget, meget lave renter.
- Derfor har der også været mange frie midler i de største virksomheder, og så har bestyrelserne kunnet sige, at så skal direktørerne også have noget mere i løn, siger han.
SneboldeffektNetop bestyrelserne og deres sammensætning spiller formentlig også ind på den lønfest, som de store virksomheders direktører har været inviteret til.
Hovedparten af de danske direktører er altså ikke steget så meget i løn, så det er et relativt lille segment på lidt over 600 virksomheder, hvor det er eksploderet.
Niels Westergård-Nielsen, CBS-professor- Bestyrelserne i de store selskaber er dels direktørerne selv, der også sidder i andre bestyrelser, og de bliver langsomt enige med sig selv om, at vi godt kan sætte lønnen op.
Og så opstår der sådan en sneboldeffekt, lyder det fra professoren.
Gælder kun få virksomhederNiels Westergård-Nielsen understreger, at den udvikling, som Henrik Sass Larsen i dag kritiserer og ønsker at begrænse, kun gør sig gældende for de allerstørste virksomheder af den type, der har flere end 250 ansatte og for manges vedkommende er børsnoterede.
- Hovedparten af de danske direktører er altså ikke steget så meget i løn, så det er et relativt lille segment på lidt over 600 virksomheder, hvor det er steget voldsomt.
- Tager man en virksomhed med mellem 100 og 250 ansatte, så taler vi en tredjedel af niveauet i forhold til direktørerne i de helt store virksomheder, siger han.
FacebookTwitterKopier linkEmner:Cees 't Hart (erhvervsleder)|Henrik Sass Larsen (politiker)|Socialdemokraterne|Erhverv|LO




https://www.dr.dk/sporten/fodbold/superliga/fcm-bevarer-spinkelt-guldhaab-efter-comeback-i-farum

SuperligaFCM bevarer spinkelt guldhåb efter comeback i FarumFC Midtjylland vendte et truende nederlag til sejr over FCN og udskød dermed FC Københavns guldfest.
29.
apr.
2019 kl.
21.
45 | opdateret 29.
apr.
2019 kl.
21.
45Bemærk: artiklen er mere end 30 dage gammelLæs opFC Midtjylland har stadig en matematisk chance for at vinde det danske mesterskab, efter at holdet mandag aften leverede et stærkt comeback mod FC Nordsjælland.
Midtjyderne vandt superligakampen i Farum med 2-1, efter at holdet ellers var kommet bagud i første halvleg.
FCM har dermed stadig en spinkel chance for at genvinde mesterskabet.
Holdet har 11 point op til førerholdet, FC København, og der resterer fire spillerunder.
Omvendt ser det svært ud for FC Nordsjælland at nå tredjepladsen.
Holdet ligger nummer seks og har ti point op til Esbjerg, der ligger til at vinde bronze.
Begge hold virkede veloplagte fra kampens start, men det var FC Nordsjælland, der viste størst skarphed.
Efter 19 minutters spil tog hjemmeholdet et kort hjørnespark, og efter et par fikse kombinationer satte hurtigløberen Jonathan Amon bolden i mål via den ene stolpe.
Dermed skulle FCM op og score to gange for at bevare guldhåbet, men holdet sled med at skabe målchancer i første halvleg.
Comebacket kom i anden halvlegGæsterne kom dog stærkt ud efter pausen, og efter 50 minutters spil udlignede Paul Onuachu med et fladt spark.
Herefter bed hjemmeholdet fra sig og kom frem til et par store chancer, men efter en times spil tog FCM i stedet føringen, da Onuachu scorede på et hovedstød.
16 minutter før tid kom halvlegens dramatiske højdepunkt.
Her blev hjemmeholdets Abdul Mumin udvist efter tumult, og så skulle FCN spille kampen færdig med ti mand.
Temperamenterne var i kog hos begge mandskaber i kampens sidste minutter, men der blev ikke scoret mere, og FCM vandt dermed 2-1.
FCM skal nu vinde resten af sine kampe og håbe, at FCK snubler godt og grundigt, hvis midtjyderne skal vinde mesterskabet.
/ritzau/FacebookTwitterKopier linkEmner:FC Midtjylland|FC Nordsjælland|Fodbold|Farum|Esbjerg




https://www.dr.dk/nyheder/indland/brand-i-tinglev-er-under-kontrol

IndlandBrand i Tinglev er under kontrolBranden på J.
Schilgen Vej i Tinglev er nu under kontrol og udvikler ikke længere sundhedsskadelig røg.
29.
apr.
2019 kl.
21.
45Bemærk: artiklen er mere end 30 dage gammelLæs opDette er en beredskabsmeddelelse fra Syd og Sønderjyllands politi.
Branden på J.
Schilgen Vej i Tinglev er nu under kontrol og udvikler ikke længere sundhedsskadelig røg.
Derfor ophæves den tidligere varsling.
Personer i det berørte område kan igen gå uden for.
Der opfordres til, hvis det er muligt, at viderebringe denne meddelelse til andre personer i området.
Hvis man har indåndet røg fra branden og bliver dårlig, skal man kontakte (lægevagten / nærmeste skadestue) for at blive tilset.
Yderligere informationer gives på www.
politi.
dk.
FacebookTwitterKopier linkEmner:Syd- og Sønderjyllands Politi|Tinglev|Jylland|Brande|Sundhedsskadelige stoffer




https://www.dr.dk/nyheder/penge/vild-vaekst-i-kviklaan-danskerne-vaelter-sig-i-smaa-laan-med-hoeje-omkostninger

PengeVild vækst i kviklån: Danskerne vælter sig i små lån med høje omkostningerDanskernes gæld til kviklånsselskaberne nærmer sig hastigt en milliard kroner.
Mikkel Winston, talsmand for Digitale Rådgivere, glæder sig over en stor vækst i hans branche.
Han mener, der er opstået et behov for kviklån, fordi det er sværere at låne penge hos bankerne.
Af Mathias Sommer og Ole Hall29.
apr.
2019 kl.
20.
30Bemærk: artiklen er mere end 30 dage gammelLæs opEt klik med musen, og pengene falder ned fra himlen.
Et klik med musen, og du sidder på en eksotisk palmeø.
Det kan være svært at stå for fristelsen, når kviklånsselskaberne reklamerer for hurtige penge til et liv i overhalingsbanen.
Og nye tal fra kviklånsbranchen viser, at danskerne for alvor har kastet deres kærlighed på kviklånsmarkedet.
Hele 358.
000 gange blev der sidste år udstedt et kviklån til en dansk forbruger.
Det er en stigning på hele 78 procent i forhold til 2017 og en fordobling på bare to år.
Det viser brancheforeningen Digitale Långiveres egne tal.
- Den her stigning er jo udtryk for, at der er et marked for det her, og hvorfor er der så et marked?
Det er jo, fordi banker og andre finansieringskanaler har lukket kassen i for helt almindelig danskere, siger Mikkel Winston, der er talsmand for brancheforeningen Digitale Långivere og direktør for kviklånsselskabet 247 Finans.
God forretningI alt havde danskerne ved årsskiftet lånt 822 millioner kroner af kviklånsselskaberne, viser tallene fra Digitale Långivere.
Det er en stigning på 44 procent i forhold til 2017 og næsten to en halv gange mere end kviklånsselskabernes samlede udlån i 2016.
- Der er jo et frit valg for forbrugeren, og hvis han ser en annonce for noget, han finder attraktivt, så går han selvfølgelig derhen, siger Mikkel Winston, talsmand for Digitale Långivere, der repræsenterer cirka 80 procent af markedet for kviklån.
Og med væksten i selskabernes udlån følger også indtjening til de selskaber, der udbyder kviklån.
Et kig i regnskaberne for landets klart største kviklånsselskab, 4Finance, som blandt andet ejer Vivus.
dk, viser, at overskuddet på fem år er knap otte-doblet til 118 millioner kroner før skat i 2017.
Bringer mange i uføreNyheden om den voldsomme stigning i antallet og omfanget af kviklån bekymrer seniorøkonom hos Forbrugerrådet Tænk, Morten Bruun Pedersen:- Det er meget overraskende, at der er så voldsom en stigning på markedet for kviklån, det tror jeg de færreste har været opmærksomme på.
Det tyder jo på, at det er særdeles lukrativt at være firma i Danmark, når man udsteder kviklån, siger han.
Frivillig gældsrådgivningDer er forskellige tilbud, hvor du kan få gratis og uvildig gældsrådgivning:Settlementet på Vesterbro i København tilbyder rådgivning til borgere på overførselsindkomst, SU eller med lav indkomst, uanset bopæl.
50 53 36 13 eller online her.
KFUM tilbyder både rådgivning i en lang række byer landet over samt over nettet på ungøkonomi.
dk og på fode igen.
Forbrugerrådet Tænk tilbyder både rådgivning over telefonen (25560033), over mail og gennem personligt fremmøde.
Se mere her.
Den Sociale Retshjælps Gældrådgivning tilbyder gældsrådgivning til socialt udsatte borgere samt kommende, nuværende og tidligere indsatte.
Læs mere her.
Han opfordrer danskere i pengemangel til at tage en dyb indånding, inden man indgår en aftale med et kviklånsselskab, fordi omkostningen til sådan et lån ofte ender på den anden side af 500 procent af lånets værdi.
- Det bekymrer mig virkelig med den her vækst på kviklånsmarkedet, for det bringer så mange i uføre.
Det er nemt at få et kviklån, men mange bliver forgældet af det, siger Morten Bruun Pedersen.
Jarlov: En dårlig nyhedOgså politisk vækker de nye tal bekymring.
Erhvervsminister Rasmus Jarlov anbefaler de danske forbrugere at holde sig langt væk fra de dårlige lån.
Det skal dog fortsat være muligt at tage et forbrugslån, forklarer han:- Hvis man ikke har råd til det fjernsyn, man ønsker sig, så bør man vente og spare op i stedet for at tage et forbrugslån, som kan have en meget, meget høj rente.
- Men der kan være en situation, hvor et forbrugslån giver mening.
Derfor ønsker vi ikke at forbyde forbrugslån, men vi ønsker, at virksomhederne holder op med at give lån til folk, som ikke burde have dem, siger erhvervsministeren.
Morten Bødskov, erhvervsordfører for Socialdemokraterne, vil 'sætte ind' over for markedet for kviklån:- Jeg synes, det er en forfærdelig udvikling, fordi der stort set er lighedstegn mellem stigningen i antallet af kviklån, og at endnu flere familier og endnu flere unge og mange af dem resten af livet ender i en enorm gæld.
Det skal der sættes ind over for, siger han.
FacebookTwitterKopier linkEmner:Rasmus Jarlov (politiker)|Privatøkonomi|Økonomi|4finance|Forbrugerrådet




https://www.dr.dk/nyheder/penge/kopenhagen-fur-fyrer-hver-fjerde-medarbejder

PengeKopenhagen Fur fyrer hver fjerde medarbejder Op imod 150 af skind- og pelshuset Kopenhagen Furs 520 ansatte kan vente sig en fyreseddel inden sommer.
Økonomien er trang hos pelsvirksomheden Kopenhagen Fur, der har set sig nødsaget til at afskedige op mod 150 af de 520 medarbejdere.
29.
apr.
2019 kl.
20.
44Bemærk: artiklen er mere end 30 dage gammelLæs opMellem 130 og 150 fuldtidsstillinger vil blive opsagt hos Kopenhagen Fur.
Det svarer til, at hver fjerde ansatte i skind-auktionshuset skal se sig om efter et nyt job.
Massefyringerne sker efter en række år med nedadgående priser, oplyser virksomheden.
- Kopenhagen Fur vil før sommer tilpasse virksomhedens setup til den reduktion i skindmængde, som gennem nogen tid har været forventet i år og næste år, siger Jesper Lauge Christensen, administrerende direktør hos Kopenhagen Fur, i en pressemeddelelse.
Kopenhagen Fur er et fællesejet auktionshus for branchen.
Varerne, der sælges, er skind og pels.
Det er langtfra første gang, at det danske auktionshus må skære dybt i medarbejderstaben.
Seneste nedskæring skete i 2018, hvor 45 medarbejdere måtte finde ny arbejdsgiver.
Produceret for mange skindSelv om det var medvirkende til, at virksomheden leverede et overskud fra 2018, ser den fortsat et behov for at slanke sig.
Fyringerne er en konsekvens af, at der gennem længere tid har været produceret for mange skind i forhold til efterspørgslen.
- Der har gennem nogen tid været forventet en global reduktion i minkproduktionen på cirka 30 procent i år, og derfor vil der selvsagt komme markant færre skind til håndtering og salg i auktionshuset i 2020, siger Jesper Lauge Christensen i pressemeddelelsen.
Trods nedskæringer vil Kopenhagen Fur fortsat være den største virksomhed i den globale pelsbranche, oplyser den administrerende direktør, som mener, at Kopenhagen Fur har et godt fodfæste internationalt.
- Den gode og kvalitetsprægede danske minkproduktion er således nu helt oppe på en markedsandel omkring 40 procent af den samlede verdensproduktion af minkskind, siger Jesper Lauge Christensen.
Pelshuset ønsker ikke at stille op til interview med Ritzau om massefyringerne eller virksomhedens forudsætninger fremadrettet.
/ritzau/FacebookTwitterKopier linkEmner:Kopenhagen Fur|Auktionshuse|Arbejdspladser|Erhverv|Pelsdyrproduktion




https://www.dr.dk/nyheder/viden/teknologi/skal-vi-bo-i-bikuber-paa-mars-ingenioerer-dyster-om-designe-nasas-rumhuse

TeknologiSkal vi bo i bikuber på Mars?
Ingeniører dyster om at designe Nasas rumhuseI denne uge skal vinderen findes i konkurrence om 3D-printede Mars-hjem.
Virksomheden AI SpaceFactory har designet et rumhjem, der minder om en bikube i kæmpestørrelse.
Af Esben Hardenberg29.
apr.
2019 kl.
21.
03Bemærk: artiklen er mere end 30 dage gammelLæs opHvis mennesket en dag skal kunne bosætte sig på Mars, er det med at tænke kreativt.
Det vælter ikke ligefrem med byggematerialer deroppe.
Derfor har Nasa siden 2015 kørt en konkurrence, der handler om at bygge det bedste 3D-printede levested til astronauter.
Det amerikanske rumagentur afholder jævnligt konkurrencer, hvor private virksomheder og universiteter kæmper om at få deres opfindelse godkendt til at komme med på rummission.
I denne uge afgøres finalen, hvor to finalister kæmper om den prestigefyldte førsteplads og hoveddelen af præmiepuljen, der er på mere end 13 millioner kroner.
Deres bud på fremtidens rumhus ligner dog ikke typiske rækkehuse.
De har nemlig form som en halvkugle og en kæmpemæssig bikube.
Én planet, to forskellige stilarterFinalisterne er virksomheden AI SpaceFactory og en gruppe fra det amerikanske universitet Pennsylvania State University.
Onsdag, torsdag og fredag skal de printe deres strukturer for at overbevise Nasa om, at deres bud på et Mars-hjem er det bedste.
Selv om de to projekter begge skal 3D-printes, minder de langt fra om hinanden.
Pennsylvania State Universitys bygning ligner en kugle, der er skåret over på midten.
 AI SpaceFactorys bud på et rumhus stikker i højden og ligner en futuristisk og aflang bikube med ovenlysvindue.
1 / 2Pennsylvania State Universitys bygning ligner en kugle, der er skåret over på midten.
1 / 2AI SpaceFactorys bud på et rumhus stikker i højden og ligner en futuristisk og aflang bikube med ovenlysvindue.
2 / 2Skal 3D-printes og laves af genbrugsmaterialerDet er alfa og omega at minimere mængden af udstyr og materialer, der skal fragtes fra jorden.
Derfor har Nasas konkurrence flere indbyggede benspænd.
For det første skal strukturerne 3D-printes.
På den måde kan bygningerne printes på de fjerne planeter, og der skal ikke fragtes større elementer fra jorden.
Det andet benspænd er materialerne.
Bygningerne skal kunne printes med genbrugelige materialer, der også er tilgængelige på Mars eller Månen.
Endelig skal printerne være så selvkørende som muligt, så de kan sendes af sted på forhånd og sørge for, at astronauternes indkvartering er klar, når de lander.
Læs også:Rumsonde måler historisk jordskælv på MarsJordboere kan blive de første testereAstronauterne er dog muligvis ikke de første, der kommer til at bo i de 3D-printede rumbygninger.
Den ene finalist, AI SpaceFactory, planlægger nemlig ifølge webmediet MIT Technology Review, at lave en udgave af deres hus, der kan lejes på en Airbnb-lignende tjeneste.
AI SpaceFactory planlægger at afprøve en version af deres rumhus på jorden, inden den sendes ud i rummet.
Så hvis AI SpaceFactory vinder konkurrencen, kan du muligvis komme på en slags Mars-rejse, helt uden brug af raket og rumdragt.
Vinderen af konkurrencen vil blive offentligjort på projektets hjemmeside, og du kan følge dele af konkurrencen på Nasas hjemmeside.
FacebookTwitterKopier linkEmner:NASA|Pennsylvania State University|Airbnb|USA|Erhverv




https://www.dr.dk/nyheder/indland/kold-luft-fra-polarhavet-kan-give-sne-i-weekenden

IndlandKold luft fra Polarhavet kan give sne i weekendenHar man fundet badebukserne frem til weekenden, har man gjort en fejl.
Vinterligt nedbør er på vej ifølge DMI.
Tøsne flere steder i landet er meget sandsynligt den kommende weekend, siger vagthavende ved DMI.
(Arkivfoto.
) 29.
apr.
2019 kl.
20.
03Bemærk: artiklen er mere end 30 dage gammelLæs opBegyndelsen af maj kan byde på tøsne, slud og hagl.
Således er der i den kommende weekend og dagene op til overvejende sandsynlighed for vinterligt nedbør i Danmark, oplyser Steen Rasmussen, vagthavende ved DMI.
- Det er meget sandsynligt, at der kommer hvid nedbør i en eller anden form, siger han.
- Men de færreste vil nok opleve, at den bliver liggende.
Det vil være temmelig usædvanligt for årstiden, hvis det sker, fortæller den vagthavende.
Torsdag kommer der til at ske et skifte i vejret, hvor det vil begynde at blæse op fra nordvest, oplyser DMI.
Kold luft fra Polarhavet vil drive ned langs Norges vestkyst og i Danmark sætte en stopper for den seneste tids sommerlige vejr.
- Hvis folk regner med, at de skal have badetøj og shorts frem, så får de noget af et chok.
Det bliver også temmelig blæsende, så det gør det heller ikke bedre, siger Steen Rasmussen.
- Men jeg kan trøste med, at det kun varer et par dage.
Temperaturer nær frysepunktetSærligt et stykke væk fra kysterne regner den vagthavende med, at der kan falde hvidt nedbør.
Bliver det til sne, vil sandsynligheden for, at den bliver liggende være størst natten til lørdag, hvor temperaturen kan nærme sig frysepunktet.
I dagtimerne bliver det mellem fem og ti grader.
Blandt andet i 2010 og 2011 blev Danmark ramt af snebyger i maj.
Og sidste år sneede det i begyndelsen af april.
Går man længere tilbage var der i 1966 en regulær snestorm i midten af april, hvilket hører til de absolutte sjældenheder.
Den vagthavende ved DMI tager det forbehold for weekendens vinterlige vejrudsigt, at når man kigger nogle dage frem, vil der altid være usikkerhed.
/ritzau/FacebookTwitterKopier linkEmner:Vejret|Danmarks Meteorologiske Institut|Norge




https://www.dr.dk/nyheder/udland/prostitueret-og-millionaer-kaemper-holde-usas-bordeller-aabne

UdlandProstitueret og millionær kæmper for at holde USA's bordeller åbneSalg og køb af sex i Nevada er under angreb både i retten og politisk.
Af Af Steffen Kretz- DRs USA-korrespondent29.
apr.
2019 kl.
21.
20Læs opAlice er hendes rigtige fornavn.
Efternavnet Little er et kunstnernavn, som passer ualmindeligt godt.
For frontfiguren i kampen for at bevare Nevadas lovlige bordeller er under halvanden meter høj.
Alice Little er faktisk så lillepige-agtig, at hendes kunder sender hende bamser med posten som fan-gaver.
Men hvad hun måske mangler i højde, har hun til gengæld i gennemslagskraft.
USA's lovlige horehuseSe hele Horisont-udsendelsen "USA's lovlige horehuse", hvor DR's Steffen Kretz besøger The Bunny Ranch i Nevada.
Alice Little er både uofficiel talskvinde for Nevadas lovlige bordeller - og den prostituerede på bordellerne, som tjener flest penge: Hun alene solgte sex for over syv millioner kroner sidste år.
Alice Little mener, at tilsynet på de offentlige bordeller sikrer, at kvinder ikke udnyttes.
- Du kommer af med et fire-cifret beløb (i dollar) for at spendere en time her.
Medmindre du har en særlig fetish eller fantasi, som vil gøre det til en specialiseret ydelse: Så når vi op på et fem-cifret beløb, siger Alice Little, da jeg besøger hende på The Bunny Ranch - USA's mest kendte lovlige bordel.
Fem cifre i dollars er mindst knap 70.
000 kr.
Bordeller ligger i ørkenområdeBordellerne ligger i et bjergrigt ørkenområde udenfor Carson City, Nevada - langt fra de store byer.
Kun herude på landet er bordeldrift lovlig.
Og derfor løber frontlinjen i en kamp for og i mod lovlig prostitution i USA lige her.
En kamp, som handler om moral, frihed, menneskerettigheder - og om penge.
For sex-industrien i USA er en milliardforretning.
Nevadas bordeller ligger i en bjergrig ørken væk fra befolkningscentre.
På den ene side af konflikten står kristne organisationer og menneskerettighedsgrupper, som vil den mørke side af prostitutionsmiljøet til livs: Udnyttelsen, overgrebene, menneskehandlen, misbruget.
På den anden side findes de kvinder, der som Alice Little frivilligt har valgt at sælge sex, og bordel-kunderne, som kan købe sex uden at risikere at blive arresteret - og selvfølgelig de små landkommuner, som nyder godt af store skatteindtægter fra de lovlige bordeller.
Vil have gjort købesex ulovligt- Før jeg startede på The Bunny Ranch, rejste jeg rundt i landet og underviste og holdt foredrag om sex.
Det er tre år siden, og jeg har ikke set mig tilbage: Jeg elsker virkelig at være her, siger Alice Little.
- Det er en mulighed for mig for at opdage min egen seksualitet, mine egne interesser.
Jeg har fundet mig selv og lært, hvad jeg nyder personligt.
Og så er jeg administrerende direktør i mit eget firma: Du kan sige, at bordellet er som et shoppingcenter, og jeg er en butik i centret.
Og på tre år har jeg skabt en personlig forretning, som omsætter for over en million dollars årligt, og det er jeg utroligt stolt af, siger Alice Little.
Altså - Alice Little solgte sex for omkring syv millioner kroner sidste år.
Halvdelen af indtjeningen afleverede hun som alle prostituerede på The Bunny Ranch til "huset", til ejerne.
Men de lovlige bordeller som The Bunny Ranch er under angreb.
Stærke kræfter vil have dem lukket - og købe-sex gjort ulovligt i hele Nevada, som det er i resten af USA.
Argumentet er, at prostitution - uanset hvilken forklædning det optræder i - grundliggende er vold mod kvinder.
Overvejer svensk modelEn tidlig morgen samles medlemmerne af retsudvalget i Nevadas lokale parlament i Carson City.
På dagsordenen er en offentlig høring af et lovforslag, som vil lukke bordellerne og gøre det ulovligt at købe sex, mens salg af sex efter svensk forbillede skal afkriminaliseres.
Sex-kunder skal altså kunne arresteres, mens de prostituerede skal tilbydes hjælp i stedet for en overnatning i arresthuset.
- Jeg vil bekæmpe vold mod kvinder i alle afskygninger.
Jeg kæmper for ligestilling for kvinder - og en del af den kamp er at erkende, at prostitution dybest set er vold mod kvinder, siger Kimberly Mull i en pause i høringen.
Kimberly Mull blev misbrugt som barn og er imod lovlig prostitution.
Hun kalder sig selv en "overlever" - fordi hun har overlevet en grusom barndom med tvang, seksuelle overgreb, børneprostitution og børneporno.
- I pressede økonomiske situationer som voksen har jeg selv været på nippet til at prostituere mig for at tjene penge.
Ikke fordi jeg har haft lyst til at træffe det valg.
Men fordi det er den løsning, jeg kender fra min traumatiske barndom - da jeg lærte at sætte mig på knæ som 11-årig og tjene penge, siger Kimberly Mull.
Holdning mod holdningI hendes verden er der en direkte linje mellem prostitution og udnyttelse, misbrug, tvang og vold mod kvinder.
- Din alfons behøver ikke at være en mand.
Din alfons kan være fattigdom, hjemløshed, vold i familien - forhold, som driver dig til at sælge din krop.
Et par rækker bag Kimberly Mull i høringslokalet i parlamentet sidder Alice Little som repræsentant for bordellerne.
De to kvinder har kun hån tilovers for hinanden.
- Kimberly Mull fører en misforstået kamp.
Selvfølgelig findes der kvinder, som ender i prostitution på grund af menneskehandel og tvang - men det sker ikke på de lovlige bordeller.
For her foregår alt under offentligt tilsyn, siger Alice Little.
Alice Little lytter med til høring om prostitutionsforbud.
- Vi skal kontrolleres af en læge hver uge, og vi skal registrere os hos den lokale sherif og gennemgå en FBI-fingeraftryks-undersøgelse for at få lov til at arbejde.
Der er ingen kvinder på de lovlige bordeller, som ikke selv har valgt at være der, siger Alice Little.
Betjente på cykelDa høringen i parlamentet er overstået, dukker et tal op, som formentlig bliver dødsstødet for lovforslaget om at lukke bordellerne.
Bordellerne i Lion County, hvor The Bunny Ranch ligger, betalte sidste år knap fire millioner kroner i skat til den slunkne kommunekasse.
Et beløb, der svarer til hele politistyrkens budget for køretøjer.
Altså, uden pengene fra de prostituerede skulle betjentene køre på cykel.
Kampen om bordellerne i Nevada er et billede på et større opgør i USA om holdningen til prostitution.
De fleste er enige om, at det ikke virker at gøre prostitution ulovligt: For det rammer først og fremmest de prostituerede, som igen og igen bliver arresteret, mens politiet kun yderst sjældent går efter kunderne.
I to store folkerige stater, New York og Californien, arbejder politikerne derfor med lovforslag, som helt vil afkriminalisere prostitution - sådan som vi kender det i Danmark.
Begge stater er kontrolleret af det demokratiske parti, og et par af partiets præsidentkandidater til valget i 2020 støtter forslagene.
Vil udbrede bordeller fra kyst til kystTanken er, at hvis prostitution er lovligt, så er de prostituerede også beskyttet af loven.
De kan ringe efter politiet, hvis de bliver krænket, og deres profession bliver ikke til evig tid registreret på deres straffeattest, fordi de ikke længere vil blive arresteret for at udføre deres arbejde.
Andre stater arbejder som Nevada med en model efter svensk forbillede, hvor kun folk, som køber sex, overtræder loven.
Men uanset hvilken model der vinder frem, så er de fleste enige om én ting: USA's syn på prostitution er ved at ændre sig.
Ligesom modstanden mod cannabis er fordampet i mange stater, hvor stoffet nu er lovligt - så vil modstanden mod købesex også forsvinde.
Bunny Bar i Nevada.
På bordellet uden for Carson City ser Alice Little sig som en frontfigur i den kulturkamp.
Og hendes ambitioner er store.
- Jeg vil være hende, som får gjort sex-arbejde lovligt i hele USA.
Jeg vil tage det, vi har her, og udbrede det til hele Nevada.
Og når jeg har gjort det, så vil jeg fortsætte på nationalt plan.
Jeg vil være den person, som udbreder lovlige bordeller fra kyst til kyst i Amerika.
Det bliver en milliardindustri, siger Alice Little.
FacebookTwitterKopier linkEmner:Nevada|Prostitution|USA|Kriminalitet|Folketingets Retsudvalg




https://www.dr.dk/sporten/haandbold/herreligaen/skjern-slaar-soenderjyske-og-spiller-sig-taettere-paa-semifinalen

HerreligaenSkjern slår Sønderjyske og spiller sig tættere på semifinalenMed en sejr på udebane over Sønderjyske tog Skjern mandag aften et stort skridt mod DM-semifinalerne.
Anders Eggert leverede sammen med Thomas Mogensen seks scoringer hver, da Skjern spillede sig tættere på DM-semifinalen.
29.
apr.
2019 kl.
20.
20 | opdateret 29.
apr.
2019 kl.
20.
24Bemærk: artiklen er mere end 30 dage gammelLæs opDer er hård kamp om at nå frem til semifinalerne i den bedste danske håndboldrække for herrer.
Mandag aften vandt Skjern med 26-19 ude over Sønderjyske, og det var to vigtige point i slutspillets gruppe 1.
Aalborg Håndbold fører gruppen med seks point efter to kampe, mens Skjern nu har fire point på andenpladsen efter tre kampe.
Sønderjyske er på tredjepladsen med to point, mens TTH Holstebro har et point på sidstepladsen.
De to bedste hold avancerer til semifinalerne.
Skjern, som tabte sin seneste kamp i slutspillet til Aalborg, kom tilbage på vindersporet mod Sønderjyske.
I første halvleg fulgtes holdene pænt ad, indtil der manglede få minutter.
Her trak Skjern en smule fra og kom foran med 11-8 efter fire scoringer i træk.
Skjern-keeper Emil Nielsen stod godt i den periode.
Sønderjyske fik reduceret til 9-11 inden pausefløjt, mens Skjern fortsatte det gode spil i starten af anden halvleg.
Mogensen og Eggert tog ansvarIgen scorede Skjern fire mål i træk og kom foran 15-9 i en fase, hvor Sønderjyske havde det svært.
Især Skjern-playmaker Thomas Mogensen og fløjen Anders Eggert tog stort ansvar med seks scoringer hver, mens Emil Nielsen blev ved med at præstere vigtige redninger i udeholdets mål.
- Der var så meget nerve i denne kamp, og pointene var vigtige.
Så længe vi fighter, så kan vi vinde håndboldkampe, siger Thomas Mogensen til TV2 Sport.
Sønderjyske var i slutfasen tæt på at få kontakt og reducerede til 19-21.
Derfra satte Skjern dog tingene endegyldigt på plads med fem mål i træk, mens Sønderjyske gav op i slutminutterne.
/ritzau/FacebookTwitterKopier linkEmner:Anders Eggert (håndboldspiller)|Skjern|SønderjyskE|Aalborg Håndbold|Håndbold




https://www.dr.dk/nyheder/indland/ung-syrer-i-middelfart-et-chok-dansk-firma-kan-have-hjulpet-assad

Sagen om Dan-BunkeringSe temaIndlandUng syrer i Middelfart: Et chok, at dansk firma kan have hjulpet AssadBunkerfirma i Middelfart er indblandet i sag om leverancer af jetbrændstof til Syrien.
Joudi Abdalhannan flygtede fra Syrien for tre år siden med sin familie Af Line Gertsen, Mathias Friis og Astrid Fischer29.
apr.
2019 kl.
21.
29Bemærk: artiklen er mere end 30 dage gammelLæs opNår 19-årige Joudi Abdalhannan fra Syrien hver dag sætter sig og læser i sine lærebøger for at blive tandklinikassistent, er det med udsigt over Middelfart med den ikoniske Lillebæltsbro i det fjerne.
Hun og familien flygtede fra Syrien i 2016.
Det skete pludseligt en dag, da hendes familie blev advaret om, at de ikke længere var sikre, fortæller hun:- Der var nogen, der ringede på vores dør.
De siger, I skal ud, der kommer fly, og de bomber nu.
Joudi Abdalhannan beskriver, at familien bare tog deres tøj og forlod hjemmet uden nogensinde at vende tilbage igen.
Senere fik de at vide, at deres hus og alle deres ejendele var ødelagt af bomberne.
Foran ventede en farlig rejse over Middelhavet i gummibåd, inden familien efter en lang rejse kunne slå sig ned på Fyn, hvor de fik asyl og midlertidigt ophold.
30.
000 ton jetbrændstofTæt på Joudi Abdalhannans hjem i Middelfart ligger den danske virksomhed Dan-Bunkering, som er ejet af miliardæren Torben Østergaard-Nielsen.
Det viser sig, at Dan-Bunkering spiller en vigtig rolle i en sag om ulovlige leverancer af mindst 30.
000 ton jetbrændstof til den borgerkrig i Syrien, Joudi Abdalhannan er flygtet fra.
Læs også:Afsløring: Dansk milliardfirma indblandet i sag om brændstof til bombetogter i SyrienDet har DR afsløret på baggrund af amerikanske retsdokumenter, centrale kilder og fortrolige oplysninger hos danske myndigheder.
Dan-Bunkerings ejer, Torben Østergaard-Nielsen, foran virksomhedens hovedsæde i Middelfart.
Dan-Bunkering har ifølge oplysningerne i sagen skaffet jetbrændstof til et russisk firma, som har forsynet russiske kampfly i Syrien.
Kampfly, der gennem flere år har fløjet bombetogter til støtte for den syriske præsident, Bashar al-Assad.
Læs også:Politi undersøger dansk firmas rolle i sag om jetbrændstof til SyrienFyns Politi er i gang med at undersøge, om Dan-Bunkering har brudt EU's sanktioner om, at europæiske virksomheder ikke må sælge, eksportere, overføre eller levere jetbrændstof til brug i Syrien.
Dan-Bunkering er hverken sigtet eller tiltalt i USA eller i Danmark.
- Det hele gik i ståJoudi Abdalhannan kalder det et chok, hvis Dan-Bunkering har været med til at støtte Bashar al-Assad via russiske forretningspartnere.
- Jeg er overrasket over det.
Jeg troede ikke, at nogen ville støtte Assad, for alle ved, hvad han gør ved børn og de gamle mennesker.
Det bare et stort chok, siger hun.
Joudi Abdalhannan og hendes mor i familiens køkken i Middelfart.
Ifølge militæranalytiker Mikkel Storm Jensen, der har set på sagen for DR, var den syriske præsident Bashar al-Assad presset i 2015.
Derfor var der tale om et vendepunkt, da Rusland samme år valgte at støtte præsident Assad fra luften med bombetogter i Syrien.
Læs også:Jarlov: Alvorligt at bryde forbud mod at levere jetbrændstof til SyrienJoudi Abdalhannan boede i den syriske by Aleppo, og hun husker godt, hvor hårdt byen var ramt, og særligt da bombardementerne blev intensiveret.
- Børnene kunne ikke gå i skole, det hele gik i stå, de voksne var bange, og vi børn måtte ingenting, for de voksne vidste ikke, hvor bomberne faldt næste gang, fortæller hun.
Det hele gik i stå, de voksne var bange, og vi børn måtte ingenting, for de voksne vidste ikke, hvor bomberne faldt næste gang.
Joudi AbdalhannanSærligt var Joudi Abdalhannan ked af, at skolen blev lukket, og at hun og hendes to søskende ikke længere kunne få en uddannelse.
Derfor slider hun ekstra hårdt i det i dag for på dansk at færdiggøre uddannelsen som klinikassistent og måske læse videre til tandtekniker, hvis hendes opholdstilladelse bliver forlænget.
- Vi har intet tilbage i Syrien, jeg har ingen gode minder derfra – undtagen måske når jeg legede med mine veninder i skolen.
Alt var ødelagt.
Alle mennesker skal vide, hvad Assad han gør.
Hvorfor?
- Fordi de ikke skal hjælpe ham.
Dan-Bunkering afviser brud på EU's reglerHverken Dan-Bunkering eller ejeren Torben Østergaard-Nielsen har ønsket at give interview til DR eller kommentere sagens detaljer.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
I en mail til DR den 1.
april 2019 skriver virksomheden, at "Dan-Bunkering ikke (er) genstand for juridiske undersøgelser hverken i Danmark eller i andre lande.
"Læs også:OVERBLIK Sagen om Dan-Bunkering og jetbrændstof punkt for punktI en mail sendt den 10.
april 2019 til DR afviser virksomhedens advokat Peter Appel fra firmaet Gorissen Federspiel, at Dan-Bunkering har handlet i strid med EU's regler.
Han skriver, at Dan-Bunkering aldrig har leveret jetbrændstof til Syrien eller til en kunde, der er omfattet af EU's sanktionsregler:- Det kan således oplyses, at Dan-Bunkering aldrig har leveret brændstof til Syrien.
At Dan-Bunkering ikke har handlet i strid med EU-reglerne.
At Dan-Bunkering ikke har leveret brændstof til en kunde, der er omfattet af EU's sanktionsregler.
Dan-Bunkering har trods gentagne forespørgsler gennem flere uger ikke svaret på DR's spørgsmål om, hvorvidt virksomheden har været involveret i leverancer af jetbrændstof, der er anvendt i Syrien og fragtet til landet via overførsler til russiske tankskibe.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
FacebookTwitterKopier linkEmner:Bashar al-Assad (politiker)|Syrien|Torben Østergaard-Nielsen (erhvervsleder)|Erhverv|Middelfart




https://www.dr.dk/nyheder/penge/pilotstrejke-faar-sas-direktoer-til-raekke-haanden-frem-det-goer-ondt-paa-begge-parter

PengePilotstrejke får SAS-direktør til at række hånden frem: 'Det gør ondt på begge parter'Arbejdet skal genoptages inden for 14 dage, hvis de største konsekvenser skal undgås, vurderer korrespondent.
(Arkiv) SAS har aflyst 2802 afgange siden fredag morgen.
Af Signe Mai Vilsbøll29.
apr.
2019 kl.
19.
51Bemærk: artiklen er mere end 30 dage gammelLæs opHundredetusindvis af passagerer er blevet ramt af aflyste afgange siden fredag, hvor konflikten mellem SAS og flyselskabets piloter brød ud.
Efter fire dage med strejke rækker SAS dog forsigtigt en hånd frem.
I et interview med et svenske nyhedsbureau TT, understreger flyselskabets direktør, Rickard Gustafson, at parterne er nødt til at genoptage forhandlingerne, hvis flyselskabet skal tilbage på vingerne.
- Nu må vi begge tage ansvar og komme tilbage til forhandlingsbordet for at finde løsninger, som også gør, at selskabet har en fremtid efter den her konflikt.
Vi vil gøre, hvad vi kan, for at finde på løsninger, som møder de områder, pilotforeningen mener er vigtige, lyder det fra den svenske direktør.
En dyr omgangHenover weekenden har SAS aflyst tusindvis af afgange som følge af strejken, og de sammenbrudte forhandlinger kan ifølge DR's erhvervskorrespondent, Jakob Ussing, blive en dyr omgang for begge parter.
Når strejken koster i omegnen af 50 million kroner om dagen, kan SAS' forventede årsoverskud på en lille milliard kroner blive vendt til underskud på ganske få uger.
Og mens det økonomiske råderum i forhandlingerne bliver mindre og mindre for hver dag, der går, øges presset på piloterne massivt, påpeger Jakob Ussing:- Hvis strejken bliver så lang, at årets forventede overskud bliver vendt til underskud, risikerer piloterne, at de slet ikke får noget.
Tilmed får piloterne ikke løn, mens de strejker, så konflikten gør i den grad også ondt på dem.
Bolden ligger hos SASJakob Ussing vurderer, at arbejdet skal genoptages inden for 14 dage, hvis de største konsekvenser skal undgås.
- Hvis der går lang tid vil selskabets banker nok begynde at kræve møder med ledelsen, og det kan også blive skadeligt for kundetilliden, hvis strejken trækker ud, siger Jakob Ussing.
Indtil videre ser det dog svært ud.
Parterne har ikke mødt hinanden ved forhandlingsbordet efter det mislykkede forsøg på at blive enige om en ny overenskomst, og der er endnu ikke aftalt nye forhandlinger.
I Dansk Pilotforening mener formanden, at bolden ligger hos SAS:- Vi er klar til at forhandle med SAS, men vi kræver, at der sker en holdningsændring hos ledelsen, så vi kan komme ind i reelle forhandlinger, siger formanden René Arpe til Ritzau.
FacebookTwitterKopier linkEmner:SAS Group|Flyselskaber|Strejker og lockouts|Dansk Pilotforening|Rickard Gustafson (erhvervsleder)




https://www.dr.dk/nyheder/indland/quiz-hvor-meget-ved-du-om-kviklaan

IndlandQUIZ Hvor meget ved du om kviklån?
Rekordmange danskere havner i uoverskuelig gæld på grund af kviklån.
Tjek din viden om de dyre lån her.
 Signe Heiredal © dr)Af Sola Kruchov Sørensen og Signe Heiredal (grafik)29.
apr.
2019 kl.
19.
00Bemærk: artiklen er mere end 30 dage gammelLæs opEt kviklån er både 'nemt, bekvemt og hurtigt'.
Sådan markedsfører selskaberne bag de mange kviklånsudbydere i Danmark sig.
Og den salgstale falder rekordmange danskere for.
Siden 2008, hvor finanskrisen gjorde det sværere for private at låne penge, er antallet af kviklån nærmest eksploderet.
Se programmetDR Dokumentar har undersøgt en række kviklånsudbydere for at finde ud af, hvor fortjenesten på de dyre lån ender.
De jagter rigmændene bag selskaberne og undersøger, om de overholder dansk lovgivning.
I 'Kongerne af kviklån' møder vi blandt andre Rikke og Nicolas, der begge har stiftet kviklånsgæld.
De to programmer sendes mandag d.
29.
april og mandag d.
6.
maj kl.
20.
45 på DR1.
Du kan også se programmerne på DR TV.
På 10 år er markedet gået fra stort set ikke at låne noget ud til at låne mellem 600 og 800 millioner kroner ud til danskerne.
Det viser DR Dokumentar i to tv-programmer, hvor de følger rigmændene bag udbyderne og undersøger, om selskaberne overholder den danske lovgivning.
De skyhøje renter og gebyrer gør det svært at gennemskue lånene og vilkårene.
Og som følge af det bliver mange især unge efterladt i dyb gæld, som de ikke kan overskue at komme ud af.
I programmet bliver en række unge testet, om de kan gennemskue lånenes formuleringer og vilkår.
Tag testen herunder og se, om du kan klare samme test.
Rettelse: Spørgsmål 6 i quizzen har fået en tilføjelse i parentes, således at spørgsmålet nu hedder: Hvad er den procentvise årlige rentesats (uden renters rente)?
FacebookTwitterKopier linkEmner:Økonomi|Privatøkonomi




https://www.dr.dk/sporten/haandbold/championsleague/verdens-bedste-danskere-andersson-brager-et-af-rundens-maal-i

ChampionsleagueVERDENS BEDSTE DANSKERE Andersson brager et af rundens mål i kassen Lasse Andersson scorede et af rundens mål, da han var med til at sende sin klub, Barca Lassa, tættere på Final4 i Champions League.
Lasse Andersson hjalp sin klub, Barca Lassa, tættere på Final4 i Champions League.
Af Johan Haarløv og Tina Müller (interview)29.
apr.
2019 kl.
19.
18Bemærk: artiklen er mere end 30 dage gammelLæs opDet er nemt at glemme, at der er mere end én dansk tordenarm i Champions League.
Meget handler nemlig naturligt om verdens bedste håndboldspiller Mikkel Hansen, men faktisk render venstre backen Lasse Andersson også rundt og viser prøver på sit store talent i den mest prestigefulde klubturnering i verden.
Læs også:VERDENS BEDSTE DANSKERE Majestætisk Mikkel Hansen viste vejen for ParisI den første af to kvartfinaler bragede 25-årige Andersson nemlig noget af et drøn i kassen, da han var med til at sikre sin klub, spanske Barca Lassa, en sejr på syv mål i franske Nantes.
Målet er siden blev kåret til rundens tredjebedste.
I videoen over artiklen serverer DR Sportens vært Tina Müller højdepunkterne i Champions League med særligt fokus på de danske spillere.
Ud over Anderssons flotte kasse kan du også se Mikkel Hansens klub Paris Saint-Germain løbe ind i sit største nederlag i fem år, samt danskerklubben Flensburg-Handewitt være i problemer mod Veszprem.
FacebookTwitterKopier linkEmner:Paris Saint-Germain|FC Barcelona|Mikkel Hansen (håndboldspiller)|Spanien|Frankrig




https://www.dr.dk/nyheder/kultur/film/spoiler-alert-her-er-de-vildeste-oejeblikke-i-det-mest-hypede-game-thrones

BingeSe temaFilm og serierSpoiler-alert: Her er de vildeste øjeblikke i det mest hypede Game of Thrones-afsnit nogensindeDer er masser af vilde øjeblikke at vende efter det seneste 'Game of Thrones'-afsnit, 'The Long Night'.
Jon Snow lever stadig i Game of Thrones.
Holder han mon de sidste tre afsnit ud?
Af Frederik Dirks Gottlieb29.
apr.
2019 kl.
20.
02Bemærk: artiklen er mere end 30 dage gammelLæs opOBS: Artiklen indeholder spoilere for det tredje afsnit i den ottende sæson af 'Game of Thrones'.
Så vent med at læse artiklen til du har set afsnittet.
Der har været skrevet ikke så lidt om det nyeste 'Game of Thrones'-afsnit, 'The Long Night'.
Mange regnede med, at det skulle være det ubestridte højdepunkt i seriens otte år lange liv, og på trods af heftig kritik af afsnittets mørke scenografi lader det til, at stemningen er god, efter det 82 minutter lange afsnit endelig har set dagens lys.
Selvom afsnittet hverken for alvor ændrede ved hverken 'Game of Thrones'' stjernespækkede rollebesætning eller ændrede vores opfattelse af de mulige slutscenarier i seriens sidste sæson, så er der masser af vilde øjeblikke at vende.
Her gennemgår vi fem af dem.
1Store dele af Jon og Daenerys' hær bliver udryddetGrey Worm og de andre 'unsullied' forsvarede Winterfell i det seneste afsnit af 'Game of Thrones'.
Vi kan alle ånde lettet op over, at de fleste store, toneangivne figurer, såsom Jon Snow, Arya Stark og Daenerys Targaryen, overlevede 'The Battle of Winterfell'.
Ikke desto mindre så det skidt ud tidligt i afsnittet, da blandt andet en hær af Dothraki'er med skræmmende lethed blev overmandet af de dødes hær.
Faktisk føltes 90 procent af afsnittet som en ulige kamp mellem horder af ustoppelige zombier og skrøbelige, uforberedte mennesker, som ikke lod til at vide, hvad de skulle stille op.
Særligt håbløst så det ud, da The Night King vækkede de 'omkomne' soldater til live - blot for igen at angribe vores kære helte.
2Lyanna Mormont i 'David mod Goliath'-opgørTapre Lyanna Mormont fra Bear Island måtte lade livet, men først efter hun dræbte en kæmpe fra 'the army og the death'.
Et lille lyspunkt midt i kampens hede var slagets måske mindste kriger Lyanna Mormont.
På et yderst tiltrængt tidspunkt mindede hun os om, at det ikke kun handler om størrelse og styrke, men at en god portion mod og snilde kan ændre kampens momentum.
Efter at have hærget, trådt og trampet på horder af stakkels soldater griber en zombieficeret kæmpe fat i den unge Lyanna Mormont - formodentlig for at bide hovedet af hende.
Men inden kæmpen formår at gøre en ende på Lyannas pinsler, stikker hun kæmpen direkte i øjet med sit sværd, og kampens største og stærkeste spiller falder tungt til jorden.
Lyanna dør i processen, og senere bliver hun endda vækket til live af The Night King.
3Jorah Mormonts heroiske slutsceneJorah Mormont kæmpede bravt for sin elskede Daenerys Targaryen og resten af menneskeheden, men åndede ud i en meget følelsesladet scene.
Det har ikke været en nem rejse for stakkels Jorah Mormont.
Siden tidernes morgen har han været håbløst forelsket i Daenerys, som på et tidspunkt sendte ham bort med et knust hjerte.
Han blev også ramt af en ækel sygdom, der gjorde, at han langsomt var ved at blive til en sten, hvilket kulminerede, da han skulle igennem noget, der lignede den mest smertefulde operation nogensinde foretaget.
Heldigvis får han lidt moralsk oprejsning her i 'The Battle of Winterfell', hvor han får lov til at ende sine dage, præcis som han altid har drømt om; side om side med Daenerys Targaryen, mens han forsvarer hendes ære.
På mange måder føltes det som det mest essentielle dødsfald i afsnittet, blandt andet fordi vi alle har følt med Jorah i hans håbløse forelskelse, og fordi han er blevet lidt af en B-side-favorit blandt fans af serien.
4Theon Greyjoys uundgåelige dødTheon Greyjoy, der har været så grueligt meget igennem, fik slettet fortidens synder, da han til sidste blodsdråbe forsvarede Brandon Stark.
Hvis der var én karakter, som vi alle regnede med ville lide sit endeligt i dette afsnit, så var det Theon Greyjoy.
Sidste uges afsnit lagde op til flere dødsfald, end vi endte med at få, men det var soleklart for de fleste, at Theons bue var rundet af, og at hans ønske om at slette fortidens hændelser ved at beskytte Bran måtte ende i en heroisk død.
Det var selvfølgelig trist at miste Theon, og på mange måder er han klart den største karakter i lang tid som mister sit liv i serien.
Men det var også forudsigeligt og en påmindelse om, at 'Game of Thrones' ikke længere er den herligt sadistiske serie, den engang var, hvor alle vores yndlingskarakterer døde til højre og venstre.
Det var på mange måder let at tage Theon fra os - en person som har været grueligt meget igennem, og som i lang tid ikke har haft nogen væsentlig funktion.
Forhåbentlig vil seriens showrunnere fremadrettet ikke være så bange for at dræbe deres figurer, så vi igen vil bevæge os ud på kanten af stolen, hver gang vi hører den forrygende intromelodi.
5Arya dræber The Night KingAt det blev Arya Stark, der til slut dræbte The Night King, var nok afsnittets største overraskelse.
Afsnittets klart største øjeblik kommer helt til slut, hvor Arya bruger den kniv, hun fik af Bran i sidste sæson, til at dræbe den mystiske The Night King.
Præcis som der blev spekuleret i sidste afsnit, kan de dødes hær kun stoppes ved, at man dræber The Night King.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
At det var Arya, der skulle gøre det, var måske en smule overraskende - indtil Melisandre, der vendte tilbage i dette afsnit for at hjælpe med sin magi, fortæller Arya, at hun vil slå mange ihjel med brune, grønne og… blå øjne.
Ingen har mere blå øjne end The Night King og ganske som spået af Melisandre, så lykkes det Arya at komme helt tæt på de dødes overhoved og stikke sin kniv igennem ham.
Formentlig vidste Bran, at det ville ske, da han tidigere gav Arya præcis den kniv.
Nu hvor The Knight King er død, står slaget igen mellem mennesker, og det er jeg personligt lettet over.
Selvom 'white walkers' har været en trussel siden første minut af det første 'Game of Thrones'-afsnit, og selvom vi alle havde glædet os til dette episke slag, så er det i mødet mellem mennesker og i det taktiske spil, at serien har sine mest åbenlyse styrker.
Vi har stort set intet set til Cersei i denne sæson, men nu bliver det spændende at se, om Jon og Daenerys har mænd og kvinder nok tilbage til at give hende den modstand, vi alle har glædet os til.
Læs også:Det må bare ikke ske!
3 øjeblikke, vi frygter i sidste sæson af Game of ThronesFacebookTwitterKopier linkEmner:Hære




https://www.dr.dk/nyheder/regionale/syd/storbrand-paa-plastfabrik-150-mand-kaempede-mod-flammerne

Syd- og SønderjyllandStorbrand på plastfabrik: 150 mand kæmpede mod flammerneEn voldsom brand brød ud på en plastvirksomhed i Tinglev i Sønderjylland.
Brandfolk var i gang i over 15 timer.
Det var en stor brand, der i aftes brød ud på en virksomhed i Tinglev.
Video: Marcus TiefenbergAf Lars Lindevall og Ulrik Bang-Mørch29.
apr.
2019 kl.
21.
45 | opdateret 30.
apr.
2019 kl.
15.
12Bemærk: artiklen er mere end 30 dage gammelLæs opBrandfolk kæmpede hele natten med at få bugt med flammerne fra plastvirksomheden Polyloop i Tinglev, der var brudt i brand.
Ud over kraftig brand var der også meget voldsom røgudvikling på stedet.
Det betød, at beboerne i området blev advaret om at blive inden døre.
Røgen kunne ses fra lang afstand, mange timer efter at branden var brudt ud.
Voldsom brandBeredskabsdirektør i Brand og Redning Sønderjylland Lars Møldrup siger, at det har været en meget omfattende brand, der i aftes brød ud ved 22-tiden.
Først tirsdag eftermiddag var brandvæsnet helt færdig med efterslukningsarbejdet.
I alt har brandfolk arbejdet mere end 15 timer med slukning af flammerne og al efterslukningen.
- Branden har været ret slem.
Hele bygningen er udbrændt.
Det ligner en ruinby.
Der har været stor varmeudvikling og kraftig røg.
Vi har haft styrker inde fra otte værn, politiet, forsvaret og hjemmeværnet.
Omkring 150 mand har været i gang hele aftenen, natten og morgenen, fortæller Lars Møldrup.
Se video af branden tirsdag morgen.
Politiet til nysgerrige: Hold jer vækBranden udviklede gennem hele natten og morgenen meget kraftig røg, der var sundhedsskadelig at indånde.
Og derfor blev borgerne på flere af vejene i lokalområdet bedt om at lukke døre og vinduer og blive indenfor.
Politiet måtte samtidig advare nysgerrige tilskuere til branden om at holde sig væk.
Flere var nemlig i aftes dukket op for at se branden.
Beredskabsstyrelsen assisterede med 22 mand og fem køretøjer.
I alt otte brandværn og Flyvestation Skrydstrup har været tilkaldt.
Derudover har politi og hjemmeværn også været tilkaldt.
Der er sket omfattende skader på bygningen som følge af branden.
Brandårsagen er ukendt, så nu skal politiets teknikere i gang med at finde årsagen til, hvorfor den voldsomme brand opstod.
Opdateret kl.
15.
06 med opdatering på branden, billeder og videoer.
FacebookTwitterKopier link




https://www.dr.dk/nyheder/indland/dansk-bunkerfirma-overhoerte-advarsler-i-sag-om-jetbraendstof-til-borgerkrig

Sagen om Dan-BunkeringSe temaIndlandDansk bunkerfirma overhørte advarsler i sag om jetbrændstof til borgerkrigFirmaet Dan-Bunkering burde ifølge eksperter have vidst, at brændstof kunne blive brugt af russiske kampfly i Syrien.
Dan-Bunkering er en del af den danske milliardkoncern United Shipping & Trading Company, der er ejet af Torben Østergaard-Nielsen (billedet).
Af Astrid Fischer, Mathias Friis og Line Gertsen29.
apr.
2019 kl.
19.
00Bemærk: artiklen er mere end 30 dage gammelLæs opEn novemberdag i 2016 sejler det russiske tankskib Mukhalatka op på siden af en olietanker et sted i Middelhavet.
Ved hjælp af en kæmpe slange bliver omkring halvdelen af olietankerens last overført til Mukhalatka.
I lasten er der jetbrændstof, som Mukhalatka herefter sejler til en havn i Syrien, hvor brændstoffet bliver losset.
Det skal bruges af russisk militær.
Russiske kampfly flyver på dette tidspunkt daglige bombemissioner i det borgerkrigsramte land til støtte for den syriske præsident Bashar al-Assad.
Få dage efter overførslen lægger et nyt tankskib op på siden af olietankeren og tager imod den sidste del af lasten.
Tankskibet hedder Yaz og har samme russiske ejer som Mukhalatka.
Og også Yaz sejler videre til Syrien.
Med de to leverancer har russisk militær i Syrien fået tilført næsten 10.
000 ton jetbrændstof.
Betaling til Dan-BunkeringLeverancerne af jetbrændstof er beskrevet i et amerikansk anklageskrift og andre amerikanske retsdokumenter, som DR har gennemgået.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Den danske virksomhed Dan-Bunkering er anonymiseret i retsdokumenterne, men DR har gennem centrale kilder og fortrolige oplysninger hos danske myndigheder været i stand til at bekræfte virksomhedens identitet og en række oplysninger om Dan-Bunkerings rolle i sagen.
Ifølge de amerikanske retsdokumenter er det Dan-Bunkering, der får betaling for, at olietankeren bliver lastet med jetbrændstof.
Læs også:Politi undersøger dansk firmas rolle i sag om jetbrændstof til SyrienDet er ifølge retsdokumenterne også Dan-Bunkering, der bliver betalt for, at jetbrændstoffet bliver overført til de to russiske tankskibe, Yaz og Mukhalatka.
Prisen for overførslerne lyder på 5,2 millioner dollars – eller 34 millioner danske kroner.
Og det er hverken første eller sidste gang, Dan-Bunkering ifølge sagens oplysninger er involveret i leverancer af jetbrændstof, som via de russiske tankskibe bliver sejlet til Syrien.
I retsdokumenterne er beskrevet leverancer af i alt 30.
000 ton jetbrændstof fra januar 2016 til maj 2017.
Leverancerne foregår, selvom en række forhold burde have advaret Dan-Bunkering om, at der var risiko for, at man brød EU's sanktioner mod Syrien.
Det vurderer flere eksperter, der har gennemgået sagen for DR.
EU har siden 2014 haft et forbud mod at sælge, levere og overføre jetbrændstof til brug i Syrien.
Skibskaptajn anklagetDen første advarsel er, at det russiske tankskib Yaz bliver kædet sammen med sanktionsbrud flere måneder inden overførslerne fra skib til skib på Middelhavet i november 2016.
Det skete den 2.
september 2016.
Her udsendte den græske kystvagt en advarsel om, at kaptajnen på Yaz var blevet anklaget i Grækenland for at bryde EU's sanktioner mod Syrien.
Anklagen var rejst, mens tankskibet lå i græsk havn.
Meddelelsen blev gengivet af flere shippingmedier.
Kunde var russisk militærKort efter blev Dan-Bunkering ifølge de amerikanske retsdokumenter bekendt med, at de handlede med russisk militær.
Den russiske kunde, som betalte for leverancerne, skrev nemlig en mail til Dan-Bunkering den 23.
september 2016.
Her står der blandt andet, at kunden er udpeget som ny officiel repræsentant for den russiske flåde.
Kunden handlede altså ifølge mailen på vegne af det russiske militær, som på dette tidspunkt udførte daglige luftangreb i Syrien.
Dermed kan det blive svært for den danske virksomhed at sige, at de ikke vidste, at jetbrændstoffet endte i Syrien, vurderer Flemming Splidsboel Hansen, der er seniorforsker ved Dansk Institut for Internationale Studier (DIIS).
- Jeg vil umiddelbart vurdere, at det er vanskeligere at gemme sig bag, at man ikke vidste det, og det bestyrker også mistanken om, at man har overtrådt et forbud, siger han.
Medieafsløring om skibeEt par måneder senere kom endnu en advarsel.
22.
november 2016 offentliggjorde det britiske nyhedsbureau Reuters en afsløring, der gik verden rundt.
Bureauet skrev, at to russiske tankskibe i strid med EU's sanktioner smuglede jetbrændstof via Middelhavet til Syrien, og at tankskibene spillede en nøglerolle i at opretholde de russiske bombardementer i landet.
Ifølge Reuters blev brændstoffet også brugt af det syriske luftvåben.
Reuters satte også navn på to russiske tankskibe: Yaz og Mukhalatka.
Som reaktion på artiklen bekræftede Ruslands forsvarsministerium samme dag, at russiske tankskibe sejlede jetbrændstof til Syrien og fremførte, at EU's sanktioner ikke vedrørte Rusland.
Det russiske tankskib Mukhalatka fotograferet i Sortehavet i foråret 2019.
Fortsatte trods advarslerDa Reuters' artikel udkom, havde olietankeren i Middelhavet netop overført halvdelen af sin last til Mukhalatka og afventede at overføre resten til Yaz.
Efter leverancerne sejlede de russiske tankskibe videre til Syrien, og Dan-Bunkering fakturerede sin russiske kunde for overførslerne.
Det fremgår af de amerikanske retsdokumenter sammenholdt med fortrolige oplysninger hos danske myndigheder.
At Dan-Bunkering fortsatte leverancerne til de russiske skibe trods advarselslamperne, undrer Flemming Splidsboel Hansen.
- Hvis man har et samarbejde og handler med et firma, der bliver nævnt på den her måde i international presse, og hvor der er beskyldninger om, at de er med til at levere brændstof imod et EU-forbud, til det russiske forsvar og de operationer, de gennemfører i Syrien, så burde man være opmærksom på det, siger han.
Russisk skibsejer sortlistesAdvarslerne stoppede ikke ved meddelelsen fra den græske kystvagt, mailen om at den russiske kunde arbejdede for det russiske militær eller den internationale nyhedsartikel fra Reuters.
Den 20.
december 2016 blev ejeren af de russiske tankskibe Yaz og Mukhalatka, Transpetrochart, nemlig sat på USA's sanktionsliste, og det blev forbudt efter amerikansk lov at have med de to skibe at gøre.
Dan-Bunkering er en del af koncernen Bunker Holdning.
I Bunker Holdings årsrapport fra 2016/2017 står der, at:- Bunker Holding anser det for absolut nødvendigt, at koncernen overholder alle gældende regler og lovgivninger i hvert land, vi opererer i.
Det omfatter også at overholde alle internationale handelssanktioner.
Alligevel fortsatte Dan-Bunkering ifølge oplysningerne i sagen med at være involveret i overførsler af jetbrændstof til Transpetrochart.
Retsdokumenterne beskriver, at der i både januar og maj 2017 blev lavet flere overførsler til Yaz, og at det igen var Dan-Bunkering, der var involveret i betalingerne.
Professor i strafferet ved Københavns Universitet Thomas Elholm hæfter sig ved, at leverancerne fortsætter over en lang periode.
- En virksomhed kan jo være omhyggelig og forsigtig med at prøve at undgå at overtræde EU's forbud mod jetbrændstof til Syrien.
Og så kan der være en svipser af den ene eller anden grund.
Men hvis det er foregået systematisk over en periode, så kan det ikke være en enkelt svipser, siger han.
Brud på sanktionerBåde professor i strafferet Thomas Elholm og seniorforsker Flemming Splidsboel Hansen vurderer, at leverancerne har været i strid med EU's sanktioner, der forbyder salg, levering og overførsel af jetbrændstof til brug i Syrien.
Om det mulige sanktionsbrud kan straffes, afhænger i høj grad af, om Dan-Bunkering vidste, hvad de medvirkede i, siger Thomas Elholm:- Hvis man har været klar over, at jetbrændstoffet skulle til Syrien, kan man straffes.
Hvis man ikke har været klar over det, men man burde have været klar over det, så er det ikke udelukket, at det kan straffes, men det er mere usikkert.
Det afhænger blandt andet af, hvordan EU-reglerne skal fortolkes i sammenhæng med den danske straffelov.
Advarsler kan have betydning for ansvarThomas Elholm understreger, at han ud fra de foreliggende oplysninger ikke kan afgøre, om virksomheden har været klar over, at jetbrændstoffet skulle til Syrien, og at det i sidste ende er op til domstolene at vurdere, om der er foregået noget strafbart i den konkrete situation.
Men både Thomas Elholm og Flemming Splidsboel Hansen hæfter sig ved den række af advarsler, der indikerede, at jetbrændstoffet ville blive anvendt i Syrien, og at man dermed ville overtræde EU's sanktioner.
De mange advarsler kan have betydning for strafansvaret, vurderer professor Thomas Elholm:- Der er en række konkrete omstændigheder, som kan trække i retning af et strafansvar.
Handler man med russiske selskaber, og drejer det sig om flybrændstof, bør man være forsigtig, hvis man vil undgå strafansvar, siger han.
Ifølge juraprofessoren bør man for eksempel vide, at der er en høj risiko for, at jetbrændstoffet ender i Syrien, når det bliver overført til russiske tankskibe, der er under mistanke for at sejle jetbrændstof til Syrien.
- Samlet set tyder alle de ting, som er kommet frem i den her sag, på, at virksomheden som minimum burde have vidst, at brændstoffet skulle til Syrien, siger han og understreger, at det i sidste ende beror på en domstolsvurdering.
Brud på EU's sanktioner kan efter dansk straffelov give bøde eller fængsel op til fire måneder.
Hvis der er skærpende omstændigheder, kan det give fængsel op til fire år.
Dan-Bunkering afviser brud på EU-reglerHverken Dan-Bunkering eller virksomhedens ejer Torben Østergaard-Nielsen har ønsket at give interview til DR eller kommentere sagens detaljer.
I en mail sendt den 10.
april 2019 til DR afviser virksomhedens advokat Peter Appel fra firmaet Gorissen Federspiel, at Dan-Bunkering har handlet i strid med EU's regler.
Han skriver, at Dan-Bunkering aldrig har leveret jetbrændstof til Syrien eller til en kunde, der er omfattet af EU's sanktionsregler:- Det kan således oplyses, at Dan-Bunkering aldrig har leveret brændstof til Syrien.
At Dan-Bunkering ikke har handlet i strid med EU-reglerne.
At Dan-Bunkering ikke har leveret brændstof til en kunde, der er omfattet af EU's sanktionsregler.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Dan-Bunkering har trods gentagne forespørgsler gennem flere uger ikke svaret på DR's spørgsmål om, hvorvidt virksomheden har været involveret i leverancer af jetbrændstof, der er anvendt i Syrien og fragtet til landet via overførsler til russiske tankskibe.
De amerikanske retsdokumenter omhandler overtrædelse af USA's økonomiske sanktioner mod Syrien.
Tre syrere og fem russere er anklaget i sagen i USA, herunder flere ansatte hos Dan-Bunkerings russiske forretningspartner.
Dan-Bunkering er hverken sigtet eller tiltalt i USA eller Danmark.
I videoen herunder kan du se indslag om historien i 21 Søndeg 28.
april 2019.
FacebookTwitterKopier linkEmner:Rederier|Rusland|Skibstrafik|USA|Bunker Holding




https://www.dr.dk/nyheder/regionale/nordjylland/heidi-har-faaet-oekonomisk-hjaelp-til-holde-datterens-konfirmation

NordjyllandHeidi har fået økonomisk hjælp til at holde datterens konfirmation1.
138 forældre over hele landet har fået konfirmationshjælp fra Dansk Folkehjælp(ARKIV) Danske familier brugte i 2016 i gennemsnit cirka 30.
000 kroner på en konfirmation.
Af Kim Rathcke Jensen og Amal Guerdali29.
apr.
2019 kl.
18.
23Bemærk: artiklen er mere end 30 dage gammelLæs opDet krævede en del overvindelse for Heidi Bertelsen fra Haverslev at bede om hjælp til at holde datterens konfirmation.
Heidi er kontanthjælpsmodtager og havde egentligt ikke råd til at holde en fest, men hun var fast besluttet på, at det ikke skulle afholde datteren fra at blive fejret.
Derfor søgte hun om konfirmationshjælp hos Dansk Folkehjælp.
- Det har været noget af et skridt at sige, at vi har brug for hjælp, siger Heidi Bertelsen og tilføjerVi har jo en tendens fra nogle af de andre områder, som vi hjælper med.
For eksempel julehjælp.
Og der har vi år efter år kunne se en stigning i antallet af ansøgere.
Klaus Nørlem.
generalsekretær, Dansk Folkehjælp- Men det, at man kunne give hende (datteren, red.
) den her oplevelse og en fest, som alle de andre i klassen også får, betyder meget.
Heidi og datteren modtog tidligere på foråret et gavekort på 2.
000 kroner som økonomisk støtte til konfirmationsfesten.
Nyt med konfirmationshjælpI alt har 1.
138 økonomisk trængte forældre over hele landet fået konfirmationshjælp fra Dansk Folkehjælp.
Kostbare konfirmationerDanske familier brugte i 2016 i gennemsnit cirka 30.
000 kroner på en konfirmation.
Prisen for en fest med 37 personer var i gennemsnit 19.
425 kroner.
Derudover er der tøjindkøb til konfirmanden.
Samt en gave fra forældre, der i snit giver for 6.
000 kroner.
Kilde: TNS Gallup for Nordea, 2016Det er kun andet år i træk, at organisationen uddeler hjælp til konfirmationer.
Så Klaus Nørlem, der er generalsekretær i Dansk Folkehjælp, kan ikke sige, om der er en tendens i udviklingen omkring konfirmationshjælp.
Men det tegner et klart billede af situationen for de dårligst stillede familier, mener Klaus Nørlem.
- Vi har jo en tendens fra nogle af de andre områder, som vi hjælper med.
For eksempel julehjælp.
Og der har vi år efter år kunne se en stigning i antallet af ansøgere, siger Klaus Nørlem og tilføjerHeidi Bertelsen var fast besluttet på, at datteren skulle have sin konfirmationsfest: "Det, at man kunne give hende den her oplevelse og en fest, som alle de andre i klassen også får, betyder meget".
- Den situation, som de familier med den laveste indkomst i Danmark befinder sig i, er stort set uændret, siger Klaus Nørlem.
Lars indsamler konfirmationskjolerDer er også andre måder, at økonomisk trængte familier kan få hjælp.
I Hedensted har Lars Jensen de seneste par måneder indsamlet konfirmationskjoler, som han låner ud til dem, der ikke har råd til at købe en.
- Vi er nok kommet af med cirka 20 styk, fortæller Lars Jensen.
- Interessen for at donere kjolerne har været enorm.
Folk bliver ved med at give dem, fortæller Lars Jensen, der indsamler tøjet gennem Facebook på sin side ’Donere konfirmationstøj’.
Læs også:Lars har lånt Tanjas datter en gratis konfirmationskjole: 'Nu føler hun sig værdig'Han forventer dog at komme af med langt flere kjoler i 2020.
- Vi kom nok lidt for sent i gang.
Men vi fortsætter til næste år, siger Lars Jensen.
FacebookTwitterKopier linkEmner:Dansk Folkehjælp|Skikke og traditioner|Økonomi|Facebook|Haderslev




https://www.dr.dk/nyheder/udland/verdens-mest-eftersoegte-mand-viser-sig-foerste-gang-i-fem-aar-han-vil-vise-sine

Abu Bakr al-Baghdadi dræbtSe temaUdlandVerdens mest eftersøgte mand viser sig for første gang i fem år: Han vil vise sine følgere, at han leverI fem år har verden ikke set noget til IS-leder Abu Bakr al-Baghdadi, der var rygtet både såret og død.
Verden har ikke set noget til Abu Bakr al-Baghdadi siden han for fem år siden stod frem og udråbte kalifatet.
Nu optræder han angiveligt på en ny video.
Af Simon Vincensen29.
apr.
2019 kl.
20.
54Bemærk: artiklen er mere end 30 dage gammelLæs op- Det er en besked til hans følgere om, at han stadig er i live.
Sådan lyder det fra DR's mellemøstkorrespondent, Michael S.
Lund, efter en video angiveligt viser Islamisk Stats øverste leder, Abu Bakr al-Baghdadi.
Det er første gang i fem år, at IS-lederen viser sig på kamera.
© ScanpixHvem var Abu Bakr al-Baghdadi?
Baghdadi menes at være blevet født i Samarra, nord for Bagdad i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
IS-lederen var verdens mest eftersøgte mand.
Baghdadi blev leder af Islamisk Stat i 2010.
I sommeren 2014 udråbte Islamisk Stat et kalifat - en stat ledet efter streng islamisk lov.
Abu Bakr al-Baghdadi var kaliffen, hvilket vil sige "efterfølgeren" efter guds udsendte, profeten Muhammed.
Kilder: AP, BBC, Reuters.
Det er uklart, om den 18 minutter lange video, der er udgivet af IS' officielle propagandamedie, er ægte, og hvornår den er optaget.
Men i videoen omtaler den person, der formodes at være Baghdadi, nylige begivenheder.
Nævner aktuelle begivenhederVideoen, der angiveligt viser al-Baghdadi, kommer en måned efter at kampene om den sidste IS-kontrollerede by i Syrien, Baghouz, sluttede i marts.
I videoen nævner al-Baghdadi flere aktuelle begivenheder som bombeangrebene i Sri Lanka samt genvalget af Israels premierminister, Benjamin Netanyahu.
- Han gør meget ud af at understrege, at der er tale om en ny video og at han stadig er i live, siger Michael S.
Lund og tilføjer:- Man skal huske på, at mange IS-krigere ikke har vidst, om han var i live eller ej.
Var rygtet skadet og dødVerden har ikke set noget til Abu Bakr al-Baghdadi, siden han for fem år siden stod frem og udråbte kalifatet.
Indtil nu har det været de eneste billeder af IS-lederen.
Rygterne om IS-lederens helbred har været mange.
Al-Baghdadi er af flere meldt både alvorligt tilskadekommet og død.
Blandt andet meddelte det russiske forsvarsministerium i begyndelsen af 2017, at Baghdadi var dræbt i et luftangreb mod byen Raqqa i Syrien, der var hovedby i Islamisk Stats selvudråbte kalifat.
Men rygterne er aldrig blevet bekræftet, og nu tyder alt på, at han er i live, siger Michael S.
Lund.
- Det ligner ham meget, selvom han ser noget ældre ud.
Og hans stemme lyder også, som vi har hørt den tidligere.
Og samtidig betyder det meget, at videoen er udgivet af IS' eget propagandamedie.
- Jeg vil gå så langt som at sige, at det er ham – ellers skal de have fundet en helt ekstremt vellignende dobbeltgænger, siger han.
Verdens mest eftersøgte mandAbu Bakr al-Baghdadi er verdens mest eftersøgte mand.
USA alene har udlovet en dusør på op til 25 millioner dollar for oplysninger, der kan føre til hans pågribelse.
Ifølge Michael S.
Lund har amerikanerne hele tiden arbejdet ud fra, at al-Baghdadi fortsat var i live.
- Man vil fortsætte med at jagte ham intenst, men det er svært, for der er ikke mange efterretninger at komme efter.
Vi ved fra nogle få, der har forladt IS, at han går ekstremt meget op i sikkerhed, siger han.
FacebookTwitterKopier link




https://www.dr.dk/sporten/svoemning/jeanette-ottesen-gaar-i-rette-med-svoemmeunion-der-har-altid-altid-altid-staaet-en

Spiseforstyrrelser i elitesportSe temaSvømningJeanette Ottesen går i rette med svømmeunion: 'Der har altid, altid, altid stået en vægt'Dansk Svømmeunion siger, at retningslinjerne for vejninger på landsholdet er blevet fulgt siden 2005, og den udmelding gør svømmeren Jeanette Ottesen ked af det.
Unionens udmelding gør hende ”rigtig, rigtig ked af det”, fortæller Jeanette Ottesen til DR Sporten.
Af Rasmus Dalgaard og Anders Rud29.
apr.
2019 kl.
17.
49 | opdateret 29.
apr.
2019 kl.
17.
55Bemærk: artiklen er mere end 30 dage gammelLæs opSvømmeren Jeanette Ottesen stiller sig uforstående over for, hvordan Dansk Svømmeunion kan benægte flere end 23 personers udsagn om, at offentlige vejninger har fundet sted i landsholdsregi siden 2005.
Unionens udmelding gør hende ”rigtig, rigtig ked af det”, fortæller den femdobbelte verdensmester til DR Sporten.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Jeg kan ikke forstå, hvordan man kan ignorere over 23 svømmeres historier.
Det er jo ikke, fordi det er fedt for os at stå frem og sige de her ting.
Hvad skulle vi få ud af at sige det, hvis det ikke er rigtigt?
Det gør mig dybt ked af det, hvis jeg skal være helt ærlig, siger hun.
Reaktionen kommer i kølvandet på, at sportschef i Dansk Svømmeunion Lars Green Bach i et interview med DR Sporten fortæller, at unionen ikke mener, at der har fundet offentlige vejninger sted efter 2005, hvor unionen og Team Danmark i samarbejde skabte retningslinjer for vejninger.
Jeg kan ikke forstå, hvordan man kan ignorere over 23 svømmeres historier.
Det gør mig dybt ked af det, hvis jeg skal være helt ærlig.
Jeanette OttesenIfølge de retningslinjer skal vejning af svømmerne blandt andet ske i aflukket lokale væk fra offentligheden.
DR Sporten har talt med flere end 23 svømmere, som fortæller, at de i årene efter 2005 har oplevet offentlige vejninger - men det har Dansk Svømmeunion tilsyneladende ikke.
- Retningslinjerne er blevet fulgt, og de er blevet efterlevet, siger Lars Green Bach, der har været sportschef i Dansk Svømmeunion siden 2015, lørdag til DR Sporten ved unionens generalforsamling.
Det er de udtalelser fra sportschefen, der får Jeanette Ottesen til at tage til genmæle.
- Jeg har 100 procent sikkert oplevet offentlige vejninger efter 2005.
Helt frem til 2013.
Der har altid, altid, altid stået vægt på pooldæk, mens vi alle sammen har været der.
- De offentlige vejninger er fortsat hele min svømmekarriere.
Også efter 2010, siger hun.
Hvad tænker du om, at unionen undsiger jer svømmere på denne måde?
- Jeg tror, Dansk Svømmeunion er bange for, hvad konsekvenserne kan være af alt det her.
Jeg tror, de er bange, siger Jeanette Ottesen.
Hendes uforståenhed overfor svømmeunionen deles af Jon Rud, der er tidligere elitesvømmer.
- Det var en fast rutine, at vægten stod ved siden af trænerens skrivebord ved bassinkanten, hvor vi blev vejet.
- Det er en mærkelig adfærd, at de sår tvivl om de offentlige vejninger.
Men det viser bare deres manglende vilje til at tage fat om problemerne og få dem løst, siger Jon Rud.
Læs også:Dansk Svømmeunion modsiger 23 svømmeres kritik af offentlige vejninger: ”Retningslinjerne er blevet fulgt”I DR dokumentaren "Svømmestjerner – Under Overfladen" bliver der sat fokus på, at offentlige vejninger og ydmygende træneradfærd over for svømmerne var en del af de kontroversielle metoder, som blandt andre australske Mark Regan, der var landstræner fra 2003 til 2008, og hollandske Paulus Wildeboer, der havde jobbet fra 2008 til 2013, benyttede sig af.
Spiseforstyrrelser, depression og angstDe offentlige vejninger betyder, at svømmerne er blevet vejet i fuld offentlighed foran hinanden og andre.
Metoderne resulterede blandt andet i spiseforstyrrelser, depression og angst hos en række af atleterne på landsholdene.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkI forbindelse med udsendelsen har DR Sporten været i kontakt med 23 svømmere, som har været på eller omkring landsholdet, og de fortæller alle, at de offentlige vejninger har fundet sted mellem 2005 og 2013.
Flere fortæller, at det i flere år skete på daglig basis.
FacebookTwitterKopier linkEmner:Dansk Svømmeunion|Jeanette Ottesen (svømmer)|Svømmesport|Team Danmark|Holland




https://www.dr.dk/nyheder/penge/flest-unge-fra-lolland-haenger-fast-i-gaeldsfaelden-og-andre-facts-om-unges-oekonomi

PengeFlest unge fra Lolland hænger fast i gældsfælden - Og andre facts om unges økonomi15 procent af de unge, som bor på Lolland er registreret som dårlige betalere.
Nicholas optræder i aftenens dokumentar 'Kongerne af Kviklån'.
Han skylder omkring 200.
000 kroner til kviklånselskaber og kæmper med at rode sig ud af sin gæld.
Af Flemming Brandt og Mathias Sommer29.
apr.
2019 kl.
17.
59Bemærk: artiklen er mere end 30 dage gammelLæs opMens unge generelt er blevet bedre til at betale deres regninger, så sender forbrugslånsfirmaer flere unge i gældsregistret, RKI.
Forbrugslånsfirmaer dækker blandt andet kviklånselskaber, som oplever en stor vækst i antallet af udlån for tiden.
Ifølge tal fra Experian, som ejer registret over dårlige betalere, RKI, var der ved udgangen af 2018 knap 14.
000 betalingsanmærkninger på unge, der skylder penge til et forbrugslånsfirma, som især omfatter selskaber, som udbyder de udskældte kviklån.
Det er en stigning på 12 procent.
Finans Danmark, der er bankernes brancheorganisation, har undersøgt de 18-30 åriges økonomi på baggrund af data fra RKI-registret, der er Danmarks største register over dårlige betalere.
Ved udgangen af 2018 var knap 47.
000 unge mellem 18 og 30 år registreret i RKI.
Det svarer til knap fem procent af hele aldersgruppen.
Det er et fald fra 48.
500 i 2017 og 50.
500 året forinden.
De unge mellem 18 og 30 er dog stadig overrepræsenteret i gældsregistret i forhold til resten af befolkningen.
Herunder er fem pointer fra rapporten fra Finans Danmark, der har lavet en spørgeskemaanalyse blandt 1.
005 unge imellem 18 og 30 år.
1Skylder i snit 28.
000 kronerI snit skylder de unge, der registrerede i RKI, 28.
000 kroner.
Det er de ældre unge i slutningen af 20'erne, som har den højeste gæld.
2Bedst at bo sammen med en andenDer er store forskelle de forskellige grupper af unge imellem.
Hvis man bor sammen med en partner eller en ven, er der forholdsvis få unge, der havner i RKI.
Den højeste andel af gældsregistrerede unge, er dem, der bor alene, efterfulgt af de unge, der stadig bor hjemme.
Blandt de relativt få unge i slutningen af 20'erne, der bor hjemme, er der en høj andel, der står i RKI-registeret.
3Se fordelingen af 18-30-årige i RKIGrafikken viser, hvor stor en procentdel af de unge mellem 18 og 30 år, som er registreret i RKI.
Gældsproblemerne er størst på Lolland og Falster.
I Lolland kommune er det hver sjette ung, der ender i RKI, og gruppen har sammenlagt en gæld på knap 20 millioner kroner.
I nabokommunen Guldborgsund er det hver tiende i aldersgruppen, der står i RKI, og det betyder en samlet gæld på 27 millioner kroner.
I kommunerne Frederiksberg, Lyngby-Taarbæk og Gentofte er andelen af unge, som står i RKI nede på omkring 2 procent, markant under landsgennemsnittet.
4Teleselskaber topperI 2018 var unge mellem 18 og 30 år registreret i RKI med næsten 130.
000 dårlige betalingsforhold.
Hver fjerde af disse forhold – eller cirka 31.
500 – stammer fra regninger fra teleselskaber.
Der er god grund til at formode, at det er låneordninger til køb af mobiltelefoner, som de unge har svært ved at overholde.
Det er dog et markant fald i forhold til i 2017, hvor antallet var 41.
000.
5Finansieringsfirmaer har flest penge til godeMens telekommunikationsbranchen står for de fleste dårlige betalingsforhold, er RKI-gælden størst til finansiering- og forsikringsbranchen.
Den står for godt 40 procent af de unges gæld.
Det er her, man blandt andet finder de meget omdiskuterede SMS-lån, kviklån og lignende hurtige forbrugslån, som typisk medfører høje omkostninger.
FacebookTwitterKopier linkEmner:Lolland|Økonomi|FinansDanmark|Privatøkonomi|Lolland Kommune




https://www.dr.dk/sporten/fodbold/superliga/minut-minut-fc-midtjylland-vender-kampen-og-vinder-i-farum






https://www.dr.dk/nyheder/penge/laes-svarene-saadan-kommer-du-af-med-din-uoverskuelige-gaeld






https://www.dr.dk/nyheder/indland/etisk-rad-kalder-det-uetisk-ikke-bruge-gmo-afgroder

IndlandEtisk Råd kalder det uetisk ikke at bruge gmo-afgrøderDer er ikke speciel risiko forbundet med at bruge genteknologi, lyder det.
Formand for Det Etiske Råd Anne-Marie Gerdes mener, at med gmo-afgrøders potentiale vil det være uetisk ikke at udbrede teknologien.
29.
apr.
2019 kl.
16.
38Bemærk: artiklen er mere end 30 dage gammelLæs opVi bliver flere og flere mennesker, der har behov for flere og flere fødevarer.
Derfor sætter vi større og større aftryk på klimaet, der svarer igen ved at give os vildere og vildere vejr.
Noget må gøres, og i Etisk Råd har man nu valgt at slå på tromme for en mere udbredt brug af genmodificerede fødevarer - de såkaldte gmo-afgrøder.
Faktisk går 15 af rådets 16 medlemmer så langt, at de i en ny rapport siger, at det ikke alene er etisk forsvarligt at bruge genteknologien på afgrøder.
Det vil ligefrem være uetisk ikke at gøre det, mener rådets formand, professor Anne-Marie Gerdes.
- Der er de senere år kommet en ny og mere præcis teknologi til at lave gmo-planter.
Og når man sammenholder med, at der nu er i hvert fald 20 års data, som dokumenterer, at der ikke er en speciel risiko forbundet med gmo, så vil det være uetisk ikke at bruge metoden, siger hun.
Hvordan uetisk?
- Vi har nogle fælles udfordringer som klimakrisen, den voksende globale befolkning og mangel på areal til at dyrke fødevarer.
- Når vi så har nye metoder, der kan gavne menneskeheden, ville det være uetisk ikke at bruge dem, siger Anne-Marie Gerdes.
Lille, vild tomat blev stor og saftigSom eksempel peger rådsformanden på et forskningsprojekt, der ved hjælp af ny teknologi har forvandlet en lille vild tomat til en stor, saftig og velsmagende tomat ved at ændre lidt i plantens gener.
Den oprindelige tomats evne til at modstå tørke, sygdomme og skadedyr bevares, og dermed kan den dyrkes med et mindre forbrug af vand, kunstgødning og ukrudtsmidler.
Og sådanne udsigter er for gode til at takke nej til, mener Anne-Marie Gerdes.
- Jeg kan godt forstå, at man havde en bekymring for gmo for 30 år siden.
Dengang brugte man jo også en teknologi, hvor man kunne overføre gener fra en plante til en anden.
- Det behøver man ikke længere.
Nu kan man lave små ændringer i selve planten, så det er en helt ny situation, siger hun.
Ifølge FN vil verdens befolkning vokse fra de nuværende godt 7,5 milliarder til 11,2 milliarder i år 2100.
Samtidig peger FN's klimapanel på, at et område på størrelse med USA skal tages ud af landbrugsproduktionen for at bremse den globale opvarmning/ritzau/FacebookTwitterKopier linkEmner:Etik|Det Etiske Råd|Forenede Nationer|Fødevarer|USA




https://www.dr.dk/nyheder/kultur/polakker-tager-bananbilleder-i-protest-mod-censur

KulturPolakker tager bananbilleder i protest mod censurI sidste uge fjernede Polens Nationalmuseum et værk af en kvinde, der spiser en banan.
Ved det polske Nationalmuseum tager folk bananbilleder i protest mod censur af kunst.
Af Cecilie Rosenkvist Dam29.
apr.
2019 kl.
17.
33Bemærk: artiklen er mere end 30 dage gammelLæs opDer bliver formentlig taget lidt flere billeder med bananer i Polen for tiden end ellers.
På det polske Nationalmuseum i Warszawa er et værk af en kvinde, der spiser en banan nemlig blevet fjernet, og det møder protester fra flere polske kunstnere, kulturpersoner og politikere, skriver STV.
Skuespilleren Magdalena Cielecka har blandt andet delt et billede, hvor hun holder en banan til hovedet som en pistol.
Skuespilleren Magdalena Cielecka har delt dette protestbillede på Instagram.
Hun mener ikke, kunstnere skal pålægges ideologiske eller politiske begrænsninger.
- En kunstner skal være fri til at kunne skabe, siger hun.
Flere af de protesterende mener, at der er censur i Polen.
I sidste uge besluttede Nationalmuseet i Warszawa at fjerne kunstvideoen 'Consumer Art' fra 1973, lavet af den feministiske kunstner Natalia LL.
Videoen viser kunstneren selv, der spiser en banan, og den har været udstillet flere år på museet.
Er mod værker, der kan påvirke ungeBeslutningen om at fjerne værket blev taget, efter at museets nye chef, Jerzy Miziolek, var en tur forbi Kulturministeriet, hvor kulturministeren skulle have kritiseret det, skriver AP.
Her blev et andet værk af en kontroversiel kvindelig kunstner også fjernet.
Selv nægter museeumslederen, at han er blevet presset af ministeriet til at tage beslutningen.
I et interview i sidste uge forsvarer han den med, at det handler om at beskytte unge mennesker.
- Jeg er imod at vise værker, der kan irritere unge, påvirkelige mennesker.
I dag har lederen sagt, at værkerne vil blive installeret igen, men kun til den 6.
maj, hvor hele galleriet blive moderniseret.
Han uddyber, at selvom han værdsætter kvindernes rolle for polsk kultur, kræver museets begrænsede plads 'kreative forandringer'.
Sådan kan en protest også se ud.
Bananprotest er planlagtKulturministeren Piotr Glinski er gentagne gange blevet kritiseret for at skære i midler til blandt andet festivaler, der havde planer om at opføre et katolsk, kontroversielt teaterstykke.
Ministeren har også fyret en teaterdirektør, der har kritiseret ham.
Derudover skulle han også have skåret i midlerne til en udstilling, der kritiserede regeringen.
Det mener flere polakker på sociale medier er klare eksempler på censur og svarer igen med bananbilleder.
Der skulle være planlagt en fælles protest foran museet med fællesspisning af bananer.
FacebookTwitterKopier linkEmner:Museer|Polen|Warszawa|Nationalmuseet|Instagram




https://www.dr.dk/sporten/oevrig/mads-oeland-rystet-over-dansk-svoemmeunion-man-kan-ikke-bare-feje-tingene-ind-under

Spiseforstyrrelser i elitesportSe temaØvrig sportMads Øland rystet over Dansk Svømmeunion: 'Man kan ikke bare feje tingene ind under gulvtæppet'Direktør i Danske Elitesportsudøveres Forening er rystet over udtalelser fra Dansk Svømmeunions sportschef.
Direktør i Danske Elitesportsudøveres Forening (DEF), Mads Øland er ikke tilfreds med Dansk Svømmeunion.
Af Michael Sten Jensen i Lyon29.
apr.
2019 kl.
16.
41Bemærk: artiklen er mere end 30 dage gammelLæs opHan (Lars Green Bach, red.
) siger decideret, at atleterne lyver, og det mener jeg bestemt ikke, at de gør.
Mads ØlandDR1-dokumentaren 'Svømmestjerner – Under overfladen' viser, hvordan en lang række danske stjernesvømmere er blevet fysisk og psykisk syge efter et trænerregime på landsholdet, der byggede på offentlige vejninger og nedladende kommentarer.
Svømmernes fælles vidnesbyrd om forholdene under de to tidligere seniorlandstrænere, australske Mark Regan og hollandske Paulus Wildeboer, har dog ikke den store effekt på Dansk Svømmeunions sportschef, Lars Green Bach.
- Retningslinjerne er blevet fulgt, og de er blevet efterlevet, sagde Lars Green Bach, der har været sportschef i Dansk Svømmeunion siden 2015, i lørdags til DR Sporten ved unionens generalforsamling.
Læs også:Dansk Svømmeunion modsiger 23 svømmeres kritik af offentlige vejninger: ”Retningslinjerne er blevet fulgt”Kalder atleter løgnereUdtalelsen fra Lars Green Bach er også nået frem til direktøren i Danske Elitesportsudøveres Forening (DEF), Mads Øland.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
På Twitter kalder Øland sportschefens udtalelser for 'ansvarsfralæggelse og uacceptabelt', og til DR Sporten uddyber han.
- Os der repræsenterer atleterne er rystede over den udmelding.
Det er ganske klare og detaljerede vidnesbyrd, som er kommet fra nu 23 svømmere.
Det skal man tage alvorligt, og det kan man ikke bare feje af banen.
Han (Lars Green Bach, red.
) siger decideret, at de lyver, og det mener jeg bestemt ikke, at de gør, siger Mads Øland.
Sportschef i Dansk Svømmeunion, Lars Green Bach.
- Der er atleter, som er kommet ud i alvorlige psykiske problemer, og der er sågar selvmordsforsøg iblandt.
Det her er ikke et emne, man bare skal feje ind under gulvtæppet, som sportschefen i Dansk Svømmeunion gør her.
Hvis det nu havde været et dopingtilfælde, så ville man heller ikke bare glemme fortiden.
Vi er nødt til at undersøge meget nøje, hvad der er sket, og så kigge fremad - men man kan ikke nøjes med kun at kigge fremad, siger Mads Øland.
Må afvente redegørelseI kølvandet på dokumentaren har kulturminister Mette Bock bedt om en redegørelse fra Dansk Svømmeunion.
Læs også:Kulturminister efter svømmedokumentar: 'Man tænker i retning af Kina og Rusland'En redegørelse, som meget gerne skulle nå en anden konklusion end Lars Green Bachs udtalelser, siger Mads Øland.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Nu må vi se, hvad den redegørelse indeholder.
Jeg håber da ikke, at det er et duplikat af, hvad sportschefen siger.
Hvis det sker, så står vi til rådighed for atleterne, for vi kan fra atleternes side ikke leve med, at så alvorlige ting bare bliver fejet væk, lyder det fra Mads Øland.
FacebookTwitterKopier linkEmner:Dansk Svømmeunion|Mads Øland (idrætsleder)|Mette Bock (politiker)|Svømmesport|Holland




https://www.dr.dk/nyheder/politik/partifaelle-om-sass-udmelding-muligheden-loft-over-chefloenninger-skal-undersoeges

PolitikPartifælle om Sass-udmelding: Muligheden for loft over cheflønninger skal undersøgesTil gengæld er det helt klar S-politik, at der skal være et loft over topchefers bonusser.
- Vi er enige med Sass i, at i den bedste af alle verdener, så kunne man tydeligt se, at der var en bestemt ratio for, hvor mange medarbejdere, der går på én direktørløn, siger Peter Hummelgaard Thomsen.
Af Thomas Klose Jensen29.
apr.
2019 kl.
15.
45 | opdateret 29.
apr.
2019 kl.
19.
34Bemærk: artiklen er mere end 30 dage gammelLæs opStår det til Socialdemokratiets gruppeformand, Henrik Sass Larsen, skal der lægges et loft over, hvor mange gange en almindelig medarbejders løn en topchef kan tjene.
Det forklarer han i dagens udgave af Børsen.
Henrik Sass Larsen - som selv har meldt sig på banen som finansminister - har ikke ønsket at uddybe kommentaren, men hos Socialdemokratiet kalder man forslaget en spændende tanke.
Gruppeformandens forslag er ellers ikke en del af partiets ulighedsudspil "Danmark er for lille til store forskelle" fra december sidste år, men alligevel bliver det godt modtaget i partiet.
Læs også:Sass Larsen vil stoppe danske topchefers lønfestDet forklarer medlem af Erhvervs-, Vækst- og Eksportudvalget Peter Hummelgaard Thomsen (S).
FAKTA: Det sagde Henrik Sass LarsenI en artikel i Børsen fortæller Socialdemokratiets gruppeformand Henrik Sass Larsen, at topchefers løn skal ned.
"De kan ikke styre sig.
Og derfor er nogle andre nødt til at styre dem.
Jeg mener, at især sådan noget som variable lønandele er nødt til at komme betragteligt ned.
Det skal begrænses meget, meget kraftigt.
Og så mener jeg, at en eller anden ratio i form af gennemsnitslønnen gange et-eller-andet skal være et loft for, hvor meget en topchef kan tjene.
Det, vil jeg mene, er meget fornuftigt.
"Læs artiklen her.
- Det loft, som Sass taler om, er jo en balance, som vi gerne vil nå hen til.
Det er et spændende forslag, som vi skal undersøge nærmere, også hvordan det eventuelt kan udformes.
- Jeg synes det er absurd, når man tænker på, at i 1983 – det år jeg selv blev født – gik der i gennemsnit syv LO-lønmodtagere på én topdirektørløn.
I 2012 var det steget til 27, og i 2017 var vi oppe på 36, forklarer han med henvisning til tal fra LO, nu Fagbevægelsens Hovedorganisation.
S vil begrænse bonusordningerI interviewet med Børsen peger Henrik Sass Larsen også på muligheden for at reducere topchefernes bonusordninger.
Den del flugter med Socialdemokratiets udspil "Danmark er for lille til store forskelle".
Heri fremgår det, at variabel løn - herunder bonusser - maksimalt må udgøre 20 procent af den samlede løn.
Derudover vil Socialdemokratiet fjerne muligheden for at trække lønninger over ti millioner kroner fra en virksomheds overskud og stille krav om mere åbenhed om brugen af bonusser.
- Alt det håber vi vil bringe lønningerne i større samklang med, hvad folk på gulvet tjener, siger Peter Hummelgaard Thomsen.
- Og så må vi jo selvfølgelig se på, om der er brug for en egentlig grænse.
Svært at pege på god ratioMen selvom Socialdemokratiet gerne så en mindre forskel på lønsedlen hos medarbejderne og topcheferne, så har partiet ikke lagt sig fast på en bestemt ratio.
- Nej, det har vi egentligt ikke, og det er heller ikke sådan lige til at sætte sig ned og lave fra den ene dag til den anden, forklarer han.
- Vi har ikke noget problem med, at virksomheder lønner dygtige topchefer godt, men vi synes, at den eksplosive vækst, der er sket i bestemte dele i erhvervslivet for bestemte typer af topchefer vidner om en i nogen grad grådighed og mest af alt en uigennemsigtighed, som vi ikke er tjent med.
Rettet klokken 19.
30: I første omgang lød det, at Socialdemokratiet ikke har umiddelbare planer om at sætte et loft over topchefers lønninger.
Peter Hummelgaard Thomsen har sidenhen præciseret, at Sass Larsens forslag er spændende, og at det er noget, man skal se nærmere på.
FacebookTwitterKopier linkEmner:Folketingets Erhvervs-, Vækst- og Eksportudvalg|Henrik Sass Larsen (politiker)|Peter Hummelgaard Thomsen (politiker)|Socialdemokraterne|Ansættelsesforhold




https://www.dr.dk/nyheder/penge/pilotstrejke-koster-sas-dyrt-nyt-dyk-til-aktierne

PengePilotstrejke koster SAS dyrt: Nyt dyk til aktiernePilot-strejke høvler mange millioner af SAS's værdi på aktiemarkedet.
SAS har aflyst 1200 afgange mandag og tirsdag som følge af strejke blandt piloter.
(Arkivfoto) 29.
apr.
2019 kl.
17.
36Bemærk: artiklen er mere end 30 dage gammelLæs opPiloterne hos SAS strejker fortsat, og det rammer flyselskabets aktiekurs i dag.
Aktien faldt over seks procent mandag morgen, men da børsen lukkede var faldet begrænset til 2,46 procent.
Det følger et fald på 4,6 procent fredag.
Samlet er SAS' markedsværdi dykket med over et trecifret millionbeløb til 4,85 milliarder kroner, siden SAS-piloterne i Danmark, Norge og Sverige gik i strejke fredag.
SAS og piloterne har ikke kunnet blive enige om indholdet i en ny overenskomst.
Der er mandag ikke aftalt nye forhandlinger mellem parterne, oplyser SAS og SAS Pilot Group, der organiserer hovedparten af piloterne i Norden.
Strejken har ført til massevis af aflysninger, og mandag og tirsdag er over 1200 flyvninger droppet.
Tirsdag har strejken varet fem dage og kostet 2802 aflyste afgange.
Stridens kerne mellem piloterne og SAS er løn og arbejdstid.
Blandt andet ønsker piloterne en større grad af forudsigelighed, når det kommer til, hvornår de skal arbejde, og mere i lønposen.
Læs også:Aktieanalytiker: SAS vil give underskud på få kvartalerKoster SAS mange millioner hver dagHos Sydbank vurderer aktieanalysechef Jacob Pedersen, der følger flybranchen tæt, at strejken koster SAS omtrent 50 millioner kroner om dagen.
- SAS er i en situation, hvor tabene for den her strejke begynder at løbe op i et pænt trecifret millionbeløb, og det gør ondt, siger Jacob Pedersen.
Han påpeger, at SAS står i et svært dilemma, hvor det er vanskeligt at finde en god løsning.
- Man kan lade strejken køre videre, og det er dyrt.
Alternativet er, at man begynder at imødekomme nogle af piloternes krav, men det kan potentielt blive endnu dyrere, fordi man så risikerer at sætte sit overskud over styr, siger Jacob Pedersen.
Han vurderer, at SAS kan blive tvunget til at spare penge andre steder i organisationen, hvis udgifterne til piloterne bliver hævet.
- SAS har gennem de seneste året været nødt til at spare penge for at tjene penge.
- Hvis det er sådan, at man begynder at give piloterne store lønstigninger, er man nødt til at se på, hvor der så kan spares penge i SAS' organisation, siger Jacob Pedersen.
/ritzau/FacebookTwitterKopier linkEmner:SAS Group|Strejker og lockouts|Flyselskaber|Norge|Jacob Pedersen (analytiker)




https://www.dr.dk/nyheder/indland/nicolas-sidder-i-kviklaan-til-halsen






https://www.dr.dk/sporten/fodbold/superliga/muligt-folketingsvalg-flytter-superligaens-sidste-runde

SuperligaMuligt folketingsvalg flytter Superligaens sidste rundeSuperligaens guldmedaljer skal uddeles lørdag 25.
maj i stedet for dagen efter.
FC Midtjylland jublede sidste år over det danske mesterskab.
I år uddeles Superligaens guldmedaljer lørdag 25.
maj i stedet for dagen efter på grund af et muligt folketingsvalg.
29.
apr.
2019 kl.
15.
19Bemærk: artiklen er mere end 30 dage gammelLæs opSuperligaens sidste spillerunde i mesterskabsslutspillet skal spilles lørdag 25.
maj i stedet for søndag 26.
maj.
Det sker på grund af muligheden for, at statsminister Lars Løkke Rasmussen (V) udskriver folketingsvalg til afholdelse 26.
maj, så det vil fjerne fokus fra Superligaen.
Det oplyser Divisionsforeningen i en pressemeddelelse.
- Vi ønsker ikke, at afslutningen på Superligaen med pokal- og medaljeoverrækkelse skal ligge samtidig med et folketingsvalg.
- Statsministeren vælger datoen, men da der i forvejen er valg til Europa-Parlamentet søndag 26.
maj, og den dato samtidig nævnes som en mulig dato for folketingsvalget, så vælger vi at flytte fodboldens store afslutningsfest til lørdag 25.
maj, siger den administrerende direktør i Divisionsforeningen, Claus Thomsen.
Datoen er endeligBliver folketingsvalget afholdt en anden dag, bliver kampene ikke rykket tilbage til 26.
maj.
Kampflytningerne rammer FC København - FC Nordsjælland, FC Midtjylland - Esbjerg og OB - Brøndby.
Den afgørende playoffkamp om syvendepladsen, der udløser en finale om en europæisk billet, afvikles som planlagt mandag 27.
maj.
/ritzau/FacebookTwitterKopier link




https://www.dr.dk/nyheder/udland/hval-iklaedt-seletoej-filmet-ud-norges-kyst-kan-vaere-tidligere-russisk-vaaben

UdlandHval iklædt seletøj filmet ud for Norges kyst: Kan være tidligere russisk våbenEn norsk ekspert mener, at hvalen kan stamme fra et russisk marineprogram.
29.
apr.
2019 kl.
16.
09Bemærk: artiklen er mere end 30 dage gammelLæs opFiskere i det nordlige Norge har befriet en kontaktsøgende hvidval for et seletøj, efter de den seneste tid har haft flere nære møder med hvalen.
Det fortæller fisker Joar Hesten til norske NRK.
- Vi skulle sætte garn ud, da vi så en hvidval som svømmede mellem bådene.
Da den nærmede sig, kunne vi se, at den havde en form for seletøj på, siger han og tilføjer, at han er sikker på, at hvalen har ønsket hjælp.
- Den kom helt tæt på båden og forsøgte at slippe fri af stropperne, siger han.
Læs også:Rusland slipper 100 indespærrede hvaler fri efter kritik fra Leonardo DiCaprioKan stamme fra russisk fangenskabDet er uvist, hvor hvalen stammer fra, men på indersiden af seletøjet står der, at det er udstyr fra St.
Petersborg, skriver NRK.
Ifølge NRK har det norske havforskningsinstitut samt et universitet i Tromsø en teori om, at hvalen kommer fra Rusland.
- Vi ved, at Rusland har holdt tamme hvidvaler i fangenskab, og at nogle skulle være sluppet fri, siger professor ved universitetet, Audun Rikardsen.
På instituttet mener man yderligere, at det ikke kan være forskere, der står bag seletøjet.
- Hvis hvalen kommer fra Rusland, og det er der stor grund til at tro, så er det ikke russiske forskere, men snarere flåden, som har gjort dette, siger professor Martin Biuw.
Ifølge ham kan seletøjet være blevet brugt til at spænde et kamera fast på hvidhvalen.
Ifølge The Guardian havde Sovjetunionen under Den Kolde Krig et ganske udvidet militærprogram, hvor delfiner blev trænet til at søge efter miner og våben på havbunden.
Programmet lukkede i 1990'erne.
I 2017 kunne et russisk TV-program dog afsløre, at den russiske flåde har genoptaget træningen af hvidhvaler, sæler og delfiner.
FacebookTwitterKopier linkEmner:Rusland|NRK|Dyr|Norge|The Guardian




https://www.dr.dk/nyheder/indland/beboer-advarede-om-usikkert-gyngestativ-det-giver-mig-saa-daarlig-smag-i-munden

IndlandBeboer advarede om usikkert gyngestativ: 'Det giver mig så dårlig smag i munden'Aviaja Madsen bor i den boligforening i Ballerup, hvor en 31-årig kvinde mistede livet i en gynge-ulykke.
Aviaja Madsen, der bor i den boligforening, hvor en 31-årig kvinde mistede livet, advarede boliginspektør om det usikre gyngestativ.
Af Lars Lindevall og Julie Johanne Knudsen29.
apr.
2019 kl.
18.
25Bemærk: artiklen er mere end 30 dage gammelLæs opDa 42-årige Aviaja Madsen, der er beboer i Baldersbo i den københavnske forstad Ballerup, går ud på sin altan lørdag aften, ser hun, at en masse politi- og redningsfolk har samlet sig ved boligforeningens legeplads.
- Et af gyngestativerne er væltet, og legepladsen er blevet spærret af.
Og så kan jeg se, at der ligger et tæppe der, hvor gyngen er, siger Aviaja Madsen til DR Nyheder.
Med det samme går det op for hende, hvad der er sket.
Et par dage tidligere havde hun ringet ned til foreningens boliginspektør for at advare om, at gyngestativet løftede sig en smule fra jorden, når børnene gyngede på det.
Nu er der postyr ved det selvsamme gyngestativ.
Hvorfor pillede de ikke de gynger ned?
Så var hun ikke død.
Det giver mig så dårlig smag i munden.
Aviaja Madsen, beboer i boligforeningen Baldersbo.
- Jeg kan se, at de bare går rundt om hinanden dernede.
Når de gør det, så er det rigtig skidt, for hvis der var en, som var kommet slemt til skade, ville de have haft travlt med at gøre noget, siger Aviaja Madsen.
Politiet kunne siden bekræfte, at var sket en fatal ulykke.
En 31-årig kvinde var blevet dræbt på stedet, da gyngestativet væltede ned over hende.
Hun havde leget med sine tre fætre på 7, 9 og 12 år.
Da DR Nyheder i dag taler med Aviaja Madsen ved ulykkesstedet, er hun stadig rystet over den tragiske hændelse.
- Hvorfor pillede de ikke de gynger ned?
Så var hun ikke død.
Det giver mig så dårlig smag i munden, siger Aviaja Madsen.
Løftede sig fra sandetHun fortæller, at hun torsdag ringede til boligforeningens boliginspektør for at forklare, at hun havde set, at gyngen løftede sig lidt op fra sandet, når børnene sad på den.
Samtidig kunne hun se, at gyngestativet stod skævt, så det havde en hældning ud til den ene side.
DR Nyheder har talt med direktøren i boligforeningen Baldersbo, Søren B.
Christiansen, som siger, at boligforeningen med det samme tog kontakt til producenten af gyngen, da de modtog advarslen.
Her havde de fået den melding, at der "ikke kunne ske noget".
- Vores afdelingskontor har fået en henvendelse om, at den ene gynge bevægede sig.
Han har derefter ringet til producenten og fået at vide, at der ikke kunne ske noget, fordi de ikke kan bevæge sig, siger Søren B.
Christiansen, direktør i Baldersbo.
Aviaja Madsen fortæller, at stolperne på de to gyngestativer gennem længere tid havde stået skævt, så gyngestativerne hældte til den ene side.
Årlig inspektionHan oplyser, at boligforeningen får tjekket alle legepladser årligt, hvor de bliver gennemgået af inspektører.
- Det er producenterne eller andre eksterne inspektører, der står for det, siger Søren B.
Christiansen.
Gyngestativet er fra september 2018 fra producenten Ludus.
Producenten har ikke ønsket at udtale sig til DR Nyheder.
Søren B.
Christiansen oplyser, at gyngen var "nedgravet i faldunderlaget".
- Redegyngen var nedgravet i faldunderlaget, selvom producenten egentlig vurderer, at den ikke behøver det.
Det er godkendte produkter og anerkendte leverandører, som både leverer til børnehaver og kommuner, siger Søren B.
Christiansen.
Undersøgelse af ulykkenSøren B.
Christiansen oplyser, at et eksternt inspektionsfirma samt Arbejdstilsynet nu er ved at undersøge, hvordan ulykken kunne ske.
Derudover har boligforeningen midlertidigt afspærret alle gynger.
- Jeg har ondt i maven, og jeg er ved at tude indimellem.
Jeg synes, vi går på arbejde for at skabe det bedste for beboerne i de her boligområder.
Jeg er bare træt af det hele.
Jeg er bare ked af det, siger Søren B.
Christiansen, direktør for boligselskabet Baldersbo.
Sikkerhedsstyrelsen oplyser i en mail til DR Nyheder, at Styrelsen vil bede om produkt-dokumentation fra fabrikanten af gyngestativet.
Københavns Vestegns Politi vil ikke på nuværende tidspunkt udtale sig om sagen.
FacebookTwitterKopier link




https://www.dr.dk/nyheder/regionale/oestjylland/genbrugsplads-vil-saette-din-gamle-vaskemaskine-til-salg

ØstjyllandGenbrugsplads vil sætte din gamle vaskemaskine til salgDer er en klimamæssig gevinst at hente ved at genbruge skrottede hvidevarerDer er meget CO2-belastning at spare, hvis nyere vaskemaskiner og andre hårde hvidevarer bliver genbrugt i stedet for at blive skrottet.
Derfor samarbejder Aarhus Kommune nu i et forsøg med et privat firma om at genbruge kasserede hvidevarer.
Af Rasmus Bruun Kynde og Flemming Nielsen29.
apr.
2019 kl.
15.
25Bemærk: artiklen er mere end 30 dage gammelLæs opHvis din vaskemaskine skal udskiftes, bliver den gamle som regel kørt til skrot.
Men et nyt initiativ i Aarhus Kommune vil forsøge at genbruge de kasserede hårde hvidevarer.
Forsøget giver borgerne mulighed for at aflevere deres gamle køleskabe og tørretumblere i en særlig container på genbrugspladsen, hvis de er under otte år gamle.
- Hvis folk tror, at deres hårde hvidevarer kan bruges igen, kan de få nyt liv, siger Lene van der Raad, chef for Genbrug og Energi i Aarhus Kommunes teknik og miljø-afdeling.
En tredjedel er en succésAarhus Kommune samarbejder med firmaet De Grønne Hvidevarer om initiativet.
Virksomheden undersøger, om de brugte maskiner eventuelt kan repareres for derefter at sætte dem til salg, når de har sikret sig, at de fungerer så godt, at kunderne kan få seks måneders garanti og to års reklamationsret.
Kan de skrottede hvidevarer ikke bruges igen, bliver materialerne genanvendt blandt andet som reservedele, når andre hvidevarer skal repareres.
Lige nu genbruges 89 procent af det, der afleveres på genbrugsstationerne.
Det tal vil vi gerne have endnu højere op.
Lene van der Raad, chef for Genbrug og Energi i Aarhus KommuneLene van der Raad understreger, at det er et forsøg, der skal i gang.
- Men et forsigtigt bud på forhånd er, at hvis en tredjedel kan bruges igen, så har det været en succés, siger hun.
Lene van der Raad forventer ikke, at genbrug af hvidevarer vil give Aarhus Kommune nogen økonomisk gevinst.
- Men vi jagter hele tiden, at flere ting kan genbruges.
Lige nu genbruges 89 procent af det, der afleveres på genbrugsstationerne.
Det tal vil vi gerne have endnu højere op, siger hun.
Derfor håber genbrugschefen også, at forsøget kan blive en succés, der kan udbredes til genbrugsstationer over hele landet.
Det lyder som en rigtigt god idé, mener Torben Chrintz, der er videnskabelig rådgiver i den grønne tænketank Concito.
Der er endnu mere fornuft i at reparere maskinen selv.
Torben Chrintz, videnskabelig rådgiver, Concito- Det koster typisk et par hundrede kilo CO2 at producere for eksempel en vaskemaskine, så hvis dens levetid kan forlænges med tre-fire år, er der sparet omkring 50 kilo CO2, siger Torben Chrintz og understreger, at man som udgangspunkt skal beholde moderne maskiner så længe som muligt for klimaets skyld.
Mest fornuft i at reparereDet vil altså gavne klimaet, hvis de kommunale genbrugspladser kan sørge for, at flere hvidevarer sælges videre til genbrug.
- Men der er endnu mere fornuft i at reparere maskinen selv.
Allerbedst var det, hvis producenterne ville lave mere holdbare hvidevarer fra start og lavede dem, så de var nemmere at reparere.
For det er typisk udgiften til servicemontøren, der får folk til at kassere maskinen, siger Torben Chrintz.
Til gengæld er der fornuft i at sætte en aldersgrænse på otte år for de hvidevarer, der skal genbruges.
For inden for den periode er vand- og strømforbruget for alvor blevet sænket i hårde hvidevarer.
- Reparerer man på en ældre maskine, risikerer man, at der er en anden sliddel, der giver op kort efter, forklarer Torben Chrintz.
Forsøgscontaineren til brugte hvidevarer står på Aarhus Kommunes genbrugsstation på Lystrupvej i Risskov.
Aarhusianerne afleverer hvert år mere end 16.
000 hårde hvidevarer på kommunens genbrugsstationer.
FacebookTwitterKopier linkEmner:Aarhus Kommune|Torben Chrintz (samfundsforsker)|Forbrugerelektronik|Concito|Aarhus




https://www.dr.dk/nyheder/kultur/boeger/joergen-leth-har-mere-travlt-end-nogensinde-foer-jeg-har-ikke-sat-punktum

BøgerJørgen Leth har mere travlt end nogensinde før: 'Jeg har ikke sat punktum, for fanden'Den 81-årige multikunstner er aktuel med en ny digtsamling.
- Jeg er ikke interesseret i at skåne mig selv eller gøre det lettere for mig selv, siger Jørgen Leth.
Af Michelle From Hoxer29.
apr.
2019 kl.
18.
31Bemærk: artiklen er mere end 30 dage gammelLæs opHan turnerer landet rundt, har en ny plade og en film på vej.
Og i denne uge udkommer så hans 14.
digtsamling, 'Det bliver ikke væk'.
Jørgen Leth har mere fart på end de fleste, og der er ikke meget pensionisttilværelse over hans travle program.
Jeg bliver aldrig træt af at studere mig selv og mine reaktioner, mine indre oplevelser.
Jørgen LethDet var da også mere end almindelig svært at få bare en kort telefonsamtale i stand med manden, som fylder 82 år om et par måneder.
Men det lykkedes at fange ham en nogenlunde stille stund i toget lørdag formiddag, hvor han var på vej fra Skørping i Nordjylland til København.
Livet strammer tilDet er otte år siden, han sidst udgav en digtsamling.
Og jeg spørger ham, hvad 'Det bliver ikke væk' er for en størrelse.
- Det er en undersøgelse af min egen tilstand, forklarer han.
Om Jørgen LethJørgen Leth (født 1937) er digter, forfatter, journalist, filminstruktør og cykelkommentator mm.
Han har ingen formel uddannelse, men startede sin karriere som journalist for dagbladet Aktuelt i 1959.
I 1962 debuterede han som digter med digtsamlingen 'Gult lys'.
Jørgen Leth har siden udgivet en lang række digtsamlinger, erindringsbøger og faglitteratur.
- Jeg følger mit instinkt, og jeg vil gerne undersøge mig selv i en periode, hvor jeg føler, at det strammer til; mit liv strammer til.
Selvom Jørgen Leth stadig har fuld gang i sin kunstneriske karriere og langt fra er færdig med at skrive, lave film og optræde, så undslipper han ikke det faktum, at der med alderen følger visse fysiske begrænsninger.
I digtene skriver han ærligt om sit 'forfald', om besværet med at gå og at han ikke længere kan få rejsning.
Ærligheden er helt nødvendig, mener han.
- Jeg er ikke interesseret i at skåne mig selv eller gøre det lettere for mig selv.
Digtene bliver ofte hårde i tonen, og det kan jeg godt lide.
At de er det modsatte af blødsødenhed.
De når et niveau af beslutsomhed om du vil; et niveau af ærlighed, hvor det gør ondt.
Ikke træt af at studere sig selvDer er mange ting ved det at blive ældre, som irriterer Jørgen Leth.
Det er irriterende, at han er nødt til at holde pauser indimellem, at han skal huske at hvile sig.
Og så bliver han nemt distraheret, fortæller han.
Vores samtale bliver flere gange afbrudt af togets servicemeddelelser.
Jeg synes, det er fantastisk mærkeligt, at en eksperimenterende kunstner som mig står med den popularitet nu.
Jørgen Leth- Nu kommer der igen en stemme, det er jo ikke til at holde ud.
Det forstyrrer mig, når den stemme kommer.
Jeg ryger ud, når stemmen kommer ind, siger han og beder mig huske, hvor vi var, så vi kan fortsætte samme sted.
Men han er hurtigt selv tilbage på sporet: digtene, hvorfor han skriver dem og har gjort det i mere end et halvt århundrede.
- Digtene kommer som en trang.
Det er også derfor, der kan gå nogle år imellem.
Der kommer et indre behov, ofte en følelse.
Der er noget, jeg gerne vil udtrykke for at forstå mig selv, forklarer han.
- Jeg bliver aldrig træt af at studere mig selv og mine reaktioner, mine indre oplevelser.
Jørgen Leth var i DR2 Deadline 12.
april for at fortælle om sin nye digtsamling.
Se ham læse digtet 'Det bliver ikke væk' op her:Nødt til at begrænse sigHvor trangen til at bruge sproget til at undersøge sig selv og verden ikke har ændret sig, så har han med alderen fået en anden indstilling til de ting, han vælger at bruge sin tid på.
Det skal være vigtigt, og han gider ikke 'småting', forklarer han.
- Det bliver mere og mere klart for mig, at jeg bliver nødt til at begrænse mig.
Der er mange projekter, jeg er i gang med.
På mange måder har jeg aldrig været så travlt optaget.
Men det er simpelthen et spørgsmål om at definere, hvad der er vigtigst, hvad der kan betale sig at kaste sin energi i, siger Jørgen Leth.
TRE ANDRE DIGTSAMLINGER AF JØRGEN LETH'SPORTSDIGTE' (1967, genudgivet 2018)Et gennembrud for Jørgen Leth som digter og af mange betragtet som hans bedste litterære værk.
Her besynger han på karakteristisk Leth'sk facon nogle af sine helte inden for sportens verden.
'DET GØR IKKE NOGET' (2006)Første udgivelse efter mediestormen, der fulgte i kølvandet på 'Det uperfekte menneske', som kostede Leth jobbet som sportskommentator for TV2 og hans titel som konsul på Haiti.
Digtene kredser fortsat om det erotiske.
'HVAD ER DET NU DET HEDDER' (2011)Hans forrige digtsamling handler ligesom den seneste om alt det, der med årene forsvinder.
I dette tilfælde især hans hjem på Haiti, som han mistede i forbindelse med et voldsomt jordskælv i 2010.
Kilde: Forfatterweb.
dk og Litteratursiden.
dkAndre skal ikke forsøge at skåne ham eller tage hensyn til hans relativt høje alder, understreger han og nævner uenigheden med TV2, som for nylig førte til, at han ikke længere skal kommentere Tour de France for tv-stationen.
- Det er ikke mig, der har bedt om at blive flyttet til en mere behagelig position.
Det gider jeg sgu ikke, siger han og fortæller, at han lige nu er ved at tage stilling til andre tilbud.
For han vil gerne fortsætte med det hele.
Både med at lave film, skrive digte og bøger – og tekster til bandet 'Vi sidder bare her', som han er en del af sammen med Mikael Simpson og Frithjof Toksvig.
Overvældende popularitetJørgen Leth har ikke ligefrem leflet for publikum og anmeldere igennem sin karriere, og der har da også fulgt et par shitstorms i kølvandet på hans ærlige facon.
Mange husker nok bemærkningen om 'kokkens datter' fra første bind af erindringsserien 'Det uperfekte menneske', som udkom i 2005.
Alligevel er han mere populær end nogensinde før og har opnået kultstatus hos en del unge, der elsker hans sanselige beskrivelser og karakteristiske udtale.
På Radio24syv har han siden 2016 svaret på lytterspørgsmål i brevkasseprogrammet 'SpørgeJørgen'.
Det havde han ikke regnet med, da han debuterede som modernistisk digter i 1960'erne.
- Jeg synes, det er fantastisk mærkeligt, at en eksperimenterende kunstner som mig står med den popularitet nu.
- Det er meget overvældende.
Jeg er glad, jeg er sgu da glad.
Jeg kan godt glæde mig over, at jeg nu møder en kæmpe begejstring, hvor end jeg er.
Det kan jeg da ikke være afvisende overfor.
Inden vi er nødt til at slutte vores samtale, spørger jeg selvfølgelig, om der er kommer flere digtsamlinger:- Ja, jeg har ikke sat punktum, for fanden.
Jeg ved bare ikke, hvad den næste bog bliver.
Det har jeg ikke besluttet mig for.
Læs også:Jørgen Leth: 'Hvad pokker tænker de på?
Det er en kæmpe fejl'FacebookTwitterKopier link




https://www.dr.dk/musik/popstjerner-langer-ud-efter-hinanden-voldsdom-og-anklager-om-overgreb-skaber-strid

MusikPopstjerner langer ud efter hinanden: Voldsdom og anklager om overgreb skaber stridChris Brown, Tyga og Chvrches har alle lavet hits med dj’en Marshmello.
Nu er de endt i en kras strid.
Marshmello - ham med den smilende maske - er en populær kunstner at lave musik med.
Han har senest lavet et hit med Tyga og Chris Brown (th.
), men nu har samarbejdet resulteret i splid med et popband.
Af Marie Ravn Nielsen29.
apr.
2019 kl.
15.
00Bemærk: artiklen er mere end 30 dage gammelLæs opHvordan ville du have det med, at en af dine kolleger begyndte at arbejde sammen med en mand, der har en voldsdom og et dårligt ry i bagagen?
Det skotske popband Chvrches har det ikke godt med det.
I marts udgav bandet den succesfulde single 'Here With Me' sammen med producer og dj Marshmello, og nu har den amerikanske producer udgivet et nyt hit, nemlig 'Light It Up' med sangeren Chris Brown og rapperen Tyga.
Lyt til Chvrches' og Marshmellos samarbejde her:Marshmello & Chvrches - Here With MeDet har fået Chvrches til at tage afstand fra deres nylige samarbejdspartner på Instagram, skriver blandt andet Gaffa.
dk og musiknyhedssiden NME.
- Vi er virkelig kede af, forvirrede og skuffede over, at Marshmello vælger at arbejde sammen med Tyga og Chris Brown.
Vi kan godt lide Marshmello som person, men at arbejde med folk, der er overgrebsmænd og misbrugere, undskylder og godkender i sidste ende stiltiende den opførsel.
Det er ikke noget, vi hverken kan eller vil støtte, skriver bandet.
Meldingen kommer i kølvandet på anklagerne mod stjerner som R.
Kelly og Michael Jackson, der har sat skub i diskussionen af, om man for eksempel godt kan samarbejde med kunstnere, der er eller har været anklaget eller dømt for overgreb.
Læs også:'Gør hvad du vil med min krop': Lady Gaga fjerner kontroversiel sang fra streamingtjenesterKrads reaktion fra Chris BrownBeskeden fra Chvrches har nu fået Chris Brown til tasterne.
Under bandets opslag på Instagram skriver han blandt andet følgende:- En flok tabere!
De er den slags mennesker, jeg ville ønske, der gik ud foran en hurtigkørende bus fuld af psykisk syge patienter.
Brown blev for ti år siden idømt blandt andet seks måneders samfundstjeneste for at have banket sin daværende kæreste, popstjernen Rihanna.
Siden har der været enkelte andre sager om vold, men ingen af dem har ført til domme.
I januar blev han løsladt i Paris efter beskyldning om voldtægt.
Hør Marshmellos nye sang med Chris Brown og Tyga her:Marshmello feat.
Tyga og Chris Brown: Light It UpChvrches' afstandtagen har også fået rapperen Tyga til at skrive en besked – han tager det dog mere roligt:- Vi er alle guds børn.
Alle begår fejl, ingen er perfekt.
Lad os holde energien positiv, skriver Tyga, der aldrig er blevet dømt for noget, men som flere gange har været i politiets søgelys.
Chvrches har endnu ikke kommenteret de to amerikaneres svar, og Marshmello har forholdt sig helt tavs indtil videre.
FacebookTwitterKopier linkEmner:Michael Jackson (musiker)|R.
Kelly (musiker)|Pop og rock|Instagram|Paris




https://www.dr.dk/nyheder/penge/unge-med-hurtige-forbrugslaan-strander-oftere-i-gaeldsregister

PengeUnge med hurtige forbrugslån strander oftere i gældsregisterKnap 14.
000 gange var et ungt menneske med forbrugslån registreret som dårlig betaler i slutningen af 2018.
I DR-dokumentaren 'Kongerne af kviklån' får man indblik i flere personer, som er landet i en dyb gældsfælde, efter de har taget et kviklån uden at overveje konsekvenserne.
Af Mathias Sommer og Ole Hall29.
apr.
2019 kl.
14.
17Bemærk: artiklen er mere end 30 dage gammelLæs opSelv om danske unge generelt er blevet bedre til at betale deres regninger, så falder flere og flere unge i gældsfælden på grund af de hurtige forbrugslån som fx kviklån og sms-lån.
Ved udgangen af 2018 var der foretaget 14.
000 registreringer af unge som dårlige betalere af forbrugslån i det danske gældsregister, RKI.
Om talleneTallene fra RKI er videreformidlet til DR Nyheder af Finansdanmark, som har købt tallene fra Experian i forbindelse med rapporten "Unge – gæld, forbrug og opsparing’.
"Af tallene fremgår, at 'andre kreditselskaber' den 31/12 2018 havde registreret 13.
828 betalingsanmærkninger på unge mellem 18 og 30 år i RKI mod 12.
302 ved udgangen af 2017.
Andre kreditselskaber dækker over selskaber, som ikke har banklicens, men som udbyder forbrugslån herunder særligt kviklån og sms-lån.
Omkring 10 procent af selskaberne (25) i kategorien er deciderede kviklån-selskaber.
En betalingsanmærkning betyder, at en skyldner har misligholdt sin gæld og efter mindst tre rykkere registreres som dårlig betaler i RKI.
En registrering i RKI gør det sværere at låne penge til for eksempel en lejlighed.
I alt skyldte de unge, der den 31/12 2018 havde betalingsanmærkninger fra 'andre kreditselskaber' hos RKI 149 millioner kroner mod 123,5 millioner kroner på samme tidspunkt i 2017.
I gennemsnit vedrører en betalingsanmærkning misligholdt gæld for 10.
991 kroner.
Generelt er unge mennesker blevet bedre til at betale deres regninger.
Ved udgangen af 2018 var antallet af unge i RKI 47.
000 unge.
Det er et fald på 3.
500 i forhold til 2016 og svarer til omkring fem procent af alle unge.
Det er en stigning på 12 procent i forhold til året før, viser tal fra Experian, som ejer RKI.
- Jeg synes, det er meget bekymrende, at flere unge mennesker får anmærkninger i RKI, fordi de har optaget blandt andet kviklån.
Unge mennesker er i begyndelsen af deres økonomiske liv, og det er tegn på store gældsproblemer, når man kommer i RKI, siger Morten Bruun Pedersen, der er seniorøkonom i Forbrugerrådet Tænk.
Tallene fra Experian vedrører 'Andre kreditselskaber', som dækker over forbrugerkreditter herunder særligt kviklån og SMS-lån.
Aggressiv markedsføringMorten Bruun Pedersen peger på, at kviklånsselskabernes markedsføring i høj grad retter sig mod unge, og at det kan være med til at forklare, at flere unge optager lån med skyhøje omkostninger, som de har svært ved at komme ud af.
Mange af dem har også sociale og psykiske problemer, fordi de står i en gældsfælde, som de ikke rigtigt kan komme ud af.
Så det er et tegn på, at der er nogle unge mennesker, som har det rigtigt dårligt.
Morten Bruun Pedersen, seniorøkonom Forbrugerrådet Tænk.
- Hvis man kigger sig omkring på de reklamer, der kommer fra kviklånsselskaberne, så er det meget aggressive reklamer, som fokuserer på, at man er ung, og at man skal købe en masse ting for at leve et særligt liv.
Men de fokuserer ikke på omkostningerne ved de her lån, som ofte er på flere hundrede procent, siger Morten Bruun Pedersen.
Men kviklånsbranchen er i vækst, og det er den primære forklaring på stigningen i antallet af indberetninger på unge i RKI, lyder det fra brancheforeningen Digitale Långivere:- Når vi ser på, at at der har været en vækst i antallet af anmærkninger på cirka 12 procent, så skal det holdes op mod en udlånsvækst på 44 procent.
Der blev sidste år givet cirka 360.
000 kviklån, og måler vi det op mod væksten i RKI, så viser det sig at være fire ud af 1000, som ender i RKI, siger Mikkel Winston, der er talsmand for Digitale Långivere og direktør for Kassekreditten.
dk og minifinans.
dk.
Gældsregistret RKIHavner man først i RKI, kan det tage lang tid at komme ud af registret igen, og ens lånemuligheder begrænses.
Du kan få nej til banklån, konto- og kreditkort og telefonabonnement, og du kan blive forhindret i at købe ting på afbetaling.
Du kan også risikere, at håndværkere ikke vil arbejde for dig.
Man bliver registreret i RKI, hvis man ikke kan betale sine regninger.
Registreringen sker efter tredje rykkerskrivelse, hvor den sidste rykker kommer med en advarsel om, at man nu bliver indberettet til RKI.
Her kan du undersøge, om du står registreret i RKI: dininfo.
dkKilder: Finans Danmark, Forbrugerrådet Tænk Gæld- Fire ud af 1000 er for mange, men det er stadig relativt beskedent, når vi måler os op mod andre brancher, siger han.
Nemt at snyde kreditvurderingenMIkkel Winston påpeger, at den gennemsnitlige kviklåntager er 35 år gammel, og at en meget stor del af de unge ansøgere bliver afvist, når de skal kreditvurderes på kviklånsselskabernes hjemmesider.
- De unge mennesker vil ofte blive afvist i forbindelse med kreditvurderingen.
Vi ser ikke, at det særligt er hos unge, at efterspørgslen er øget.
Det er mere en generel efterspørgsel for hele markedet, som vi ser, siger Mikkel Winston.
Men DR-dokumentaren "Kongerne af Kviklån" viser netop, at der er forskel på kreditvurderingerne hos de enkelte selskaber, og at man som ung relativt nemt kan snyde sig til at få udbetalt et kreditlån, selv om man ikke burde stå prøven?
- Det er generelt et problem, og vi har som brancheforening foreslået at imødekomme det problem ved at få lavet et samlet gældsregister, hvor vi kan få et overblik over en persons gæld, når han træder ind ad døren.
Den mulighed har vi ikke i dag, siger Mikkel Winston.
I aftenens dokumentar 'Kongerne af Kviklån' viser den økonomistuderende Christian Nielsen, hvordan han kan få udbetalt et kviklån, selv om han ikke er kreditværdig.
- Vi har den holdning, at alle skal overholde gældende lovgivning og særligt, når det kommer til kreditvurdering.
Vi skal sørge for, at der bliver kreditvurderet ordentligt, før låntagerne optager de her lån, fortsætter han.
Banker ønsker reguleringFlere organisationer har foreslået, at Danmark lige som øvrige europæiske lande indfører et loft over ÅOP, som er betegnelsen for den årlige omkostningsprocent på et lån, når man lægger alle gebyrer og renter sammen.
Forbrugerrådet Tænk har foreslået et ÅOP-loft på 25 procent plus diskonten, som er Nationalbankens officielle rentesats, som lige nu er 0 procent.
Og i marts kom bankernes brancheorganisation Finans Danmark med en overraskende melding, da den foreslog et loft på 50 procent over ÅOP.
- Vi har stillet forslag om, at man nu indfører et loft for ÅOP på 50 procent.
Det gør vi, fordi vi ønsker at undgå, at folk ender i en uheldig lånesituation, hvor de ikke kan komme ud igen, siger Niels Arne Dam, der er underdirektør i Finans Danmark.
Frivillig gældsrådgivningDer er forskellige tilbud, hvor du kan få gratis og uvildig gældsrådgivning:Settlementet på Vesterbro i København tilbyder rådgivning til borgere på overførselsindkomst, SU eller med lav indkomst, uanset bopæl.
50 53 36 13 eller online her.
KFUM tilbyder både rådgivning i en lang række byer landet over samt over nettet på ungøkonomi.
dk og på fode igen.
Forbrugerrådet Tænk tilbyder både rådgivning over telefonen (25560033), over mail og gennem personligt fremmøde.
Se mere her.
Den Sociale Retshjælps Gældrådgivning tilbyder gældsrådgivning til socialt udsatte borgere samt kommende, nuværende og tidligere indsatte.
Læs mere her.
Kviklånsselskaberne afviser dog, at et loft over de årlige omkostningsprocenter skulle være en god løsning.
Det skyldes primært, at kviklånselskaberne netop udbyder små, hurtige lån, og derfor kan det hurtigt se forkert ud, når man ser på omkostningerne i relation til lånets størrelse.
- Vi kan hurtigt få en længere akademisk debat om, hvordan man udregner ÅOP, da Finansdanmark kom med sit forslag viste det sig, at nogle banker havde ÅOP på over 50 procent, og det løste de så ved at hæve lånebeløbet.
Og vi ønsker ikke at gældsætte folk yderligere, siger Mikkel Winston, talsmand for Digitale Långivere.
- Vi går ind for de frie markedskræfter.
Når det er sagt, så har vi talt med politikerne om et muligt omkostningsloft, hvor vi tager højde for, hvad vi opkræver i hele lånets levetid, siger han.
Se med mandag aften klokken 20:45, hvor dokumentaren "Kongerne af Kviklån" sendes på DR 1.
FacebookTwitterKopier linkEmner:Privatøkonomi|FinansDanmark|Forbrugerrådet|Økonomi|Experian




https://www.dr.dk/nyheder/penge/se-listen-saa-meget-tjener-de-tungeste-danske-topchefer

PengeSe listen: Så meget tjener de tungeste danske topcheferHenrik Sass Larsen (S) vil have topchefers løn reguleret.
Se her, hvor stor deres lønpakker er.
Direktør for ølvirksomheden Carlsberg, Cees 't Hart, tjente 52,5 millioner kroner i 2018.
Af Signe Mai Vilsbøll29.
apr.
2019 kl.
14.
02Bemærk: artiklen er mere end 30 dage gammelLæs opDet er ingen hemmelighed, at der findes topchefer med gode lønninger i Danmark.
Når topchefer får 50 millioner kroner om året eller et pludseligt lønhop på 10 millioner, er det dog for meget af det gode, mener Socialdemokratiets gruppeformand, Henrik Sass Larsen, der i dag melder sig klar til en politisk regulering af erhvervslivets toplønninger.
- Det er skammeligt at se, at de ikke kan styre sig selv på direktionsgangene.
Og derfor er nogle andre nødt til at styre dem, siger gruppeformanden, der er bekymret for, at topchefernes løn kun vil skyde i vejret, hvis der ikke sættes grænser.
Men hvad tjener topchefer hos landets største børsnoterede selskaber egentlig, og hvor meget er deres løn steget?
Få svaret her:1Cees t'Hart, Carlsberg.
Direktør for ølvirksomheden Carlsberg, Cees 't Hart, ligger i den absolutte top.
Og med en lønpakke på 52,5 millioner kroner i 2018 er den årlige udbetaling til Cees ’t Hart steget med 9,3 millioner kroner.
I 2017 fik han 43,2 millioner kroner.
Den hollandske topchef har tidligere arbejdet for fødevarevirksomheder i Ungarn, Singapore, Polen og Italien, og blev koncerndirektør i Carlsberg i 2015.
2Lars Fruergaard Jørgensen, Novo Nordisk.
Medicinalvirksomheden Novo Nordisk fik Lars Fruergaard Jørgensen ved roret ved årsskiftet til 2017, og siden er hans løn steget med 9,5 millioner kroner.
I 2017 tjente Lars Fruergaard Jørgensen 31,8 millioner kroner, mens han sidste år tjente 41,3 millioner kroner.
Lars Fruergaard Jørgensen overtog stillingen fra Lars Rebien Sørensen.
3Peder Holk Nielsen, Novozymes.
.
Administrerende direktør hos Novozymes, Peder Holk Nielsen, tjente 26,1 millioner kroner i 2018 mod 25,4 millioner kroner i 2017.
Peder Holk Nielsen har arbejdet for Novo Nordisk siden 1980'erne og fulgte med i 2000, hvor enzymforretningen blev udskilt, og Novozymes blev en selvstændig virksomhed.
I 2013 blev han udnævnt som administrerende direktør.
4Jens Bjørn Andersen, DSV.
Transportvirksomheden DSV's topchef hedder Jens Bjørn Andersen.
Han har haft forskellige direktørstillinger i virksomheden, blandt andet for den norske forretning, og i 2008 blev han så administrerende direktør i DSV.
I 2018 tjente Jens Bjørn Andersen 19 millioner kroner.
Det er et lønhop på 2,1 millioner siden 2017, hvor han tjente 16,9 millioner.
5Henrik Poulsen, Ørsted.
Henrik Poulsen har været energiselskabet Ørsteds administrerende direktør i syv år og stod i front, da selskabet, der tidligere hed Dong Energi, skiftede navn i 2017.
I 2018 tjente han 17,3 millioner kroner i 2018.
Det er en stigning på 1,4 millioner kroner på et år.
I 2017 tjente Henrik Poulsen 15,9 millioner kroner.
6Thomas Schulz, FLSmidth & Co.
.
Manden i midten af billedet, der hilser på Ahmed Tibaoui fra Algeriet, er topchef i maskin- og cementvirksomheden FLSmidth & Co.
Fra at have modtaget 13,5 millioner kroner i løn i 2017, tjente han 15,8 millioner kroner i 2018.
Og på trods af, at stigningen kun er 2,3 millioner i kroner og ører, er der sket et markant lønhop på 58 procent fra 2016, hvor han tjente 10 millioner kroner.
Kilde: Lønningstallene er hentet fra Børsens gennemgang af årsregnskaber for selskaber i det danske eliteindeks C25.
Seneste årsrapport er for året 2018.
FacebookTwitterKopier linkEmner:Lars Rebien Sørensen (erhvervsleder)|Økonomi|Medicinalindustri|Algeriet|Holland




https://www.dr.dk/nyheder/penge/kviklaan-er-en-sygdom-saadan-kommer-du-ud-af-dit-gaeldshelvede

Penge'Kviklån er en sygdom': Sådan kommer du ud af dit gældshelvedeDet værste, man overhovedet kan gøre i sin privatøkonomi, er at tage et kviklån, siger en ekspert.
46.
000 unge mellem 18 og 30 år er registreret som dårlige betalere i RKI.
Det kan man se mere om i dokumentaren 'Kongerne af kviklån'.
Af Anton Lind29.
apr.
2019 kl.
14.
00Bemærk: artiklen er mere end 30 dage gammelLæs opDet kan måske til tider virke som en let og fristende løsning at tage et hurtigt kviklån og se pengene trille ind på kontoen.
Men konsekvenserne er enorme for både en selv, ens børn og for samfundet.
Det mener privatøkonomisk rådgiver Erik Fraas.
Se programmetDR Dokumentar har undersøgt en række kviklånsudbydere for at finde ud af, hvor fortjenesten på de dyre lån ender.
De jagter rigmændene bag selskaberne og undersøger, om de overholder dansk lovgivning.
I 'Kongerne af kviklån' møder vi blandt andre Rikke og Nicolas, der begge har stiftet kviklånsgæld.
De to programmer sendes mandag d.
29.
april og mandag d.
6.
maj kl.
20.
45 på DR1.
Du kan også se programmerne på DR TV.
- Det er simpelthen det værste.
Det er som en sygdom, og politikerne ser ikke de menneskelige og samfundsmæssige konsekvenser af de her kviklånsselskaber, siger han.
Erik Fraas medvirker i DR-dokumentaren 'Kongerne af kviklån', der afdækker, hvordan en eksplosiv stigning i kviklån de seneste ti år sender danske unge ud i privatøkonomiske kriser, mens ejerne skummer fløden i lande som Monaco og Malta.
Frivillig gældsrådgivningDer er forskellige tilbud, hvor du kan få gratis og uvildig gældsrådgivning:Settlementet på Vesterbro i København tilbyder rådgivning til borgere på overførselsindkomst, SU eller med lav indkomst, uanset bopæl.
50 53 36 13 eller online her.
KFUM tilbyder både rådgivning i en lang række byer landet over samt over nettet på ungøkonomi.
dk og på fode igen.
Forbrugerrådet Tænk tilbyder både rådgivning over telefonen (25560033), over mail og gennem personligt fremmøde.
Se mere her.
Den Sociale Retshjælps Gældrådgivning tilbyder gældsrådgivning til socialt udsatte borgere samt kommende, nuværende og tidligere indsatte.
Læs mere her.
Han vil i flere tilfælde anbefale folk at undlade at betale af på deres kviklån - i hvert fald hvis det er gået helt galt med økonomien.
Omkostninger ved lånene er nemlig så ekstremt høje, at det kan blive umuligt at betale dem af.
For mens ÅOP - årlige omkostninger i procent - på et almindelig lån i en bank kan ligge på omkring fire procent eller lignende, så kan kviklånene nå op over 700 procent.
Derfor ender mange i så svær en situation, at det har alvorlige konsekvenser, mener Erik Fraas.
For det første bliver den daglige økonomi så dårlig, at eventuelle børn vil vokse op uden de samme muligheder som andre.
Desuden er Eriks Fraas erfaringer, at det tærer på folks psyke og til tider giver dem problemer, der kan holde dem uden for arbejdsmarkedet.
Han kommer herunder med fem trin til, hvordan man bedst får afviklet sin gæld, hvis man har taget de dyre kviklån.
1Vurder, om det er realistisk at betale gældenDet første og allervigtigste, du skal gøre, er at afgøre, om du har en overskuelig eller uoverskuelig gæld, altså om det overhovedet er muligt at betale din gæld af.
En uoverskuelig gæld kan være, hvis renterne er højere end det, du har råd til at betale.
Eksempelvis hvis du årligt har 50.
000 kroner i renteudgifter, men at du kun kan betale 48.
000 om året.
- Så vil gælden bare stige og stige, og man er i en negativ spiral, og så kan man lige så godt lade være med at betale, siger Erik Fraas.
Rikke medvirker i dokumentaren 'Kongerne af kviklån'.
Hun tog flere kviklån på i alt 19.
000 kroner til datterens konfirmation.
Hun fortæller, at hun på et år har betalt 24.
000, men at hun stadig skylder 17.
000.
(© dr)Ejer du hus, sommerhus eller lignende er det lidt mere kompliceret, og derfor kræver det rådgivning at tage den beslutning.
2Stop med at betale af på lånetNår du frem til, at din gæld er umulig at betale af, så må du tage den tunge beslutning og stoppe med at betale, velvidende at det vil sende dig til inkasso og i RKI som dårlig betaler.
Her får mange kolde fødder, men det er noget, man må acceptere.
- Det er selvfølgelig ubehageligt, men i forhold til at betale i 10, 20 eller 30 år og smide penge ud af vinduet på det, så er det klart at foretrække inkasso og RKI, siger Erik Fraas.
Kviklånsselskaberne vil nemlig næppe tvinge folk til at sælge deres ting på tvangsauktion, for de ved, at de står sidst i køen og derfor sjældent får noget ud af det, forklarer Erik Fraas.
3Vær opmærksom på din ret til at have penge til dig selvSelvom man er røget i RKI og til inkasso eller bare har stor gæld, så har man stadig ret til at bruge penge på sig selv udover de faste udgifter, og det er der mange, som ikke ved.
Det værste, man kan gøre, er at tage et kviklån, og endnu værre er det at tage et nyt kviklån for at betale de andreErik Fraas, privatøkonomisk rådgiverDet, der hedder inddrivelsesbekendtgørelsens satser, som svarer til gældssaneringspraksis, sikrer nemlig, at man efter at have betalt ting som husleje, a-kasse og medicin stadig har ret til at have 6.
410 kroner til andre udgifter.
- Den bedste måde at komme ud af sin gældssituation er at tage udgangspunkt i den praksis, og så tilbyde kreditorerne det, der kommer udover de penge.
Det kan dog kræve rådgivning, siger Erik Fraas.
4Få styr på den grundlæggende økonomiFor at kunne gøre ovenstående, er det vigtigt, at du skiller din gæld og privatøkonomi ad og dernæst får godt styr på sidstnævnte først.
Mange begår nemlig den fejl, at de ikke har styr på deres grundlæggende økonomi og ikke har overblik over, hvad deres udgifter er.
- Men hvis man optimerer sin privatøkonomi, og hvis man lever efter gældspraksis, så er der selvfølgelig ikke meget at rutte med, og det er lidt hårdt, men man lever acceptabelt, og det er ikke umuligt, siger Erik Fraas.
5Tag ikke nye lånProblemet med kviklån er, at det har fjernet den stopklods, der tvinger folk til at få styr på deres privatøkonomi.
Tidligere var der ikke noget at gøre, hvis man brugte for mange penge, andet end at optimere økonomien.
Nu har man kviklånet som et kortsigtet løsning, der udskyder problemerne.
Erik Fraas kalder det 'lidt som at tisse i bukserne for at få varmen'.
Du skaber nemlig et kæmpe problem for dig selv på et senere tidspunkt.
- Det værste, man kan gøre, er at tage et kviklån, og endnu værre er det at tage et nyt kviklån for at betale de andre, siger Erik Fraas.
Han mener, at hvis man får styr på de nævnte ting - eventuelt med professionel hjælp - kan de fleste blive gældsfrie inden for fem til ti år.
Du kan se første afsnit af 'Kongerne af kviklån' i aften klokken 20.
45 på DR1 eller på DR TV.
FacebookTwitterKopier linkEmner:Privatøkonomi|Økonomi|DR1|Malta|Monaco




https://www.dr.dk/nyheder/indland/kaempebode-og-betinget-faengsel-brud-pa-kore-og-hviletid

IndlandKæmpebøde og betinget fængsel for brud på køre- og hviletidAnklager kalder sagen alvorlig og den værste i Tungvognscenter Syds historie.
Chaufførens fusk blev opdaget, da han tilbage i oktober blev standset af politiet i Vejle (arkivfoto).
29.
apr.
2019 kl.
13.
06Bemærk: artiklen er mere end 30 dage gammelLæs opEn lastbilchauffør fra Esbjerg er mandag ved Retten i Kolding idømt en bøde på 317.
500 kroner, to års frakendelse af lastbilkørekortet og en betinget fængselsdom på grund af overtrædelse af regler om køre- og hviletid.
I en pressemeddelelse lægger specialanklager Pernille Moesborg fra Sydøstjyllands Politis Tungvognscenter Syd ikke fingre imellem i sin beskrivelse af sagen.
- Jeg tror ikke, vi i Tungvognscenter Syds historie har set en sag, hvor en chauffør har kørt så meget og hvilet så lidt.
Det er en alvorlig sag, lyder det fra specialanklageren.
Jeg tror ikke, vi har set en sag, hvor en chauffør har kørt så meget og hvilet så lidt.
Det er en alvorlig sag.
Specialanklager Pernille Moesborg fra Sydøstjyllands Politis Tungvognscenter SydChaufføren er dømt for i 20 tilfælde at have anvendt en anden mands førerkort, som blev indlæst i lastbilens takograf - et apparat, som skal registrere, hvorvidt køre- og hviletidsreglerne bliver overholdt.
Chaufførens fusk blev opdaget, da han tilbage i oktober blev standset af politiet i Vejle.
Her opdagede ordensmagten, at det var en anden mands førerkort, som sad i takografen.
Retten har udmålt en straf på 70 dages fængsel, som dog ikke skal afsones, mod at chaufføren udfører 80 timers samfundstjeneste.
Han skal desuden betale en bøde på 317.
500 kroner.
Endelig er han blevet frakendt retten til at føre tunge køretøjer i to år.
Manden har erkendt sig skyldig i anklagerne mod ham.
Han har nu to uger til at overveje, om han vil anke strafudmålingen til Vestre Landsret.
Også chaufførens arbejdsgiver - en vognmand - bør efter anklagemyndighedens opfattelse straffes.
Den del af sagen bliver behandlet ved Retten i Kolding til september.
/ritzau/FacebookTwitterKopier linkEmner:Anklagemyndigheden|Jylland|Retten i Kolding|Transportvirksomhed|Kolding




https://www.dr.dk/sporten/fodbold/kvindelandsholdet/veje-og-arnth-nuppede-titlen-med-arsenal-foer-tid-det-kunne-ikke

KvindelandsholdetVeje og Arnth nuppede titlen med Arsenal før tid: 'Det kunne ikke være bedre'De danske landsholdsspillere Katrine Veje og Janni Arnth blev søndag engelske mestre med Arsenal en runde før tid.
Arsenal vandt søndag det engelske mesterskab.
Af Michael Sten Jensen i Lyon29.
apr.
2019 kl.
12.
47Bemærk: artiklen er mere end 30 dage gammelLæs opSøndag aften blev champagnepropperne for alvor sluppet løs i det nordlige London.
Tidligere på dagen lykkedes det nemlig Arsenal at blive mestre en runde før tid med en sejr på 4-0 ude over Brighton.
Klubbens første mesterskab i syv år.
Katrine Veje, nummer to fra højre, jubler med sine holdkammerater.
Den danske landsholdsspiller Katrine Veje spillede hele kampen for Arsenal, mens Janni Arnth så til fra bænken, og for især førstnævnte var det en kæmpe forløsning, da sejren var en realitet.
- Det er helt vildt, og det er super fedt, at vi formår at afgøre det en runde før tid, siger Katrine Veje, der i januar kom til Arsenal efter en hård tid i den franske klub Montpellier.
Læs også:Vejes hårde tid i Frankrig smittede af: ’Følte mig sprunget over på banen’Et skifte, der har vist sig at være det helt rigtige valg for Katrine Veje.
I England har kantspilleren genfundet den lyst til fodbold, som hun i en overgang havde mistet under sit ophold i fransk fodbold.
- Jeg elsker spillestilen her i Arsenal, og jeg har fundet mig godt til rette i klubben og i London.
Jeg trivedes virkelig ikke i Frankrig, så jeg er meget taknemmelig for, at Arsenal købte mig fri i januar.
- Jeg gik ind til det med det indstilling, at jeg nok skulle bruge et halvt år på at finde mig til rette, men det er bare gået over al forventning med fast spilletid siden mit skifte, så det kunne ikke være bedre, siger Katrine Veje.
Janni Arnth, til højre, kan også kalde sig engelsk mester.
FacebookTwitterKopier linkEmner:Arsenal FC|England|Frankrig|London|Fodbold




https://www.dr.dk/sporten/cykling/fuglsang-stryger-syv-pladser-op-paa-verdensranglisten-efter-triumf

CyklingFuglsang stryger syv pladser op på verdensranglisten efter triumfJakob Fuglsangs triumf i Liège-Bastogne-Liège sender ham syv pladser frem på verdensranglisten.
Jakob Fuglsang kørte søndag alene over stregen som vinder af Liège-Bastogne-Liège.
29.
apr.
2019 kl.
12.
31Bemærk: artiklen er mere end 30 dage gammelLæs opDen danske cykelrytter Jakob Fuglsang (Astana) stryger hele syv pladser frem på verdensranglisten, der mandag er blevet opdateret af Den Internationale Cykelunion (UCI).
Fuglsang ligger nu på andenpladsen på listen, der toppes af franske Julian Alaphilippe (Quick-Step).
Danskerens fornemme placering på listen skyldes ikke mindst, at han søndag triumferede i cykelløbet Liège-Bastogne-Liège og dermed vandt karrierens største sejr.
Fuglsang satte konkurrenterne på den sidste stigning og kørte alene i mål på en flad strækning til sidst.
Jakob Fuglsang med beviset på karrierens hidtil største sejr.
Dermed blev han den blot anden dansker til at vinde forårsklassikeren, der er et af cykelsportens fem monumenter.
I 1993 blev Rolf Sørensen den første danske vinder af løbet.
Jakob Fuglsang var på forhånd blandt favoritterne, hvor der blev talt om endnu en direkte duel mellem Fuglsang og Quick-Step-profilen Julian Alaphilippe.
Franskmanden havde dog ikke styrken, da Fuglsang slog til 13 kilometer før målstregen.
Sejren gav Fuglsang 500 point til verdensranglisten, og dermed overhalede han blandt andre hollandske Tom Dumoulin (Sunweb), der tidligere lå nummer to på listen.
Den næstbedste dansker på verdensranglisten er Søren Kragh Andersen, der ligger på 76.
-pladsen, mens Michael Valgren følger lige efter som nummer 77.
/ritzau/FacebookTwitterKopier linkEmner:Astana Pro Team|Jakob Fuglsang (cykelrytter)|Julian Alaphilippe (cykelrytter)|Liège|Cykelsport




https://www.dr.dk/nyheder/kultur/gaming/verdens-stoerste-youtuber-til-sine-95-millioner-foelgere-stop-det-har-taget

PewDiePie vs.
T-SeriesSe temaGamingVerdens største youtuber til sine 95 millioner følgere: Stop, det har taget overhåndI en ny video opfordrer PewDiePie sine fans til at stoppe med at lave kampagner for hans kanal.
- Det var noget, jeg troede ville vare et par dage eller måske en uge, lyder det fra PewDiePie, der beder sine fans om at stoppe med at lave kampagner for hans kanal.
(© Getty Images)Af Kasper Madsbøll Christensen29.
apr.
2019 kl.
12.
30Bemærk: artiklen er mere end 30 dage gammelLæs op- Jeg synes, det er på tide at afslutte 'Abonnér på PewDiePie'-bevægelsen.
Ordene er ikke til at tage fejl af.
Svenske Felix 'PewDiePie' Kjellberg har fået nok.
Han har i månedsvis kæmpet frem og tilbage med Indiens største musik- og filmselskab, T-Series, om det største antal følgere på Youtube.
Og det har ind i mellem fået PewDiePies mange fans til at tage temmelig alternative metoder i brug for holde deres helt på toppen af Youtube-tronen.
Nu har han altså fået nok, fortæller han i sin seneste Youtube-video.
- Det var noget, jeg troede ville vare et par dage eller måske en uge.
Men her er vi, lyder det blandt andet fra PewDiePie.
Læs også:Verdens største youtuber erklærer krig mod streaming-gigantKæmpe-plakater og hackede printereI kampen for at holde PewDiePie på toppen af Youtube har brugeren 'The Hacker Giraffe' eksempelvis hacket 50.
000 printere.
De udskrev efterfølgende papirer med instrukser om at abonnere på PewDiePies kanal samt opfordringer til at stoppe med at følge T-Series.
Youtube-kollegaen Justin Roberts meldte sig også under fanerne og kaprede den største reklameskærm på Times Square i New York med budskabet om at gå ind og følge PewDiePie.
Folk har ikke været blege for at tage overraskende midler i brug, når det kommer til promoveringen af PewDiePie.
Her er det Time Squares største reklametavle og et udskrift fra én af 50.
000 hackede printere.
(© Justin Roberts/Dr_Moxmo)Og endelig brugte youtuberen MrBeast en halv dag på at sige 'PewDiePie' 100.
000 gange.
I skrivende stund har PewDiePie 95 millioner abonnenter på Youtube, mens T-Series har lidt over 96 millioner.
Og nu har 'Abonnér på PewDiePie'-bevægelsen altså taget overhånd, mener PewDiePie selv.
- Når du har 90 millioner mennesker, der går op i noget, kan du ikke undgå, at der også er nogle tumper iblandt.
- Det startede med nogle, der malede 'Abonnér på PewDiePie' med graffiti på et mindesmærke fra 2.
verdenskrig.
Det er så ulækkert.
Han fortæller videre, at han efterfølgende donerede penge til parken, hvor mindesmærkerne stod, for at få graffitien fjernet.
Svenske PewDiePie er blevet en kæmpe stjerne i kølvandet på sin YouTube-succes.
Skulle være stoppet efter New ZealandDet var dog terrorangrebet på to moskeer i New Zealand, der fik bægeret til at flyde over for PewDiePie.
For da landet i marts blev ramt af de voldsomme terrorangreb, opfordrede terroristen nemlig til at abonnere på PewDiePie i en livestream, inden han senere skød og dræbte i alt 50 mennesker.
PewDiePie udtalte straks efter terrorangrebet, at han følte 'afsky' over at få sit navn nævnt af terroristen og sendte sine kondolencer til de døde og efterladte.
Det er klart for mig, at 'Abonnér på PewDiePie'-bevægelsen skulle være sluttet dér.
PewDiePie, youtuberNu uddyber han sine tanker om angrebet:- Det at få mit navn forbundet med noget så usigeligt væmmmeligt har påvirket mig på flere måder, end jeg har vidst.
Jeg ville ikke tale om det med det samme og dermed give terroristerne mere opmærksomhed, lyder det i videoen.
- Det er klart for mig, at 'Abonnér på PewDiePie'-bevægelsen skulle være sluttet dér.
Som sagt, så gjort.
Til slut i PewDiePies fire minutter lange video er opfordringen i hvert fald ikke til at tage fejl af:- Denne bevægelse blev bygget på kærlighed og støtte.
Så lad os slutte den på samme måde.
FacebookTwitterKopier linkEmner:Youtube|Terrorisme|New York|New Zealand|Historie




https://www.dr.dk/sporten/svoemning/dansk-svoemmeunion-modsiger-23-svoemmeres-kritik-af-offentlige-vejninger

Spiseforstyrrelser i elitesportSe temaSvømningDansk Svømmeunion modsiger 23 svømmeres kritik af offentlige vejninger: ”Retningslinjerne er blevet fulgt”Flere end 23 svømmere bekræfter, at offentlige vejninger har fundet sted i landsholdsregi mellem 2005 og 2013.
Dansk Svømmeunion kan ikke genkende det billede.
© Ida Marie Odgaard/Scanpix 2017Af Rasmus Dalgaard og Anders Rud29.
apr.
2019 kl.
11.
54 | opdateret 30.
apr.
2019 kl.
15.
20Læs opDer er ingen danske svømmere i landsholdsregi, der er blevet udsat for offentlige vejninger siden 2005.
Så klar er udmeldingen fra Dansk Svømmeunion, der dermed anfægter flere end 23 svømmeres kritik, som er blevet rejst mod Dansk Svømmeunion gennem den seneste uge, angående offentlige vejninger i landsholdsregi i perioden fra 2005 til 2013.
- Retningslinjerne er blevet fulgt, og de er blevet efterlevet, siger Lars Green Bach, der har været sportschef i Dansk Svømmeunion siden 2015, lørdag til DR Sporten ved unionens generalforsamling.
Det var en fast rutine, at vægten stod ved siden af trænerens skrivebord ved bassinkanten, hvor vi blev vejet.
Jon Rud, tidligere elitesvømmerKritikken udspringer af DR dokumentaren ”Svømmestjerner – Under Overfladen”, hvor der bliver sat fokus på, at offentlige vejninger og ydmygende træneradfærd over for svømmerne var en del af de kontroversielle metoder, som blandt andre australske Mark Regan, der var landstræner fra 2003 til 2008, og hollandske Paulus Wildeboer, der havde jobbet fra 2008 til 2013, benyttede sig af.
De offentlige vejninger betyder, at svømmerne er blevet vejet i fuld offentlighed foran hinanden og andre.
I forbindelse med udsendelsen har DR Sporten været i kontakt med 23 svømmere, som har været på eller omkring landsholdet, og de fortæller alle, at de offentlige vejninger har fundet sted mellem 2005 og 2013.
Flere fortæller, at det i flere år skete på daglig basis.
Efterfølgende er en række tidligere svømmere stået frem for at dele deres oplevelser fra tiden under Regan og Wildeboer.
Også de bekræfter, at de offentlige vejninger fandt sted i årene mellem 2005 og 2013.
Men de mange svømmeres oplevelser med landsholdet er ikke noget, Dansk Svømmeunion kan genkende eller anerkender.
- Jeg synes, tingene er belyst tilstrækkeligt, både på det som I har bragt, og som andre har bragt – og det som vi selv har kendskab til.
Lars Green Bach, sportschef i Dansk Svømmeunion- Vores opfattelse er, at de retningslinjer, vi har lavet gennem tiden, er blevet fulgt, siger Lars Green Bach.
Så jeres opfattelse er, at der ikke har været offentlige vejninger?
- Vi kan ikke genkende det billede, fordi vi har hørt forskellige versioner af den virkelighed, som har været, på det tidspunkt.
Ifølge ni svømmere, som DR Sporten har været i kontakt med, har det ikke kun været på seniorlandsholdet, at de offentlige vejninger og det verbale misbrug har fundet sted, da det også er sket på juniorlandsholdet.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Metoderne resulterede blandt andet i spiseforstyrrelser, depression og angst hos en række af atleterne på landsholdene.
"Det er en mærkelig adfærd"Den tidligere svømmer Jon Rud var en del af landsholdssamlingerne fra 2007 til 2010, og han har kun hovedrysten tilovers for Dansk Svømmeunions manglende anerkendelse af svømmernes oplevelser med de offentlige vejninger.
- Det er en mærkelig adfærd, at de sår tvivl om de offentlige vejninger.
Men det viser bare deres manglende vilje til at tage fat om problemerne og få dem løst, siger han.
Jon Rud i bassinet under OL i Beijing i 2008.
Jon Rud er ked af, at det i svømmeunionen virker til, at der er blevet lagt låg på fortiden, og at der heller ikke i dag er vilje til at gøre op med fortidens spøgelser.
- Der var jo ingen i unionen, der for alvor gjorde noget ved metoderne.
Paulus og Mark var ligeglade med, hvad dem på kontoret mente, og unionen vidste jo, at trænerne var ligeglade.
Så længe vi havde en landstræner, der kunne levere resultater, så var det underordnet, hvilke konsekvenser det havde.
- Det var jo offentligt kendt, at de offentlige vejninger skete under både Paulus Wildeboer og Mark Regan efter 2005.
Det var en fast rutine, at vægten stod ved siden af trænerens skrivebord ved bassinkanten, hvor vi blev vejet.
"Tingene er belyst tilstrækkeligt"Det var ikke muligt for DR Sporten at få Pia Holmen, der har været direktør i Dansk Svømmeunion de seneste 18 år, eller bestyrelsen i tale under unionens generalforsamling lørdag, da de mener, der er sagt det, der skal siges i denne sag.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkSportsdirektør Lars Green Bach er af samme overbevisning, fortæller han til DR Sporten.
- Jeg synes, tingene er belyst tilstrækkeligt, både på det som I har bragt, og som andre har bragt – og det som vi selv har kendskab til.
Så det har vi et meget godt billede af, siger sportsdirektøren.
OPDATERET TIRSDAG KLOKKEN 15.
30.
Efter udgivelsen af ovenstående artikel har Lars Green Bach over for TV2 Sporten givet udtryk for at føle sig fejlciteret, og at han ikke kan ”genkende det billede, som Danmarks Radio tegner i den artikel”.
Han siger også til TV2, at hans udtalelser skulle henvise til en anden persons tale under generalforsamlingen.
I interviewet bliver sportschefen imidlertid direkte adspurgt, hvad Svømmeunionens holdning er til, hvorvidt der er foregået offentlige vejninger efter 2005.
Dét sker, efter han af flere omgange i interviewet har sagt, at der er flere opfattelser af begivenhederne.
Derfor beder DR Sportens journalist ham forholde sig til, hvad svømmeunionens opfattelse er.
Lars Green Bach slår fast, at Dansk Svømmeunion har fulgt retningslinjerne i forhold til offentlige vejninger.
Herunder er den relevante passage fra interviewet med Lars Green Bach:Interviewer: ”Svømmere fortæller om daglige og offentlige vejninger efter 2005 og frem til Paulus Wildeboer stopper i 2013, og I har jo folk siddende i Dansk Svømmeunion, som har været tæt på hver evigt eneste dag.
I kan tale med folk som ikke er i Dansk Svømmeunion mere, men som er en del af miljøet i dansk svømning, som også har været tæt på hver evigt eneste dag.
Så må i vel også vide, om der har været offentlige vejning efter regelsættet i 2005?
”Lars Green Bach: ”Det er der mange forskellige opfattelser af, både den ene side af historien og den anden side af historien”Interviewer: ”Men hvad er jeres opfattelse?
”Lars Green Bach: ”Jamen vores opfattelse er, at de retningslinjer vi laver og de handlinger, der er blevet lavet igennem tiden, er blevet fulgt”Interviewer: ”Så jeres opfattelse er, at der ikke har været offentlige vejninger?
”Lars: ”Det kan vi ikke genkende det billede, fordi at vi har forskellige versioner af den virkelighed, som har været på det tidspunkt.
”I 2005 gik Team Danmark og Dansk Svømmeunion sammen om at udarbejde retningslinjer for, hvordan vejning af svømmere på NTC og omkring landsholdet skulle foregå.
Det mundede blandt andet ud i, at svømmerne skulle vejes i et aflukket lokale væk fra offentligheden.
Mark Regan var landstræner for Danmark fra 2003 til 2008.
I dag bor han i Australien og er gået på pension.
Han ønsker ikke at deltage i et interview om perioden.
Men han siger til DR Sporten, at han aldrig har gjort noget galt.
At han var en hård træner, og at man nogle gange bør fortælle svømmerne ting, som de ikke har lyst til at høre.
Paulus Wildeboer døde i 2014.
FacebookTwitterKopier linkEmner:Dansk Svømmeunion|Svømmesport|Team Danmark|Australien|Holland




https://www.dr.dk/nyheder/regionale/midtvest/milliardgevinst-til-staten-over-dobbelt-saa-mange-flygtninge-kommer-i-job

Midt- og VestjyllandMilliardgevinst til staten: Over dobbelt så mange flygtninge kommer i jobFremgangen skyldes blandt andet jobcentrenes indsats, mener arbejdsmarkedsforsker.
Flere flygtninge og familiesammenførte arbejder.
Af Jesper Ibfelt og Asta Pil Heltborg29.
apr.
2019 kl.
13.
42Bemærk: artiklen er mere end 30 dage gammelLæs opDer er større sandsynlighed for at møde ikke-etniske danskere i arbejde, når du afleverer dine børn i vuggestuen, er forbi den lokale autoforhandler eller er indlagt på sygehuset.
Et folketingssvar fra finansminister Kristian Jensen (V) viser nemlig, at antallet af flygtninge og familiesammenførte på arbejdsmarkedet er steget fra 11.
000 til 24.
000 siden 2015.
Og det har stor samfundsøkonomisk betydning.
Hver eneste gang, man flytter en fra ledighed til beskæftigelse, giver det statskassen et plus på cirka 300.
000 kroner, fortæller finansminister Kristian Jensen.
- Det er en milliardgevinst, at så mange flere flygtninge er kommet i beskæftigelse, siger han.
Integrationsindsatsen er en succes.
Man har arbejdet systematisk med gruppen på grund af dens store potentialeHenning Jørgensen, arbejdsmarkedsforskerIfølge Finansministeriet er nettoudgifterne til flygtninge og familiesammenførte i Danmark på et enkelt år fra 2016 til 2017 faldet med 2,5 milliarder kroner, fordi flere er i arbejde.
Det stigende antal skyldes ikke kun, at der er kommet flere flygtninge og familiesammenførte til Danmark.
Beskæftigelsesfrekvensen for gruppen er inden for samme periode steget med 17 procentpoint.
For personer af dansk herkomst er stigningen under tre procentpoint.
Ifølge Finansministeriet er Danmarks samlede bruttonationalprodukt af samme grund i dag fem milliarder kroner større, end det ville have været med uændret beskæftigelse for flygtninge og familiesammenførte.
- Det er meget tilfredsstillende, for et større bruttonationalprodukt betyder en større velstand i Danmark, siger finansminister Kristian Jensen og uddyber:- Det betyder, vi bliver et rigere land og har nemmere ved at klare de ting, vi gerne vil.
Det er en vigtig faktor for, hvor godt det går i Danmark.
Flere bliver vurderet parateI Jylland er flest kommet på arbejdsmarkedet i Morsø Kommune.
Her er 56 procent af flygtninge og familiesammenførte i job.
- Jeg bliver stolt og glad, for de flygtninge, der kommer i job, får en bedre livskvalitet samtidigt med, at det er et godt økonomisk resultat for kommunen, fortæller borgmester Hans Ejner Bertelsen (V).
På Mors valgte kommunen i 2016 at samle hele flygtningeindsatsen på jobcentret.
Og det har ifølge borgmesteren været medvirkende til, at flere er kommet i job.
- Vi valgte at sætte politisk fokus på det, og så fik vi et tæt samarbejde på tværs i kommunen, siger Hans Ejner Bertelsen.
Henning Jørgensen, der er arbejdsmarkedsforsker ved Aalborg Universitet, mener generelt, at kommuner og jobcentre er en af årsagerne til, at flere flygtninge kommer i job.
- Integrationsindsatsen er en succes.
Man har arbejdet systematisk med gruppen på grund af dens store potentiale og forberedt dem på at komme i beskæftigelse, fortæller han.
Han mener dog, den primære årsag er en generel fremgang i beskæftigelsen.
- Siden 2015 har vi oplevet vækst i beskæftigelsen, og derfor har der været et træk fra efterspørgselssiden.
Her har flygtninge været en gruppe, der kunne bruges, siger Henning Jørgensen.
Læs også:Flere flygtningebørn får job og uddannelseIfølge finansminister Kristian Jensen, har vi ændret den måde, vi ser på flygtninge, når de kommer til Danmark.
Før 2015 var det kun tre ud af hver 100 flygtninge, som med det samme blev vurderet arbejdsmarkedsparate.
Resten satte man på passiv forsørgelse.
I dag er det 72 procent af flygtninge og familiesammenførte, der bliver vurderet parate til at skulle ud og arbejde.
Selvom der er stor økonomisk gevinst ved at få flere i arbejde, skal Danmark dog ikke tage imod flere flygtninge af den årsag, mener finansministeren.
- Først skal vi se på de ledige danskere samt de ledige flygtninge og familiesammenførte, som vi ikke har fået ind på arbejdsmarkedet endnu, siger Kristian Jensen og uddyber:- Dem kan vi virkelig gøre en indsats for i den kommende tid, for vi kan se, der er mangel på arbejdskraft nogle steder, og vi ved, at mange af dem gerne vil være med til at bidrage.
FacebookTwitterKopier linkEmner:Hans Ejner Bertelsen (politiker)|Kristian Jensen (politiker)|Venstre|Flygtninge og asylansøgere|Jylland




https://www.dr.dk/nyheder/regionale/nordjylland/droemmen-om-guldskatten-stadig-flere-fortidsminder-skaendes

NordjyllandDrømmen om guldskatten: Stadig flere fortidsminder skændesNationalmuseet melder om rekord i antallet af danefæ.
Men vores interesse for historien kan også gå hårdt ud over fortidsminderne.
Nogen har været forbi med en spade og metaldetektor på Lindholm Høje, der rummer 700 grave fra jernalderen og vikingetiden.
Sagen er meldt til politiet, oplyser  Lone Andersen, der er arkæolog på Nordjyske Historiske Museum.
Og det er uvist, hvor meget restaureringen kommer til at koste.
Af Kim Rathcke Jensen29.
apr.
2019 kl.
11.
51Bemærk: artiklen er mere end 30 dage gammelLæs opLindholm Høje, der ligger i nordjyske Nørresundby, er et af Danmarks fineste fortidsminder.
Her er mere end 700 grave, som går helt tilbage til jernalderen og vikingetiden.
De store sten stritter op af græsset på de grønne bakker.
Og så kan man se den brune jord, der ligger omkring et helt frisk hul.
Nogen har gravet og hakket i de gamle grave.
- Det er noget helt nyt og en tendens, der er begyndt at brede sig, at folk formaster sig til at grave i vores fredede fortidsminder, siger Lone Andersen, der er arkæolog på Nordjyske Historiske Museum.
Hvis du går hjem i dit familiefotoalbum og begynder at rive billederne i stykker, så er det jo en del af historien, der forsvinder, når sådan et fortidsminde bliver gennemgravet.
Lars Bjarke Christensen, restaureringsarkæolog, Slots- og KulturstyrelsenEn eller flere personer har været forbi med en metaldetektor, som har givet et udslag.
Og så er de gået i gang med at grave.
- Det er bagsiden af medaljen på den stigende interesse, der har været for at gå med metaldetektor, siger Lone Andersen.
Flere fortidsminder skændesStadig flere fortidsminder bliver ødelagt og skændet af amatør-arkæologer.
Det er en tendens, som man i stigende grad ser over hele landet, oplyser Slots- og Kulturstyrelsen.
For ti år siden var henvendelser om hærværk eller vandalisme sjældne.
- Nu er vi oppe på mindst et par sager om året, siger restaureringsarkæolog Lars Bjarke Christensen fra Slots- og Kulturstyrelsen.
Lindholm Høje er blevet skændet af en eller flere ukendte gravrøvere.
Ifølge Nordjyllands Historiske Museum peger skaderne på, at nogen har været forbi med en metaldetektor og fået et udslag, hvorefter der er blevet hakket og gravet.
Og det er alvorligt i hvert tilfælde, fordi man går ned og ødelægger en del af historien, mener Lars Bjarke Christensen:- Hvis du går hjem i dit familiefotoalbum og begynder at rive billederne i stykker, det er jo en del af historien, der forsvinder, når sådan et fortidsminde bliver gennemgravet, siger Lars Bjarke Christensen.
I alt er der cirka 32.
000 fredede fortidsminder i Danmark.
Det er for eksempel dæmninger, grøfter, kanaler, kilometersten, stendysser og så ikke mindst gravhøje, der er nogle af de mest udsatte, når det kommer til at blive skændet.
Skænderi anmeldt til politietNår stadigt flere fortidsminder bliver skændet, hænger det sammen med metaldetektorerne, som de senere år er blevet stadigt mere populære.
- Det er jo en god og naturlig hobby.
Men der er nogle få, der ikke kan gøre det efter reglerne, og det er det her et eksempel på, siger Lone Andersen om hærvæket på Lindholm Høje.
Nordjyllands Museum har også anmeldt det til politiet.
Men det er sjældent, at gerningsmændene bliver fundet.
- Det er faktisk kun sket i et enkelt tilfælde.
Det var en mor og søn, der ikke vidste, hvad de havde med at gøre, siger Lars Bjarke Christensen.
Han understreger, at langt de fleste med detektorere følger reglerne og har et godt samarbejde med de lokale museer.
Danefæ for millioner af kronerDen stigende interesse for historien, og de langt flere metaldetektorer, kan man også mærke hos Nationalmuseet, fortæller Anne-Kathrine Kjerulff, der er chef for Magasinering og Kulturhistorisk Konservering.
I 2017 udbetalte museet dusører for 3,1 millioner kroner til folk, der havde fundet danefæ.
I 2018 var det steget til 7,6 millioner kroner.
- Det er dog ikke alene et spørgsmål om, at der kommer flere genstande ind.
Vi har også fået en mere effektiv sagsbehandling, fortæller Anne-Kathrine Kjerulff.
I 2015 havde museet 1.
137 sager.
Det steg sidste år til rekord-mange 2.
463 sager, viser de nye tal fra Nationalmuseet.
Ingen guldskat i jordenMen udover at det er ulovligt at grave og hakke i et fredet fortidsminde, så er det heller ikke her, at man finder den store guldskat, eller hvad man nu ellers kunne drømme om at hive op af jorden, siger Lone Andersen.
Men hvad kan man så forvente at finde på et sted som Lindholm Høje?
- Ingenting, for alt er udgravet.
Der er kun ølkapsler og mønter, siger Lone Andersen.
FacebookTwitterKopier linkEmner:Historie|Slots- og Kulturstyrelsen|Nationalmuseet|Museer|Nørresundby




https://www.dr.dk/nyheder/penge/finanstilsynet-var-med-til-frikende-sig-selv-i-hvidvaskskandale

PengeFinanstilsynet var med til at frikende sig selv i hvidvaskskandaleDet vækker kritik, at hovedmistænkte sad med ved bordet, da EBA droppede undersøgelse af finanstilsyns mulige lovbrud.
(Arkivfoto).
Finanstilsynets direktør, Jesper Berg, sad med i afstemningen om, hvorvidt Finanstilsynet skulle frifindes.
Af Signe Mai Vilsbøll29.
apr.
2019 kl.
11.
55Bemærk: artiklen er mere end 30 dage gammelLæs opBestyrelsen i Den Europæiske Bankmyndighed (EBA) besluttede kort før påske at droppe myndighedens undersøgelse af det danske og estiske finanstilsyns mulige lovbrud i Danske Bank-skandalen.
Men da beslutningen blev truffet, sad to af de hovedmistænkte med ved bordet, erkender bankmyndigheden overfor Information.
Som medlemmer af bestyrelsen i EBA deltog Finanstilsynets direktør, Jesper Berg, og hans estiske kollega, Andres Kurgpold, i en afstemning om, hvorvidt deres myndigheder har forsømt tilsynspligten overfor Danske Bank i forbindelse med hvidvask-sagen.
De erklærede sig dog ikke inhabile i sagen, skriver EBA's presseansvarlige, Franca Rosa Congiu, i et mailsvar til dagbladet.
Oplysninger vækker kritikDe nye oplysninger vækker kritik fra flere sider.
Lovgivningen fastslår nemlig ifølge dagbladet, at medlemmer af EBA’s bestyrelse skal "agere uafhængigt" og "i unionens interesse".
- Det rejser en tvivl om, hvorvidt de to tilsynsdirektører udelukkende har varetaget EU’s interesser, når der er en oplagt interessekonflikt til stede, siger lektor i jura på Syddansk Universitet og ekspert i finansiel regulering Niels Skovmand Rasmussen til Information.
Han bakkes op af politisk chef i Mellemfolkeligt Samvirke, Lars Koch.
- Det er helt hat og briller.
Både ved diskussionen om sagen og ved afstemningen burde de træde uden for døren.
Man kan selvfølgelig ikke være med til at afsige dom over sig selv, siger Lars Koch.
Ikke et ord om lovbrudEBA’s undersøgelseskomité har konkluderet, at det danske og estiske tilsyn med Danske Bank fra 2007-2014 har været så mangelfuldt, at det er i strid med EU-retten på flere punkter.
Men da et et flertal i bestyrelsen var uenige i konklusionen, blev EBA's forslag om et brud på EU-lovgivningen afvist, og direktør, Jesper Berg, nævnte ikke med et ord, at efterforskerne havde opdaget en række mulige lovbrud, da han kommenterede afgørelsen i en pressemeddelelse.
At Jesper Berg tilmed selv havde været med til at afgøre, at EBA skulle droppe undersøgelsen, nævte han heller ikke.
Finanstilsynet er tavstEBA skriver til Information, at myndigheden fremover vil ændre praksis, så bestyrelsesmedlemmer bliver udelukket fra at stemme i sager, hvor de har en interessekonflikt.
- Vi vil se på, hvordan vi kan implementere dette, herunder i forhold til efterforskning af brud på EU-lovgivningen, i de kommende måneder, skriver presseansvarlig Franca Rosa Congiu, mens Finanstilsynets Jesper Berg både overfor Information og DR Nyheder har afvist at stille op til interview.
Det estiske finanstilsyn skriver i et mailsvar til Information, at de mener, mødet i EBA forløb i overensstemmelse med tidligere lignende møder og den praksis, EBA har haft angående sager om mulige brud på EU-retten.
FacebookTwitterKopier linkEmner:EU|Finanstilsynet|Danske Bank|EU-forhold|Kriminalitet




https://www.dr.dk/nyheder/regionale/trekanten/husker-du-broedkassen-i-dag-er-det-25-aar-siden-commodore-gik-konkurs

TrekantområdetHusker du brødkassen?
I dag er det 25 år siden, at Commodore gik konkursDen legendariske Commodore 64 var med til at kickstarte Jan Risum-Hansens karriere som it-udvikler.
Commodore 64 udkom i 1982 og blev produceret frem til 1994 Af Ole Blædel og Annette Jespersen29.
apr.
2019 kl.
11.
06 | opdateret 29.
apr.
2019 kl.
16.
05Bemærk: artiklen er mere end 30 dage gammelLæs opHvis du spillede computer tilbage i 1980'erne, så vil du sikkert genkende navne som Out Run, Paperboy eller International Karate.
Dem kunne man blandt andet spille på den legendariske Commodore 64, der også blev kaldt brødkassen på grund af sin udformning.
I dag - for 25 år siden - gik computerfirmaet Commodore konkurs.
Spillene blev loadet fra kassettebånd eller diskettestationCommodore 64 blev koblet til fjernsynet, og spillene skulle loades gennem en båndoptager eller en diskettestation.
Det tog en evighed at loade spillene, men når først de var klar, så var der timevis af god underholdning.
Ud over at være forløber for mange nutidige skydespil som Counterstrike, Wolfenstein og Quake, så fik Commodoren også betydning for den videre it-udvikling.
Vi fik mulighed for at spille derhjemmeFor Jan Risum-Hansen fra Vejle blev det også starten på en karriere som IT-udvikler, men det hele begyndte med en Commodore 64.
Jan Risum-Hansen, IT-udvikler, Commodore 64 - I gamle dage spillede vi på spillekonsoller på grillbarer.
Vi puttede mønter i, og så spillede vi.
Men med en Commodore fik vi mulighed for at lege med næsten de samme spil derhjemme, siger Jan Risum-Hansen.
På Rosborg Gymnasium i Vejle, hvor han dengang var elev, var der en kæmpe-computer med en stor båndstation.
Og den var med til at inspirere ham til at købe en Commodore.
- Jeg syntes, det var enormt spændende at kode og se resultatet på skærmen med det samme.
Jan Risum-Hansen, IT-udvikler, Vejle- Pludselig kunne vi få det hjem i huset, og så syntes jeg, det var enormt spændende at kode lidt på den og se resultatet på skærmen med det samme, siger Jan Risum-Hansen, som programmerede i Basic.
I dag koder han stadig, ikke spil som dengang.
Nu er det mere programmer, som kan bruges til alt muligt.
Men han husker stadig Commodore med en vis nostalgi.
Hans absolutte favoritspil var Commando.
- Det var lidt baseret på de gamle film for eksempel med Arnold Schwarzenegger.
Men det var mere todimensionelt, og der var kun otte objekter, som kunne bevæge sig samtidig, forklarer Jan Risum-Hansen.
Han tilbragte selv masser af timer foran computeren og gør det stadig som programmør.
Han er ikke så nervøs for de unge, som kaster sig over e-sport.
- Men man skal huske at kombinere det med sport for at holde kroppen i gang, ligesom de professionelle spillere gør, siger han.
Et ikon i 1980`erneCommodore 64 var den næstmest sælgende computer i Danmark i 80'erne.
Senere sendte firmaet to nye og meget kraftigere modeller på markedet - Amiga 1000 og Amiga 500.
Og så blev Commodore 64 overhalet teknologisk med flere længder.
Jan Risom-Hansen har selv smidt sin Commodore 64 ud for et års tid siden, fordi den ikke virkede.
Men det fortryder han nu.
- Det var en sorgens dag.
Jeg ville gerne have haft den stående bare som et klenodie, siger Jan Risum-Hansen.
FacebookTwitterKopier linkEmner:Vejle|Nintendo|IT-branchen|Computerspil|Forbrugerelektronik




https://www.dr.dk/nyheder/kultur/film/avengers-film-smadrer-rekorder-i-de-danske-biografer-stoerste-aabning-nogensinde

Film og serierAvengers-film smadrer rekorder i de danske biografer: Største åbning nogensinde'Avengers: Endgame' er nu den film, der har omsat for mest på en åbningsweekend i danske biografer.
Producer Kevin Feige og skuespillerne Chris Hemsworth, Chris Evans, Scarlett Johansson, Mark Ruffalo og Jeremy Renner ved et arrangement i Hollywood i sidste uge i forbindelse med premieren på 'Avengers: Endgame'.
(Foto: Albert L.
Ortega © Getty Images)Af Silas Bay Nielsen29.
apr.
2019 kl.
11.
12Bemærk: artiklen er mere end 30 dage gammelLæs opAfslutningen på 'Avengers'-fortællingen har fået så mange gæster i de danske biografer, at filmen nu er den, der har haft den største indtjening i en åbningsweekend.
Fra torsdag til søndag har filmen indtjent for 22,1 millioner kroner, og dermed slår den James Bond-filmen 'Spectre', der i sin åbningsweekend skabte en billetomsætning på 20,8 millioner kroner.
Hvis man tæller onsdag med, hvor 'Avengers: Endgame' fik premiere i Danmark, omsatte filmen for 28,3 millioner kroner, hvilket svarer til at omkring 235.
000 biografgæster har set filmen frem til søndag.
Det skriver Disney i en pressemeddelelse.
Læs også:'Jeg har aldrig set noget lignende': Længe ventet superhelte-film får brandvarm modtagelse- Vi havde meget store forventninger til 'Avengers: Endgame', men at den kunne slå franchises som James Bond og Star Wars, turde vi ikke håbe på, siger Mads Nedergaard fra Walt Disney Company Nordic i pressemeddelelsen.
Den ene rekord efter den andenAllerede inden superheltefilmen fik premiere, slog forsalget også dansk rekord.
Kun et døgn efter, salget af billetterne var begyndt, havde 47.
000 sikret sig en billet.
Også i resten af verden har billetsalget skabt rekorder.
Filmen har haft den største åbningsweekend globalt set, hvor den har omsat for omkring otte milliarder kroner, og så er det den film, der hurtigst har nået en omsætning på én milliard dollars.
Læs også:Scarlett Johansson til DR: Folk går helt fra forstanden over ny Avengers-film'Avengers: Endgame', som er fjerde kapitel i Avengers-sagaen, var kun i biografen i fem dage, før den nåede en milliard dollar.
Den tidligere rekordindehaver var ironisk nok 'Avengers: Infinity Wars', som nåede samme milepæl efter 11 dage.
FacebookTwitterKopier linkEmner:Forlystelser|Økonomi|Oplevelsesbranchen|Walt Disney Company




https://www.dr.dk/nyheder/indland/18-arig-mand-er-dod-efter-skyderi-i-holbaek

Indland18-årig mand er død efter skyderi i HolbækEt skyderi i Holbæk har kostet en 18-årig mand livet.
Gerningsmanden stak af til fods og siden i bil.
Politi tilstede i Ladegårdsparken i Holbæk efter at en yngre mand er blevet ramt af skud.
Han døde senere af sine kvæstelser.
(Foto: Henrik R.
Pedersen © Scanpix)29.
apr.
2019 kl.
09.
55Bemærk: artiklen er mere end 30 dage gammelLæs opEn 18-årig mand er død, efter at han søndag aften blev skudt i Holbæk, oplyser politiet, der betragter sagen som et opgør i det kriminelle miljø.
Skyderiet fandt sted søndag kort efter klokken 22 ud for Ladegårdsparken Vest 135.
Her blev der affyret flere skud.
Den formodede gerningsmand flygtede fra stedet til fods, skriver Midt- og Vestsjællands Politi i en pressemeddelelse.
Han satte kurs mod en nærliggende parkeringsplads, hvorfra en bil kørte væk i høj fart.
Kort efter kørte et køretøj med en ”hidsig” motorlyd i høj fart væk fra parkeringspladsen og i ukendt retning.
Politiet efterlyser nu en mand, som er "ung og lys i huden, muligt etnisk dansk, almindelig af bygning, iført blå kasket og sort jakke".
/ritzau/FacebookTwitterKopier linkEmner:Midt- og Vestsjællands Politi|Holbæk|Kriminalitet|Sjælland|Politi




https://www.dr.dk/nyheder/udland/myndigheder-advarer-om-nye-angreb-i-sri-lanka

Bombeangreb i Sri LankaSe temaUdlandMyndigheder advarer om nye angreb i Sri LankaDe srilankanske myndigheder frygter angreb fra mænd forklædt som soldater.
Der er skruet op for sikkerheden i Sri Lanka efter flere terrorangreb.
Af Sean Coogan29.
apr.
2019 kl.
10.
39Bemærk: artiklen er mere end 30 dage gammelLæs opDe srilankanske sikkerhedsmyndigheder advarer om, at islamiske militante kan have planer om et nært forestående angreb på øen.
© ScanpixBombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker, en i et mindre hotel og en under en anholdelsesaktion i hovedstaden Colombo.
Tre danske børn mistede livet.
I alt blev mere end 250 dræbt og over 450 såret.
Det skriver nyhedsbureauet Reuters, der henviser til et brev sendt fra landets sikkerhedsmyndigheder til de srilankanske politikere.
- Der kan komme en ny bølge af angreb, hedder det.
- Den relevante information noterer ydermere, at personer forklædt i militæruniformer og som gør brug af en varevogn, kan være involveret i angrebene, står der ifølge Reuters i brevet.
Advarslen kommer efter, at Sri Lanka Påskesøndag, blev ramt af otte eksplosioner, der kostede over 250 mennesker livet.
Forsøger at stramme sikkerhedenFor kort tid siden rapporterede nyhedsbureauet AP, at Sri Lankas øverste politichef, Pujith Jayasundara, er blevet sendt på tvungen orlov og erstattet af sin næstkommanderende.
Derudover har præsident Sirisena i dag indført maskeringsforbud i landet for at undgå beklædning, der "hindrer identifikation" for at styrke den nationale sikkerhed, beretter BBC.
Samtidig har landets premierminister, Ranil Wickremesinghe, bedt justitsministeren om at udarbejde et burkaforbud.
Omkring 10.
000 soldater er sendt på gaden rundt omkring på øen, hvor sikkerhedsstyrker stadig jagter mistænkte bag de blodige angreb.
Politiet udtalte fredag, at man forventede at anholde 140 personer, der havde relation til Islamisk Stat.
Sri Lanka er fortsat i højt beredskab.
Der er indført checkpoints flere steder og indtil i går var der udgangsforbud i hovedstaden, Colombo.
Så sent som natten til lørdag blev den østlige del af landet ramt af tre selvmordsbomber, der kostede 15 personer livet, da srilankanske sikkerhedsstyrker stormede flere huse i byen Kulmanai i søgen på krigere fra IS.
Læs også:IS tager skylden for selvmordsbomber i Sri LankaI kølvandet på lørdagens dødsfald vurderede den danske ambassadør i Indien og Sri Lanka, Peter Taksøe-Jensen, at sikkerhedssituationen i Sri Lanka stadig er uden for regeringens kontrol, og at der er risiko for nye terrorangreb.
I går var søndagsmesserne i det terrorramte lands katolske kirker aflyst af frygt for nye angreb.
FacebookTwitterKopier linkEmner:Islamisk Stat|Peter Taksøe-Jensen (diplomat)|Sri Lanka|Terrorisme|BBC




https://www.dr.dk/nyheder/indland/laege-anklaget-voldtaegt-googlede-drugrape-og-moedte-kvinder-paa-tinder-og-i-byen

IndlandLæge anklaget for voldtægt: Googlede 'drugrape' og mødte kvinder på Tinder og i byenDen 32-årige lægeuddannede mand nægter sig skyldig i voldtægt.
Lægen har ifølge anklageskriftet brugt sovemidlet Halcion til at bedøve en kvinde og efterfølgende voldtage hende.
Manden nægter sig skyldig.
Foto: Scanpix/DRAf Emma Toft29.
apr.
2019 kl.
13.
49 | opdateret 29.
apr.
2019 kl.
15.
22Bemærk: artiklen er mere end 30 dage gammelLæs opEn 32-årig uddannet læge planlagde tilsyneladende, hvordan han kunne give kvinder sløvende medicin og efterfølgende voldtage dem.
Sidste forår søgte manden i hvert fald flere gange på internettet efter medicin med sløvende effekt og detaljer om doseringer, ligesom han søgte på ordene "daterape" og"daterape-stoffer til salg på nettet".
Det skete i tiden op mod de to voldtægter, som han er anklaget for at stå bag.
Det har anklager Søren Harbo i dag fortalt i Københavns Byret, hvor den alvorlige sag kører på førstedagen.
Sagen handler om to voldtægter, flere blufærdighedskrænkelser af både identificerede og uidentificerede kvinder samt misbrug af mandens stilling som læge.
Den 32-årige mand nægter sig skyldig i stort set det hele.
Som det eneste erkender han at have taget fire billeder af én af kvinderne, uden hun havde givet lov til det, mens hun lå og sov nøgen, har mandens forsvarer, Janus Malcolm Pedersen, fortalt domsmandsretten, de pårørende og den fremmødte presse.
Mødte kvinde på Tinder og i byenIført sort jakke, blå skjorte og tilbagestrøget mørkt hår har manden dagen igennem siddet stille og kigget ned i bordet.
Ved siden af ham har der siddet en tolk, selv om manden taler og forstår dansk.
Manden blev anholdt 1.
maj sidste år på et hospital i hovedstaden, hvor han var ansat.
Siden har han siddet varetægtsfængslet.
De to voldtægter skal ifølge anklagen være sket med en måneds mellemrum i marts og april sidste år i den tiltaltes lejlighed i midten af København.
I det ene tilfælde skal den tiltalte have tilsat sovemedicin, kaldet halcion, til kvindens drink og efterfølgende voldtaget hende flere gange, uden hun kunne forsvare sig eller modsætte sig handlingen.
Episoden skal være sket natten mellem den 27.
og 28.
marts sidste år efter et møde på datingappen Tinder, fortalte anklager Søren Harbo.
De to chattede sammen på Tinder og Messenger og aftalte på et tidspunkt at mødes på Café Norden i centrum af København.
Kort før mødet søgte manden ifølge politiet på ordet "drugrape" på nettet.
Rester af medicin i urinI det andet tilfælde skal den tiltalte 32-årige have tvunget sig til samleje med en kvinde efter et møde på en natklub i centrum af København.
Ifølge anklagen tilsatte den tiltalte sløvende køresygemedicin, kaldet scopolamin, til kvindens vandglas om natten den 29.
april sidste år, så hun kom i en tilstand, hvor hun ikke kunne forhindre en voldtægt.
I begge tilfælde har manden taget billeder eller filmet kvinderne, uden de vidste det.
De to kvinder er begge blevet undersøgt på Retsmedicinsk Institut efter de påståede voldtægter.
I urinen fra begge kvinder er der fundet rester af medicin.
Ifølge politiet købte manden den sløvende køresygemedicin hjem over hjemmesiden Alibaba, mens han ordinerede det sløvende sovemedicin til sig selv og købte det på et dansk apotek.
Det viser kvitteringer fundet i sagen, søgninger på internettet samt oplysninger fra Sundhedsstyrelsen.
Overvågningskamera optog videoUd over voldtægtsanklagerne er manden tiltalt for at optage video af seksuelt samkvem med flere andre både identificerede og uidentificerede kvinder, uden de har givet lov.
Ifølge Søren Harbo har politiet undersøgt, om de uidentificerede kvinder kan have været udsat for voldtægter, men det er der ikke noget, som tyder på.
Manden fortalte selv i dag, at han ikke havde til hensigt at optage det seksuelle samkvem, men at han havde to overvågningskameraer i lejligheden, som optog alt.
Og selvom han ikke direkte sagde til kvinderne, at der blev optaget video af dem, så sad kameraerne på et synligt sted, og de blinkede rødt, når de optog, og derfor måtte kvinderne have vidst det, forklarede han.
- Det er et overvågningskamera, fordi der er så mange mennesker, der går ind og ud af min lejlighed, fortalte lægen i retten.
Så det var ikke for at optage seksuelle handlinger, spurgte anklageren.
- Nej, ikke med det formål, lød svaret.
Først til sidst i sagen ønsker manden at komme med en samlet og uddybende forklaring.
Anklagerne•Den 32-årige lægeuddannede mand er tiltalt for 15 forskellige forhold:•Voldtægt af to kvinder i foråret 2018.
Kvinderne blev ifølge anklagerne medicineret, så de ikke kunne modsætte sig handlingen.
•Blufærdighedskrænkelse af fire kvinder - også de to, der ifølge anklageskriftet er blevet voldtaget.
Manden skal have taget billeder og optaget videoer med skjult kamera af seksuelle forhold uden kvindernes samtykke.
I et tilfælde har han ifølge anklageskriftet videresendt et nøgenbillede.
•Besiddelse af børneporno i form af flere billeder og videoer af 14 timers varighed.
•At have udvist skødesløshed som læge ved at have ordineret og købt sove- og køresygemedicin til sig selv og brugt det til at bedøve de to kvinder.
•Anklagemyndigheden kræver, at manden fratages retten til at være læge, at have med patienter at gøre, at have adgang til medicin og indgå i behandlinger på sygehuse og andre steder.
•Manden nægter sig skyldig.
Han erkender kun et tilfælde af blufærdighedskrænkelse.
FacebookTwitterKopier linkEmner:Voldtægt|København|Kriminalitet|Café Norden|Anklagemyndigheden




https://www.dr.dk/nyheder/indland/sas-piloter-utilfredse-med-antal-weekendvagter-det-er-ikke-et-8-16-job-siger

IndlandSAS-piloter utilfredse med antal weekendvagter: Det er ikke et 8-16 job, siger ledelsenFritidsflyvninger vokser væsentligt mere end forretningsrejser over hele Europa.
Passagerer venter i afgangshallen i Københavns Lufthavn Kastrup efter SAS har aflyst afgange på grund af strejke blandt piloterne.
Strejken startede fredag, og partnerne har endnu ikke genoptaget forhandlingerne.
Af Sandra Meersohn Meinecke29.
apr.
2019 kl.
10.
28Bemærk: artiklen er mere end 30 dage gammelLæs opPiloterne hos SAS holder sig fortsat væk fra cockpittet, og siden strejken startede fredag har parterne endnu ikke genoptaget forhandlingerne.
Alene mandag og tirsdag aflyser SAS 1213 flyvninger som følge af pilotstrejken.
Der er endnu ikke aftalt et nyt forhandlingsmøde mellem parterne, derfor er det også uvist, hvor længe strejken vil fortsætte.
Kort sagt handler strejken om løn og arbejdsvilkår, som piloterne kalder urimelige med for mange arbejdsweekender i træk og en løn, der ikke følger med udviklingen.
Hos SAS' ledelse kalder man piloternes krav "skyhøje og uansvarlige".
Weekend fra fredag eftermiddag til mandag morgenEn "helt central" del af konflikten er weekendarbejdet.
I værste fald risikerer piloterne at skulle arbejde syv weekender i træk, mener Pilotforeningen.
Ifølge foreningen starter weekenden fredag klokken 16.
00 og slutter først mandag kl.
7.
00.
Det betyder, at hvis piloternes fredagsvagt slutter efter 16.
00, så tæller det som en weekendvagt.
Det samme gælder, hvis piloten møder ind fx klokken 6.
30 mandag morgen.
Uanset om de har haft fri hele lørdag og søndag.
Det er vigtigt at pointere, at det ikke er et 8-16 job at være pilot.
Vi er nødt til at flyve, når kunderne vil flyveMariam Skovfoged, pressechef i SAS- Arbejder vi efter klokken 16.
00 fredag, så ser vi det som, at man arbejder i weekenden.
Den periode strækker sig frem til klokken 7.
00 om mandagen.
Er man på arbejde i den tid, har man ifølge vores aftale ikke haft fri i weekenden, siger formand for Pilotforeningen, René Arpe.
Han understreger, at piloter allerede er meget væk fra deres familier, ofte overnatter ude og derfor beskytter "den fritid, vi faktisk har".
- Vi er nødt til at definere ydretidspunkterne.
Det sker jo, at man bliver forsinket ind i friperioden, siger han, men er dog villig til at se på det, så længe alle piloter, der ønsker en fast turnus-ordning, kan vælge det til.
- Så de kan planlægge deres familie- og privatliv.
'Uansvarlige krav'Piloterne er gået til forhandlingsbordet med tre krav til den nye overenskomst, som handler om løn, for mange weekendvagter og mere medindflydelse.
Men hos SAS' ledelse mener man ikke, at kravene fra piloterne er rimelige.
- De krav, som vi har modtager fra vores pilotforeninger, de er ikke ansvarlige i et konkurrencepræget marked.
De er skyhøje, det er faktisk uansvarligt, siger Mariam Skovfoged, som er pressechef i SAS.
Arbejdsvilkårene er urimelige med for mange arbejdsweekender i træk, og lønnen følger heller ikke med udviklingen, lyder det fra piloterne.
Piloternes krav er uansvarlige og kan kaste SAS ud i en ny økonomisk krise, hvis der gives efter, lyder det fra SAS.
Begge parter har tavshedspligt, mens der forhandles, og derfor er der ikke blevet sagt meget om selve forhandlingssituationen hverken fra arbejdsgiver eller arbejdstagers side.
Men til spørgsmålet om piloternes kritik af weekendvagterne, svarer Mariam Skovfoged:- Det er vigtigt at pointere, at det ikke er et 8-16 job at være pilot.
Vi er nødt til at flyve, når kunderne vil flyve, siger hun.
- Vi gør faktisk rigtig meget for vores piloter, så de har en sammenhængende hverdag.
Fritidflyvninger stiger markantKravet om at flyve i weekenderne, er ikke kun en udfordring hos SAS.
Det er en tendens, som gælder hele industrien.
Det forklarer Jacob Pedersen, som er luftfartsanalytiker hos Sydbank.
- Fritidsflyvninger vokser væsentlig mere end forretningsrejser.
Det betyder, at der bliver større behov for, at der er piloter, der er villige til at arbejde i weekenderne - ikke kun hos SAS, men hos alle selskaberne, siger han.
René Arpe forstår udmærket, at der er efterspørgsel på flyvninger i weekenderne, men mener også, at det er et behov, som piloternes krav dækker.
- Det kan faktisk godt lade sig gøre, når man arbejder i et fast turnus-system, som vi ønsker.
Det er et spørgsmål om at have ressourcer nok.
Læs også:Forstå pilotstrejken: Derfor har SAS aflyst 1.
000 flyafgangeOg netop økonomien hos SAS spiller også en stor rolle.
Selskabet har i 15 år haft massive besparelser, men flyver nu med et overskud for femte år i træk.
- Presset på piloterne stiger.
Men det handler også om, at SAS nu tjener penge.
Derfor er der en medarbejdergruppe, der vil vi have en større del af overskuddet, efter alt det, som de har været igennem, siger Jacob Pedersen og henviser til de spareøvelser, selskabet har været igennem.
Selvom SAS har overskud, kan strejken få store økonomiske konsekvenser for selskabet.
Siden forhandlingerne mellem piloterne og SAS brød sammen natten til fredag, har SAS måttet aflyse 2.
802 afgange.
I alt ser 110.
000 passagerer indtil videre ud til at være blevet ramt af piloternes strejke.
FacebookTwitterKopier linkEmner:SAS Group|Strejker og lockouts|Flyselskaber|Sydbank|Jacob Pedersen (analytiker)




https://www.dr.dk/sporten/fodbold/tjekkisk-landsholdsspiller-dod-i-busulykke-efter-ligakamp

FodboldTjekkisk landsholdsspiller død i busulykke efter ligakampSpillere fra den tyrkiske klub Alanyaspor var søndag involveret i en busulykke, der kostede Josef Sural livet.
Josef Sural har tidligere spillet for den tjekkiske storklub Sparta Prag.
29.
apr.
2019 kl.
10.
11Bemærk: artiklen er mere end 30 dage gammelLæs opDen tjekkiske landsholdsspiller Josef Sural er død efter en trafikulykke.
Det skriver Surals klub, tyrkiske Alanyaspor, på Twitter.
Sural blev 28 år.
Han var passager i en minibus, der transporterede syv af spillerne hjem fra en udekamp søndag mod Kayserispor i den bedste tyrkiske række.
Bussen var involveret i en ulykke, og angriberen døde af sine kvæstelser på Alanya Private Anadolu Hospital, hvor alle bussens passagerer blev fragtet til.
Ifølge tjekkiske medier er de andre passagerer fra bussen sluppet medmindre knubs.
Årsagen til ulykken er endnu ikke kendt, men ifølge den tjekkiske avis Blesk lyder rapporter på, at chaufføren i minibussen angiveligt faldt i søvn.
Josef Sural skiftede til Alanyaspor i januar i år fra den tjekkiske storklub Sparta Prag.
Sural har tidligere spillet i de tjekkiske klubber FC Brno og Slovan Liberec.
Han fik debut for det tjekkiske landshold i 2013 og er noteret for 20 landskampe.
/ritzau/FacebookTwitterKopier linkEmner:Tjekkiet|Twitter|Ulykker|Kollektiv trafik|Alanya




https://www.dr.dk/nyheder/regionale/hovedstadsomraadet/babylykke-borgmester-gravid-med-anonym-donor

KøbenhavnBabylykke: Borgmester gravid med anonym donor Roskildes borgmester, Joy Mogensen, venter sit første barn.
Hendes afløser i barselsperioden er fundet.
Joy Mogensen har ikke en kæreste og har været spændt på folks reaktioner på nyheden om, at hun skal være "solo-mor".
Af Anne Sophie Flach29.
apr.
2019 kl.
09.
24 | opdateret 29.
apr.
2019 kl.
09.
37Bemærk: artiklen er mere end 30 dage gammelLæs opRoskildes 38-årige borgmester, Joy Mogensen (S), er gravid og venter sit første barn til oktober.
Joy Mogensen går senest på barselsorlov, når kommunens budget for næste år er færdigt til september.
Som barselsvikar på borgmesterposten i perioden frem til sommeren 2020 har Socialdemokratiet udpeget formanden for Plan- og Teknikudvalget, den 48-årige Tomas Breddam (S).
Og der er fuld opbakning til afløseren, fortæller Joy Mogensen.
- Han arbejder rigtig meget for klimaet og for at videreudvikle vores velfærd, så jeg er helt tryg ved, at han kommer til at fortsætte det arbejde, vi har i gang i Roskilde Byråd.
Anonym donorJoy Mogensen har ingen kæreste for tiden, og hun er derfor blevet gravid med en anonym donor.
- Det er en rigtig stor ting at få et barn.
Det er faktisk noget af det største, der kan ske i ens liv.
Så jeg har i hvert fald håbet, at jeg kunne finde en mand at få det sammen med, siger hun.
Derfor har det også været en stor beslutning at få barnet alene, og en beslutning hun har været meget spændt på at dele med offentligheden.
- Jeg har været rigtig nervøs for, hvordan folk ville tage imod det.
Men jeg er jo taknemmelig for at leve i et samfund, hvor det har været muligt at få opfyldt denne her drøm, og jeg er så taknemmelig og overvældet over folks positive reaktioner, siger hun.
Udover at sidde på borgmesterposten i Roskilde er Joy Mogensen også formand for KL's Socialudvalg.
Her vil Odsherreds borgmester, Thomas Adelskov (S), træde til som afløser i barselsperioden.
Læs også:Langt fra borgen: Skal det fortsat være tilladt at være anonym sæddonor?
| DRTVFacebookTwitterKopier linkEmner:Joy Mogensen (politiker)|Socialdemokraterne|Thomas Adelskov (politiker)|Roskilde|Graviditet og fødsel




https://www.dr.dk/sporten/fodbold/superliga/hoeghs-hoejdepunkter-kongen-af-aalborg-leverer-akrobatisk-jubilaeumskasse

SuperligaHØGHS HØJDEPUNKTER Kongen af Aalborg leverer akrobatisk jubilæumskasse i afskedturnéAaB's Kasper Risgaard scorede sit mål nummer 50 for AaB i en af sine sidste kampe for nordjyderne inden sin fodboldpension.
Af Niklas Brandt Pedersen29.
apr.
2019 kl.
12.
00Bemærk: artiklen er mere end 30 dage gammelLæs opFC København fik søndag hjælp til at bevæge sig endnu tættere på guldet i Superligaen.
Dommer Jens Maae gav nemlig københavnerne ikke bare ét, men to mål, der burde have været underkendt i opgøret mod OB.
Betydningen var dog til at overse, da FC København alligevel snuppede en stensikker 4-0 sejr.
I videoen øverst i artiklen kan du se de største tre højdepunkter fra runden udvalgt af Fodboldmagasinets vært, Josefine Høgh.
FacebookTwitterKopier link




https://www.dr.dk/nyheder/viden/klima/ekstreme-maengder-kemikalier-odelaegger-hawaiis-koralrev

KlimaEkstreme mængder kemikalier ødelægger Hawaiis koralrevKemikaliet oxybenzone, som findes i solcreme, er blevet fundet i mængder, der aldrig er set før.
Kemikalierne er mistænkt for at have en ødelæggende effekt på koraller og havliv.
(Foto: Andrew G.
Wood)29.
apr.
2019 kl.
06.
13Bemærk: artiklen er mere end 30 dage gammelLæs opKemikalier fra solcreme i havet ødelægger Hawaiis koralrev.
Det slår forskere fast efter at have undersøgt flere bugter på Hawaiis vestside, skriver nyhedsbureauet AP.
Her fandt forskerne et højt niveau af kemikaliet oxybenzone, som findes i solcreme.
Ved et af de fem steder, der blev undersøgt, var niveauet over 250 gange højere, end det niveau, som den amerikanske myndighed for miljøbeskyttelse, U.
S.
Environmental Protection Agency, kalder for højrisiko.
- Det er det højeste niveau, vi nogensinde har målt i hele verden, siger Craig Downs, leder af Haereticus Environmental Laboratory, der står bag målingerne.
Forskerne mener, at koncentrationen af kemikaliet er så høj, fordi man testede vandet ved et sted, hvor mange bader.
Staten Hawaii forbød sidste år salget af solcreme, der indeholder oxybenzone octinoxate.
Kemikalierne er mistænkt for at have en ødelæggende effekt på koraller og havliv.
/ritzau/FacebookTwitterKopier linkEmner:Hawaii|Sundhed og velvære|Vejret|Videnskab




https://www.dr.dk/nyheder/politik/sass-larsen-vil-stoppe-danske-topchefers-lonfest

PolitikSass Larsen vil stoppe danske topchefers lønfestBonusordninger skal begrænses, mener Socialdemokratiets gruppeformand.
Gruppeformand Henrik Sass Larsen bebrejder selskabernes bestyrelser, at de har tilladt de store lønstigninger.
29.
apr.
2019 kl.
06.
03Bemærk: artiklen er mere end 30 dage gammelLæs opDet er for meget, når lønsedlen for topchefen i Carlsberg har rundet 50 millioner kroner om året, eller Novo Nordisks topchef får et lønhop fra 30 til 40 millioner kroner.
Det mener Socialdemokratiets gruppeformand, Henrik Sass Larsen, der er klar til politisk at regulere lønnen til erhvervslivets top langt skrappere, end det er tilfældet i dag.
Det er et kæmpe problem.
Det er skammeligt at se, at de ikke kan styre sig selv på direktionsgangene.
Socialdemokratiets gruppeformand Henrik Sass Larsen- Det er et kæmpe problem.
Det er skammeligt at se, at de ikke kan styre sig selv på direktionsgangene.
Det er for meget, de får hentet hjem.
Der er intet, der kan retfærdiggøre den løn, siger Henrik Sass Larsen i et interview med Børsen mandag.
Konkret foreslår Sass Larsen, at man reducerer topchefernes bonusprogrammer.
Derudover vil han lægge et loft over, hvor mange gange en almindelig medarbejders løn en topchef kan tjene.
- De kan ikke styre sig.
Og derfor er nogle andre nødt til at styre dem.
Jeg mener, at især sådan noget som variable lønandele er nødt til at komme betragteligt ned.
Det skal begrænses meget, meget kraftigt, siger han.
Børsen skriver, at flere politiske iagttagere spår Henrik Sass Larsen en toppost i en eventuelt ny socialdemokratisk regering.
Han ses blandt andet som kandidat til posten som finansminister.
Socialdemokratiets gruppeformand bebrejder selskabernes bestyrelser, at de har tilladt de store lønstigninger.
- Eksemplet med at sige, man kun kan få en kompetent chef ved at give 150 millioner kroner om året.
Der vil jeg sige: Prøv.
Prøv at sætte lønnen lidt lavere.
Mon ikke det kan lade sig gøre at finde en, der gider at gå på arbejde alligevel.
Hvis ikke der bliver sat en grænse for topchefernes løn, er Henrik Sass Larsen bekymret for, at lønnen bare fortsætter op.
- Hvis der ikke er nogen, der kan styre dem, kører de bare derudaf.
Hvis man er vant til at drikke Meursault, så bliver det næste vel, at man skal prøve noget Montrachet.
Man skal vel deropad.
/ritzau/FacebookTwitterKopier linkEmner:Henrik Sass Larsen (politiker)|Socialdemokraterne|Novo Nordisk|Carlsberg|Arbejdsmarked




https://www.dr.dk/sporten/golf/mareridtsrunde-sender-dansk-golfspiller-ud-af-toppen-i-usa

GolfMareridtsrunde sender dansk golfspiller ud af toppen i USANanna Koerstz Madsen kunne have været den første danske kvinde til at vinde en LPGA-turnering.
Nanna Koerstz Madsen begyndte ellers dagen på andenpladsen blot et slag fra den senere vinder af turneringen, australske Minjee Lee.
29.
apr.
2019 kl.
08.
09Bemærk: artiklen er mere end 30 dage gammelLæs opGolfspilleren Nanna Koerstz Madsen smed en historisk sejr i sidste runde af LPGA-turneringen i Los Angeles.
Efter en mareridtsrunde på fem slag over par drattede Koerstz Madsen langt ned ad leaderboardet i turneringen med navnet Hugel-Air Premia La Open.
Koerstz Madsen begyndte ellers dagen på andenpladsen blot et slag fra den senere vinder af turneringen, australske Minjee Lee.
Australske Minjee Lee med trofæet.
Med fire bogeys på de første syv huller forsvandt danskeren hurtigt ud af kampen om sejren.
Med to bogeys yderligere og en birdie på de sidste ni huller endte den 24-årige dansker dagen i 76 slag.
Det rækker til en 13.
-plads i turneringen.
Nanna Koerstz Madsen kunne have været den første danske kvinde til at vinde en LPGA-turnering.
22-årige Minjee Lee vandt med fire slag ned til nummer to Sei Young Kim i 14 slag under par.
Med sejren får Minjee Lee 225.
000 dollar svarende til lidt over 1,5 millioner kroner.
/ritzau/FacebookTwitterKopier linkEmner:Golf|Los Angeles|USA




https://www.dr.dk/sporten/fodbold/overblik-danskernes-weekend-i-fodboldeuropa-mere-metal-til-junge-og-schmeichel-i

FodboldOVERBLIK Danskernes weekend i fodboldeuropa: Mere metal til Junge og Schmeichel i uvant rolleDe danske kvinder var brandvarme i weekenden, mens der var længere mellem succes for herrerne.
Juventus' kvinder med Sofie Junge blev italiensk pokalmester.
Af Frederik Palle29.
apr.
2019 kl.
08.
02Bemærk: artiklen er mere end 30 dage gammelLæs opDer er så mange danske fodboldspillere rundt omkring i Europa, at det ofte er tæt på umuligt ikke at finde en positiv historie.
Denne weekend har dog været nemmere end andre, og det er i høj grad takket være kvinderne.
Herrerne havde også deres momenter, men det var langt fra positivt alt sammen.
Junge hapser mere metal med JuventusARKIVBILLEDE Sofie Junge vandt i weekenden pokalturneringen med Juventus.
Det har været en mindeværdig sæson for landholdsspilleren Sofie Junge, og i weekenden blev endnu et kapitel skrevet, da hun sammen med sit hold Juventus tog pokaltitlen.
Det skete efter en sejr på 2-0 over Fiorentina.
Dermed kan Sofie Junge og Juventus feste for anden gang på blot en uge, da holdet i forrige weekend også sikrede sig det italienske mesterskab.
De to mål i kampen blev sat ind af Petronella Ekroth og Valentina Cernoia.
Ingen dansker i Champions League-finalenFC Barcelona kan fejre en plads i Champions League-finalen.
Simone Boye er pt.
skadet og spiller derfor ikke for Bayern München, men den sidste mulighed for dansk deltagelse i Champions League-finalen røg søndag.
Det tyske hold tabte nemlig 1-0 ude mod FC Barcelona.
Spanierne vinder derfor samlet og booker pladsen til finalen.
Det samme gør storholdet Lyon, der spillede 1-1 med Chelsea i England og samlet gik videre med 3-2.
Arsenal henter det engelske mesterskabKatrine Veje og Janni Arnth fejrer det engelske mesterskab med Arsenal Både Katrine Veje og Janni Arnth kan tage ud og male London rød efter den forgangne weekend.
De hentede nemlig sammen med klubkammeraterne i Arsenal det engelske mesterskab efter en 4-0-sejr over Brighton.
Dermed kan rivalerne Manchester City ikke længere hente London-holdet.
Katrine Veje spillede hele kampen mod Brighton, mens Janni Arnth slet ikke kom på banen.
Schmeichel kan også offensivtKasper Schmeichel lukkede ikke mål ind mod Arsenal.
Lige så godt det går for Arsenals kvinder, lige så store problemer er Arsenals herrer i.
Søndag stod de over for Kasper Schmeichels Leicester i en vigtig kamp for at holde sig inde i Champions League-varmen.
Men et tidligt rødt kort til Arsenal fik indflydelse på kampen.
Leicester endte nemlig med at vinde 3-0.
Og det andet mål var specielt bemærkelsesværdigt med danske øjne.
Schmeichel lagde nemlig med et eminent udspark op til Jamie Vardys mål.
Harder på måltavlen i storsejrARKIVBILLEDE Pernille Harder var på pletten igen for Wolfsburg.
Det er mere reglen end undtagelsen, at Pernille Harder kommer på måltavlen, når hun spiller for Wolfsburg, og weekenden var endnu et eksempel på det.
Danskeren scorede nemlig en enkelt gang i storsejren på 7-0 over Sand.
Dermed er Wolfsburg nu snublende tæt på det tyske mesterskab.
Wolfsburg skal tabe sæsonens to sidste kampe, mens Bayern München skal vinde deres tre sidste, hvis Harder ikke skal ende som tysk mester.
Dortmund taber til SchalkeJacob Bruun Larsen takker publikum for opbakningen efter nederlaget.
Mesterskabet er heller ikke afgjort i herrernes tyske liga, men det begynder at lugte af, at der ikke er en dansker på det vindende hold der.
Dortmund med Thomas Delaney og Jacob Bruun Larsen kan nemlig takke dem selv for at have gjort det hele sværere.
Dortmund tabte nemlig 4-2 i rivalklassikeren mod Schalke 04 i en kamp, hvor de gul-sorte fik to røde kort.
Jacob Bruun Larsen lagde ellers op til Dortmunds andet mål.
Der er nu to point mellem Bayern München og Dortmund.
FacebookTwitterKopier linkEmner:Jacob Bruun Larsen (fodboldspiller)|Jamie Vardy (fodboldspiller)|England|FC Bayern München|Fodbold




https://www.dr.dk/nyheder/indland/den-korrekte-prinsesse-benedikte-fylder-75-aar

IndlandDen korrekte prinsesse: Benedikte fylder 75 år Dronningens ældste lillesøster fylder år.
Se hendes liv i billeder.
Af Anne Øllgaard29.
apr.
2019 kl.
07.
30Bemærk: artiklen er mere end 30 dage gammelLæs op Prinsesse Benedikte fylder i dag 75 år.
 'Prinsesserne går i Land', skriver Berlingske Aftenavis i 1951 til det her billede af de tre små prinsesser.
 Prinsessen på sin 18-års fødselsdag i 1962.
(© Arkivfoto: DR Nyheder) Prinsesse Benedikte besøger Argentina i 1964.
 Prinsesse Benedikte og Prins Richard mødte hinanden i marts 1966 til prinsesse Beatrix af Hollands bryllup.
Parret blev forlovet året efter og gift i 1968 i Fredensborg Slotskirke.
 Fra festmiddagen ved Prinsesse Benediktes bryllup med Prins Richard i 1968.
 Prinsesse Benedikte med sin datter prinsesse Alexandra af Berleburg og barnebarnet, lille prins Richard.
 Med familien til bryllup i Spanien i 1997.
 Prinsesse Benedikte ankommer til sin mands bisættelse d.
21.
marts 2017 i den lille by Bad Berleburg.
1 / 9Prinsesse Benedikte fylder i dag 75 år.
1 / 9'Prinsesserne går i Land', skriver Berlingske Aftenavis i 1951 til det her billede af de tre små prinsesser.
2 / 9Prinsessen på sin 18-års fødselsdag i 1962.
(© Arkivfoto: DR Nyheder)3 / 9Prinsesse Benedikte besøger Argentina i 1964.
4 / 9Prinsesse Benedikte og Prins Richard mødte hinanden i marts 1966 til prinsesse Beatrix af Hollands bryllup.
Parret blev forlovet året efter og gift i 1968 i Fredensborg Slotskirke.
5 / 9Fra festmiddagen ved Prinsesse Benediktes bryllup med Prins Richard i 1968.
6 / 9Prinsesse Benedikte med sin datter prinsesse Alexandra af Berleburg og barnebarnet, lille prins Richard.
7 / 9Med familien til bryllup i Spanien i 1997.
8 / 9Prinsesse Benedikte ankommer til sin mands bisættelse d.
21.
marts 2017 i den lille by Bad Berleburg.
9 / 9Benedikte Astrid Ingeborg Ingrid blev født under besættelsen den 29.
april i 1944 på Amalienborg.
Hun blev Kong Frederik 9.
og Dronning Ingrids anden datter og lillesøster til den fire år ældre prinsesse Margrethe.
To år efter kom endnu en søster til, prinsesse Anne-Marie.
- Min mor sagde somme tider om Benedikte, når hun havde foretaget sig et eller andet: ”Benedikte, true to type.
” Og hun er virkelig tro mod sin type.
Dronning Margrethe om sin lillesøsterI februar 1968 blev prinsesse Benedikte gift med den ti år ældre Richard zu Sayn-Wittgenstein-Berleburg, som hun havde mødt ved et bryllup to år forinden.
De to slog sig ned på Berleburg-slottet i Tyskland.
Sammen fik parret tre børn - Gustav, Alexandra og Nathalie - og fire børnebørn, inden prins Richard i 2017 pludseligt døde i sit hjem på Berleburg Slot.
I dag kan hun så fejre sin 75-års fødselsdag.
Men de 75 år bliver ikke en anledning til at drosle ned på arbejdet og gå på pension:- Det er vigtigt for mig at holde mig i gang.
Her var min mor et forbillede, og det ligger meget i tiden at holde sig i gang, har prinsessen for nyligt udtalt i BILLED-BLADET.
"Benedikte - true to type"I anledningen 75-årsdagen udkommer en portrætbog om prinsessens liv.
I den fortæller storesøster dronning Margrethe blandt andet, at hendes lillesøster og hende var meget forskellige - og at det faktisk er prinsesse Benedikte, der er den mest kongelige i sind af de to.
Hun fortæller i øvrigt, at prinsessen både i dag, men også som ung var en bestemt lille dame:- Min mor sagde somme tider om Benedikte, når hun havde foretaget sig et eller andet: ”Benedikte, true to type.
” Og hun er virkelig tro mod sin type, fortæller dronning Margrethe om sin søster i et boguddrag i Kristeligt Dagblad.
Prinsesse Benedikte er den 11.
og sidste i tronfølgerækken - hun kommer efter sin søster dronning Margrethe, dronningens to sønner og deres tilsammen otte børn.
Videoen herunder er fra en tv-udsendelse bragt på DR på prinsessens18-års fødselsdagFacebookTwitterKopier linkEmner:Royalt|Kristeligt Dagblad|Tyskland




https://www.dr.dk/nyheder/indland/politi-undersoeger-dansk-firmas-rolle-i-sag-om-jetbraendstof-til-syrien

Sagen om Dan-BunkeringSe temaIndlandPoliti undersøger dansk firmas rolle i sag om jetbrændstof til SyrienVirksomheden Dan-Bunkering er indblandet i sag om brud på EU-forbud.
Dan-Bunkering er en del af Bunker Holding under koncernen United Shipping & Trading Company (USTC).
Det er Torben Østergaard-Nielsen (på billedet), som ejer USTC.
Af Astrid Fischer, Mathias Friis og Line Gertsen29.
apr.
2019 kl.
06.
03Bemærk: artiklen er mere end 30 dage gammelLæs opFyns Politi har fået en anmeldelse om, at den danske virksomhed Dan-Bunkering kan have begået brud på EU's sanktioner mod Syrien.
Det bekræfter Fyns Politi over for DR.
- Vi er i gang med at undersøge sagen.
Den er meget kompleks, oplyser politiinspektør Johnny Schou, der leder Fyns Politis Efterforskningscenter.
Læs også:Jarlov: Alvorligt at bryde forbud mod at levere jetbrændstof til SyrienPolitiinspektøren ønsker ikke at oplyse, hvornår anmeldelsen er indgået eller give yderligere oplysninger.
Flere af hinanden uafhængige myndighedskilder siger til DR, at sagen handler om brud på EU's forbud mod at eksportere, sælge, levere eller overføre jetbrændstof til brug i Syrien.
30.
000 ton brændstof til SyrienDan-Bunkering er ifølge DRs oplysninger indblandet i en sag om leverancer af mindst 30.
000 ton jetbrændstof for over 100 millioner kroner til det borgerkrigsramte Syrien i 2016 og 2017.
Noget, flere eksperter vurderer, er i strid med EU's sanktioner.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
DR har kortlagt sagen ved at sammenholde amerikanske retsdokumenter med fortrolige oplysninger hos danske myndigheder og centrale kilder.
Læs også:OVERBLIK Sagen om Dan-Bunkering og jetbrændstof punkt for punktJetbrændstoffet blev ifølge oplysningerne bestilt af et russisk firma, som repræsenterer det russiske militær, og leveret til russiske tankskibe, der derefter sejlede det til Syrien.
Ruslands udenrigsministerium har udtalt, at det russiske firma har leveret jetbrændstof til russiske kampfly Syrien.
Anmeldt af ErhvervsstyrelsenFlere kilder oplyser uafhængigt af hinanden til DR, at det er Erhvervsstyrelsen, der har anmeldt Dan-Bunkering for brud på EU-sanktioner.
Anmeldelsen er indgivet til Statsadvokaten for Særlig Økonomisk og International Kriminalitet (SØIK).
Erhvervsstyrelsen er den myndighed, der herhjemme fører kontrol med eksport, og den har herunder til opgave at holde øje med EU's sanktioner.
Læs også:Dansk bunkerfirma overhørte advarsler i sag om jetbrændstof til borgerkrigKun én gang i de seneste fem år har Erhvervsstyrelsen anmeldt en virksomhed til SØIK for mulige brud på EU-sanktioner.
Det fremgår af en aktindsigt, DR har fået fra Erhvervsstyrelsen.
Erhvervsstyrelsen har ingen kommentarer til sagen.
Og Fyns Politi har ikke ønsket at oplyse, om den anmeldelse, de har fået, er indgivet af Erhvervsstyrelsen via SØIK.
Dan-Bunkering afviser brud på EU-reglerDan-Bunkering er en del af Bunker Holding under koncernen United Shipping & Trading Company (USTC).
Bunker Holding har i en mail til DR 1.
april skrevet, at:- Dan-Bunkering ikke [er] genstand for juridiske undersøgelser hverken i Danmark eller i andre lande.
DR har foreholdt Dan-Bunkering, at Fyns Politi selv oplyser, at de har modtaget en anmeldelse og undersøger sagen.
Til det har virksomhedens advokat svaret, at:- Dan-Bunkering ikke er sigtet i nogle af de forhold, som [DR] omtaler, og det er derfor vanskeligt at forestille sig, at der skulle versere en sag hos politiet.
I en mail sendt den 10.
april 2019 til DR afviser virksomhedens advokat Peter Appel fra firmaet Gorissen Federspiel, at Dan-Bunkering har handlet i strid med EU’s regler.
Han skriver, at Dan-Bunkering aldrig har leveret jetbrændstof til Syrien eller til en kunde, der er omfattet af EU’s sanktionsregler:- Det kan således oplyses, at Dan-Bunkering aldrig har leveret brændstof til Syrien.
At Dan-Bunkering ikke har handlet i strid med EU-reglerne.
At Dan-Bunkering ikke har leveret brændstof til en kunde, der er omfattet af EU’s sanktionsregler.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Dan-Bunkering har trods gentagne forespørgsler gennem flere uger ikke svaret på DR’s spørgsmål om, hvorvidt virksomheden har været involveret i leverancer af jetbrændstof, der er anvendt i Syrien og fragtet til landet via overførsler til russiske tankskibe.
De amerikanske retsdokumenter omhandler overtrædelse af USA's økonomiske sanktioner mod Syrien.
Tre syrere og fem russere er anklaget i sagen i USA, herunder flere ansatte hos Dan-Bunkerings russiske forretningspartner.
Dan-Bunkering er hverken sigtet eller tiltalt i USA eller Danmark.
FacebookTwitterKopier linkEmner:Syrien|Bagmandspolitiet|Fyns Politi|Rusland|Erhverv




https://www.dr.dk/nyheder/politik/jarlov-alvorligt-bryde-forbud-mod-levere-jetbraendstof-til-syrien

Sagen om Dan-BunkeringSe temaPolitikJarlov: Alvorligt at bryde forbud mod at levere jetbrændstof til SyrienHvis firmaer bryder EU-forbud mod Syrien, er myndigheder klar til at retsforfølge, fastslår minister.
Erhvervsminister Rasmus Jarlov mener bestemt, at man kan forlange, at virksomheder har styr på, hvilke sanktioner der gælder.
(Arkivfoto.
) Af Mathias Friis, Astrid Fischer og Line Gertsen29.
apr.
2019 kl.
08.
15Bemærk: artiklen er mere end 30 dage gammelLæs opHvis en dansk virksomhed overtræder EU’s regler om, at man ikke må sælge, overføre eller levere jetbrændstof til Syrien, er det meget alvorligt.
Det fastslår erhvervsminister Rasmus Jarlov (K), efter DR har afsløret, at den danske virksomhed Dan-Bunkering ifølge DR’s oplysninger har været involveret i en sag om leverancer af mindst 30.
000 ton jetbrændstof til russiske kampfly i Syrien.
Læs også:OVERBLIK Sagen om Dan-Bunkering og jetbrændstof punkt for punkt- Sanktionerne er der for at dæmpe det folkemord, som er foregået i Syrien, og det forventer jeg, at alle danske virksomheder bakker op om, siger Rasmus Jarlov.
Politiet undersøger Dan-Bunkerings rolleErhvervsstyrelsen har anmeldt Dan-Bunkering til politiet for muligt brud på EU's sanktioner mod Syrien.
Det fortæller flere af hinanden uafhængige kilder til DR.
Fyns Politi har bekræftet, at politikredsen har modtaget en anmeldelse i sagen, som de undersøger.
Læs også:Politi undersøger dansk firmas rolle i sag om jetbrændstof til SyrienRasmus Jarlov ønsker ikke at kommentere den konkrete sag, men siger:- Hvis danske virksomheder har bidraget ved på nogen som helst måde at overtræde sanktioner og dermed have muliggjort operationer fra Assad-regimets side eller de russere, der har støttet det, så er det en dybt alvorlig sag.
Det kan have betydet, at der er mennesker, der er døde, som ellers ikke ville være døde.
Det kan have betydet, at der er mennesker, der er døde, som ellers ikke ville være døde.
Rasmus Jarlov (K)Klar til at retsforfølgeViser det sig, at en dansk virksomhed har brudt EU-sanktionerne mod Syrien, vil det ifølge Rasmus Jarlov få konsekvenser.
- Der er jo op til fire års fængsel for at overtræde sanktionerne.
Og det er helt sikkert, at hvis der sker overtrædelse af sanktionerne, vil danske myndigheder retsforfølge de danske virksomheder, siger ministeren.
Læs også:Dansk bunkerfirma overhørte advarsler i sag om jetbrændstof til borgerkrigMener du som erhvervsminister, at man kan forlange, at en virksomhed kan holde styr på alle de sanktioner, der er?
- Jeg mener helt bestemt, at man kan forlange, at virksomheder har styr på, hvilke sanktioner der er gældende.
Det har ikke været nogen hemmelighed for nogen, at der er sanktioner mod Syrien.
Hvis man bryder sanktioner mod et land, hvor der er borgerkrig, og hvor man ved, at folk bliver myrdet, er det dybt alvorligt.
Dan-Bunkering afviser brud på EU-reglerHverken Dan-Bunkering eller virksomhedens ejer Torben Østergaard-Nielsen har ønsket at give interview til DR eller kommentere sagens detaljer.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
I en mail sendt den 10.
april 2019 til DR afviser virksomhedens advokat Peter Appel fra firmaet Gorissen Federspiel, at Dan-Bunkering har handlet i strid med EU’s regler.
Han skriver, at Dan-Bunkering aldrig har leveret jetbrændstof til Syrien eller til en kunde, der er omfattet af EU’s sanktionsregler:- Det kan således oplyses, at Dan-Bunkering aldrig har leveret brændstof til Syrien.
At Dan-Bunkering ikke har handlet i strid med EU-reglerne.
At Dan-Bunkering ikke har leveret brændstof til en kunde, der er omfattet af EU’s sanktionsregler.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Dan-Bunkering har trods gentagne forespørgsler gennem flere uger ikke svaret på DR’s spørgsmål om, hvorvidt virksomheden har været involveret i leverancer af jetbrændstof, der er anvendt i Syrien og fragtet til landet via overførsler til russiske tankskibe.
De amerikanske retsdokumenter omhandler overtrædelse af USA's økonomiske sanktioner mod Syrien.
Tre syrere og fem russere er anklaget i sagen i USA, herunder flere ansatte hos Dan-Bunkerings russiske forretningspartner.
Dan-Bunkering er hverken sigtet eller tiltalt i USA eller i Danmark.
FacebookTwitterKopier linkEmner:EU|Rasmus Jarlov (politiker)|Syrien|Torben Østergaard-Nielsen (erhvervsleder)|Erhverv




https://www.dr.dk/nyheder/regionale/hovedstadsomraadet/mange-doeende-faar-stadig-afslag-paa-hospice

KøbenhavnMange døende får stadig afslag på hospiceDer er færre pladser end patienter til hovedstadens hospicer, så mange får afslag på at tilbringe den sidste tid på hospice.
Sankt Lukas Stiftelsen er et af hovedstadens hospicer, hvor man har været nødt til at afvise døende på grund af pladsmangel.
Af Jacob Pries29.
apr.
2019 kl.
06.
01Bemærk: artiklen er mere end 30 dage gammelLæs opSelvom der er blevet tilført flere penge og kommet flere sengepladser, må hovedstadens hospicer fortsat afvise døende, der ønsker at tilbringe den sidste tid på hospice.
Tilbage i 2017 måtte hospicerne afvise næsten hver tredje henviste på grund af pladsmangel, og det tal er stort set uændret nu.
- Vi må afvise nogle hundrede hvert år, og det svarer cirka til 30 procent af de henvisninger, vi får i hovedstadsregionen, fortæller Thomas Feveile, der er leder af Sankt Lukas Stiftelsens Hospice og næstformand i interesseorganisationen Hospice Forum Danmark.
Læs også:Hospice søgte beboere på Facebook: I dag bliver sidste plads optagetRegion Hovedstaden er den region, der har færrest hospicepladser per indbygger, men ifølge formanden for regionens sundhedsudvalg, Christoffer Buster Reinhardt (K), er det noget, der skal laves om på.
- Folk skal have den afslutning på livet, som de ønsker.
Vores sundshedsvæsen skal også hjælpe dem, der ikke kan blive raske, så i de kommende budgetforhandlinger har jeg foreslået, at vi afsætter flere penge til hospicepladser, siger Christoffer Buster Reinhardt.
Hos Hospice Forum Danmark kalder næstformand Thomas Feveile det for uhørt, at et speciale som hospicerne må afvise så mange døende.
- Hvis en skadestue eller en kræftafdeling afviste 30 procent af de henviste patienter, ville der være ramaskrig, men der er der ikke, når det handler om hospice, siger han.
Ud over at få hjælp til den sidste tid på hospice kan patienter også få specialbehandling på hospitalernes palliative afdelinger.
Men heller ikke her er der plads til alle patienter.
Læs også:Populære hospicer må afvise døendeFacebookTwitterKopier linkEmner:Christoffer Buster Reinhardt (politiker)|Hospicer|Hospice Forum Danmark|Hospitaler|Region Hovedstaden




