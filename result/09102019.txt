https://www.dr.dk/sporten/haandbold/herreligaen/soendergaard-bomber-skjern-til-sejr-mod-gog

HerreligaenSøndergaard bomber Skjern til sejr mod GOGKasper Søndergaard scorede otte gange, da Skjern brød GOG's sejrsstime på meget overbevisende facon.
Kasper Søndergaard var blændende, da Skjern slog GOG.
09.
okt.
2019 kl.
22.
09Læs opEfter to liganederlag i træk fik Skjern onsdag en tiltrængt opmuntring i Primo Tours Ligaen.
På hjemmebane vandt Skjern med 36-32 over GOG, der ellers kom til opgøret med fire ligasejre i træk.
Med sejren kravler Skjern tættere på GOG i tabellen.
Skjern avancerer til syvendepladsen med syv point for syv kampe.
GOG har otte point på sjettepladsen.
Skjern har ellers ikke haft et højt scoringssnit i sæsonen, men med Kasper Søndergaard i sprudlende spillehumør endte Skjern med at snuppe en overbevisende sejr over det fynske hold, der ikke ramte dagen.
I begge halvlege scorede Kasper Søndergaard fire gange.
GOG virkede ikke til at være helt på dupperne i første halvleg, og fynboerne kom til at halse lidt efter i størstedelen af den.
Skjern havde dog alligevel svært ved at slå det store hul, selv om der var antræk til det, da Bjarte Myrhol fra stegen scorede til 14-10 med fem minutter tilbage.
GOG kom dog tilbage, men samme Myrhol sørgede med sit fjerde mål seks sekunder før pausen for, at Skjern kunne tage et hvil foran med 17-15.
GOG spillede sig opI anden halvleg kom Skjern hurtigt på 20-16, men så vågnede GOG med tre scoringer i træk blandt andet to fra Emil Jakobsen, og så tog Skjern timeout.
Den hjalp.
Få minutter senere førte Skjern igen med tre efter et par mål af Anders Eggert.
Kasper Søndergaard var dog Skjerns bedste på dagen.
Med sit syvende mål bragede han sit hold på 24-21 efter 12 minutter.
Skjerns Anders Eggert blev med otte mål delt topscorer i kampen.
GOG-træner Nicolej Krickau italesatte også primært vigtigheden af at stoppe Søndergaard, da han kort efter tog timeout.
Det hjalp dog ikke umiddelbart.
Et par minutter senere scorede Søndergaard således til 26-22.
GOG lod til at miste det sidste mod, og Skjern afgjorde reelt kampen med målet til 31-24 med ni minutter tilbage.
Det blev også 34-27, men derfra fik GOG pyntet lidt på facit.
/ritzau/FacebookTwitterKopier linkEmner:Anders Eggert (håndboldspiller)|GOG Håndbold|Skjern|Håndbold




https://www.dr.dk/nyheder/indland/se-listen-20-virksomheder-staar-bag-en-tredjedel-af-al-energirelateret-co2-udledning

Klimaforandringer - en varmere verdenSe temaIndlandSe listen: 20 virksomheder står bag en tredjedel af al energirelateret CO2-udledningFossilvirksomheder er de store 'klimaskurke', slår Guardian-afsløring fast.
20 virksomheder står for 35 procent af al CO2-udledningen, skriver The Guardian.
Af Mathilde Bugge09.
okt.
2019 kl.
22.
30Læs opEn tilbagevendende diskussion er, hvad man som enkeltperson kan gøre for at mindske den samlede CO2-udledning.
Holdningerne er mange og delte, men en ting er sikkert: Nogle virksomheder kan virkelig rykke på mængden af drivhusgasser i atmosfæren.
Den engelske avis The Guardian afslører nemlig, at 20 fossile brændstofsvirksomheder alene står for 35 procent af al energirelateret CO2- og metanudledning.
Energirelateret CO2-udledning er al udledning, der er forbundet med forbrænding af energi.
Det står for cirka tre fjerdedele af al CO2-udledning på verdensplan.
Den store tragedie ved klimakrisen er, at syv og en halv milliard mennesker skal betale prisenMichael Mann, klimaforskerVirksomheder bærer stort ansvarThe Guardian har i den grad sat sig for at finde de mest CO2-forurenende.
20 journalister har i et halvt år samarbejdet med Climate Accountability Institute i USA for at blotlægge, hvordan firmaerne bærer en stor del af ansvaret for den klimakrise, der truer menneskers fremtid på planeten.
De finder også, at virksomhederne er blevet ved med at udvide produktionen og dermed CO2-udledningen, selvom industrien længe har været opmærksom på de negative effekter på klimaet.
12 af de 20 virksomheder på listen er statsejede.
Resten er multinationale firmaer.
Den virksomhed, der har udledt allermest, er Saudi Aramco, der er ejet af staten Saudi-Arabien.
Virksomheden har alene stået for 4,38 procent af den samlede CO2-udledning.
Bag undersøgelsen•The Guardian har samarbejdet med førende forskere og NGO'er for at afsløre, hvordan de fossile brændstofsvirksomheder accelererer klimaforandringerne.
•Undersøgelsen har involveret mere end 20 Guardian journalister, der har arbejdet over hele verden de sidste seks måneder.
•Projektet fokuserer på, hvad virksomhederne har udvundet fra jorden, og de efterfølgende udledninger siden 1965.
•Analysen er foretaget af Richard Heede fra Institute for Climate Accountability.
Han har beregnet, hvor meget kulstof der udledes i hele forsyningskæden, fra udvinding til brug for forbrugere.
•Kilde: The GuardianSyv milliarder betaler for 20En af verdens førende klimaforskere, Michael Mann, mener, at resultaterne kaster lys over, hvor stor en rolle fossile brændselsvirksomheder faktisk spiller i klimaforandringerne.
- Det er et stort moralsk svigt af vores politiske system, at vi har tilladt det at ske, siger Michael Mann til The Guardian.
Han opfordrer politikere til at skride til handling over for de forurenende virksomheder ved de kommende klimaforhandlinger i Chile i december.
- Den store tragedie ved klimakrisen er, at syv og en halv milliard mennesker skal betale prisen - i form af en forringet planet - så nogle forurenende interesser kan blive ved med at få rekordoverskud, siger han.
Fralægger sig ansvaretFor at undersøge hvor meget CO2 virksomhederne udleder, er der både blevet regnet på, hvor meget selve udvindingen af fossile brændstoffer sviner, og hvor meget det forurener, når det udvundne olie, gas og kul bliver brugt.
Undersøgelsen viser, at ti procent af udledningen fra de 20 virksomheder kom fra udvindingen af fossile brændstoffer.
90 procent kom fra brugen af dem - for eksempel af os forbrugere.
The Guardian har taget fat i virksomhederne.
Syv af dem vendte tilbage.
Nogle af de syv svarede, at de ikke mener, at de er ansvarlige for, hvordan den olie, gas eller kul, som de udvinder, bliver brugt af forbrugerne.
FacebookTwitterKopier linkEmner:The Guardian|Erhverv|Klimaændringer|Saudi-Arabien|Aramco




https://www.dr.dk/nyheder/udland/det-kun-er-en-person-der-har-set-dem-det-er-rebekah-vardy

Udland'Det kun er én person, der har set dem.
Det er .
.
.
Rebekah Vardy'Drama mellem Englands mest kendte fodboldfruer - WAG-veninde solgte (måske) historier til avis.
Coleen Rooney, der er gift med tidligere Manchester United spiller Wayne Rooney, blev forvandlet til en sand detektiv, da hun skulle finde ud af, hvem der har lækket billeder af hende til medierne.
REUTERS/Nigel Roddis (BRITAIN SPORT HORSE RACING ENTERTAINMENT) Af Mathilde Bugge09.
okt.
2019 kl.
23.
18Læs opDet er krig på tilskuerpladserne i England.
På den dyre langside.
Dér hvor de såkaldte WAGs holder til.
To af de mest kendte WAGS (Wives and Girlfriends, red.
) Coleen Rooney og Rebekah Vardy er hovedpersoner i dramaet, som englænderne måbende kan følge.
Det handler om svigt, mistanke og snuhed.
Igen og igen er den engelske fodboldstjerne Wayne Rooneys kones private historier tilsyneladende blevet delt med pressen.
Den 33-årige Coleen Rooney har gennem flere år undret sig over, hvordan detaljer om hendes privatliv blev ved med at ende på den britiske tabloidavis The Suns forside.
Hun mistænkte, at en person tæt på hende og med adgang til hendes personlige instagram-opslag lækkede historier om hende.
- Der er blevet givet så meget information til dem om mig, mine venner og min familie - uden min tilladelse og uden jeg vidste det, skriver hun på Twitter.
Så en dag fik hun en god idé til, hvordan hun kunne afsløre, hvem der delte hendes historier.
Udspekuleret planColeen Rooney havde nemlig en mistanke om, hvem sladderhanken kunne være.
WAG-kollegaen Rebekah Vardy.
Men for at bevise det, måtte hun lægge en fælde:- For at prøve at bevise det, kom jeg på en idé.
Jeg blokerede alle fra at se mine Instagram-historier udover én profil, skriver hun videre.
I løbet af de sidste fem måneder lagde hun en række falske historier på sin profil for at se, om historierne ville ende i avisen.
Og det gjorde de sørme.
Løgn om kunstig befrugtningColeen Rooney har både kunnet læse historier i The Sun om, at hun var rejst til Mexico for at få foretaget en kønsselektion i et dyrt forsøg på at prøve at få en datter, og at hun havde en oversvømmet kælder.
Det har været svært for Coleen Rooney ikke at fortælle sin hemmelighed til nogen.
Men den omstændelige mission har båret frugt.
- Nu ved jeg med sikkerhed, hvilken profil/person det kommer fra.
Jeg har gemt og taget skærmbilleder af alle de originale historier, der tydeligt viser, at det kun er én person, der har set dem.
- Det er.
.
.
Rebekah Vardys profil, skriver hun på Twitter.
Rebekah Vardy er kone til Leicester City-stjernen Jamie Vardy.
Han var tidligere kollega til Wayne Rooney på det engelske fodboldlandshold.
Afviser anklager: Jeg har ikke brug for pengeneRebekah Vardy reagerede hurtigt på afsløringen og spurgte på sociale medier, hvorfor Coleen Rooney ikke ringede til hende, inden hun lagde anklagerne offentligt ud.
De engelske medier har en anden kultur for at betale kilder for tips og gode historier end i Danmark.
Hun afviser alle beskyldninger og påpeger, at hun ikke har brug for de penge, man kan tjene på at tippe historier.
- Hvad skulle jeg få ud af at sælge historier om dig?
Helt ærligt, så har jeg ikke brug for pengene, skriver Rebekah Vardy på Twitter.
Hun skrev videre, at hun aldrig har talt med pressen om Coleen Rooney.
Hun mener selv, at en mulig forklaring på lækket kan være, at andre har haft adgang til hendes Instagramprofil.
Derfor er hun meget ked af misforståelserne.
- Jeg kan godt lide dig Coleen, og jeg er så ked af, at du har valgt at gøre det her, især nu hvor jeg er gravid.
Jeg væmmes ved, at jeg bliver nødt til at benægte dette.
Du skulle have ringet til mig den første gang, det skete.
FacebookTwitterKopier linkEmner:Jamie Vardy (fodboldspiller)|Wayne Rooney (fodboldspiller)|Twitter|England|Fodbold




https://www.dr.dk/nyheder/regionale/nordjylland/kan-man-lave-lyd-med-en-doed-hval-pukkelhvalen-fra-skagen-skaeres-op

NordjyllandKan man lave lyd med en død hval?
Pukkelhvalen fra Skagen skæres op Forskerne står i kø for at få lov at undersøge strandet pukkelhval.
Af Klaus Videbæk og Trine Dam09.
okt.
2019 kl.
21.
32Læs opDet sker, at en hval skyller op på de danske strande.
Men det er ganske usædvanligt at få en hval i sit net.
Det var ikke desto mindre, hvad der skete mandag, hvor en lokal fisker fik øje på en død pukkelhval i sit bundgarn ud for Skagen.
I dag er pukkelhvalen så blevet skåret op i Hirtshals – en proces der følges tæt af både publikum og forskere, da man ikke i nyere tid har set en pukkelhval drive i land i Danmark.
Der er tale om et yngre individ på omkring syv meter og en vægt på omtrent to tons, vurderer forskerne.
Pukkelhvalen blev i dag fragtet til Nordsøen Oceanarium i Hirtshals.
 Her skal den undersøges nærmere.
 Opskæringen følges af mange mennesker.
 Både store og små ser med.
 Pukkelhvalen er ikke fuldvoksen - kun omkring syv meter lang.
 Men forskere som Coen Elemans er meget spændte på at se, hvad den indeholder.
Han er særligt interesseret i hvalens strubehoved.
 I den kommende tid skal man også finde ud af, hvorfor hvalen er død, og hvad den laver i danske farvande.
1 / 7Pukkelhvalen blev i dag fragtet til Nordsøen Oceanarium i Hirtshals.
1 / 7Her skal den undersøges nærmere.
2 / 7Opskæringen følges af mange mennesker.
3 / 7Både store og små ser med.
4 / 7Pukkelhvalen er ikke fuldvoksen - kun omkring syv meter lang.
5 / 7Men forskere som Coen Elemans er meget spændte på at se, hvad den indeholder.
Han er særligt interesseret i hvalens strubehoved.
6 / 7I den kommende tid skal man også finde ud af, hvorfor hvalen er død, og hvad den laver i danske farvande.
7 / 7Hvalen har formentlig været afkræftet, da den er svømmet ind i nettet, men den nærmere dødsårsag kender man ikke endnu.
Nu skal man forsøge at finde en forklaring på, hvorfor den er havnet her, men hvalen skal også bruges til mere omfattende undersøgelser.
Vil genskabe hvalens lydeLektor ved Syddansk Universitet Coen Elemans er specifikt kommet for at få lov at tage pukkelhvalens strubehoved med hjem.
Problemet i dag er, at der er meget mere støj i oceanerne.
Derfor kan hvaler ikke høre hinanden så godt længere.
Coen Elemans, Syddansk UniversitetHan forsker i dyrs lyde og arbejder blandt andet for at undersøge, hvordan hvalens lyde bliver til.
- Vi ved faktisk ingenting om, hvordan de gør det.
Så det er interessant, siger han.
Hjemme i Odense vil han og kollegerne ligefrem prøve at genskabe pukkelhvalens lyd ved at blæse luft ind gennem pukkelhvalens strubehoved.
Det skal ske med brug af en særlig kompressor.
- Og så vil vi bruge højhastighedskameraer til at filme, hvad der sker med stemmelæberne, fortæller han.
Støj forurener haveneNår det er relevant for forskerne at blive klogere på, så skyldes det, at viden om dyrs evne til at frembringe lyde også kan bruges hos mennesker, der er syge og ude af stand til at bruge deres stemme som normalt.
Derudover er hvalens lyd vigtig i forhold til at forstå, hvordan mennesker påvirker hvalens leveforhold, for eksempel med tung og larmende skibstrafik.
- Problemet i dag er, at der er meget mere støj i oceanerne.
Derfor kan hvaler ikke høre hinanden så godt længere.
Og afstandene de kan høre hinanden over bliver mindre, fortæller Coen Elemans.
En fuldvoksen pukkelhval kan blive op til 15 meter lang og vejer omkring 30 til 35 ton.
FacebookTwitterKopier linkEmner:Dyr|Syddansk Universitet|Videnskab|Skagen|Hirtshals




https://www.dr.dk/nyheder/regionale/midtvest/ikke-penge-nok-i-kassen-endnu-en-sygehusflytning-giver-kaemperegning

Aarhus UniversitetshospitalSe temaMidt- og VestjyllandIkke penge nok i kassen: Endnu en sygehusflytning giver kæmperegningFlytningen af Aarhus Universitetshospital står som et skrækeksempel.
Historien kan gentage sig med supersygehuset i Gødstrup.
Læger, sygeplejersker og patienter rykker efter planen ind i det nye storsygehus i Gødstrup i 2021, men flytteregningen bliver formentlig meget større, end der er penge til.
Af Pia Stenbæk og Lise Soelberg Frydendahl09.
okt.
2019 kl.
21.
23Læs opNår sygehusene i Holstebro og Herning rykker til Gødstrup i 2021, kommer der til at mangle penge til flytningen.
Hospitalsenheden Vest har i årevis sparet op til flytningen og ender med 350 millioner kroner på kistebunden.
Det er bare for lidt, fordi flytningen nu bliver vurderet til at koste op mod 450 millioner kroner.
Og måske bliver regningen endnu større.
Storsygehuset i GødstrupSamler hospitalerne i Herning og Holstebro på én adresse.
Bliver omtrent 127.
000 kvadratmeter stort.
Kilde: Region Midtjylland- Om det er en lille bitte smule eller en hel del, kan kun tiden vise, fortæller hospitalsdirektør Poul Michaelsen.
Ingen ved altså, hvad den endelige flytteregning til supersygehuset i Gødstrup ender på.
Det fremgår også af Region Midtjyllands budget for næste år.
Hospitalsenheden Vest skal spare og effektivisere for 120 millioner kroner i den løbende drift.
Dertil kommer en tung engangsregning på flytningen, som altså lige nu ser ud til at lande på omtrent 100 millioner kroner.
Det erkender regionsrådsformand Anders Kühnau (S).
- Vi ved ikke præcis, hvad det kommer til at koste.
Det var også tilfældet i Skejby, siger han.
Netop Aarhus Universitetshospital, der ligger i Skejby, står som et skrækeksempel, fordi flytteregningen blev kæmpestor.
Flytningen af fire sygehuse til ét universitetshospital kostede 300 millioner kroner mere end ventet.
Den situation vil hospitalsdirektør Poul Michaelsen gøre alt for at undgå i Gødstrup.
- Jeg kan ikke give garantier, og jeg kan godt forstå tvivlen.
Jeg kan forsikre om, at vi gør alt, hvad vi kan, for at undgå store ekstraregninger, siger han.
Pludselig mangler der afløb i akutmodtagelsenMerudgifterne skal ses i lyset af, at man har arbejdet på at udvikle det nye storsygehus siden 2012.
- Det kan være, at vi er kommet til at bestille noget på et tidspunkt i processen, som nu viser sig som en fejl, eller at vi er blevet klogere siden, forklarer Poul Michaelsen.
Eksempelvis er han i denne uge blevet klar over, at der er brug for afløb i gulvet i nogle rum i akutmodtagelsen.
- Det har vi ikke vidst fra begyndelsen.
Når man har et så stort hus på 147.
000 kvadratmeter med over 4.
000 rum, så vil vi få erkendelser undervejs, der viser, at vi er nødt til at justere, fortæller han.
Det kan være svært at forstå, hvorfor det pludselig kan koste så mange millioner kroner ekstra at åbne et nyt sygehus.
Hospitalsdirektøren sammenligner det med, når privatfolk bygger et nyt hus.
- Pludselig er der noget, som man tænker, man ville have gjort anderledes, siger han.
Storsygehuset i Gødstrup bliver - efter planen - taget i brug i foråret 2021.
FacebookTwitterKopier linkEmner:Anders Kühnau (politiker)|Hospitaler|Socialdemokraterne|Herning|Regionshospitalet Gødstrup




https://www.dr.dk/nyheder/udland/efter-lang-tids-toeven-joe-biden-stoetter-rigsretssag-mod-trump

Mulig rigsretssag mod Donald TrumpSe temaUdlandEfter lang tids tøven: Joe Biden støtter rigsretssag mod TrumpDemokratisk favorit går i offensiven og sammenligner præsidenten med nazist.
Joe Biden angreb Trump i en 25 minutter lang tale i New Hampshire.
Af Jakob Busk Olsen09.
okt.
2019 kl.
21.
45Læs opI månedsvis har Joe Biden fundet sig i udokumenterede anklager fra USA's præsident, Donald Trump.
Men nu går den tidligere vicepræsident, som håber at blive USA's næste præsident, langt om længe til modangreb.
Under en tale i New Hampshire siger Joe Biden for første gang utvetydigt, at Trump skal stilles for en rigsret.
Biden beskylder Trump for at "skyde huller i forfatningen" ved at bede fremmede magter om at blande sig i præsidentvalget i USA i 2020.
Læs også:OVERBLIK Fem svar så du forstår whistleblower-sagen i USATelefonsamtale med UkraineTrump har opfordret både Ukraine og Kina til at efterforske anklager om, at Joe Bidens søn Hunter Biden har fået lukrative stillinger i selskaber i Ukraine og Kina, mens - og fordi - hans far var vicepræsident i USA.
Opfordringen til Ukraine faldt i en telefonsamtale med landets præsident - en samtale, som har fået Demokraterne i det amerikanske underhus, Repræsentanternes Hus, til at indlede en proces, som kan ende med en rigsretssag mod Trump.
- Det er en præsident, som har besluttet, at denne nation ikke har værktøjerne, magten og den politiske vilje til at straffe dårlig opførsel, siger Joe Biden.
Han sammenligner præsidentens anklager med metoder, som blev brugt af Nazitysklands propagandaminister Joseph Goebbels.
- Du siger det længe nok, ofte nok, så tror folk måske på det, siger Biden.
Forspring er vækDen 77-årige kandidat har tabt sit forspring i kampen om at blive Demokraternes præsidentkandidat, mens Trumps angreb har stået på.
Hidtil har Joe Biden været splittet i spørgsmålet om, hvordan han skulle reagere på angrebene, skriver New York Times.
Bidens tøven skyldtes blandt andet en frygt for, at Trump forsøger at lokke ham til at kæmpe på præsidentens præmisser.
Men nu er han altså klar til kamp.
Donald Trump har allerede skudt tilbage på Twitter, hvor han kalder "søvnige" Joe Biden for "ynkelig".
FacebookTwitterKopier linkEmner:Donald Trump (politiker)|USA|Ukraine|Twitter|Embedsmisbrug




https://www.dr.dk/sporten/fodbold/pokalturneringen/fc-nordsjaelland-slaar-vendsyssel-nu-venter-pokalkamp-mod-fck

PokalturneringenFC Nordsjælland slår Vendsyssel: Nu venter pokalkamp mod FCKFC Nordsjælland vandt ude over Vendsyssel og skal møde FC København i pokalturneringens ottendedelsfinale.
FC Nordsjælland vandt 2-0 på udebane mod Vendsyssel FF og skal nu møde FC København i pokalturneringens næste runde.
09.
okt.
2019 kl.
21.
22Læs opFC Nordsjælland er som det 16.
og sidste hold klar til ottendedelsfinalerne i fodboldens landspokalturnering.
OttendedelsfinalerneAB - EsbjergSilkeborg - FredericiaBrøndby - SønderjyskEViby - RandersFCK - FC NordsjællandHB Køge - AabHorsens - Fremad AmagerAGF - OBDet blev en kendsgerning, da superligaklubben fra Farum på udebane vandt med 2-0 over Vendsyssel FF, der i sidste sæson rykkede ud af Superligaen.
Dermed er FC Nordsjælland klar til at møde FC København på udebane i næste runde.
Den kamp er planlagt til at blive spillet sidst i oktober.
FCN levede op til favoritværdigheden ved at score et mål i hver halvleg.
Den 19-årige ghanesiske forsvarsspiller Clinton Antwi scorede til 1-0 efter knap en halv time.
For ti dage siden kom Clinton Antwi til skade efter et uheldigt fald mod AGF.
Onsdag bragte han FC Nordsjælland på vinderkurs i pokalturneringen Dermed fik han en noget sjovere rolle end i Superligaen for ti dage siden, da han ude mod AGF faldt uheldigt ned på fliserne i modstanderens udskiftningsboks efter en hovedstødsduel, hvorefter han måtte sys.
Det lignede længe et sejrsmål, men 12 minutter før tid fordoblede endnu en forsvarer, norske Ulrik Yttergaard Jenssen, udeholdets føring til 2-0.
/ritzau/FacebookTwitterKopier linkEmner:FC København|FC Nordsjælland|Fodbold|Jylland|Farum




https://www.dr.dk/nyheder/udland/trump-om-tyrkiets-offensiv-i-syrien-en-daarlig-ide

Tyrkisk offensiv i SyrienSe temaUdlandTrump om Tyrkiets offensiv i Syrien: En dårlig idéPræsidenten kan ikke støtte en operation, som han selv har gjort mulig.
Tusinder af civile er på flugt fra Tyrkiets bombardementer i det nordlige Syrien.
Af Jakob Busk Olsen09.
okt.
2019 kl.
20.
38Læs opDet var Donald Trumps beslutning om at trække amerikanske soldater ud af det nordlige Syrien, som i dag gjorde det muligt for Tyrkiet at indlede en offensiv i samme område.
Men USA's præsident støtter ikke den tyrkiske operation mod kurdiske grupper, som kontrollerer et stort territorium i Syrien.
I en udtalelse fra Det Hvide Hus kalder Trump offensiven for "en dårlig idé", skriver AP.
Byen Ras al-Ain blev i dag ramt af tyrkiske luftangreb.
Vil holde Tyrkiet fastPræsidenten har fået hård kritik - også i sit eget parti - for at lade den kurdiske milits YPG, som er gået forrest i kampen mod terrorgruppen Islamisk Stat, i stikken.
Trump siger, at han vil holde Tyrkiet fast på landets forpligtelser om at beskytte civile og religiøse minoriteter.
Tyrkerne skal også sørge for, at invasionen ikke udvikler sig til en humanitær krise, står der i udtalelsen.
Tidligere i dag - inden Tyrkiets offensiv i Syrien gik i gang - forsvarede Trump igen tilbagetrækningen af amerikanske soldater.
På Twitter kalder præsidenten USA's beslutning om at gå ind i Mellemøsten for "den værste" nogensinde.
SikkerhedszoneTyrkiet opfatter YPG og andre kurdiske grupper som terrorgrupper, som man ikke kan acceptere lige på anden side af grænsen til Syrien.
Derfor er målet med Tyrkiets militære fremstød at skabe en sikkerhedszone mellem de kurdiske områder i Syrien og Tyrkiet.
En kurdisk-ledet styrke i det nordlige Syrien, Syrian Democratic Forces (SDF), siger, at fem civile er blevet dræbt under Tyrkiets bombadement i området i dag.
Tre SDF-soldater har desuden mistet livet.
Kofod vil sende signalDen danske udenrigsminister, Jeppe Kofod (S), vil sende et signal til Tyrkiet: Stop den militære aktion i det nordlige Syrien.
- Det handler om at sende et meget klart signal til Tyrkiet om at indstille de her kamphandlinger og sige til dem, at det, der foregår, risikerer at gå ud over en civilbefolkning og kampen mod Islamisk Stat.
- Det ønsker vi ikke, og derfor vil jeg kraftigt opfordre til at indstille kamphandlingerne og ikke vise den her form for militær aggression, siger Jeppe Kofod.
FacebookTwitterKopier linkEmner:Donald Trump (politiker)|Islamisk Stat|Jeppe Kofod (politiker)|Syrien|Krige og væbnede konflikter




https://www.dr.dk/sporten/haandbold/kvindeligaen/team-esbjerg-fortsaetter-stimen-syvende-sejr-i-traek-i-hth-ligaen

KvindeligaenTeam Esbjerg fortsætter stimen: Syvende sejr i træk i HTH LigaenHorsens var ved at skabe spænding i anden halvleg, men sluttede så af med en måltørke mod Team Esbjerg.
Estavana Polman og Esbjerg har gjort rent bord i HTH Ligaen i denne sæson.
Polman har spillet i klubben siden 2013.
09.
okt.
2019 kl.
20.
07 | opdateret 09.
okt.
2019 kl.
22.
31Læs opTeam Esbjergs håndboldkvinder har fortsat ikke smidt et eneste point i denne sæson.
Onsdag aften var Horsens som ventet en overkommelig opgave.
På hjemmebane vandt Esbjerg med 27-21 og har nu 14 point for 7 kampe på førstepladsen i HTH Ligaen.
Horsens har to point i bunden.
Horsens førte 2-1, men så var det også slut.
Esbjerg fulgte op med en god periode og fik sin første femmålsføring ved 8-3.
Marit Røsberg Jacobsen og Team Esbjerg tog med sejren over Horsens syvende liga-sejr i træk.
Den afstand holdt i det meste af halvlegen, og Esbjerg kunne holde pause i front med 16-11.
Kort efter pausen kom vestjyderne også foran med seks mål, men så begyndte Horsens at arbejde sig tilbage.
Overraskelsen lurede, da udeholdet med ti minutter tilbage reducerede til 21-23.
Men det skulle utroligt nok også blive Horsens' sidste scoring i kampen.
Derfor kunne Esbjerg igen trække fra og vinde med de klare cifre 27-21.
Sikre sejre i Aarhus og HolstebroEndnu mere overbevisende vandt Aarhus United over Ajax.
Her lød sejren på knusende 28-15 efter 12-4 ved pausen.
Norske June Bøttger gjorde sig positivt bemærket, da hun scorede på samtlige sine ni forsøg og dermed blev kampens suveræne topscorer.
Aarhus har ni point for syv kampe på femtepladsen.
Ajax har fire point som nummer ti.
Herning-Ikast Håndbold slog onsdag TTH 30-24 i Gråkjær Arena i Holstebro.
Dermed holder Herning-Ikast fast i andenpladsen i HTH Ligaen, mens TTH er bundprop på en 14.
plads.
I onsdagens sene kamp vandt Herning-Ikast på udebane med 30-24 over bundproppen TTH Holstebro, der bare har et point.
Vinderne fra Midtjylland, der førte med 14-11 ved pausen har nu 12 point på andenpladsen.
/ritzau/FacebookTwitterKopier linkEmner:Horsens|Team Esbjerg|Esbjerg|HTH Køkkener|Håndbold




https://www.dr.dk/nyheder/politik/terrorangrebet-i-koebenhavn-viste-politiet-vigtigheden-af-videoovervaagning

PolitikTerrorangrebet i København viste politiet vigtigheden af videoovervågningBAGGRUND: Politiet brugte i 2015 betydelige ressourcer på at finde overvågningskameraer, der kunne opklare terrorangreb.
(ARKIV) Overvågningskameraer i Mjølnerparken på Nørrebro i København.
Samlet er der opsat omkring 250 kameraer i området.
De spillede en afgørende rolle i efterforskningen af terrorangrebet i København i 2015.
Af Nicolas S.
Nielsen09.
okt.
2019 kl.
19.
26Læs op300 ekstra overvågningskameraer i det offentlige rum og en obligatorisk registrering af alle tv-overvågningskameraer.
Det er to af de konkrete forslag, som regeringen nu spiller ud med i forbindelse med den sikkerhedspakke, der ventes fremlagt i morgen.
Skal man forstå motivationen bag regeringens forslag, skal man særligt se på to konkrete sager fra København fra de senere år.
For i opklaringsarbejdet er tv-overvågningen blevet et nyttigt og relevant redskab for politiet.
Det gør sig gældende i sagen om terrorangrebet på Krudttønden på Østerbro i København og mod den jødiske synagoge i Indre By i 2015, der begge blev begået af Omar el-Hussein.
Det samme er tilfældet i sagen om angrebet på Skattestyrelsen i august måned i år.
Særligt terrorangrebet i 2015 viste, at politiet havde udfordringer med at få fundet og indsamlet videoovervågningen.
Mere end fire timer skulle der gå, før politiet kunne offentliggøre den første efterlysning med et billede af en person, som senere blev fastslået som gerningsmanden.
I den efterfølgende retssag mod fire medtiltalte, der i øvrigt blev frikendt for den helt centrale anklage om at have medvirket til terror, var et afgørende bevis i sagen de overvågningsbilleder, som politiet havde brugt måneder på at indsamle, kigge igennem, kortlægge og bearbejde.
Omfanget af det arbejde var så omstændeligt, at det satte gang i et kortlægningsarbejde, der nu er en del af regeringens udspil.
Det vender vi tilbage til nederst i artiklen.
Overvågning havde afgørende betydningFor der er ingen tvivl om, at overvågningsbillederne fra den dag var vigtige.
Ifølge politiets egen redegørelse var de 'af afgørende betydning for,' at det lykkedes at pågribe og dræbe Omar el-Hussein 'inden for relativt kort tid'.
Sagen er samtidig et billede på, hvor mange kameraer der allerede fandtes dengang, og hvad de kunne bruges til.
Lad os spole tiden tilbage til den 14.
februar 2015.
Omar el-Hussein åbnede klokken 15.
30 ild mod kulturstedet Krudttønden på Østerbro.
Men allerede to minutter tidligere blev han fanget på videoovervågning 80 meter fra gerningsstedet - på Østerfælled Torv på Østerbro.
Der findes derimod ikke tv-billeder af selve angrebet.
En halv time efter angrebet dukker Omar el-Hussein igen op på det overvågningsmateriale, der flittigt blev brugt og afspillet som bevismateriale i forbindelse med retssagen.
Kameraet sidder placeret på Kildevældsskolen på ydre Østerbro i København.
Billederne viser Omar el-Hussein ringe efter en taxa, der kort efter ankommer.
Dette foto udsendt af Københavns Politi i 2015 viser Omar El-Hussein fanget på et overvågningskamera efter det første angreb.
Han ses her på Ydre Østerbro.
250 kameraer i udsat boligområdeMens tiden før og lige efter angrebet blev dækket af et par kameraer, er de efterfølgende timers begivenheder dokumenteret massivt gennem de omkring 250 videokameraer opsat i det udsatte boligområde Mjølnerparken på Nørrebro i København.
Politiet fik adgang til 15 udendørs og 235 indendørs kameraer, der viste Omar El-Husseins færden i timerne fra det første angreb.
Også billeder fra den nærliggende S-togsstation Bispebjerg indgik i retssagen og viste, hvordan de fire tiltalte og Omar el-Hussein bevægede sig rundt i det grønne areal omkring boligblokkene.
Tv-overvågningen i Mjølnerparken dokumenterede blandt andet Omar el-Husseins skift af tøj og bortskaffelsen af gerningsvåbnet.
Overvågningsbilleder fra den nærliggende Føtex ved Nørrebro Station dokumenterer efterfølgende indkøbet af en taske, som bliver brugt under det senere angreb på den jødiske synagoge i Krystalgade.
På en nu lukket netcafé på Nørrebro bliver Omar el-Hussein og de tiltalte - siden frikendte - filmet af overvågningskameraer.
De ses snakke sammen aftenen igennem i flere forskellige rum, ligesom kameraer fra to butikker på Nørrebrogade opfanger, da de går ind på en shawarma-bar for at spise ud på aftenen.
De overvågningskameraer på Kildevældskolen, som filmede gerningsmanden Omar El-Hussein efter skyderierne mod Krudttønden på Østerbro.
Drab blev dokumenteret på videoKort før midnat er Omar el-Hussein på Amagertrov i Indre By, hvor et overvågningskamera fanger ham.
Også i Købmagergade fanger en linse ham, inden han klokken 00:45 den 15.
februar skyder og dræber vagten Dan Uzan og sårer to politifolk.
Selve drabet bliver filmet på to overvågningskameraer.
Efterfølgende bliver han igen optaget på netcafeen på Nørrebro, inden han ud på morgenen bliver fundet af politiet og skudt på Svanevej i det københavnske nordvestkvarter.
Efter angrebet konkluderede politiet i en redegørelse, at tv-billederne havde spillet en afgørende rolle:'Politiet fandt således ret hurtigt frem til flugtbilen og i forlængelse heraf kunne efterforskningen fremfinde overvågningsbilleder af gerningsmanden, hvilket var centralt for det videre arbejde med indkredsning af ham', lyder det i redegørelsen.
Siden kom det frem, at 75 procent af kameraerne, der blev brugt i efterforskningen, overvågede ulovligt.
Politiet ønskede kortlægningSom tidligere nævnt viste opklaringsarbejdet, at politiet skulle bruge store ressourcer på at indhente overvågningsbillederne.
Særligt fordi der ikke fandtes et centralt register over placeringen af overvågningskameraerne.
Det betød med andre ord, at efterforskerne - når de så et overvågningskamera - skulle finde ud af, hvem der ejede det, og hvordan de kom i kontakt med dem.
Efter sagen pålagde Rigspolitiet kollegaerne i Københavns Politi at lave et register over overvågningskameraerne som en forsøgsordning.
Forsøgsordningen viste sig så succesfuld, at registret sidste år blev bredt ud til at omfatte resten af landet og fik navnet 'Polcam'.
Registret har dog den udfordring, at det er bygget på frivillige registreringer, og ikke alle kameraer er derfor at finde i registret.
Tidligere på måneden kom det frem, at der er godt 16.
000 registreringer i Polcam.
En registrering dækker typisk over mere end ét kamera, men Sikkerhedsbranchen i Danmark anslår, at der er opsat mindst 1,5 millioner kameraer i det private og offentlige rum.
Det kan ændre sig, for finder regeringen et flertal på Christiansborg til sit udspil, vil det betyde, at det bliver obligatorisk at registrere samtlige kameraer.
Københavns Politi har ikke ønsket at medvirke i denne artikel.
FacebookTwitterKopier linkEmner:København|Omar Abdel Hamid El-Hussein (terrorist)|Nørrebro|Københavns Politi|Terrorisme




https://www.dr.dk/nyheder/regionale/hovedstadsomraadet/fra-co2-neutralt-hus-til-klimaslankekur-moed-9-personer-der

Klimaforandringer - en varmere verdenSe temaKøbenhavnFra CO2-neutralt hus til 'klimaslankekur': Mød 9 personer, der gør noget ekstra for klimaetDer er stor forskel på, hvad vi hver især gør for klimaet.
DR's distrikter har i dag sat fokus på danskere, der fokuserer på løsninger.
Af Marcus Mathiasen Bank09.
okt.
2019 kl.
20.
12 | opdateret 10.
okt.
2019 kl.
09.
44Læs opFakta: P4 tjekker klimaetP4's distrikter sætter fokus på klimaet under overskriften 'P4 tjekker klimaet' onsdag d.
9.
oktober i henholdsvis morgen- og eftermiddagsprogrammet.
Fokus var på klimaløsninger lokalt og regionalt.
Du kan høre programmerne her.
Joyce Palm-Henriksen er på klimakur, Kristian Warming har opfundet en klimavenlig robot, der kan tage sig af marken, og i Stevns hjælper man husejere med at energioptimere deres huse.
Rundt om i landet findes der masser af eksempler på projekter, personer og initiativer, der gør noget ekstraordinært for klimaet.
Mød nogle af dem herunder:1København: Joyce er på klimakurMange af os har prøvet at være på slankekur for lige at smide et, to eller flere kilo.
Men det er nok de færreste, der har prøvet at være på klimakur.
Det har og er Joyce Palm-Henriksen.
Hendes mål er at skære fem ton CO2 af sit forbrug i løbet af i år.
2Stevns: Klimaoptimeret boligDet kan være svært som husejer at hive potentielle købere inden for dørtærsklen, hvis huset er udstyret med et energimærke i for eksempel kategorierne E, F eller G, som indikerer, at huset ikke er energioptimeret.
Derfor har Stevns Kommune inviteret hussælgere til et borgermøde sammen med Energistyrelsen, der kan vejlede borgerne i, hvordan de kan energi- eller klimaoptimere deres bolig.
3Bornholm: Mikkel bor i et bæredygtigt husMikkel Høst og familien på to voksne og tre børn bor i et ti år gammelt bæredygtigt hus i Svaneke - et såkaldt passivhus.
Her producerer de selv al strøm og varme med hjælp fra solen.
Huset har samtidig også en trækonstruktion, er isoleret med papiruld, og så er der brugt genbrugsmursten, som gør det endnu mere klimavenligt.
4Svendborg: Bæredygtige blomster53-årige Ulla Windfeld fra Svendborg elsker georginer og har forladt sit job som socialrådgiver for at følge drømmen om at blive blomsterbinder.
Hun kan ikke forstå, hvorfor vi bruger så meget CO2 på at importere blomster fra Kenya og Etiopien eller fra opvarmede drivhuse i Holland, når vi har så mange planter rundt omkring os.
Ulla laver derfor buketter af lokale materialer, som hun finder i naturen og dyrker i sin egen have.
5Vejle: Ingen bil, ingen flyrejser og intet kødKlimaet er øverst på dagsordenen hos 35-årige Casper Grane fra Vejle, der sammen med sin kone og tre børn, tager meget hensyn til klimaet.
Ingen bil, ingen flyrejser og ingen kød er en selvfølgelighed for familien, og derudover er det sjældent, at Casper Grane smider tøj ud, for han er ligeglad med, at der mangler en knap i sweateren, eller at der er en plet på jakken.
Haven foran familiens rækkehus i Vejle er i øvrigt fuldstændig groet til, fordi de mener, det er godt for klimaet.
35-årige Casper Grane fra Vejle bor sammen med sin kone og tre børn.
De lever meget klimabevidst.
 DR) 35-årige Casper Grane fra Vejle bor sammen med sin kone og tre børn.
De lever meget klimabevidst.
 DR) 35-årige Casper Grane fra Vejle bor sammen med sin kone og tre børn.
De lever meget klimabevidst.
 DR) 35-årige Casper Grane fra Vejle bor sammen med sin kone og tre børn.
De lever meget klimabevidst.
 DR) 35-årige Casper Grane fra Vejle bor sammen med sin kone og tre børn.
De lever meget klimabevidst.
 DR)1 / 535-årige Casper Grane fra Vejle bor sammen med sin kone og tre børn.
De lever meget klimabevidst.
 DR)1 / 535-årige Casper Grane fra Vejle bor sammen med sin kone og tre børn.
De lever meget klimabevidst.
 DR)2 / 535-årige Casper Grane fra Vejle bor sammen med sin kone og tre børn.
De lever meget klimabevidst.
 DR)3 / 535-årige Casper Grane fra Vejle bor sammen med sin kone og tre børn.
De lever meget klimabevidst.
 DR)4 / 535-årige Casper Grane fra Vejle bor sammen med sin kone og tre børn.
De lever meget klimabevidst.
 DR)5 / 56Aarhus: Studerende opfinder sorteringsmaskineDet skal være nemmere og mere miljøvenligt at sortere sit affald.
Derfor brugte Rasmus Dall Nielsen og Emil Buur Trads deres diplomingeniørprojekt på Ingeniørhøjskolen i Aarhus til at opfinde en maskine, der sorterer det bløde plast fra det hårde plast.
Det kan afløse det manuelle arbejde og gøre processen mere effektiv.
7Velling: Gode råd til klimavenlig haveDet er ikke kun vores indkøbsvaner og måden, vi transporterer os på, som kan gøres mere klimavenlig.
Det kan haven også.
I Forundringens Have i Velling ved Ringkøbing klimaoptimerer de i stor stil.
8Tylstrup: Så selvforsynende som muligtFamilien Nielsen fra Tylstrup har altid gået op i at være selvforsynende.
De har en stor have med grøntsager, de har høns, og de bager og sylter og laver selv saft.
Sådan var det også i Hanne Nielsens barndomshjem, og det kunne hun godt tænke sig at give videre til sine egne børn.
9Rødding: Solcelledrevet markrobotI landbruget bliver der også tænkt i klimavenlige løsninger.
Jens og Kristian Warming har opfundet en robot, der næsten kan passe en mark af sig selv, og som kører på solceller.
FacebookTwitterKopier linkEmner:Miljø og natur|Vejle|Sjælland|Klimaændringer|Teknologi




https://www.dr.dk/nyheder/udland/det-hvide-hus-skyder-paa-demokratisk-leder-du-vil-fratage-folket-dets-frit-valgte

Mulig rigsretssag mod Donald TrumpSe temaUdlandDet Hvide Hus skyder på demokratisk leder: 'Du vil fratage folket dets frit valgte præsident'Administrationen i den amerikanske regering afviser at medvirke i høringer om Ukraine-sagen.
(Arkiv) Det Hvide Hus erklærede tirsdag krig mod rigsretsprocessen mod Donald Trump og fastslog, at hverken præsidenten eller hans administration vil samarbejde.
Af Malthe Sommerand09.
okt.
2019 kl.
20.
36Læs opI USA er kampen om en mulig rigsretssag mod den amerikanske præsident, Donald Trump, spidset til.
Det Hvide Hus oplyste sent i går, at det på ingen måde vil udlevere dokumenter - eller lade vidner fra administrationen blive afhørt af Kongressen i anklagerne om magtmisbrug.
SAGEN KORTI samtale med Ukraines præsident, Volodymir Zelenskij, understregede Trump talrige gange, at han ville have Ukraine til at efterforske tidligere vicepræsident Joe Biden og hans søn Hunter Biden.
Opkaldet har fået en whistleblower til at slå alarm og skrive en indberetning til den amerikanske efterretningstjeneste.
På baggrund af indberetningen har Demokraterne besluttet sig for at indlede en undersøgelse af, om Trump skal stilles for en rigsret.
I et brev skruede Det Hvide Hus således bissen på over for Demokraterne og formændene for de tre udvalg, som leder den undersøgelse, der skal fastslå, om der er grundlag for en rigsretssag mod Trump.
Brevet er stilet til formand for Repræsentanternes Hus, demokraten Nancy Pelosi.
- Sagt helt enkelt så forsøger du at omstøde resultaterne fra valget i 2016 og fratage det amerikanske folk den præsident, de frit har valgt, skriver rådgiver i Det Hvide Hus Pat Cipollone i det otte sider lange brev.
- For at udføre sine pligter over for det amerikanske folk (.
.
.
) kan præsident Trump og hans administration ikke deltage i din partipolitiske og forfatningsmæssige undersøgelse under disse omstændigheder, fortsætter brevet.
Nancy Pelosi har efterfølgende givet følgende svar på tiltale:- Dette brev er åbenlyst forkert, og det er ganske enkelt endnu et ulovligt forsøg på at skjule fakta om Trump-administrationens uforskammede forsøg på at presse udenlandske magter til at blande sig i valget i 2020, udtaler Pelosi i en erklæring ifølge nyhedsbureauet AFP.
"Jeg vil gerne have, at du gør os en tjeneste," siger Donald Trump til Ukraines præsident, Volodymyr Zelenskij.
TELEFONSAMTALENTelefonsamtalen mellem de to præsidenter 25.
juli varede 30 minutter.
Uddrag fra referat:Donald Trump: ".
.
.
Der er en masse snak om Bidens søn - at Biden stoppede anklagemyndigheden, og at mange mennesker ønsker at finde ud af det, så alt, hvad du kan udrette sammen med statsadvokaten, vil være fint.
""Biden gik rundt og pralede med, at han stoppede forfølgelsen af anklagerne, så hvis du kan se på det.
.
.
Det lyder forfærdeligt i mine ører.
"Volodymyr Zelenskij: "Spørgsmålet om efterforskningen af sagen er faktisk et spørgsmål om at sikre og genskabe ærligheden, så vi vil tage os af det og vil arbejde på efterforskningen af sagen.
"Kilde: Ritzau, CNN, Det Hvide Hus.
Professor og leder af Center for Amerikanske Studier ved Syddansk Universitet Jørn Brøndal kalder det "en helt ny situation i amerikansk politik":- Hele administrationen står samlet i et forsøg på at modstå en rigsretssag, og Det hvide Hus’ øverste juridiske rådgiver, Pat Cipollone, kalder undersøgelsen af præsidenten for forfatningsstridig.
- Richard Nixon forsøgte i sin tid at holde nogle informationer tilbage, men det var slet ikke på denne skala, siger han til DR Nyheder.
Flere medlemmer i det amerikanske regeringsapparat er indkaldt til at afgive forklaring om forløbet omkring en telefonsamtale mellem Donald Trump og den ukrainske præsident, Volodymyr Zelenskij, den 25.
juli i år.
Men allerede nu har USA's ambassadør i EU, Gordon Sondland, og Donald Trumps personlige advokat, Rudy Giuliani, fået at vide, at de ikke skal stille op over for Kongressen.
Læs mere om Ukraine-sagen her:Forstå sagen:Fem svar så du forstår whistleblower-sagen i USAAnalyse:Alvorligste sag for Trump i hans tid i Det Hvide HusHistorik:Trump-modstandere vil have en rigsretssag: Så svært er detDet sidste ord er ikke sagtEt referat over telefonsamtalen mellem de to præsidenter har vist, at Trump otte gange forsøgte at få Zelenskij til at undersøge en sag, der involverer Hunter Biden.
Hunter er søn af Joe Biden, som er en af Demokraternes mulige modkandidater til Donald Trump ved næste års præsidentvalg.
Trump har bekræftet, at de to snakkede om Biden-familien.
Jørn Brøndal er overbevist om, at der ikke er blevet sagt det sidste i denne sag:- Det her er et led i en forfatningskamp, der kører i USA.
Og det sidste ord er ikke blevet sagt.
Det er meget intenst.
USA befinder sig i den største forfatningsmæssige krise siden 70'erne.
Striden vil utvivlsomt også snart involvere domstolene.
Men er det her anderledes, end da Demokraterne forsøgte at grave smuds frem om Trump, inden Mueller-undersøgelsen blev indledt?
- Nogle Republikanere siger, at Demokraterne, fordi de ikke fik det ud af Mueller-sagen, som de havde håbet, nu prøver med Ukraine-sagen.
- Men Demokraterne siger omvendt, at denne sag er meget mere alvorligere, og så involverer den vel at mærke den siddende præsident.
Sådan lyder svaret fra Demokraterne, siger Jørn Brøndal.
Hvad er en rigsretssag egentlig?
Bliv klogere her:Flertal støtter rigsretNår Det Hvide Hus afviser at udlevere dokumenter, der skal bruges til at efterforske, hvorvidt Donald Trump kan stilles for en rigsret, bliver det af Demokraterne set som en klar krigserklæring, vurderer DR's USA korrespondent Lillian Gjerulf Kretz:- Demokraterne ser det her som et tegn på, at præsidenten for alvor har noget skjule.
De vil nu sende stævninger afsted, men næppe vente på et langvarigt tovtrækkeri ved domstolene, siger hun og fortsætter:- Begge partier følger nøje meningsmålinger, hvor den seneste viser, at 58 procent af den amerikanske befolkning nu støtter en undersøgelse af præsidenten, mens 38 procent er imod.
Den amerikanske forfatning siger, at man kan blive stillet for en rigsretssag og fjernet fra sin post, hvis man bliver dømt for "forræderi, bestikkelse eller andre alvorlige forbrydelser og forseelser.
"En egentlig rigsretssag er dog en langtrukken proces, der først kræver flertal i Repræsentanternes Hus, før den kan sættes i gang.
Derefter overgår sagen til Senatet, som fungerer som domstol.
For at få en præsident kendt skyldig og fjernet fra posten, kræver det det totredjedels-flertal.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Embedsmisbrug|Repræsentanternes Hus




https://www.dr.dk/sporten/haandbold/herreligaen/taet-topkamp-aalborg-slaar-tth-og-er-fortsat-ubesejret

HerreligaenTæt topkamp: Aalborg slår TTH og er fortsat ubesejretAalborg Håndbold fortsætter sin forrygende sæsonstart med en kneben sejr ude over TTH Holstebro.
Det blev en tæt og intens kamp, da Aalborg Håndbold mødte TTH i Holstebro i herreligaen.
Aalborg vandt 27-25.
09.
okt.
2019 kl.
20.
27Læs opAalborgs forsvarende danmarksmestre er fortsat det eneste ubesejrede mandskab i herrernes bedste håndboldrække.
Onsdag aften ventede ellers en af de svære udfordringer, men nordjyderne vandt udekampen over TTH Holstebro med 27-25.
Dermed fører Aalborg Primo Tours Ligaen med 13 point for 7 kampe, mens TTH har otte point.
Også i Champions League kører det på skinner for Aalborg, der har vundet sine tre første kampe.
Tobias Ellebæk (tv.
) blev topscorer for Aalborg mod TTH.
TTH ramte ikke sit niveau i første halvleg, og uden at spille sig ud kunne Aalborg skabe en komfortabel føring.
Hjemmeholdet kom ellers foran 2-0, men snart havde Aalborg overtaget og bragte sig på 9-5, da Buster Juul udnyttede et straffekast efter 18 minutter.
Føringen var også oppe på fem scoringer et par gange, men TTH fik halvlegens sidste ord, da Allan Damgaard reducerede til pausestillingen 10-14.
Forspringet skrumpedeTTH løftede spillet fra begyndelsen af anden halvleg, og Aalborgs forspring skrumpede.
Efter syv minutter blev Magnus Bramming spillet helt fri, men han misbrugte forsøget, der kunne have bragt balance til 16-16, og i stedet scorede Buster Juul til 17-15 fra fløjen sekunder efter.
TTH's udligning kom dog seks minutter senere.
Aalborg var i undertal, da TTH-keeper Simon Gade kastede bolden i det tomme mål til 19-19.
TTH Holstebros Magnus Bramming blev kampens topscorer med ni mål.
Så fulgte dog en periode på godt seks minutter, hvor TTH slet ikke scorede, og så førte Aalborg pludselig 22-19.
TTH svarede dog tilbage og angreb for udligning, men chancen blev forpasset, og så scorede Janus Smarason med et forrygende underhåndskast til 24-22 for Aalborg med præcis fem minutter tilbage.
Det smed Aalborg ikke væk.
Nordjyderne var foran med et mål og spillede et langt angreb i sidste minut, og da dommerne markerede for passivt spil scorede Magnus Saugstrup det afgørende mål til 27-25.
På dagen blev han overstrålet af Tobias Ellebæk, der scorede syv mål.
For TTH scorede ni gange.
/ritzau/FacebookTwitterKopier linkEmner:Aalborg|Magnus Saugstrup (håndboldspiller)|TTH Holstebro|Holstebro|Håndbold




https://www.dr.dk/nyheder/regionale/syd/efter-politiaktion-mod-vognmandsfirma-tre-personer-faar-straksdom

Syd- og SønderjyllandEfter politiaktion mod vognmandsfirma: Tre personer får straksdom  Direktøren for vognmandsfirmaet H.
P.
Therkelsen er rystet.
(Arkivfoto)  Scanpix)Af Marie De Fine Skibsted09.
okt.
2019 kl.
20.
02Læs opTre medarbejdere fra vognmandsfirmaet H.
P.
Therkelsen har fået en straksdom efter gårsdagens koordinerede aktion, hvor politiet slog til mod virksomhedens hovedkontor i Padborg.
Efter et grundlovsforhør ved Retten i Roskilde er to chauffører blevet idømt 30 dages betinget fængsel, mens en administrativ medarbejder er idømt fire måneders betinget fængsel for dokumentfalsk med fragtbreve i forbindelse med ulovlig cabotagekørsel.
Hvad er cabotagekørsel?
Lastbiler fra lande som Tyskland, Polen, Rumænien og Litauen må køre ind og ud af Danmark med varer, og de må også gerne køre ture med gods internt i landet.
Når bilerne har kørt tre ture internt i Danmark med gods, skal de dog køre ud af landet, så der ikke foregår ulovlig cabotagekørsel.
Der er dog set flere eksempler på, at udenlandske lastbiler bliver og kører flere ture med gods.
Ofte med chauffører fra andre EU-lande bag rattet.
Det var Tungvognscenter Øst ved Midt- og Vestsjællands Politi, der sammen med specialister fra Sydøstjyllands og Nordjyllands Politi stod bag aktionen.
Alle tre medarbejdere tilstod forholdene og modtog dommene.
Og det ryster direktøren i vognmandsfirmaet, Peter Therkelsen.
- Jeg er rystet i min grundvold.
Det havde jeg aldrig i min fantasi forestillet mig kunne forekomme ved H.
P.
Therkelsen.
Jeg er meget, meget overrasket.
Efterforskningen fortsætterPolitiet oplyser, at efterforskningen mod selve virksomheden for ulovlig cabotagekørsel fortsætter.
Og hvor Peter Therkelsen i går var overbevist om, at selskabet ikke har begået ulovligheder, kigger han indad i dag, siger han.
- Det er klart, at det ville være unaturligt ikke at efterrationalisere med den drejning, det har taget.
Men indtil videre er det ikke virksomheden, der har gjort noget forkert, hvad vi ved af.
Vi har ikke fået nogen tiltale endnu.
- Vi samarbejder med myndighederne og er fortaler for, at loven skal følges, og at tingene skal gå efter bogen.
Så den undersøgelse, de måtte ønske, er vi åbne overfor, og så må vi tage den derfra.
Startet intern undersøgelseIfølge Peter Therkelsen har vognmandsfirmaet nu startet sin egen interne undersøgelse, der skal afklare, om cabotagereglerne er blevet overtrådt.
- Vi har her til morgen indskærpet vores procedure om kontrol af cabotagekørsel og indskærpet overfor medarbejderne, at uanset om der er sket noget eller ikke sket noget, er det på ingen måde tilladt, godkendt eller acceptabelt, at man anvender falske fragtbreve eller overtræder regler på anden vis.
Læs også:Politi efterforsker et vognmandsfirma i Padborg: Flere personer er anholdtFacebookTwitterKopier linkEmner:Midt- og Vestsjællands Politi|Hewlett-Packard|Transportvirksomhed|Kriminalitet|Sjælland




https://www.dr.dk/nyheder/kultur/film/tv-talent-fik-milliard-kontrakt-af-netflix-nu-vil-han-provokere-de-gamle-med-ny

BingeSe temaFilm og serierTv-talent fik milliard-kontrakt af Netflix: Nu vil han provokere 'de gamle' med ny serieSerien 'The Politician' rammer helt rigtigt hos de unge, mener serieekspert.
'The Politician' er en sand ungdomsserie i den forstand, at den vil provokere de gamle, skriver Kasper Lundberg.
(© Adam Rose/Netflix)Af Kasper Lundberg09.
okt.
2019 kl.
20.
00Læs opI første sæson af den nye Netflix-serie 'The Politician', der lige er blevet tilgængelig, følger vi hovedpersonen Paytons første politiske skridt - kampen for at blive skolerådsformand, ligesom hans præsidentforbilleder har været det før ham.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Det hele står og falder med hans evne til at finde den rigtige næstformand, der kan opbløde hans image og gøre ham mindre perfekt og mere autentisk.
Skal det være skolens eneste haitianer?
Eller pigen Infinity med kræftsygdommen?
Hvis han vinder, så var det autentisk nok.
'The Politician' er en ungdomsserie.
Og på en måde ligner det noget, der er skabt i et laboratorium for at ramme den eftertragtede teenage-målgruppe, der for det meste kun gider at se Youtube.
For en af de serier, som Netflix for nylig har haft held med at få mange teens til at klikke på, er 'Riverdale', der var en ungdomsserie med et surrealistisk og overnaturligt twist.
En slags 'Gossip Girl' møder 'Twin Peaks'.
Og 'The Politician' kunne let beskrives som 'Gossip Girl' møder 'House of Cards'.
Men hvor Frank Underwood var en ubetinget skurk, bliver Paytons ligeså kalkulerede vej til toppen ikke portrætteret som ondskabsfuldt.
Det er de gamle, der ser 'House of Cards', som bliver enige med sig selv om, at det der med at manipulere med sit eget image, det er noget, man bliver straffet for senere.
Zoey Deutch spiller Infinity Jackson, som overklassedrengen Payton Hobart har udvalgt til sin næstformand.
(© Netflix)Men 'The Politician' er ikke til de gamle, den er til de unge, der er flydende i SoMe.
Og her er ambition og målrettet skabelse af sit eget billede ikke noget skummelt.
En pointe, der ligger serieskaberen Ryan Murphy meget på sinde.
Seriemogulen Ryan Murphy har fået to milliarder kroner for fem års udviklingsarbejde for Netflix, og han står bag serien 'The Politician'.
Bagmand skaber hit efter hit'The Politician' er Murphys første serie, siden han indgik en chokerende kontrakt med Netflix på to milliarder kroner for fem års udviklingsarbejde.
Så det er egentlig meget frisk, at han starter med at lave en serie, der risikerer at støde hele den generation væk, der har ansat ham.
Men Ryan Murphy har ikke skabt sin succes ved at give de gamle, det de tror, de vil have.
Et af hans andre store hits er serien 'Pose', der handler om ballroom-scenen i New York i 80’erne.
Det var en showkultur, der blev et fristed for homoseksuelle og transpersoner, hvor de gennem konkurrencer om at fremstille sig selv i forskellige kategorier kunne opnå den anerkendelse, de ikke fik i samfundet.
Der er en fantastisk skarp scene i første sæson af 'Pose', som en af instruktørerne på 'The Politician' har skrevet.
En af transkvinderne i serien, Angel, bliver udfordret til at bevise, at hun er trans, fordi der er en anden kvinde, der ikke tror på hende.
Men hun nægter, og hun siger med henvisning til sine kønsorganer: 'Alt hvad jeg ikke kan få, er på grund af det dernede.
Så hvis du virkelig gerne vil vide, hvem jeg er, så er det det sidste sted, du skal kigge.
'Ryan Murphy står også bag FX-serien 'Pose', der handler om ballroom-scenen i New York i slutningen af firserne og har den transkønnede 'Angel' som en af hovedpersonerne.
Janet Mock, der har skrevet den scene, er selv transkvinde og en af Ryan Murphys nærmeste protegéer.
Hun er også en af instruktørerne på 'The Politician', hvilket giver tyngde til påstanden om, at autenticitet er en illusion.
Det vigtige er ikke, om du er objektivt “ægte”, det vigtige er, om du kan få omverden til at acceptere din sandhed om dig selv.
Uanset om du er fremtidig præsident eller har noget mellem benene, der står i vejen for, at du kan være dig selv.
Hovedperson vil være præsident - for enhver pris'The Politician' stikker fingeren direkte i et af generationskløftens største temaer.
De gamle siger: 'Ikke mere skærmtid!
Kom ud i den virkelige verden!
Vær dig selv!
'De unge siger: 'Jeg er mig selv.
Det, der foregår på skærmen, er virkelighed.
'Hovedkarakteren spilles af Ben Platt, der har medvirket i 'Pitch Perfect'.
Derudover er Gwyneth Paltrow og Jessica Lange hovedrolleindehavere i serien.
(© Netflix)I seriens allerførste scene forklarer hovedpersonen Payton rektoren på Harvard, hvorfor han gerne vil optages.
Grunden er, at de har dimmiteret flere amerikanske præsidenter end nogen anden skole.
- En dag, da jeg var syv år gammel, satte jeg mig bare op i sengen og sagde: Jeg vil være præsident.
Hele livet har jeg studeret tidligere præsidenter for at finde de fællestræk, der førte til deres endelige valgsejr, siger Payton.
Rektoren er midaldrende og tror, han har gennemskuet Payton og udfordrer ham.
Så han stiller ham prikkende spørgsmål, som hvornår han sidst har grædt?
Hvor er det ægte jeg under den polerede, ambitiøse unge mand?
Payton bliver usikker på samtalens retning, men svarer høfligt.
Sidste gang han græd, var da han så den gamle julefilm 'Det er herligt at leve'.
Men alle græder i slutningen af den film, konstaterer rektoren hånligt.
- Blev du rigtig rørt, eller følte du bare, at du burde græde?
- Gør det nogen forskel?
spørger Payton forvirret.
Og 'The Politician' er overraskende nok på hans side.
Vil provokere de gamleSå kommer introen.
En træfigur af Paytons krop fyldes med ting, der kommer til at være centrale elementer i Paytons vej til til USAs øverste embede.
Nogle konkrete, nogle metaforiske.
Præsidentbiografier og skolemedaljer, en bibel, en hveps i et glas, en patron, en blankocheck.
Til sidst bliver der klasket noget maling på, og så bliver figuren til Payton af kød og blod.
Sekvensen føles som en spydig parodi på introen til HBO's stort anlagte scifi-serie 'Westworld'.
I den intro ser vi skabelsen af en menneskelignende robot, der skal på arbejde i fremtidens forlystelsespark, hvor mennesker kan mishandle robotter for sjov.
Men den der besættelse af at at opdele verden i mennesker og robotter, ægte og falsk er ikke fremtiden, det er fortiden, siger 'The Politician'.
Det er en tryg fantasi, de gamle kan leve sig ind i.
'The Politican' er skabt af Ryan Patrick Murphy, som blandt andet også står bag serier, som 'Glee', 'American Horror Story' og 'Pose'.
(© Tyler Golden/Netlfix)Virkeligheden har overhalet jer, siger 'The Politician'.
Det, som de unge, der lever deres liv på sociale medier, har vidst i årevis, begynder nu at dæmre for de voksne.
Din fremstilling af dig selv kan godt være mere sand end det, der ligger bagved.
'The Politician' er en sand ungdomsserie, i den forstand at den vil provokere de gamle.
De vil sige, at den er overfladisk.
At den mangler sjæl.
Men det er hele pointen: sjælen er en illusion, det er noget, man kan performe, hvis man har brug for de gamles stemmer.
Og det har 'The Politician' ikke.
The Politician, 1 sæson på Netflix (27.
september)Læs også:Trækker massevis af overskrifter: Skandaløs serie er en eksplosion af stoffer, overgreb og hævnpornoFacebookTwitterKopier linkEmner:Netflix|Teknologi|USA|HBO|New York




https://www.dr.dk/sporten/cykling/sportsdirektoer-og-cykelrytter-fra-bahrain-merida-faar-aars-dopingkarantaene

CyklingSportsdirektør og cykelrytter fra Bahrain Merida får to års dopingkarantæneBorut Bozic og Kristijan Koren, henholdsvis sportsdirektør og rytter hos Bahrain-Merida, er udelukket i to år.
Kristijan Koren kommer ikke til at køre cykelløb i de næste to år.
09.
okt.
2019 kl.
19.
30Læs opDen Internationale Cykelunion (UCI) har udstedt karantæner til de to slovenere Borut Bozic og Kristijan Koren, der begge er tilknyttet Bahrain-Merida-holdet.
De to har begge fået en straf på to års karantæne for at have forbrudt sig mod antidopingreglementet i 2011 og 2012.
Det skriver UCI i en pressemeddelelse.
Borut Bozic indstillede sin aktive karriere i 2018 og er nu sportsdirektør hos Bahrain-Merida.
Han tørnede ud for Astana, da han brød reglerne i 2012.
De er fældet på baggrund af oplysninger fra den såkaldte "Operation Aderlass" (Operation Åreladning, red.
), der mistænker en række slovenere i cykelsporten.
Bozic indstillede sin aktive karriere i 2018 og er nu sportsdirektør hos Bahrain-Merida.
Samme sted har Kristijan Koren været aktiv i denne sæson.
Tidligere på sæsonen blev han hevet ud af Giro d'Italia, da de østrigske myndigheder indleverede oplysninger fra "Operation Aderlass".
Nu står det klart, at han forbrød sig mod antidopingreglerne i 2011 og 2012, da han kørte for Liquigas.
Bozic tørnede ud for Astana, da han brød reglerne i 2012.
Koren må nu ikke deltage i professionelle løb i to år, mens Bozic i samme periode ikke kan fungere som sportsdirektør.
/ritzau/FacebookTwitterKopier linkEmner:Bahrain-Merida|Den Internationale Cykelunion|Cykelsport|Italien




https://www.dr.dk/nyheder/politik/det-mener-partierne-regeringen-har-allerede-nu-flertal-mere-overvaagning

PolitikDet mener partierne: Regeringen har allerede nu flertal for mere overvågningSelvom støttepartierne er imod, kan Mette Frederiksen formentlig tælle til 90 mandater.
Der skal opsættes 300 nye overvågningskameraer i Danmark, hvis det står til regeringen.
Af Nicolas S.
Nielsen og Emil Eller09.
okt.
2019 kl.
19.
05Læs op300 ekstra kameraer i det offentlige rum og obligatorisk registrering af videokameraer, så politiet ved, hvor de kan finde hjælp.
Det er to af forslagene fra regeringen, som statsminister Mette Frederiksen har fremlagt forud for præsentationen af en såkaldt sikkerhedspakke i morgen.
I grafikken herunder kan du blive klogere på, hvad de forskellige partier mener om at intensivere overvågningen.
FacebookTwitterKopier linkEmner:Mette Frederiksen (politiker)




https://www.dr.dk/sporten/fodbold/u21-landstraener-maalet-er-foerstepladsen

FodboldU21-landstræner: Målet er førstepladsenDet danske U21-landshold har i de kommende kampe mulighed for at tage teten i EM-kvalifikationsgruppen.
U21-landstræner Albert Capellas kræver en dansk sejr hjemme mod Nordirland i EM-kvalifikationen torsdag aften.
09.
okt.
2019 kl.
18.
28Læs opMed sejre i de kommende kampe i EM-kvalifikationen hjemme mod Nordirland og ude mod Finland kan det danske U21-landshold tage en tidlig føring i gruppen.
EM-kvalifikation, Gruppe H#1.
Finland 4 point (2 kampe)#2.
Ukraine 3 point (2 kampe)#3.
Danmark 3 point (1 kamp)#4.
Nordirland 2 point (2 kampe)#5.
Malta 1 point (2 kampe)#6.
Rumænien 0 point (1 kamp)De unge danske fodboldtalenter vandt den første kamp i gruppen med 2-1 hjemme over Rumænien i september, og de øvrige rivaler har samtidig sat point til efter blot en eller to kampe.
Det betyder, at der er en ekstra gulerod for Danmark ved at vinde torsdagens kamp mod nordirerne i Aalborg.
Det mener U21-landstræner Albert Capellas, som blev ansat i sommer som afløser for Niels Frederiksen.
- Alle de andre hold i gruppen har allerede mistet point efter en eller to kampe, og vi har mulighed for at komme op på seks point efter de første to kampe.
© ScanpixAlbert Capellas51 årNationalitet: SpanskU21-landstræner for DanmarkTidligere assistenttræner hos blandt andet Borussia Dortmund, Maccabi Tel Aviv, FC Barcelona B og Brøndby- Nu kan vi komme op på førstepladsen i gruppen.
Jeg vil altid sige, at når man har sådan en mulighed i fodbold for at tage føringen, så skal man gribe den.
- Vi kan skaffe os selv et tidligt forspring, og vi vil gerne skabe et hul ned til de øvrige hold, siger Capellas.
Spanieren, som er den første udlænding til at stå i spidsen for det danske U21-landshold, har sammen med assistenten Steffen Højer stor tiltro til holdet.
- Vi er meget stærke på hjemmebane, og det er et momentum, vi skal holde i den næste kamp hjemme mod Nordirland, siger han.
Stjerner faldet fraMed til historien hører også, at der er sket en stor udskiftning på holdet, fordi mange af de bedste spillere er faldet for aldersgrænsen.
Capellas har således overtaget et U21-hold, der blandt de største frafald ikke længere råder over Robert Skov, Mathias Jensen, Philip Billing, Joakim Mæhle, Rasmus Nissen, Mikkel Duelund og Joachim Andersen.
Til gengæld er der mange nye talenter med, og mod Nordirland er der tre mulige debutanter: Brentford-spillerne Mads Bech Sørensen og Japhet Sery samt Nicolas Madsen fra FC Midtjylland.
Joachim Andersen er en af de spillere, der ikke længere kan udtages til U21-landsholdet.
Til gengæld er han nu en del af A-landsholdstruppen.
Den store udskiftning ser Capellas ikke som en hæmsko, men derimod en spændende udfordring.
- Det er ikke noget problem for mig overhovedet.
Det er noget, jeg føler mig tryg ved.
Det største problem er at finde de rigtige spillere, der kan spille på den måde, som vi ønsker at spille.
- Jeg leder efter spillere, der kan komme med en masse energi og god fodbold, som vi efterstræber at spille, siger Capellas.
FCK-spilleren Victor Nelsson er en af de rutinerede kræfter, der stadig er en del af U21-landsholdet.
Han er noteret for 21 U21-landskampe.
De nye skal integreresBlandt gengangerne fra sommerens U21-EM er fortsat Jacob Bruun Larsen, Anders Dreyer, Andreas Skov Olsen og Victor Nelsson.
De mere erfarne spillere og landstræneren vil hjælpe de nye med at blive integreret på holdet.
- Vi vil hjælpe dem så meget, vi kan, så de kan få succes.
Det vigtigste er, at spillerne føler tryghed ved træneren og holdkammeraterne.
- De skal have følelsen af, at det ikke er en eksamen.
Så bliver det nemmere for dem, mener Capellas.
Kampen mod Nordirland spilles torsdag klokken 18 i Aalborg og kan ses direkte på Kanal 6.
/ritzau/FacebookTwitterKopier linkEmner:Jacob Bruun Larsen (fodboldspiller)|Nordirland|Fodbold|FC Midtjylland|Aalborg




https://www.dr.dk/nyheder/viden/klima/det-er-sket-foer-vi-er-paa-vej-mod-et-klima-hvor-havet-igen-kan-stige-med-13

Klimaforandringer - en varmere verdenSe temaKlimaDet er sket før: Vi er på vej mod et klima, hvor havet igen kan stige med 13 meter Klimaet ligger på vippen til at store dele af isen i de arktiske områder smelter.
Den helt uforståeligt store isterning, der dækker Antarktis, smelter ikke på et år.
Det vil tage flere hundrede år.
Af Emilie Aagaard09.
okt.
2019 kl.
20.
06Læs opKlimaet på Jorden har ikke altid været, som det er i dag.
Du har nok hørt om istiderne, som har domineret store dele af Jordens historie de seneste millioner år.
Men der har også været perioder, hvor det var varmere end i dag.
Sådan var det for eksempel for omkring tre millioner år siden, hvor den globale gennemsnitstemperatur i en periode lå godt to grader over den, vi havde før industrialiseringen.
Jeg er sådan set ikke overrasket.
Det her studie bekræfter tidligere undersøgelser, men giver mere præcise og solide tal.
Aslak Grinsted, KUTo grader.
Det lyder måske ikke af meget – men det havde en enorm betydning for, hvordan verden dengang så ud.
Isen i de arktiske områder var nemlig langt mindre udstrakt, end den er i dag.
Isen var blevet til vand, og derfor var verdenshavene steget med adskillige meter - måske op til 25.
Et konservativt bud er dog en stigning på cirka 13 meter.
Det konkluderer en ny undersøgelse, som er blevet præsenteret i det videnskabelige tidsskrift Nature.
- Det viser, at klimaet ligger lige på vippen.
Vi kan potentielt miste en stor del af Antarktis, hvis klimaet bliver bare få grader varmere, fortæller Aslak Grinsted, der er lektor ved Is og Klima på Niels Bohr Institutet, efter at have læst om den nye undersøgelse.
Drivhusgasser har før varmet jorden opDen primære grund til, at det siden industrialiseringen er blevet varmere, er, at der er kommet flere drivhusgasser som CO2 i atmosfæren.
Før industrialiseringen var der for eksempel 280 ppm (parts per million, milliontedele, red.
) CO2 i atmosfæren.
I dag er der over 400 ppm.
Og netop 400 ppm er den mængde CO2, forskerne mener, der omtrent fandtes i atmosfæren for tre millioner år siden, da Jorden var to grader varmere.
Ved 400-450 ppm CO2, som der også var dengang, er der ikke permanent is på den nordlige pol.
Og Antarktis er også meget mindre.
Havniveauet svinger mellem 25-30 meter, og i ekstreme tilfælde op til 80 meter.
Erik Skivbjerg Rasmussen, GEUSOg generelt har drivhusgasser som CO2 spillet en rolle for Jordens klima.
Det fortæller seniorforsker ved GEUS, Erik Skivbjerg Rasmussen.
Han har selv undersøgt Jordens klima-historie, men har ikke været med til at lave den nye undersøgelse.
- For tolv millioner år siden begynder klimaet at ændre sig, og Jorden bliver koldere.
Men inden da var der omkring 250 millioner år med et meget varmere klima, fortæller han.
Det område, der i dag er Danmark, havde i lange perioder et klima, der var mindst lige så varmt som nutidens sydlige Florida.
Den megen varme skyldtes blandt andet et højt indhold af CO2 i atmosfæren, som kom fra blandt andet aktive vulkaner.
- Ved 400-450 ppm CO2, som der også var dengang, er der ikke permanent is på den nordlige pol.
Og Antarktis er også meget mindre.
Havniveauet svinger mellem 25-30 meter, og i ekstreme tilfælde op til 80 meter, siger Erik Skivbjerg Rasmussen.
© ScanpixMere CO2 i atmosfærenPå Mauna Loa Observatoriet på Hawaii har forskere siden 1958 målt atmosfærens CO2-koncentrationer.
Og koncentrationen er steget år for år.
Før industrialiseringen lå den på 280 ppm (parts per million, milliontedele).
I 2013 målte man for første gang en koncentration på 400 ppm CO2.
Siden har målingerne ligget stabilt på over 400.
I august 2019 var målingen på 409,95 ppm.
Kilde: co2.
earthAntarktis smelter ikke på en gangDet er altså ikke første gang, at forskerne kommer frem til, at store dele af isen på polerne kan forsvinde, hvis temperaturen stiger bare et par grader.
- Jeg er sådan set ikke overrasket.
Det her studie bekræfter tidligere undersøgelser, men giver mere præcise og solide tal, siger Aslak Grinsted.
Heldigvis er det ikke sådan, at den helt uforståeligt store isterning, der dækker Antarktis, smelter på én gang.
Selv ikke hvis vi kommer over den temperaturstigning på to grader, som ifølge Paris-aftalen skal undgås.
For det vil tage flere hundrede år, før vi oplever de fulde konsekvenser.
- Det kan godt lyde lidt beroligende, men samtidig er det også enormt skræmmende.
For den CO2-mængde, som vi topper på, vil have stor betydning for om havet ender med at stige fem, ti eller 20 meter om flere hundrede år, siger Aslak Grinsted.
FacebookTwitterKopier linkEmner:Antarktis|GEUS|Videnskab|Arktis|Københavns Universitet




https://www.dr.dk/nyheder/politik/jeppe-kofod-til-tyrkiet-stop-den-militaere-aggression-i-syrien

Tyrkisk offensiv i SyrienSe temaPolitikJeppe Kofod til Tyrkiet: Stop den militære aggression i SyrienDen danske regering vil have både Nato og EU til at sende et signal til Tyrkiet.
Udenrigsminister Jeppe Kofod og forsvarsminister Trine Bramsen deltog tidligere i dag i et møde i Udenrigspolitisk Nævn om sagen.
Af Emil Eller09.
okt.
2019 kl.
17.
46 | opdateret 09.
okt.
2019 kl.
18.
04Læs opDen danske udenrigsminister, Jeppe Kofod (S), vil sende et signal til Tyrkiet: Stop den militære aktion i det nordlige Syrien.
- Det handler om at sende et meget klart signal til Tyrkiet om at indstille de her kamphandlinger og sige til dem, at det, der foregår, risikerer at gå ud over en civilbefolkning og kampen mod Islamisk Stat.
- Det ønsker vi ikke, og derfor vil jeg kraftigt opfordre til at indstille kamphandlingerne og ikke vise den her form for militær aggression, siger Jeppe Kofod.
Militær aktion mod partnerTyrkiets præsident, Recep Tayyip Erdogan, oplyste tidligere i dag, at en militær operation i det nordlige Syrien er gået i gang.
Erdogan skriver, at Tyrkiets væbnede styrker sammen med syriske soldater har indledt en aktion mod de kurdiske militser PKK og YPG samt terrorgruppen Islamisk Stat.
Med støtte fra en international koalition anført af USA har YPG-militsen stået i frontlinjen i bekæmpelse af Islamisk Stat.
Tyrkiets mål med operationen er at angribe kurdiske militser og skabe en såkaldt sikkerhedszone i området mellem Tyrkiet og Syrien.
Tyrkiet ser den kurdiske YPG-milits som en trussel og betragter den som en del af det forbudte Kurdiske Arbejderparti (PKK).
På billedet ses tyrkiske militærkøretøjer på vej mod den syriske grænse tidligere i dag.
Jeppe Kofod kalder Tyrkiets aktion for en meget alvorlig handling.
Den danske regering vil derfor tage sagen op i både EU og Nato og i sidste ende få sendt et signal til Tyrkiet om at stoppe aktionen.
- Vi tager det op med Tyrkiet gennem Nato, vi tager det op i EU, og Danmark er helt fremme i den her kamp, siger han.
Hvad konsekvensen helt konkret skal være, hvis Tyrkiet ikke stopper operationen, kommer der dog ikke et svar på.
Det vigtige er i første omgang at sende et klart signal til Tyrkiet fra både EU og Nato, lyder det.
Amerikansk tilbagetrækning?
Den amerikanske præsident, Donald Trump, meldte for få dage siden ud, at en del af de amerikanske styrker skulle trækkes ud af området, hvilket også ville give mulighed for, at Tyrkiet kunne trænge ind i de kurdisk-kontrollerede områder ved grænsen.
Der har været meldinger om, at de første amerikanske soldater allerede er trukket ud af området, men ifølge udenrigsminister Jeppe Kofod er det ikke tilfældet.
Han fortæller, at den danske regering har fået oplyst, at der er tale om en "omrokering" af de amerikanske tropper.
Men han er ikke tilfreds med de meldinger, der er kommet fra USA.
- Der hersker ingen tvivl om, at det er vigtigt, at vi har en kontinuerlig og klar politik i forhold til koalitionens kamp mod Islamisk Stat, inklusiv amerikanerne.
- Der må ikke skabes usikkerhed, og derfor bryder jeg mig heller ikke om den usikkerhed, der kom forleden om, at amerikanerne muligvis vil trække sig ud af syrien, siger han.
FacebookTwitterKopier linkEmner:Donald Trump (politiker)|Islamisk Stat|Jeppe Kofod (politiker)|Tyrkiet|Militær




https://www.dr.dk/nyheder/penge/her-er-ministers-kriseplan-tre-ting-skal-sikre-bloed-brexit-landing

BrexitSe temaPengeHer er ministers kriseplan: Tre ting skal sikre blød Brexit-landingBrexit kan koste Danmark dyrt, lyder det fra erhvervsministeren.
Erhvervsminister Simon Kollerup præsenterer regeringens brexit-handlingsplan for små og mellemstore virksomheder hos tøjvirksomheden Les Deux på Frederiksberg.
Af Cecilie Toft Larsen09.
okt.
2019 kl.
21.
45Læs opHvis Storbritannien holder fast i en skilsmisse med EU uden en reel aftale, så kan det blive rigtig dyrt for danske virksomheder.
Hvad er et no deal-brexit?
Et no deal-brexit vil betyde, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EU's indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde - også i tilfældet af at briterne udtræder af EU uden en aftale.
Det gælder for eksempel flytrafik.
Det er derfor nødvendigt med et sikkerhedsnet, som skal sikre, at Brexit får så få konsekvenser for Danmark og danske virksomheder som muligt.
Det mener erhvervsminister Simon Kollerup (S), som i dag har fremlagt en handleplan for, hvordan små og mellemstore virksomheder skal forberede sig på et hårdt brexit.
Mindre virksomheder har nemlig ikke de samme ressourcer som de store, lyder det fra ministeren.
- Da brexit vil ramme os hårdt, har vi lavet en hjælpeplan til vores små og mellemstore virksomheder, som skal gøre, at de kan lande blødt, selvom vi risikerer at brage ind i et hårdt brexit, siger erhvervsministeren.
Her kan du få overblik over tre af de ting, som ministeren foreslår.
Opretter hotlineFor at matche virksomhedernes efterspørgsel, har Erhvervsministeriet som en del af handleplanen valgt at oprette hotlines samt at forlænge deres åbningstider.
Det medfører, at virksomheder hurtigere kan komme i kontakt med ministeriet for at få afklaret spørgsmål, som ministeriet kan svare på.
Her kommer pengene fra:•Det er penge fra Danmarks Erhvervsfremmebestyrelse, der skal betale planen.
•Bestyrelsen råder over midler fra EU's strukturfonde og midler til decentral erhvervsfremme.
•Danmarks Erhvervsfremmebestyrelse afsætter en ekstra ramme på 10 millioner kroner til den eksisterende brexit-indsat.
•Danmarks Erhvervsfremmebestyrelse afsætter desuden en ramme på op til 39 millioner kroner til at udarbejde vækststrategi og klarlægge strategiske kompetencebehov.
•Kilde: Erhvervsministeriet, Danmarks ErhvervsfremmebestyrelseSkal samarbejde med rådgivereEt andet punkt i planen handler om, at virksomheder gennem et tilskud til et rådgivningsforløb skal kunne tale med professionelle rådgivere fra erhvervshuse.
På den måde håber ministeren, at den enkelte virksomhed kan få styr på, hvilke ændringer der skal til for at komme gennem brexit med så få omkostninger som muligt.
Det kan være spørgsmål om certifikater, tilladelser og told, som virksomheder har brug for at få afklaret med erhvervsrådgivere for at kunne fortsætte handlen med Storbritannien efter 31.
oktober.
Ansattes viden skal løftesErhvervsministeren mener ikke, at viden og information alene kan løfte opgaven.
Også blandt ansatte og ledere i de små og mellemstore virksomheder er der brug for et kompetenceløft, mener ministeren.
Det skal ske ved, at Erhvervsministeriet giver den enkelte virksomhed et tilskud til at opnå den rette faglige viden, for at virksomheden kan udarbejde en plan for, hvordan de vil opnå vækst, når Brexit træder i kraft.
FacebookTwitterKopier linkEmner:Simon Kollerup (politiker)|Socialdemokraterne|Storbritannien|Erhvervs og vækstministeriet|EU-forhold




https://www.dr.dk/nyheder/udland/stigende-braendstofpriser-har-foert-til-baal-og-brand-i-gaderne-i-ecuador

UdlandStigende brændstofpriser har ført til bål og brand i gaderne i EcuadorDemonstranter stormede tirsdag Ecuadors parlament, før de blev smidt ud af politiet.
Af Kasper Duncan Gram (video) og Malthe Sommerand09.
okt.
2019 kl.
17.
07Læs opTirsdag var titusindvis af vrede ecuadorianere fra hele landet rejst til hovedstaden Quito.
Her stødte politi og demonstranter sammen.
Demonstranterne planlagde at marchere til regeringens hovedkvarter, og uroen havde tidligere fået præsident Lenin Moreno til at flytte regeringen til havnebyen Guayaquil, hvor den mødtes tirsdag.
Desuden har præsident Moreno tirsdag indført et forbud mod at opholde sig i områder omkring regeringens bygninger mellem klokken otte om aftenen og fem om morgenen.
Udgangsforbuddet gælder så længe, der er undtagelsestilstand i landet.
De seneste seks dage har Ecuador været ramt af landsdækkende protester mod blandt andet stigende brændstofpriser.
84 veje på tværs af 21 provinser er blevet blokeret af demonstranter, rapporterer Ritzau.
Hidtil er omkring 570 personer blevet anholdt under urolighederne.
Regeringen har bebudet en 60 dage lang undtagelsestilstand i landet.
FacebookTwitterKopier linkEmner:Ecuador




https://www.dr.dk/nyheder/kultur/gaming/ung-gamer-kylet-ud-af-vigtig-turnering-stoettede-demonstrationer-i-hongkong

Protester i HongkongSe temaGamingUng gamer kylet ud af vigtig turnering: Støttede demonstrationer i HongkongAmerikansk spilgigant har gjort sig upopulær blandt fans efter kontroversiel beslutning.
Her ses Hearthstone-spilleren Ng Wai Chung​​​​​​​ iført gasmaske og skibriller i den Blizzard-udsendelse, hvor han blev klippet ud på grund af sin støtte til Hongkong-demonstranterne.
(© Blizzard)Af Ellen Kirstine Jensen09.
okt.
2019 kl.
17.
39Læs opDen professionelle e-sportsudøver Ng Wai Chung – eller bare Blitzchung, som han kaldes i gamingverdenen – fra Hongkong er blevet bortvist fra en stor turnering i det digitale kortspil 'Hearthstone'.
Det sker, efter at den unge gamer erklærede sin sympati for de demonstrationer, der i øjeblikket foregår i Hongkongs gader rettet imod Kinas indflydelse på den delvis selvstændige region.
Om demonstrationerne i HongkongHongkong er en 'særlig administrativ region', der ligger i Kina.
Var fra 1841 en engelsk koloni, men blev overgivet til Kina i 1997 med midlertidigt begrænset selvstyre.
Hongkong har bibeholdt en række privilegier som ytringsfrihed, lokal regering og stemmeret, der risikerer at frafalde, når regionen efter planen bliver en 'rigtig' del af Kina i 2047.
Kina vil gerne allerede nu have større indflydelse over regionen, og et hongkongsk lovforslag om udlevering af Hongkongs indbyggere til Taiwan og Kinas fastland har vakt stor bekymring over Kinas indflydelse.
Det har i år skabt massive demonstrationer i Hongkongs gader.
Demonstrationerne gik for alvor i gang i juni 2019 og fortsætter stadig for fuld styrke i dag.
Den amerikanske spilgigant Blizzard, der står bag spillet og turneringen Hearthstone Grandmasters, har bortvist Ng Wai Chung fra spillet i et år og frataget ham hans præmiepulje, der ifølge Ng Wai Chung selv ligger på omkring 70.
000 kroner.
Det sker, fordi den unge gamer under et direkte interview, iklædt gasmaske og skibriller – en uniform, der er yndet af de hongkongske demonstranter – erklærede sin støtte til protesterne.
De skæbnesvangre ord, som den unge gamer ytrede under interviewet var "befri Hongkong, vor tids revolution", der har været et populært slogan under demonstrationerne.
Du kan se, hvordan Ng Wai Chung klippes ud under en direkte udsendelse her:I strid med Blizzards reglerBlizzard, der blandt andet også står bag 'World of Warcraft', henviser selv til, at Ng Wai Chung overskred konkurrencens regler, der blandt andet foreskriver, at man ikke må udtale sig på en kontroversiel måde, som potentielt kan skade spillerens eller Blizzards omdømme.
Men på trods af Blizzards sanktioner står Ng Wai Chung ved sine handlinger.
Det kunne give mig mange problemer, og sætte min personlige sikkerhed på spil.
Men jeg synes, at jeg har pligt til at udtale mig omkring det.
Ng Wai Chung- Der er alvorlige protester i mit land nu.
Mit opråb på stream var bare en anden form for deltagelse i den protest, jeg håber får mere opmærksomhed, siger han til Inven Global.
- Jeg ved godt, hvilken konsekvens min handling får.
Det kunne give mig mange problemer og sætte min personlige sikkerhed på spil.
Men jeg synes, at jeg har pligt til at udtale mig om det, fortsætter Ng Wai Chung.
Men det kunne godt tyde på, at Blizzard har lavet et selvmål af dimensioner.
Det fortæller Hans-Joachim Backe, der er lektor i computerspillenes historie og repræsentation af verden ved ITU i København.
Jeg tror på, at de omstøder deres beslutning, fordi det kan være farligt for Blizzard at være så pro-KinaHans-Joachim BackeFor et hav af dedikerede 'Hearthstone'-brugere raser nemlig over Blizzards håndtering af sagen.
Flere fans sværger på en Reddit-underside for spillet, at de boykotter 'Hearthstone', indtil sanktionerne mod Ng Wai Chung bliver tilbagerullet.
- Der er et kæmpe backlash (bagslag, red.
) på Reddit og Twitter over den her beslutning.
Folk er meget skuffede over Blizzards handling.
Jeg tror på, at de omstøder deres beslutning, fordi det kan være farligt for Blizzard at være så pro-Kina, siger Hans-Joachim Backe.
Maskerede unge har siden i sommer været på gaden for at demonstrere i Hong Kong.
Her ses en flok unge under en demonstration for en fængslet Hong Kong-aktivist.
Forskrækkede over Kinas strenge reglerMen det bliver sandsynligvis ikke sidste gang, at vi kommer til at se en stor spilproducent tage hensyn til Kina.
For ifølge Hans-Joachim Backe har de vestlige markeder på det seneste skuffet økonomisk.
Spilproducenterne retter derfor i stigende grad deres opmærksomhed mod det kinesiske marked, der oplever vækst og er det største enkeltmarked i verden.
Det er dog ifølge Hans-Joachim Backe ikke helt ukompliceret.
De strenge regler stiller høje krav til spilproducenterne, der føler stort pres fra den kinesiske regering som spilindustrien gerne vil holde sig gode venner med.
Hans-Joachim Backe- Jeg tror, at alle spilproducenterne er forskrækkede over Kinas strenge regler på gamingområdet.
Kinas internetpolitik er meget restriktiv, og de har i lang tid haft særlige versioner af spil, for eksempel en censureret udgave af 'World of Warcraft', hvor skeletterne og zombierne ser knap så uhyggelige ud.
- De strenge regler stiller høje krav til spilproducenterne, der føler et stort pres fra den kinesiske regering, som spilindustrien gerne vil holde sig gode venner med.
Det bliver altså helt sikkert ikke sidste gang, at vi kommer til at snakke om de her problemstillinger, siger Hans-Joachim Backe.
Største marked er det vestligeHan påpeger også, at Blizzards moderselskab Activision Blizzard er delvist ejet af den kinesiske gigaspilproducent Tencent, der har base i Kina, og derfor har stor interesse i at tilfredsstille den kinesiske regering.
Det største samlede marked er dog stadig det vestlige, og Activision Blizzards flirten med Kina er derfor en uheldig satsning, mener Hans-Joachim Backe.
- Det var deres judgement call at smide ham ud, men jeg er ikke sikker på, at det er en god beslutning, siger Hans-Joachim Backe om Blizzards sanktioner.
FacebookTwitterKopier linkEmner:Kina|Hong Kong|Computerspil|Activision|World of Warcraft




https://www.dr.dk/nyheder/indland/kaldte-patient-sin-slave-nu-er-han-doemt-ydmygende-seksuel-behandling

Det perfekte offerSe temaIndlandKaldte patient for sin slave: Nu er han dømt for ydmygende seksuel behandlingLandsretten skærper straffen for østjysk psykologs seksuelle udnyttelse af patient.
Psykologens kvindelige patient ”Sara” fortalte i februar i DR’s podcast ”Det Perfekte Offer 2”, hvordan hun oplevede psykologens seksuelle misbrug af hende.
(FOTO: © 2019 Anita Graversen) (© © 2019 Anita Graversen)Af Emil Eusebius Olhoff-Jakobsen09.
okt.
2019 kl.
17.
01Læs opDen østjyske psykolog Morten Sveistrup Hecksher er i dag blevet kendt skyldig af Vestre Landsret i Aarhus i at have udsat en patient for ydmygende seksuel behandling.
Dermed følger landsretten byrettens dom fra februar, der slog fast, at psykologen udnyttede sin patients behandlingsmæssige afhængighed af ham.
Men hvor psykologen i byretten blev idømt én måneds ubetinget fængsel og to måneders betinget fængsel, har landsretten nu afgjort, at psykologen skal afsone alle tre måneder.
Samtidig fastslår landsretten, at psykologen i fem år ikke må arbejde som psykolog.
Det er to år mere, end hvad byretten kom frem til.
Patient: ”Han har fucket med mit hoved”Psykologens kvindelige patient ”Sara” fortalte i februar i DR’s podcast ”Det Perfekte Offer 2”, hvordan hun oplevede psykologens seksuelle misbrug af hende.
Læs også:Sara blev misbrugt seksuelt af sin psykolog: Jeg har mareridt om ham hver nat- Jeg har mareridt om ham hver nat.
Han sidder i hver celle af min krop.
Det andre mænd har gjort imod mig, det har groft sagt kun været imod min krop, men psykologen har fuldstændig fucket med mit hoved, sagde Sara dengang til P1 Dokumentar.
Sara er ikke kvindens rigtige navn.
Af hensyn til hende og hendes børn har P1 Dokumentar valgt at anonymisere hende.
Kendte til psykologs behandlingsdom”Det Perfekte Offer 2” afslørede i februar, at Psykolognævnet vidste, at psykologen gik i ambulant psykiatrisk behandling, da ”Sara” klagede til Psykolognævnet i 2017.
Alligevel greb nævnet ikke ind.
Læs også:Psykolog var selv i behandling, da han misbrugte patient seksueltDerfor kunne psykologen i over et år fortsætte med at tage imod patienter med tilskud fra det offentlige, selvom der lå en klage om ydmygende seksuel behandling fra en patient.
Først i maj 2018 fratog Psykolognævnet Morten Sveistrup Heckshers autorisation midlertidigt på baggrund af politiets sigtelse af ham.
Podcasten afdækkede samtidig, at Dansk Psykolog Forening i næsten to år havde en klage over psykologens seksuelle misbrug liggende uden at orientere tilsynsmyndighederne om sagen.
Læs også:Ekspert: Psykologforening holder hånden over psykolog dømt for seksuelt misbrugDR har ikke før nu bragt psykologens navn, da dommen fra byretten i februar blev anket.
DR bringer hans navn, da DR mener, at det er i offentlighedens interesse.
Du kan læse Psykolognævnets offentlige afgørelser om autoriserede psykologer her.
FacebookTwitterKopier linkEmner:Sundhed og velvære|DR P1|Seksualitet|Jylland|Dansk Psykolog Forening




https://www.dr.dk/nyheder/indland/laes-svarene-aja-og-valentina-lever-super-klimavenligt-det-er-hverken-ekstremt-eller






https://www.dr.dk/nyheder/udland/vidne-til-skyderi-i-tysk-alle-raabte-og-skreg

UdlandVidne til skyderi i tysk by: 'Alle råbte og skreg'Øjenvidne fortæller, at han gemte sig fra bevæbnet mand på restaurants toilet.
En politibetjent står ved siden af gerningsstedet, hvor to personer blev dræbt i Halle,.
Af Signe Mai Vilsbøll og Mathilde Bugge09.
okt.
2019 kl.
17.
17Læs opTo personer er dræbt efter et skyderi i den østtyske by Halle.
Et vidne til hændelsen, Conrad Rößler, fortæller til den tyske tv-station RTL, at han så den formodede gerningsmand.
Manden bevægede sig mod den kebabrestaurant, hvor vidnet var i gang med at bestille mad.
- Alle gæster ved siden af mig løb væk.
Altså også mig.
Jeg tror, vi var fem-seks i alt.
Alle råbte og skreg, siger Conrad Rößler.
- Jeg gemte mig på toilettet.
De andre søgte en bagudgang, men jeg vidste ikke, om der overhovedet var en.
- Jeg låste mig inde på toilettet og skrev til mine forældre.
Så hørte jeg endnu et højt knald og høje råb.
Da politiet kom ind og spurgte, om der stadig var nogen, råbte jeg, at jeg var der.
Iklædt militærtøjIfølge vidnet Conrad Rößler var den formodede gerningsmand ikke så høj, ligesom han var iklædt militærlignende uniform og maskeret.
En robot arbejder ved siden af gerningsstedet, hvor to personer blev dræbt i Halle i dag.
Conrad Rößler var sikker på, at manden ville skyde omkring sig på restauranten.
Han stormede mod stedet med skydevåbnet, og pludselig kastede han noget, der lignede en granat.
- Den sprang ikke i butikken.
Men han hævede sit gevær og skød mod kebabstedet mindst en gang, siger Conrad Rößler.
FacebookTwitterKopier linkEmner:Kriminalitet




https://www.dr.dk/nyheder/udland/tyrkisk-offensiv-i-syrien-maal-ramt-paa-begge-sider-af-graensen

Tyrkisk offensiv i SyrienSe temaUdlandTyrkisk offensiv i Syrien: Mål ramt på begge sider af grænsenKampfly bomber 50 kilometer inde i Syrien, mens byer i Tyrkiet er ramt af missiler.
Røg stiger op, efter tyrkiske kampfly har bombet mål i byen Ras al-Ain  i det nordlige Syrien.
Af Jakob Busk Olsen09.
okt.
2019 kl.
19.
11 | opdateret 09.
okt.
2019 kl.
21.
58Læs opDen tyrkiske hær har onsdag aften indledt en landoffensiv i det nordlige Syrien øst for floden Eufrat.
Det oplyser det tyrkiske forsvarsministerium, skriver Reuters.
Det kommer i kølvandet på flyangreb mod de kurdiske militser i området, hvor der bliver bombet på begge sider af grænsen mellem Tyrkiet og Syrien.
Tyrkiet indledte tidligere i dag en ventet offensiv mod kurdiske militser, der kontrollerer et stort område i det nordlige Syrien.
Tyrkiske kampfly og artilleri har ramt adskillige mål så langt som 50 kilometer inde i de kurdiske områder.
Foreløbig melder Det Syriske Observatorium for Menneskerettigheder om, at en kurdisk soldat er blevet dræbt, mens seks andre er såret.
Det skriver AP.
Observatoriet, der støtter oprørere i Syrien, oplyser, at tusinder af civile er på flugt fra de tyrkiske bombardementer.
Nyhedsbureauer skriver samtidig, at flere grænsebyer i Tyrkiet er blevet ramt af granater og raketter.
Der er ingen oplysninger om tilskadekomne på en tyrkiske side.
Et foto af Tyrkiets præsident Recep Tayyip Erdogan, da han gav ordren om at indlede operationen.
SikkerhedszoneDen tyrkiske militæroperation kommer, efter USA's præsident, Donald Trump, besluttede sig for at trække amerikanske soldater ud af det nordlige Syrien.
Her har den kurdiske milits YPG gået forrest i kampen mod terrorgruppen Islamisk Stat med støtte fra en international koalition, der var ledet af USA.
Tyrkiet opfatter dog YPG og andre kurdiske grupper som terrorbevægelser, som man ikke kan acceptere lige på anden side af grænsen.
Derfor er målet med Tyrkiets militære fremstød i Syrien at skabe en sikkerhedszone mellem de kurdiske områder og Tyrkiet.
Læs også:Erdogan: Militæroperation i Syrien er i gangFransk fordømmelseEU's kommissionsformand, Jean-Claude Juncker, kræver, at Tyrkiet indstiller sin militære operation i Syrien mod kurdiske mål.
Han lader forstå, at EU ikke vil være med til at betale for Tyrkiets sikkerhedszone ved grænsen til Syrien.
- Jeg opfordrer Tyrkiet, ligesom andre aktører til at handle varsomt og indstille operationen, siger han i Europa-Parlamentet.
Byen Tal Abyad var mål for tyrkiske bomber.
Frankrigs Europa-minister, Amelie de Montchalin, fordømmer Tyrkiet.
Hun siger, at Frankrig sammen med Tyskland og Storbritannien arbejder på en fælles erklæring, "som vil være ekstremt klar om den kendsgerning, at vi meget stærkt fordømmer den tyrkiske kampagne mod de kurdiske styrker i det nordøstlige Syrien".
Natos generalsekretær, Jens Stoltenberg, har givet en forsigtig erklæring, hvor han beder Nato-landet Tyrkiet om at være varsom under operationen i Syrien.
- Det er vigtigt at undgå handlinger, som yderligere måtte destabilisere regionen, øge spændingerne og forårsage mere menneskelig lidelse, siger han under et besøg i Italiens hovedstad, Rom.
FacebookTwitterKopier linkEmner:Donald Trump (politiker)|Islamisk Stat|Jean-Claude Juncker (politiker)|Syrien|Militær




https://www.dr.dk/sporten/fodbold/england/truer-med-voldsom-reaktion-ved-racisme-engelske-fodboldstjerner-er-klar-til

EnglandTruer med voldsom reaktion ved racisme: Engelske fodboldstjerner er klar til at bryde reglerDet engelske landshold er klar til at forlade banen, hvis de hører racistiske tilråb.
Fikayo Tomori fortæller om de tre trin, som Uefa siger, man skal følge i forbindelse med racisme i en fodboldkamp.
Af Frederik Palle09.
okt.
2019 kl.
19.
00Læs opI disse dage mødes fodboldlandsholdene i Europa forud for nogle meget afgørende EM-kvalifikationskampe.
Det store samtaleemne burde derfor være det taktiske oplæg til de kommende kampe, men det er det ikke på det stjernespækkede engelske landshold.
Her taler man i stedet om racisme.
- Det påvirker ikke bare en spiller, det påvirker hele holdet.
Sådan lyder det fra den engelske angrebsprofil Tammy Abraham, der er oprørt, og det er velbegrundet.
Flere af de engelske landsholdsspillere har på det seneste nemlig mærket racisme rettet mod dem fra tilskuerpladserne.
Raheem Sterling pegede mod sine ører, da han scorede i landskampen mod Montenegro i marts som et signal til de tilskuere, der råbte de racistiske ting.
Den store profil Raheem Sterling mærkede det så sent som for en måned siden iført den engelske landsholdstrøje, da man slog Bulgarien 4-0 på Wembley.
Men også mod Montenegro i marts oplevede han racistiske tilråb.
Og seneste offer er netop den 22-årige Tammy Abraham fra Chelsea, der er med landsholdet for første gang i forbindelse med betydningsfulde kampe.
Det betyder, at det engelske landshold er ekstra opmærksomme på racistiske tilråb i de kommende kampe, hvor modstanderne hedder Bulgarien og Tjekkiet.
- Vi har haft møder omkring racistiske tilråb fra publikum, og vi har talt om, hvordan vi skal håndtere situationen.
Harry Kane (anfører, red.
) har endda sagt, at hvis det sker, og vi ikke er tilfredse med det, så forlader vi alle banen sammen, siger Tammy Abraham ifølge The Guardian.
Andreas Christensen er holdkammerat med Tammy Abraham hos Chelsea, og han mærkede på nærmeste hold, hvordan angriberen blev angrebet med racisme på de sociale medier efter et brændt straffespark i Super Cup-finalen mellem Chelsea og Liverpool.
Tammy Abraham sammen med sin danske holdkammerat Andreas Christensen.
- Jeg ved, at det er noget, der går ham på.
Han går meget op i, at folk godt kan lide ham, så det er noget, der går ham dybt på, når han oplever sådan noget, forklarer den danske forsvarsspiller.
- Tammy Abraham har håndteret det godt og svaret igen med en masse mål.
Han har ligesom lagt det bag sig, hvilket man må give kæmpe cadeau for, forklarer Andreas Christensen.
De tre trinDet europæiske fodboldforbund (Uefa) har nedskrevet, hvordan racistiske tilråb skal håndteres i tilfælde af, at det sker i løbet af en kamp.
Det foregår med tre trin.
Derfor har englænderne specielt fokus på Bulgarien- Sidste opgør mod Bulgarien i september på Wembley oplevede Raheem Sterling racistiske tilråb.
- Bulgariens tilskuere blev dømt fra racistisk opførsel i Prag i juni mod Tjekkiet.
- Blev ligeledes dømt for racistisk opførsel hjemme mod Kosovo.
- Sidste gang England spillede i Sofia i 2011, var kampen også præget af racisme.
- De to bulgarske klubhold Levski Sofia og PFC Lokomotiv Plovdiv 1926 er også dømt for racisme.
Det første skridt er at stoppe kampen og få stadionspeakeren til at bede tilskuerne om at stoppe med den racistiske adfærd.
Hvis det ikke sker, bliver kampen suspenderet, indtil man finder ud af, om kampen skal fortsættes eller aflyses.
Det er tre trin, som den engelske landstræner Gareth Southgate har brugt tid på at sætte sine spillere ind i op til de kommende to kampe.
Men spillerne er altså klar til at glemme reglerne og bare forlade banen, hvis de hører noget, der går over grænsen.
- Det er en hold-ting.
Man skal ikke isolere én person.
Harry (Kane, red) stillede spørgsmålet, om vi i stedet for at gå gennem de tre trin kunne stoppe kampen, uanset hvad den står.
Hvis vi ikke er glade som et hold, vil vi beslutte, om vi vil blive på banen eller ej, forklarer Tammy Abraham.
Hvis det engelske landshold beslutter at forlade banen og dermed ikke følger Uefas tre trin, så kan de i værste tilfælde risikere at blive taberdømt, men for spillerne er budskabet vigtigere.
- Jeg kan ikke sætte mig ind i, hvad de går igennem, men vi har prøvet så mange ting, men det sker stadig, så hvorfor ikke prøve noget nyt?
Andreas Christensen om englændernes beslutning- Vi vil bare lade det engelske fodboldforbund, eller hvem det bliver, finde ud af, hvad der vil ske – med resultat og pointene, siger Tammy Abraham, der samtidig påpeger, at de tre trin bare åbner op for, at man kan råbe hvad som helst uden at blive straffet.
På det danske fodboldlandshold er racisme også et emne, der af og til bliver nævnt, men Andreas Christensen fortæller, at man ikke har en plan om at udvandre, hvis det sker, som man har på det engelske landshold.
- Vi håber bare, at det ikke kommer til at ske for os.
Det burde ikke eksistere.
Jeg tror egentlig bare, at vi kigger fremad, og så bruger vi landsholdet og vores klubber til at lave nogle kampagner, og forhåbentlig kan det gøre en kæmpe forskel, siger den danske forsvarsspiller.
Han fortæller også, at Chelsea gør et stort arbejde uden for banen for at hjælpe klubbens spillere i de her situationer, og spillerne står hele tiden til rådighed, hvis de kan hjælpe til med noget såsom kampagner.
Tammy Abraham brændte straffespark i Super Cup-finalen mod Liverpool og oplevede efterfølgende racisme på de sociale medier.
Her kan deres personlige platforme på de sociale medier være et sted, hvor man når ud til mange mennesker.
Andreas Christensen ønsker ikke at komme med personlige holdninger til, hvad han ville gøre, hvis han var i en situation som det engelske landshold, men han har ikke noget imod den beslutning, de har taget, hvis de føler, at det er den rigtige.
- Det er jo dem, der har været ude for det, så hvis det er det, de føler for, så skal de gøre det.
Hvis det er det, de mener, der virker bedst og har størst effektivitet, så ja, hvorfor ikke?
- Jeg kan ikke sætte mig ind i, hvad de går igennem, men vi har prøvet så mange ting, men det sker stadig, så hvorfor ikke prøve noget nyt?
Det burde overhovedet ikke være et emne i 2019, siger Andreas Christensen.
England møder Tjekkiet på fredag og Bulgarien på tirsdag.
Begge kampe er på udebane.
FacebookTwitterKopier linkEmner:Gareth Southgate (fodboldtræner)|Harry Kane (fodboldspiller)|Ligebehandling|UEFA|Bulgarien




https://www.dr.dk/sporten/fodbold/hongkong-maa-punge-ud-pibekoncert-mod-kinesisk-hymne

FodboldHongkong må punge ud for pibekoncert mod kinesisk hymneFodboldfans i Hongkong peb ad den kinesiske nationalmelodi, og det koster nu fodboldforbundet dyrt.
Der var demonstrationer på tilskuerpladserne, da Hongkong mødte Iran 10.
september.
09.
okt.
2019 kl.
15.
23Læs op15.
000 schweizerfranc eller godt 100.
000 danske kroner.
Så meget koster det Hongkongs Fodboldforbund, at tilskuere peb under afspilningen af den kinesiske nationalhymne før en landskamp.
Det Internationale Fodboldforbund, Fifa, meddeler, at Hongkong skal punge ud som straf for ikke at respektere en nationalhymne.
Episoden fandt sted før en VM-kvalifikationskamp mod Iran 10.
september.
Hongkong har sit eget fodboldlandshold, men landet er underlagt Kina, som man også deler nationalhymne med.
Der var flere demonstrationer før, under og efter kampen mellem Hongkong og Iran.
 Demonstrators wave black Hong Kong flags in support of anti-government protesters at a football World Cup qualifier match between Hong Kong and Iran, at Hong Kong Stadium, China September 10, 2019.
REUTERS/Athit Perawongmetha 1 / 2Der var flere demonstrationer før, under og efter kampen mellem Hongkong og Iran.
1 / 2Demonstrators wave black Hong Kong flags in support of anti-government protesters at a football World Cup qualifier match between Hong Kong and Iran, at Hong Kong Stadium, China September 10, 2019.
REUTERS/Athit Perawongmetha 2 / 2Det var således "deres egen" nationalmelodi, Hongkongs fans piftede ad, mens de demonstrativt vendte ryggen mod banen.
I Hongkong har der siden i sommer været demonstrationer, og landet er havnet i en politisk krise.
Protesterne begyndte som modstand mod et lovforslag om udlevering af Hongkong-borgere til retsforfølgelse i Kina.
Siden har det udviklet sig til en protest mod det kinesiske styre.
Krisen har på det seneste bredt sig til sportens verden.
Kina har således lagt den nordamerikanske basketliga NBA på is, efter at Houston Rockets' general manager i sidste uge erklærede sin støtte til borgerne i Hongkong.
/ritzau/FacebookTwitterKopier linkEmner:FIFA|Hong Kong|Kina|Fodbold|Houston Rockets




https://www.dr.dk/nyheder/indland/nye-bilbrande-i-aarhus-i-nat-mindst-90-gange-er-det-sket-i-byen-i-aar

IndlandNye bilbrande i Aarhus i nat: Mindst 90 gange er det sket i byen i årI september var der adskillige bilbrande i både Århus og København, viser tal fra brandberedskaber.
Mindst 90 bilbrande er indtil videre brudt ud i området omkring Aarhus.
Af Sophie Bavnhøj09.
okt.
2019 kl.
16.
06Læs opDet er ikke helt ufarligt at have bilen parkeret i Danmarks største byer, der uge efter uge rammes af bilbrande.
I nat brød flere biler igen i brand i Aarhus.
Først på en parkeringsplads i Åbyhøj, hvor to biler fik større brandskader, og ud på natten gik endnu en brand ud over fire biler i boligområdet Fjældevænget i Aarhus V.
Ifølge Østjyllands Politi spredte begge brande sig fra én bil til flere.
Ingen er kommet til skade.
Bilbrande i AarhusFlere bydele i Aarhus har været plaget af bilbrande i løbet af 2019.
De værst ramte postnumre er:Aarhus V: 17 bilbrande.
Brabrand: 20 bilbrande.
Tilst: 9 bilbrande.
Tallet af bilbrande er steget i 2019 for alle tre bydele.
Indtil videre har der været mindst 90 bilbrande i Aarhus i 2019.
I 2018 var der 75 bilbrande i området.
I 2017 var der 90 bilbrande.
Kilde: Østjyllands BeredskabAarhus-området har generelt været plaget af bilbrande.
Alene i september i år er Østjyllands Beredskab rykket ud til 13 brande.
Til sammenligning rykkede det lokale beredskab ud til seks bilbrande i samme måned i 2018 og 2017.
Til trods for det store antal brande, mener politiinspektør ved Østjyllands Politi Michael Kjeldgaard, at det er for tidligt at komme med endeligt svar på, hvad brandene skyldes.
- Vi ser med meget stor alvor på de påsatte bilbrande, og derfor er vi også i fuld gang med en større koordineret efterforskning af de seneste ugers brande.
Vi har forskellige hypoteser og spor, som vi forfølger, udtaler politiinspektøren i en pressemeddelelse.
Påsatte brande i Aarhus og KøbenhavnIndtil videre har Aarhus-egnen haft mindst 90 bilbrande i 2019.
Østjyllands Politi undersøger alle hændelser, men der er ifølge Jakob Christiansen ikke tegn på, at brandene har nogen særlig relation til bandemiljøet i byen.
- Vi har ingen indikationer om, at det skyldes bandekonflikt, siger han.
Også i København er der problemer med bilbrande, og ifølge Tim Simonsen, der er operationschef i Hovedstadens Beredskab, er brandene typisk påsat.
- Moderne biler brænder ikke af sig selv, siger operationschefen, der ikke længere er overrasket, når et opkald om bilbrande i Storkøbenhavn når beredskabet.
De første ni måneder af 2019 er Hovedstadens Beredskab rykket ud til mere end 200 bilbrande.
Mestendels på Nørrebro, i Københavns Nordvest-kvarter og i Albertslund på Københavns Vestegn.
- Årsagerne kan være forskellige, men vi har set episoder med skyderier i kriminelle miljøer, hvor bilerne, der er benyttet i forbindelse med skyderierne, bliver brændt af, forklarer Brian Belling, leder for afdelingen for personfarlig kriminalitet hos Københavns Politi.
DriveNow-biler i brandFlere privatpersoner har mistet deres bil til brandene, men det rammer også firmaer som bybilskonceptet DriveNow.
I september brød tre af virksomhedens biler i brand, og sagen er endnu ikke opklaret, oplyser transportselskabet Arriva, der står bag driften af bilerne.
De venter på politiets konklusion.
Arrivas kommunikationschef, Thomas Fog-Petersen, fortæller, at virksomheden ikke tidligere har oplevet bilbrande.
Derfor mener han ikke, de kan skyldes en mekanisk fejl.
Antallet af bilbrande er ifølge operationschef Tim Simonsen ikke umiddelbart stigende i København.
Virkeligheden er dog en anden i Aarhus, hvor politiet forsikrer om, at der er efterforskere på sagen.
FacebookTwitterKopier linkEmner:Aarhus|Brande|København|Østjyllands Politi|Drive Now




https://www.dr.dk/nyheder/regionale/sjaelland/museum-siger-stop-efter-efterlysning-vi-drukner-i-pornoblade

SjællandMuseum siger stop efter efterlysning: 'Vi drukner i pornoblade'Koldkrigsmuseet Stevnsfortet manglede gamle pornoblade til en udstilling om livet under den Kolde Krig.
Stakkevis af Anders And blade og Ugens Rapport har nu fundet vej til Koldkrigsmuseet Stevnsfort.
(© Koldkrigsmuseum Stevnsfort)Af Lukas Seier Dencher og Julie Würtz09.
okt.
2019 kl.
15.
31Læs opLange fingre har fået udstillingsbordet til at stå tomt i Koldkrigsmuseet Stevnsfortet på Sydsjælland.
Det drejer sig om det kulørte blad Ugens Rapport, som besøgende over tid har nappet så mange eksemplarer af, at der til sidst ikke var flere tilbage.
Derfor efterlyste museet i et opslag på Facebook flere af de gamle pornografiske magasiner i perioden fra år 1972 til 2000.
- Tidligere har vi haft Ugens Rapport til at ligge i udstillingen, men de har det med at forsvinde, og nu er vi løbet tør.
Det er et lidt fjollet men også reelt problem.
Vi mangler Ugens Rapport og Anders And-blade fra den Kolde Krigs periode, lød det i sidste uge fra Iben Bjørnsson, der er inspektør på Koldkrigsmuseum Stevnsfort.
Museet havde først erstattet de pornografiske blade med boligmagasinet Bo Bedre, men personalet kunne forstå på tidligere tjenestegørende på Stevnsfortet, at det ikke var et magasin, som soldaterne læste dengang.
- Derfor efterlyste vi pornoblade som Ugens Rapport og tegneserier som Anders And.
Det gør vi, fordi vi har en udstilling, der har noget autenticitet, forklarer Iben Bjørnsson.
Fået flere flyttekasserOg blade har museet fået.
Faktisk har det fået så mange donationer, at de ikoniske blade er stablet i flere flyttekasser.
- Det har været helt overvældende.
Vi var bange for, om folk ville tage os alvorligt, fordi det var en lidt fjollet efterspørgsel.
Men folk synes, at det var sjovt, og det gjorde, at de var gavmilde, lyder det overrasket fra museumsinspektøren.
Flere blade på bordet ved en udstilling på Koldkrigsmuseum Stevnsfort var udskiftet med Bo Bedre, efter museet oplevede, at flere eksemplarer af Ugens Rapport var forsvundet fra udstillingen.
(© Koldkrigsmuseum Stevnsfort)Derfor er museet nødt til at sige stop til at få flere blade fra den efterspurgte periode.
- Nu er vi oppe på to flyttekasser.
Det er meget, som vi skal have plads til at opbevare.
Vi har faktisk næsten ikke mere plads, siger Iben Bjørnsson.
- Vi er nødt til at sige stop.
Vi drukner i pornoblade.
Folk skal stadig ikke stjæleSelv om museets ansatte er tilfredse med de mange autentiske blade, har museumsinspektøren stadig et klart budskab.
- Vi er dækket ind med magasiner den næste lange årrække, men folk skal dog stadig ikke småhapse dem, siger Iben Bjørnsson, der understreger vigtigheden af at have Ugens Rapport liggende som en del af museets udstilling.
- Det siger noget om, at Forsvaret var en meget mandsdomineret arbejdsplads dengang.
Bladet fortæller om en kultur, der var i Forsvaret, siger hun.
Ugens Rapport udkom første gang i 1972, og bladet var særligt kendt for sine billeder og historier om nøgne damer.
Siden ændrede bladets titel sig til Classic Rapport og blev udgivet en gang om måneden frem til år 2010.
FacebookTwitterKopier linkEmner:Ugens Rapport|Museer|Stevnsfortet|Pornografi|Sjælland




https://www.dr.dk/nyheder/viden/klima/skal-dine-penge-gavne-eller-svine-saadan-bliver-dit-forbrug-klimavenligt

Klimaforandringer - en varmere verdenSe temaKlimaSkal dine penge gavne eller svine?
Sådan bliver dit forbrug klimavenligtVores opsparinger står ikke bare og samler støv.
De udleder også store mængder CO2.
Mange af vores penge går til den sorte industri.
Her får du tre bud på, hvordan dine penge bliver mere klimavenlige.
Af Sine Skott09.
okt.
2019 kl.
16.
27Læs opSpis ikke oksekød.
Lad bilen stå.
Drop flyveturen.
De mange klimavenlige råd står i kø, men har du tænkt over, at du kan hjælpe klimaet ved at investere dine penge rigtigt?
Hvem er eksperterne?
Anders Nolting Magelund er tidligere forskningschef på Sustainia.
Anna Fenger Schefte har skrevet om klima, forbrug og bæredygtighed i ti år.
Sammen har de skrevet bogen 'Klimaguiden'.
De færreste af os er opmærksomme på, at vores penge kan være en klimasynder, fortæller Anders Nolting Magelund, som er forfatter til bogen 'Klimaguiden.
'- Hvis du har 200.
000 kroner i et pensionsselskab, så kan det i mange tilfælde svare til CO2-udledningen for op til 21 biler hvert år, siger han og forklarer, at det er, fordi mange pensionsselskaber lige nu investerer penge i den såkaldte 'sorte industri' med olie og kul.
Men der er faktisk tre simple ting, vi kan gøre med vores penge, uden at vi behøver at lægge vores hverdag helt om.
1Køb færre ting og i bedre kvalitet- Forbrug mindre og gå efter kvalitet, gentager Anders Nolting Magelund flere gange.
Ifølge ham skal du bruge din smartphone eller computer i mindst syv år, før den er klimavenlig.
Vores biler skal holde i 20-50 år.
Det er nemlig ikke det, at vi bruger vaskemaskinen eller smartphonen, men i stedet produktionen, som virkelig koster i CO2-regnskabet.
- Køb nogle ting, der holder længe, for det er meget tungt at producere dem, forklarer han.
2Skift til et grønt el-selskabI Danmark er det den samme el, vi får ind i stikkontakterne, uanset hvor vi bor.
En stor andel af strømmen kommer fra vedvarende energi, men alligevel er der forskel på, hvor klimavenlige el-selskaberne er.
- Man kan gå efter nogle af de selskaber, som har et klimaprodukt.
De kan investere i grønne projekter.
De har en klar politik, og det kan du ændre ved et enkelt klik, siger han og henviser til Forsyningstilsynets gratis test.
Her kan du krydse af i 'kun klimavalg,' og så kan du se, hvad der er billigt for dig.
- Så har du allerede gjort utrolig meget fra din sofa.
Det er overraskende nemt, forklarer Anders Nolting Magelund.
3Vælg en bank og pensionsselskab, der ikke investerer i kul og olieFor fem til ti år siden blev grønne investeringer kategoriseret under 'højrisiko'.
Nu er der penge i det.
- Grønne investeringer giver efterhånden et godt afkast.
Det er en rigtig god forretning, siger Anders Nolting Magelund.
Grønne milliarder på vejDe danske pensionskasser vil frem mod år 2030 investere 350 milliarder kroner i grøn omstilling.
Det svarer til cirka 10 procent af den samlede pensionsformue.
Kilde: Statsministeriet.
Men selvom pensionsselskaberne og bankerne får grønnere profiler, ved mange danskere ikke, hvor stor en forskel det gør, om de vælger den ene frem for den anden.
- Men det batter noget, fordi vi har sindssygt mange penge i landets pensionsselskaber.
Der er vildt meget forskel på, hvordan de investerer vores penge.
Nogen investerer kun grønt, mens andre også investerer i kul og olie, siger medforfatter til bogen 'Klimaguiden', Anna Fenger Schefte.
Har du en god idé?
Historien blev til i DR's konstruktive radioprogram 'Public Service', som søger løsninger frem for problemer.
Har du en god idé til, hvordan vi kan tackle klimaudfordringerne?
Så send den til publicservice@dr.
dkDerfor har din bank og dit pensionsselskab godt af en opringning, mener hun.
- Man kan snakke med sin bank om, hvorvidt de investerer i noget grønt.
Og hvad de i det hele taget investerer i.
Det er der ikke særlig mange, der gør med grønne briller på, forklarer hun og tilføjer, at vi sammen med vores kolleger og arbejdsplads også kan skifte til et grønnere pensionsselskab.
Verdensnaturfonden lavede for få dage siden en klima-rating af de 17 største danske pensionsselskaber.
Fonden beskriver udviklingen sådan her: 'Generelt ses en stigning i beløb og andel af grønne energiinvesteringer.
Men den reelle andel af grønne energiinvesteringer er stadig lille.
'12 ud af 17 selskaber refererer nu direkte til Paris-aftalen i deres investeringspolitik.
Her skal vi huske, at vi som forbrugere har en kæmpe magt.
Hvis vi forventer, at der bliver investeret i grønne frem for sorte brancher, så er det dét, vi ender med at få, mener de to eksperter.
- Når brugerne begynder at mene noget, så begynder alle virksomheder at lytte og rykke sig.
Det ser vi eksempelvis på kødområdet lige nu, hvor der sker utrolig meget, fortæller Anders Nolting Magelund.
Han håber, at banker og pensioner bliver det næste.
Merkur Bank fortæller, at de oplever stor interesse fra kunder, som vil investere mere grønt.
Fynske Bank oplever det ikke endnu, men de forventer, at det er på vej og forbereder sig på en øget efterspørgsel.
FacebookTwitterKopier linkEmner:Pensionsselskaber|Erhverv|Forbrug|Radikale Venstre|Fynske Bank




https://www.dr.dk/nyheder/udland/video-dansk-pigekor-synger-prinseparrene-i-paris

UdlandVIDEO Dansk pigekor synger for prinseparrene i ParisEn festmiddag på Paris’ rådhus blev indledt med dansk aftensalme.
Kronprinsparret går op ad trappen, hvor pigekoret har taget plads.
Af Kasper Duncan Gram09.
okt.
2019 kl.
15.
12Læs opKronprins Frederik, kronprinsesse Mary, prins Joachim og prinsesse Marie blev hilst velkommen af B.
S.
Ingemanns salme ’Fred hviler over land og by’, da de ankom til Paris’ rådhus i går.
DR PigeKoret stod for fremførelsen, der skete i forbindelse med en festmiddag under et tre dage langt besøg i Frankrig.
Her er de kongelige flankeret af 50 danske virksomheder og en stribe ministre, som alle deltager for at styrke de dansk-franske relationer.
Læs også:Kronprinsen i sit andet hjem, Frankrig: 'Selvfølgelig kommer der masser af gode minder op om min far'I dag skal DR PigeKoret synge ved et skolebesøg, hvor kronprinsesse Mary og den franske førstedame deltager.
Kronprinsesse Mary har været protektor for DR PigeKoret siden foråret 2018.
FacebookTwitterKopier linkEmner:DR PigeKoret|Royalt|Frankrig|Paris




https://www.dr.dk/sporten/fodbold/landsholdet/skoensang-i-tbilisi-landsholdet-kaemper-med-tempoet-paa-nationalmelodien

LandsholdetSkønsang i Tbilisi: Landsholdet kæmper med tempoet på nationalmelodienTempoet på 'Der er et yndigt land' blev skruet en smule i bund tirsdag aften.
Af Michael Sten Jensen09.
okt.
2019 kl.
14.
29Læs opDer var godt med grin over hele linjen, da det danske landshold tirsdag aften spillede EM-kvalifikationskamp mod Georgien på udebane.
Inden kampen, som danskerne endte med at vinde 2-0, skulle nationalmelodierne naturligvis afvikles.
En seance, der sjældent fremkalder store grin.
Sådan foregik det dog ikke i Tbilisi.
Det georgiske orkester formåede nemlig ikke helt at holde takten til 'Der er et yndigt land', til stor morskab for de danske spillere.
Prøv selv at nynne med.
Det kan være svært at holde tempoet - det var det i hvert fald for de danske kvinder.
FacebookTwitterKopier linkEmner:Tbilisi|Georgien




https://www.dr.dk/sporten/oevrig/faenomenet-biles-bliver-ved-gymnastikdarling-er-snart-den-stoerste-i-historien

Øvrig sportFænomenet Biles bliver ved!
Gymnastikdarling er snart den største i historienSimone Biles deler nu rekorden som den mest vindende kvinde i idrætsgymnastikkens historie.
Af Johan Haarløv09.
okt.
2019 kl.
13.
12Læs opFAKTA Simone Biles22-årig idrætsgymnast fra USAOL-medaljer: Fire guld, en bronzeVM-medaljer: 16 guld, tre sølv, tre bronzeEr USA's mest vindende gymnast nogensindeHun måler ikke mere end 142 centimeter, men kun få vil alligevel argumentere imod, at Simone Biles skulle være den største idrætsgymnast i historien.
Historiebøgerne har efterhånden heller ikke nogen indvendinger.
Ved VM i Stuttgart vandt Biles tirsdag sin 21.
medalje ved verdensmesterskaberne i idrætsgymnastik.
Biles vandt guld i allround-konkurrencen sammen med det amerikanske hold foran Rusland og Italien med en score på 172,333 point.
Simone Biles bliver allerede betragtet af mange som historien bedste allround idrætsgymnast.
 22-årige Biles har fået fire tricks opkaldt i sit navn.
 Guldmedaljen i Stuttgaart var syvende gang i træk, at amerikanerne vandt VM-guld i all-round-konkurrencen.
1 / 3Simone Biles bliver allerede betragtet af mange som historien bedste allround idrætsgymnast.
1 / 322-årige Biles har fået fire tricks opkaldt i sit navn.
2 / 3Guldmedaljen i Stuttgaart var syvende gang i træk, at amerikanerne vandt VM-guld i all-round-konkurrencen.
3 / 3Med medaljen tangerer 22-årige Biles rekorden som den mest vindende kvinde ved VM.
Hun deler nu tronen med russeren Svetlana Khorkina.
- Jeg synes egentlig ikke, at jeg fokuserer på rekorderne.
Jeg forsøger bare at levere det, jeg har sat mig for, som er at kæmpe for mit land, siger Biles ifølge The Guardian.
Stopper karrieren efter OLBiles er nu blot tre medaljer fra at være den mest vindende på tværs af køn.
Den titel tilhører hviderusseren Vitalij Sjerbo, som kan bryste sig af 23 VM-medaljer.
Det amerikanske gymnastikfænomen har kvalificeret sig til yderligere fem finaler ved VM og har altså rig mulighed for at sætte en tyk streg under sin legendestatus.
Russiske Svetlana Khorkina dominerede idrætsgymanstikken i 00'erne.
 Vitalij Sjerbo i en barreøvelse under Dansk Gymnastik Forbunds gallaopvisning søndag i Brøndby-Hallen i 1994.
Simone Biles er nu 'blot' tre VM-medaljer fra at overgå Sjerbo som historiens mest vindende.
1 / 2Russiske Svetlana Khorkina dominerede idrætsgymanstikken i 00'erne.
1 / 2Vitalij Sjerbo i en barreøvelse under Dansk Gymnastik Forbunds gallaopvisning søndag i Brøndby-Hallen i 1994.
Simone Biles er nu 'blot' tre VM-medaljer fra at overgå Sjerbo som historiens mest vindende.
2 / 2Biles har for nyligt annonceret, at hun stopper karrieren efter OL i Tokyo til sommer.
Hendes krop kan ganske enkelt ikke længere holde til den belastning, det kræver at være på toppen i idrætsgymnastik, har hun fortalt i et interview.
I videoen over artiklen kan du se Biles' gulvøvelse, der var med til at sikre USA VM-guldet i allround-konkurrencen.
FacebookTwitterKopier linkEmner:The Guardian|Italien|Rusland|Tyskland|USA




https://www.dr.dk/nyheder/regionale/syd/om-10-aar-flyver-du-maaske-over-atlanten-paa-alger

Klimaforandringer - en varmere verdenSe temaSyd- og SønderjyllandOm 10 år flyver du måske over Atlanten på alger Forskere kigger mod havet for at finde alternative brændstoffer.
Tang og planteplankton bliver sammen med halm og kokosfibre omdannet til grønt brændstof af forskere fra Aalborg Universitet.
(© Aalborg Universitet- Esbjerg)Af Marie De Fine Skibsted og Malene Ruwald09.
okt.
2019 kl.
12.
00Læs opNår du i fremtiden skal på ferie til USA, vil det fly, du sidder i, sandsynligvis være drevet af brændstof, der er lavet på alger.
Lige nu arbejder forskere fra Aalborg Universitet i Esbjerg på højtryk for at finde alternative brændstoffer, der kan bruges til tung transport med lastbiler, fly og skibe.
Her kigger de mod havet, hvor alger er en del af løsningen.
Det fortæller Jens Bo Holm-Nielsen, der er sektionsleder på Institut for Energiteknik på Aalborg Universitet.
- Når over 70 procent af jordkloden er dækket af oceaner, er det en fantastisk ressource, som vi skal lære at håndtere og høste overskuddet af.
Udover den såkaldte blå biomasse fra havet, tester forskerne også andengenerations- biomasse som halm og kokosfibre, der også kan omdannes til brændstof.
Ved hjælp af processen HTL (High Temperature Liquefaction) ender biomasse som alger og halm som en råolie, der kan fungere som brændstof til fly, lastbiler og skibe.
 Forskerne dyrker alger i kolber, før de senere bliver omdannet til brændstof.
(© Aalborg Universitet- Esbjerg)1 / 2Ved hjælp af processen HTL (High Temperature Liquefaction) ender biomasse som alger og halm som en råolie, der kan fungere som brændstof til fly, lastbiler og skibe.
1 / 2Forskerne dyrker alger i kolber, før de senere bliver omdannet til brændstof.
(© Aalborg Universitet- Esbjerg)2 / 2Kan fremstilles på under en timeIfølge Jens Bo Holm-Nielsen skal algerne først høstes og filtreres, hvorefter de bliver gjort til en flydende masse, som bliver sat under et højt temperaturtryk på mellem 300 og 400 grader.
I løbet af en halv time er massen blevet til brændstof.
- Det bliver omdannet til den samme form for råolie, som den man henter ude i Nordsøen, der har ligget derude i millioner af år.
Det kan vi lave på under en time i de her processer, siger han.
Det bliver omdannet til den samme form for råolie, som den man henter ude i Nordsøen, der har ligget derude i millioner af år.
Det kan vi lave på under en time i de her processer.
Jens Bo Holm-Nielsen, sektionsleder, Institut for Energiteknik, Aalborg UniversitetDer er dog lang vej fra laboratorierne på universiteterne til de kommercielle flyselskaber, mener han.
- Der er mange skridt i det her.
Både at fremstille det billigst muligt, høste det, finde de rigtige teknologier og gøre dem bæredygtige med lavest muligt CO2-aftryk.
Der er masser af ting, der skal forskes i og dokumenteres.
Alger bliver allerede brugtAlligevel mener sektionslederen, at det er realistisk at kunne flyve på alger som brændstof inden for de kommende 10 år.
- Der bliver forsket meget i det lige nu.
Det er først i 2030, at vi måske kan få batteridrevne eller eldrevne fly, så allerede fra starten af 2020'erne vil der være mængder til rådighed, så nogle af de mest grønne og bæredygtige flyselskaber vil kunne bruge grønt brændstof.
Ifølge Jens Bo Holm-Nielsen har flere flyselskaber som SAS og KLM så småt taget det grønne brændstof i brug.
Det samme gælder skibe og lastbiler.
- Man er i en skala, hvor der bliver fløjet på det blandt andet i den nordlige del af USA.
Der har man lavet mængder af alger af en vis størrelse.
Men vi er endnu ikke kommet til de kommercielle fabrikker.
Der vil gå tre til fem år endnu, men der bliver virkelig arbejdet på det på livet løs.
Blå biomasse Den blå biomasse er både saltvands- og ferskvandsprodukter.
Makroalger er det, vi i Danmark kender som tang, og det vi finder på de danske kystlinjer.
Mikroalger er planteplankton og mikroorganismer.
Der findes mindst 50.
000 arter af makro- og mikroalger.
Kilde: Jens Bo Holm-Nielsen, Institut for Energiteknik, Aalborg UniversitetForurening kan blive en ressourceForuden havene kan verdens forurenede søer bidrage til det grønne brændstof, fortæller Jens Bo Holm-Nielsen.
- Der er mange steder på jordkloden, som har søer, der er voldsomt forurenet med alger.
Det kan være mikro- og makroalger.
Det skal vi sætte i system, så vi kan få den forurening gjort til en ressource, siger han.
- Når jeg siger 'vi', er det hele verden, jeg taler om.
Det er viden, teknologi og universitetsviden - også fra Danmark.
Vi skal hjælpe hinanden til at komme videre på en meget mere grøn og bæredygtig måde.
FacebookTwitterKopier linkEmner:Jens Bo Holm-Nielsen (lektor)|Aalborg Universitet|Flyselskaber|Miljø og natur|USA




https://www.dr.dk/nyheder/indland/statsministeren-vil-have-flere-kameraer-op-saa-meget-overvaager-myndigheder-og

IndlandStatsministeren vil have flere kameraer op: Så meget overvåger myndigheder og virksomheder i dagDer er allerede 1,5 millioner overvågningskameraer i Danmark, lyder estimatet fra Sikkerhedsbranchen.
Af Signe Mai Vilsbøll09.
okt.
2019 kl.
13.
24Læs opHvis statsminister Mette Frederiksen giver myndigheder udvidede beføjelser til at sætte kameraer op i det offentlige rum, vil fremtidens Danmark rykke et skridt tættere på det overvågningssamfund, andre politiske partier frygter.
Det mener Kasper Skov-Mikkelsen, direktør i Sikkerhedsbranchen.
- Forslaget er meget vidtgående, og det vil betyde langt mere tv-overvågning i det offentlige rum.
Det er jeg ikke i tvivl om, siger han og påpeger, at danske kommuner har drømt om bedre muligheder for at overvåge i mange år.
Brancheforeningen, Kasper Skov-Mikkelsen er direktør for, repræsenterer virksomheder, som arbejder med alarmer, overvågningskameraer og andet sikkerhedsudstyr.
Her estimeres det, at der er omkring halvanden million overvågningskameraer i Danmark.
- Vi har temmelig mange kameraer i Danmark.
Det nye her er, at de vil øge overvågning i det offentlige rum.
På gader, pladser og veje, hvor myndighederne ikke tidligere har haft mulighed for at overvåge i særlig høj grad, siger Kasper Skov-Mikkelsen.
Almindelig færdsel må ikke overvågesI dag indeholder tv-overvågningsloven regler for, hvor og hvornår myndigheder, virksomheder og privatpersoner må foretage tv-overvågning.
Som udgangspunkt må der ikke være tv-overvågning på områder med almindelig færdsel.
Er det af sikkerhedsmæssige årsager eller med kriminalitetsforebyggende formål, er der dog særlige regler, der giver transportvirksomheder, banker, spillekasioner og hotelvirksomheder mulighed for at overvåge i toge, på broer, foran indgange eller ved pengeautomater.
Boligorganisationer kan også med politiets tilladelse sætte tv-overvågning op i visse områder, der faktisk benyttes til almindelig færdsel.
For eksempel idrætsanlæg.
Markant mere tv-overvågningOffentlige myndigheder må i dag også overvåge ved bygninger, når der er tale om en tryghedsskabende indsats, men der er ikke vide rammer.
Mette Frederiksen foreslår derfor i et interview i Berlingske, at politiet skal opsætte 'markant mere TV-overvågning' i form af 300 flere kameraer, mens mulighederne for at overvåge eksempelvis offentlige bygninger også skal udvides, så der ikke kun kan 'overvåges snævert'.
Desuden skal kommunerne kunne overvåge i det offentlige rum, herunder i nattelivet tæt på restaurationer, og det skal gøres obligatorisk for alle private og offentlige myndigheder at registrere TV-overvågning i politiets register, POLCAM, så kameraerne registreres et samlet sted, mener Mette Frederiksen.
En fordobling af politikameraerIfølge Kasper Skov-Mikkelsen sidder overvågningskameraer i dag primært i butikker, foran virksomhedsfacader og ved private hjem.
Han vurderer, at 300 flere kameraer vil fordoble politiets udstyr til den type overvågning, der lige nu er installeret på offentlige pladser og veje som Jomfru Ane Gade i Aalborg, Torvet i Grenaa og Åboulevarden i Aarhus.
Kameraer på gadehjørner er dog næppe nok til at få voldsparate personer til at tænke sig om en ekstra gang, før de knytter næven, har Det Kriminalpræventive Råd tidligere sagt.
Kasper Skov-Mikkelsen fortæller, at der er meget lidt forskning på området.
Han mener dog, at tv-overvågning er et afgørende efterforskningsmiddel.
- Man skal nærmere have fat i gerningmandens omklædningsrum, for du kan jo ikke rende maskeret rundt i hele København uden at tiltrække dig en vis opmærksomhed.
Hvis man kan følge overvågning bedre bagud, kan man få bedre billeder af gerningsmanden, siger han.
Nærmer os overvågningssamfundHvad mener du om bekymringen for privatlivets fred?
- Mette Frederiksen vælger jo her at prioritere overvågning med den konsekvens, at andre, der ikke laver kriminalitet, også overvåges mere.
Er vi ved at kunne kalde Danmark for et overvågningssamfund?
- Kameraer er i dag primært for at forhindre tyveri og hærværk, så indtil videre synes jeg ikke, vi er et overvågningssamfund.
Det bliver spændende at se, hvor meget der reelt ligger i den her pakke.
Hvis kommuner og offentlige myndigheder begynder at benytte sig af nye muligheder, begynder vi at nærme os, siger Kasper Skov-Mikkelsen, der påpeger, at tv-overvågningsmarkedet ifølge Sikkerhedsbranchen vokser med 15 procent om året.
DR har forsøgt at få tal samt kommentar fra Rigspolitiet, men det er er endnu ikke lykkedes.
Jesper Lund fra it-politisk forening kalder Mette Frederiksens forslag for en glidebane.
Han tror, der vil være borgere, som bliver utrygge med flere kameraer i det offentlige rum.
FacebookTwitterKopier linkEmner:IT-politisk Forening|Sikkerhedsbranchen|Mette Frederiksen (politiker)|Kriminalitet|Aalborg




https://www.dr.dk/nyheder/indland/forskning-tv-overvaagning-kan-bremse-haervaerk-men-ikke-vold

IndlandForskning: Tv-overvågning kan bremse hærværk, men ikke voldRegeringen vil ifølge Berlingske opsætte 300 overvågningskameraer i det offentlige rum.
Undersøgelser viser, at tv-overvågning har en præventiv effekt på visse typer planlagt kriminalitet, men ikke på impulsiv kriminalitet.
Af Jakob Lyders Tarpgaard09.
okt.
2019 kl.
14.
57Læs opMens regeringen vil øge overvågningen i det offentlige rum, viser undersøgelser, at det bestemt ikke er alle former for kriminalitet, som tv-overvågning vil have en præventiv effekt på.
Læs også:Statsministeren bebuder 'markant mere overvågning' i DanmarkI England bliver tv-overvågning brugt massivt.
Her viser en undersøgelse fra The College of Policing, at det især har en præventiv effekt på hærværk og indbrud i biler på parkeringspladser og i parkeringshuse.
Vi ved fra undersøgelser, at tv-overvågning overordnet set har en præventiv effekt på planlagt kriminalitet.
Hans Peter de Place, Det Kriminalpræventive RådTil gengæld har tv-overvågning ifølge undersøgelsen ikke den store effekt på voldsepisoder.
Undersøgelsens konklusioner falder i tråd med den viden om tv-overvågning, som udviklingskonsulent Hans Peter de Place fra Det Kriminalpræventive Råd sidder med.
- Vi ved fra undersøgelser, at tv-overvågning overordnet set har en præventiv effekt på planlagt kriminalitet.
Og det er især ved biltyverier og hærværk på biler i parkeringskældre og -huse, siger han.
Ifølge Berlingske vil regeringen opsætte yderligere 300 kameraer for at komme bandekriminalitet til livs.
Her bliver den seneste tids eksplosioner ved flere offentlige bygninger også nævnt som begrundelse.
- Men vi har ikke undersøgelser, der viser, om tv-overvågning har en præventiv effekt eller ej på den slags kriminalitet, siger Hans Peter de Place.
Virker ikke på impulsiv kriminalitetTil gengæld tyder de tilgængelige undersøgelser på, at tv-overvågning ikke har en effekt på impulsiv kriminalitet.
- Det kunne typisk være vold eller overfald begået af personer i affekt, for eksempel i nattelivet, siger Hans Peter de Place.
Da Kolding Kommune for to år siden ønskede at opsætte tv-overvågning på grund af flere overfald i nattelivet, blev Nordjyllands Politi spurgt, om tv-overvågning i Jomfru Ane Gade havde reduceret antallet af voldssager.
Her var svaret, at det havde det ikke.
Læs også:Det Kriminalpræventive Råd: Kameraer stopper næppe voldsmændKombiner overvågning med menneskerIfølge Hans Peter de Place virker tv-overvågning bedst, hvis det bliver kombineret med andre forebyggende tiltag.
For eksempel med en øget patruljering eller mere gadelys.
Læs også:Støttepartier undrer sig over S-forslag om øget overvågning: Hvad blev der af tilliden?
- Man prøver at få flere mennesker ind i det rum, hvor man ønsker en præventiv effekt.
For eksempel ved at tænke busser, taxaer og ansatte i de butikker på stedet ind i ligningen.
Simpelthen så man får flere øjne på gaden.
Det er faktisk noget af det, der har den allerstørste forebyggende effekt, siger han.
Regeringen præsenterer sin tryghedspakke i morgen.
FacebookTwitterKopier linkEmner:Det Kriminalpræventive Råd|Kriminalitet|Vold|Berlingske Media|Jylland




https://www.dr.dk/nyheder/indland/rablende-galt-facebook-har-registreret-36000-danske-boern-som-interesserede-i

Indland'Rablende galt': Facebook har registreret 36.
000 danske børn som interesserede i gamblingPengespil er ulovligt for børn, og jurister vurderer, at Facebook kan være i juridiske problemer.
Facebook forsvarer sig med, at registreringerne skal give det sociale medie mulighed for at køre modsatrettede annoncer.
Af Frederik Hugo Ledegaard09.
okt.
2019 kl.
16.
45Læs opSelvom pengespil er ulovligt for mindreårige, har Facebook stemplet 36.
000 danske børn ned til 13 år som interesserede i gambling.
Det viser en kortlægning foretaget af P1 Orientering.
I hele EU er tallet 740.
000.
Facebook lever nemlig af at registrere alle mulige forskellige interesser på deres brugere, ud fra hvad man liker og deler.
Data som annoncører kan bruge til målretning af reklamer.
‘Kage’, ‘onlineshopping’ og ‘milkshakes’ er eksempler på annonceinteresser, men altså også gambling.
Skærmbilledet viser Facebooks registrering af gambling som interesse.
Michael Bay Jørsel, der er centerleder på Center for Ludomani, kalder det “fuldstændig rablende galt”, at Facebook har stemplet børn som interesserede i pengespil.
- Hvad fanden skal Facebook bruge de her data på børn helt ned til 13 år til?
Hvis de var et ansvarligt selskab, så ville de jo sætte en grænse på 18 år, siger Michael Bay Jørsel.
Flere juridiske eksperter er kritiske overfor, om Facebook har en saglig grund til at have de oplysninger.
Man må ikke målrette pengespilsreklamer til børn under 18, så hvorfor skal Facebook have disse oplysninger, spørger de.
- Man må ikke markedsføre til børn under 18 år, når det handler om pengespil.
Og når man ikke må det, så har man heller ikke brug for at have de data, og så er det i strid med GDPR (EU's persondataforordning, red.
), mener Ayo Næsborg Andersen, der er lektor i persondataret på Syddansk Universitet.
Mange børn gambler alligevelI 2016 oplyste 40 procent af børn i Danmark mellem 12 og 17, at de havde prøvet pengespil mindst én gang, ifølge en undersøgelse fra VIVE - Det Nationale Forsknings- og Analysecenter for Velfærd.
Næsten hver fjerde havde prøvet at gamble inden for det seneste år, og 5 procent af de 12 til 17-årige havde spillet inden for den seneste måned.
Det kan være, at de låner deres fætters nem-id eller stjæler deres forældres nem-id og oddser på fodboldkampe og e-sport.
Det kan også være, at de gambler med Counter Strike-skins på ulovlige hjemmesider.
- Der kommer hele tiden flere spil på markedet, og i takt med at der kommer flere og flere spil på markedet, og at de bliver mere og mere målrettede online, så er der altså en iboende sandsynlighed for, at flere og flere bliver spilafhængige, siger Michael Bay Jørsel, der er centerleder på Center for Ludomani.
Interesse i alkohol registreretMålrettede spilreklamer på nettet er et problem selv for voksne spilafhængige, så vi skal gøre alt, hvad vi kan, for at skåne børn fra spilreklamer, forklarer Michael Bay Jørsel.
Han opfordrer Facebook til at slette deres data om børn, så de ikke bliver misbrugt.
Facebooks algoritmer har også fundet frem til, at børn er interesseret i alkohol.
Det er ikke kun gambling, som Facebook registrerer, men også interesser for eksempelvis alkohol.
I Danmark drejer det sig om 14.
000 børn under 16, der er registreret som interesseret i alkohol.
I hele EU drejer det sig om 800.
000 børn under 18.
Selvom Facebook ikke må bruge dataene om børnene til at promovere gambling eller alkohol lige nu, kan den stadig være brugbar for dem i fremtiden.
Efterlyser saglig forklaringHvis Facebook allerede ved, at et barn er interesseret i alkohol og gambling, så behøver de ikke at finde ud af dette, efter de er blevet voksne, forklarer Ayo Næsborg Andersen, der er lektor i persondataret på Syddansk Universitet.
- Når Facebook indsamler data, skal det være need to have og ikke nice to have.
Facebook må ikke opbevare oplysninger på børn i fem år, for at man om fem år kan målrette en annonce mod dem om hasardspil, forklarer hun.
Søren Sandfeld Jakobsen, der er professor i IT-ret, har svært ved at se det saglige i Facebooks registrering af børn.
Det samme konkluderer Sten Schaumburg Müller, der er professor i IT-ret på Syddansk Universitet.
- Jeg vil opfordre Facebook til at tilkendegive, hvor de mener, at de har retten til at gøre de her ting.
Eller hvis ikke de kan påvise det, så slette de her oplysninger, afslutter Sten Schaumburg-Müller.
Facebook forsvarer registreringLigesom flere eksperter opfordrede til, så er Facebook kommet med et svar på, hvorfor de indsamler data på børn om gambling og alkohol.
- Vi har de her to annonceinteresser, med den gode grund at der skal være mulighed for at køre annoncer for det modsatte.
Altså for eksempel en annonce der underviser unge i ikke at drikke for meget hver weekend, siger Peter Münster, der er kommunikationschef for Facebook i Norden til P1 Orientering.
Derudover understreger Facebook, at de selvfølgelig ikke tillader, at virksomheder målretter reklamer, der promoverer gambling og alkohol til børn.
De mener også i det hele taget, at de efterlever reglerne i GDPR.
Peter Münster fortæller dog også til P1 Orientering, at de oplysninger, som Facebook indsamler om børns annonceinteresser, bliver brugt til at promovere gambling og alkohol, når de fylder 18.
Det får kritik af Ayo Næsborg Andersen, lektor i persondataret på Syddansk Universitet.
- GDPR bestemmer, at man skal passe særligt på børn, fordi de ikke helt kan overskue alt, hvad der sker på Facebook og andre sociale medier.
Det er problematisk, at børns fortid bliver brugt til at målrette annoncer mod dem, lige så snart de fylder 18 år, siger Ayo Næsborg Andersen.
FacebookTwitterKopier linkEmner:Facebook|EU|Gambling|Sten Schaumburg-Müller (professor)|Spillevirksomhed




https://www.dr.dk/nyheder/udland/live-tv-tysk-politi-jagter-personer-bag-skuddrab






https://www.dr.dk/nyheder/regionale/midtvest/politiet-deler-video-af-flugtbilist-fra-doedsulykke-har-du-set-denne-bil

Midt- og VestjyllandPolitiet deler video af flugtbilist fra dødsulykke: Har du set denne bil?
En flugtbilist i en formodentlig sølvgrå bil og et potentielt vidne i en hvid varevogn bliver nu efterlyst.
Ifølge politiet kørte flugtbilisten i den bagerste bil på videoen her.
Bilen er på størrelse med en Peugeot 206 og formentlig sølvgrå.
Af Simon Bojsen og Mia Vognstoft Vad09.
okt.
2019 kl.
11.
56Læs opPolitiet har offentliggjort videooptagelser af bilen, der mandag aften påkørte og dræbte en værnepligtig soldat på 22 år ved Flyvestation Karup.
Det sker i håb om at identificere bilen, som er på størrelse med en Pegeout 206 og formentlig har skader på fronten efter påkørslen.
Læs også:Ung mand dræbt af flugtbilist: Efterlyser vidne i hvid varebilChristian Toftemark, efterforskningsleder hos lokalpolitiet i Viborg, håber, at nogen kan komme med vigtige oplysninger om, hvilken slags bil der er tale om.
- Vi er meget interesseret i befolkningens hjælp til at identificere gerningsbilen.
Vi har stadig ikke afgørende spor i forhold til bilen, siger han.
Udover flugtbilisten kan man også se en hvid varevogn først i videoen.
Den er også efterlyst af politiet som potentiel vidne, da politiet mener, at varebilen måske er blevet overhalet af flugtbilisten.
Føreren af den hvide varevogn kan have afgørende oplysninger i sagen, mener politiet.
Dødsulykken skete ved indgangen til Flyvestation Karup mandag mellem klokken 20.
30 og 20.
50.
Flugtbilisten kørte efter påkørslen mod nord i retning mod Viborg.
Hvis man har oplysninger i sagen, kan man kontakte politiet på telefonnummer 1-1-4.
FacebookTwitterKopier linkEmner:Flyvestation Karup|Færdselsforseelser|Viborg|Karup|Militære anlæg




https://www.dr.dk/sporten/cykling/verdensmesteren-pedersen-mangler-stadig-faa-vm-vinger

CyklingVerdensmesteren Pedersen mangler stadig at få VM-vingerMads Pedersen er udgået af de løb, han har kørt i VM-trøjen.
Onsdag forsøger han igen i sit sidste løb i 2019.
Mads Pedersen blev modtaget til stor hyldest i Københavns Lufthavn efter sin VM-triumf.
09.
okt.
2019 kl.
11.
38Læs opDen regnbuefarvede VM-trikot har indtil videre ikke bragt cykelrytteren Mads Pedersen meget held på landevejen, men onsdag forsøger han for sidste gang i 2019 at gennemføre et løb iført den eftertragtede trøje.
Det oplyser Pedersens danske holdkammerat på Trek-Segafredo, Niklas Eg.
Siden danskeren for ti dage siden blev verdensmester i engelske Yorkshire, har sygdom tvunget ham til at udgå af de to løb, han er stillet til start i.
Herunder kan du høre, hvordan det lød, da Mads Pedersen tog VM-sejren i Yorkshire.
Mads Pedersen vinder guldSenest måtte han tirsdag opgive at fuldføre det italienske endagsløb Tre Valli Varesine.
Alligevel vil han være at finde i feltet i onsdagens Milano-Torino.
- Man kan godt høre, at han hoster en del.
Han kæmper lidt med helbredet, men det er hans sidste løbsdag i år, så jeg håber, at han klarer den, siger Niklas Eg.
Selv om det endnu ikke er blevet til mange kilometer i selskab med regnbuetrøjen, kan den danske klatrer allerede mærke, at det er noget helt særligt at køre på hold med en verdensmester.
Mads Pedersen ankommer til Danmark efter sin VM-sejr.
- Det er kæmpestort.
Man får kuldegysninger, hver gang man tænker på det eller ser ham i trøjen.
Den opmærksomhed, han får nu, kræver lidt tilvænning.
Mads har virkelig fortjent det, og jeg er glad på hans vegne, siger Eg.
Modsat de fleste af holdkammeraterne fra Trek i onsdagens løb stiller Mads Pedersen ikke op i årets sidste cykelmonument, Lombardiet Rundt, der køres på lørdag.
/ritzau/FacebookTwitterKopier linkEmner:Trek-Segafredo|Cykelsport|England|Italien|Niklas Eg (cykelrytter)




https://www.dr.dk/nyheder/indland/tal-overrasker-ekspert-kun-en-psykolog-har-faaet-frataget-sin-autorisation

Det perfekte offerSe temaIndlandTal overrasker ekspert: Kun én psykolog har fået frataget sin autorisation nogensindePå 25 år har kun én dansk psykolog fået frataget sin autorisation.
I Norge og Sverige er det langt flere.
Illustration: Mads Rafte HeinAf Emil Eusebius Olhoff-Jakobsen09.
okt.
2019 kl.
20.
30Læs opPå 25 år har kun én dansk psykolog fået frataget sin autorisation.
Det fremgår af nye afsnit af DR’s podcastserie "Det Perfekte Offer 2", der undersøger den offentlige tilsynsmyndighed for autoriserede psykologer, Psykolognævnet.
Tallet kommer bag på lektor i sundhedsjura ved Syddansk Universitet Kent Kristensen, der har flere års erfaring med at gennemgå klagesager på det sundhedsfaglige område.
- At man igennem den meget lange periode kun har fundet grundlag for at fratage autorisationen i ét tilfælde, er jo nærmest larmende i sin tavshed, siger Kent Kristensen.
Lektoren peger på, at der i løbet af de seneste år har været flere sager med læger, psykiatere og andre sundhedspersoner, der har fået frataget autorisation af Styrelsen for Patientsikkerhed.
Og derfor stikker det ud, at kun én psykolog har fået frataget sin autorisation af Psykolognævnet, vurderer han.
PsykolognævnetPsykolognævnet er en offentlig tilsynsmyndighed for autoriserede psykologer.
Nævnet kan for eksempel udtale kritik eller alvorlig kritik i klagesager, sætte psykologer under skærpet tilsyn eller i yderste konsekvens fratage autorisationer.
Siden dets oprettelse i 1994 har nævnet tildelt autorisation til omkring 8875 psykologer.
- Jeg har svært ved at forestille mig, at psykologerne skulle være så væsentligt forskellige for det, vi kender fra andre tilsvarende områder.
Det er tankevækkende, at der er så få sager om autorisationsfratagelse i modsætning til det antal sager, vi har på det øvrige fagområde, siger han.
Jeg mener, der er grund til at gå ind og overveje, om den praksis, Psykolognævnet har, er dækkende for det behov, der egentlig erKent Kristensen, lektor i sundhedsjura, Syddansk UniversitetP1 Dokumentar har indhentet tal fra de svenske og norske tilsynsmyndigheder, der viser, hvor mange psykologer, der har fået frataget deres autorisationer i Sverige og Norge.
Tallene tegner et billede af, at Danmark er meget tilbageholdende med at fratage autorisationer i forhold til vores nabolande.
37 norske psykologer har fået taget autorisationenIfølge svarene fra de svenske myndigheder har 13 svenske psykologer fået frataget autorisation siden 1994, imens 37 norske psykologer har fået frataget deres siden år 2000.
Læs også:Psykologforening vil undersøge sig selv: Vi skal ikke beskytte psykologer mod sanktionerSelvom Norges lovgivning og praksis over for sundhedspersoner, der eksempelvis begår seksuelle overgreb, generelt er hårdere end i Danmark, ændrer det ikke ved Kent Kristensens vurdering.
- Der har været én autorisationsfratagelse.
Det er larmende lidt.
Jeg mener, der er grund til at gå ind og overveje om den praksis Psykolognævnet har, er dækkende for det behov, der egentligt er, siger lektoren i podcastserien.
Psykolognævnet: Kun mulighed i én sagPsykolognævnets formand Sanne Bager har ikke ønsket at stille op til interview eller kommentere kritikken, men hun skriver i en mail, at Psykolognævnet kun i én sag har vurderet, at der var grundlag for midlertidig autorisationsfratagelse.
Det drejer sig om psykolog Morten Sveistrup Hecksher, der i dag blev kendt skyldig i Vestre Landsret for at have udsat sin egen patient for ydmygende seksuel behandling.
Psykolognævnet fratog i maj 2018 hans autorisation midlertidigt.
Afgørelsen om midlertidigt at fratage hans autorisation er siden blevet forlænget til marts 2020.
Men Psykolognævnet oplyser, at nævnet nu på baggrund af Vestre Landsrets dom vil tage stilling til, om psykologen skal have frataget autorisationen permanent.
I modsætning til eksempelvis læger må psykologer gerne arbejde uden en autorisation.
Vestre Landsrets dom betyder dog, at Morten Sveistrup Hecksher ikke på nogen måde må arbejde som psykolog i fem år.
Morten Sveistrup Hecksher har ikke ønsket at kommentere sagen.
FacebookTwitterKopier linkEmner:Sundhed og velvære|Vestre Landsret|Norge|Syddansk Universitet|Sverige




https://www.dr.dk/nyheder/regionale/oestjylland/aarhus-universitetshospital-loeftet-med-275-millioner-men-de-skal-op

Aarhus UniversitetshospitalSe temaØstjyllandAarhus Universitetshospital løftet med 275 millioner: Men de skal op på 1.
000 operationer om ugenHospitalet skal overholde de aftalte økonomiske rammer og komme i stabil drift, lyder det klare krav.
Medarbejderne på Aarhus Universitetshospital kommer ikke til at begynde næste år med en sparerunde.
Af Frederik Dupont og Sarah Friis Elkjær09.
okt.
2019 kl.
11.
55Læs opEfter besparelser, fyringer, fusioner samt en lang og omfattende flytning kan medarbejderne på Aarhus Universitetshospital øjne lys i horisonten.
I aftes kastede politikerne i Region Midtjylland nemlig en redningskrans efter det trængte hospital i Skejby, da de skrev under på en aftale om næste års budget for regionen.
Med flytningen fulgte et krav fra staten om at effektivisere med otte procent, men i budgettet for næste år bliver kravet lempet til seks procent.
Regionen vil nemlig kompensere to procent.
Det siger formand for regionsrådet Anders Kühnau fra Socialdemokratiet.
- Det har været et alt for stort pres på hospitalet med krav om at effektivisere med otte procent oven i meget store udgifter til flytning og det at tage det ibrug, siger han.
Anders Kühnau (S) mener, at kravet om effektivisering har været et for stort pres for hospitalet.
Lukker hullet i økonomienMed forliget for budgettet 2020 løfter forligspartierne hospitalets økonomi med i alt 214,3 millioner kroner.
Dermed mangler 60,7 millioner kroner, hvis økonomien skal i balance, og det har partierne en intention om, at de vil tilføre i 2021.
Regionens andre hospitaler får:Regionshospitalet Horsens: 6 millioner kroner.
Hospitalsenhed Midt: 14,8 millioner kroner.
Regionshospitalet Randers: 6 millioner kroner.
Hospitalsenheden Vest: 13,1 millioner kroner.
Psykiatrien: 10,6 millioner kroner.
Herudover tilføres Regionshospitalet Randers 33,2 millioner kroner i 2020.
Beløbet falder de kommende år og vil fra 2023 og frem være på 17 millioner kroner.
Fra 2022 tilføres Regionshospitalet Horsens 15 millioner kroner varigt.
Aarhus Universitetshospital kan derfor sløjfe de besparelser og opsigelser, der var på bordet fra næste år.
Det bekræfter hospitalsdirektør Poul Blaabjerg.
Det giver ro til at finde sig til rette i de nye rammer, uden at de ansatte skal frygte en ny sparerunde- Vi går ikke ind i 2020 med nye besparelser og dermed heller ikke med en sparerunde og opsigelser, siger han.
De igangværende besparelser skal dog gøres færdige, siger Poul Blaabjerg.
Men millionerne er ikke gratis.
De kommer med et modkrav, siger Carsten Kissmeyer, der står i spidsen for Venstre i regionsrådet.
Aarhus Universitetshospital skal overholde de aftalte økonomiske rammer og komme i stabil drift, lyder det klare krav, og det betyder blandt andet, at hospitalet skal gennemføre de 1.
000 operationer om ugen fra midten af næste år, som det har forpligtet sig til.
- Vi har brug for at komme op på det niveau.
Ellers kan vi ikke leve op til patientrettighederne.
Så skal vi bruge kapacitet i eksempelvis andre regioner, og det trækker også økonomi ud, siger han.
Kissmeyer er dog optimistisk.
- Jeg anerkender, at der har været problemer, men jeg tror, at vi stille og roligt bevæger os i den rigtige retning.
Det er den fornemmelse, jeg har.
Hospitalet skal op i gear med operationerne, siger Carsten Kissmeyer (V), som dog er optimistisk omkring at nå de tusind operationer om ugen.
Ikke overraskende med flere pengeDer blev også fundet penge til sygehusene i Silkeborg, Horsens og Randers i aftalen, der kom på plads tirsdag aften.
Det kommer ikke bag på Jakob Kjelberg, der er professor i sundhedsøkonomi hos Vive, at kravet på effektivisering går fra otte til seks procent.
- Man må konstatere, at der har været enorme flytteomkostninger, hvor fire sygehuse skulle fusioneres.
I den kontekst har det nok hverken været muligt eller realistisk at få så stor en gevinst, siger han.
Samtidig kan et mindre krav om effektivisering være et varsel om, at noget lignende kan ske på de øvrige supersygehuse i Odense, Aalborg og Hillerød, vurderer Jakob Kjellberg.
- De otte procent er nok et tal, som vi kommer til at diskutere noget mere.
Nu er man i den situation, hvor man tager hospitalerne i brug rundt omkring, og man kan forestille sig, at forudsætningerne for effektivisering rammer en lidt hårdere virkelighed.
Tidslinje for Aarhus Universitetshospital til og med første halvår 2019:FacebookTwitterKopier linkEmner:Anders Kühnau (politiker)|Carsten Kissmeyer (politiker)|Aarhus Universitetshospital|Hospitaler|Jylland




https://www.dr.dk/musik/rasmus-og-ruds-store-droem-blev-deres-arbejde-nu-er-vi-ikke-laengere-pissestive-naar-vi-skal

MusikRasmus og Ruds store drøm blev deres arbejde: 'Nu er vi ikke længere pissestive, når vi skal levere'Duoen Barselona har lært at slå sig løs på scenen uden at være beruset.
© Universal MusicAf Jakob Friis Thorø Lund09.
okt.
2019 kl.
18.
32Læs op- Der er sket nogle virkelig fede ting.
Så kort og kontant beskriver 20-årige Rasmus Theodor det sidste år.
Sammen med 19-årige Rud Aslak har han med dansksproget poprock-musik sat en fed streg under, at duoen Barselona er kommet for at blive.
Lyt til 'Fra Wien til Rom' af Barselona, mens du læser videre:Barselona - Fra Wien til RomÅret har nemlig budt på ikke bare ét, men hele to debutalbum fra Barselona, der udgav 'Hjertebank' og 'Legebørn' på samme dag i marts.
Og hvis det ikke skulle være nok, så har de langhårede efterskolevenner også været nomineret til P3 Talentet og turneret Danmark tynd - en turné, der blandt andet bragte dem til Avalon-teltet på Roskilde Festival.
Om BarselonaBestår af Rud Aslak (19 år fra Frederiksberg) og Rasmus Theodor (20 år fra Odense).
Mødte hinanden på efterskole, men begyndte først at lave musik et par år efter.
Til P3 Guld i 2019 var de nomineret til P3 Talentet.
Udgav i marts de to debutalbum 'Hjertebank' og 'Legebørn' på samme dag.
Man kan derfor kun være enig med duoen i, at der er sket virkelig fede ting for dem i 2019, og de fortæller selv, at den store succes har været med til at modne dem.
Rud: - Vi er blevet ældre og mere modne.
Vi har lært rigtig meget af at skulle lave to plader og spille en masse koncerter.
Rasmus: - Vi har også lært, at gode ting tager tid.
Vi har altid sagt til os selv, at det ikke nødvendigvis skal være første single, der skal gå platin.
Hvis man bare tager sig rigtig god tid og spiller sine kort rigtigt, så kan man nå meget mere på den lange bane.
Det er egentlig en meget voksen ting at indse, føler jeg.
Der er flere, der er over 25 år i dag.
Nu står der også nogle nede bagved med fuldskæg.
Det er fucking sygt.
Rud AslakDet stod ikke skrevet i bøgerne, at de to venner skulle starte Barselona sammen.
De mødte hinanden på efterskole, men lærte først rigtig hinanden at kende gennem en fælles ven, da skoleåret var slut, hvorefter de begyndte at lave musik sammen.
I starten udgav de kun deres musik på Youtube og Soundcloud, hvor den langsomt blev delt blandt vennerne.
Det betød også, at de i lang tid havde mærkatet som et ungdomsband.
Men sådan er det ikke længere.
Rasmus: - Vi er meget længe blevet kaldt et efterskoleband, men det synes jeg er ved at aftage.
Rud: - Jeg kan især mærke, at folk er blevet ældre, når vi er ude at spille.
Der er flere, der er over 25 år i dag.
Nu står der også nogle nede bagved med fuldskæg.
Det er fucking sygt.
Det er sjovt at kunne ramme bredere end før.
Barselona udgav i starten af 2019 hele to album på samme tid - 'Legebørn' og 'Hjertebank'.
Rud Aslak (til højre) og Rasmus Theodor (til venstre) fortæller selv, at 'Legebørn' er mere rocket end 'Hjertebank'.
(© Universal Music)Stadig de sammeDa vi mødte Barselona-drengene i starten af 2019, var vi på besøg i Grotten.
Folk har sådan en idé om, at man står i et kæmpe studie i Hollywood, når man er musiker, men det gør vi ikke.
Rasmus TheodorGrotten er et lille rum i Rud Aslaks ejendom, som han har omdannet til et lille studie, hvor man dårligt kan stå oprejst eller trække vejret.
Og på trods af den store succes foretrækker de to stadig at skrive deres sange i ly af nattens mørke i deres lille hule frem for i et glamourøst musikstudie.
Rud: - Alle sangene opstår stadig i Grotten i de sene nattetimer, hvor det bare er os, der skyder idéer frem og tilbage.
Så kan vi finde på at tage det videre, hvis det skal have et ekstra los bag i.
Det er helt klart presset dernede, men det er også charmen ved det.
Læs også:Fik en pladekontrakt, inden de var fyldt 18: 'Vi skulle lære at opføre os ordentligt'Rasmus: - Jeg elsker at tænke på, hvor mange sange der er skrevet dernede.
Folk har sådan en idé om, at man står i et kæmpe studie i Hollywood, når man er musiker, men det gør vi ikke.
Lyt til 'Fridag pt.
2' fra pladen 'Hjertebank' lige her:Barselona - Fridag pt.
2I dag skal man lede længe efter musikere, der vælger at udgive to album på én og samme dag, og den lidt uortodokse idé opstod blandt andet i en lille irritation over den stigende tendens, der findes i musikbranchen lige nu, hvor kunstnere ofte udgiver ep'er frem for hele album.
Rud: - Det er ikke særlig tidstypisk at lave album.
Folk laver kun singler i dag, og et stort værk er pludselig en ep.
Det var bare sjovt at gå fuldstændig modsat af, hvad alle andre gør.
Rasmus: - Vi går ikke op i, om det kommer til at streame godt, men det har været virkelig vigtigt at mærke, folk har kunnet bruge de her sange på en anden måde.
- Jeg vil aldrig nogensinde kunne skille mig af med det, fortæller Rud Aslak om hjemmestudiet Grotten.
Det er blevet et arbejdeMen selvom drengene stadig i høj grad laver og skriver deres sange, som de gjorde i gamle dage, så har de mange koncerter i hele Danmark også fået dem til at indse, at musikken er blevet et arbejde.
Rud: - Før var det bare fest døgnet rundt.
Nu er vi ikke længere pissestive, når vi skal spille.
Vi skal ind og levere, men jeg synes, at vi kan slippe os løs til selve koncerten på en anden måde nu.
Der er nogle forventninger til os nu.
Det er ikke bare et for sjov-projekt.
Det er fandeme vores levevej og vores hjertebarn.
Rasmus TheodorRasmus: - Der er nogle forventninger til os nu.
Det er ikke bare et for sjov-projekt.
Det er fandeme vores levevej og vores hjertebarn.
Forårs- og sommerturnéen kulminerede i en koncert på Roskilde Festival, hvor Barselona spillede i Avalon-teltet foran tusindvis af mennesker.
Det var første gang, de spillede på en stor scene på festivalen, og koncerten endte med at blive en helt speciel oplevelse.
Rud: - Roskilde-koncerten var fandeme en fed dag.
Alt gik ikke, som vi havde tænkt, men det blev den bare endnu bedre af.
For eksempel gik strømmen, og det gjorde noget helt sygt ved koncerten, det kan man ikke forberede sig på.
Havde I regnet med, at I ville stå på Roskilde foran så mange mennesker en dag?
Rud: - Jeg tror ikke, at vi havde regnet med det, men det har da altid været en drøm… Eller jo, jeg havde måske regnet med det faktisk.
Hvis man giver den en skalle, så skal sådan nogle ting nok ske.
Du kan høre 'Bankende Hjerter' fra pladen 'Legebørn' her:Barselona - Bankende HjerterI konstant udviklingMen selvom Barselona allerede har opnået, hvad mange andre på deres alder kun tør håbe på, så er det vigtigt for dem, at de forbliver i en konstant udvikling.
Det er de to plader et særligt bevis på.
På 'Hjertebank' er der plads til Barselonas poppede univers, mens de er gået en mere rocket vej på 'Legebørn'.
Og dét at eksperimentere med forskellige genrer er noget, som drengene vil holde fast i.
Det er en meget typisk ting lige nu, at man finder skabeloner på, hvordan man skriver et hit, og så er det bare at copypaste.
Rud AslakRud: - Jeg er bange for at slå os fast på en lyd.
Det ville være det værste, der kunne ske.
Det er en meget typisk ting lige nu, at man finder skabeloner på, hvordan man skriver et hit, og så er det bare at copypaste, men jeg ville blive sindssyg i hovedet af at lave den samme sang 20 gange.
Der er jo nogle, der synes, det er fucking sygt at gøre.
Det gør jeg bare ikke.
Rasmus: - Vi har set meget tilbage på gamle traditioner.
For eksempel at skrive en sang på en western-guitar og så tage den med i studiet.
Det er der ikke mange, der gør længere.
Så laver de i stedet en guitar på computeren.
Rud Aslak synger her sine lunger ud på Avalon-scenen.
Udover Roskilde Festival optrådte Barselona blandt andet også på Northside og Smukfest i sommer.
Den ultimative drømDrømmen om at spille på en af de store scener på Roskilde Festival er altså indfriet, men det betyder ikke, at drengene er stoppet med at drømme.
Barselona er kendt for deres reflekterende tekster, og det ultimative mål for drengene er stadig at lave en såkaldt 'evergreen' – et nummer, som danskere vil synge med på mange år ude i fremtiden.
Hvis det største mål er at spille på Roskilde, så er det fucked, hvis man allerede har spillet der.
Det er meget godt at have et mål, der er uopnåeligt.
Rud AslakRasmus: - Jeg tror, der skal gå 50 år, før vi kan se, om det er lykkedes.
Men jeg tror også, at det er et dejligt uopnåeligt mål at skrive en 'evergreen'.
På den måde kan vi blive med at tænke: 'Ej, vi kan fandeme godt skrive en endnu bedre sang, end den vi lige har skrevet'.
Rud: - Hvis det største mål er at spille på Roskilde, så er det fucked, hvis man allerede har spillet der.
Det er meget godt at have et mål, der er uopnåeligt.
Rud holder en pause, inden han smilende fortsætter:Rud: - Vi kan jo snakkes ved om 50 år og se, om vi har opnået det.
FacebookTwitterKopier linkEmner:Barselona|Roskilde|Roskilde Festival|Pop og rock|Sundhed og velvære




https://www.dr.dk/nyheder/regionale/fyn/jagten-paa-bomber-og-amerikansk-soldat-fortsaetter-ved-flyvrag

FynJagten på bomber og amerikansk soldat fortsætter ved flyvragDe kommende dage skal vise, om resterne af en amerikansk soldat ligger ved flyvraget ud for Langelands kyst.
Se indslaget om flyet der skulle have bombet i Polen men endte på bunden af havet ved Langeland.
Af Michael Strandfelt og Anders Lifland Nørgaard09.
okt.
2019 kl.
12.
45 | opdateret 09.
okt.
2019 kl.
15.
04Læs opEfter flere ugers ventetid var søværnet tirsdag for første gang nede ved det nedstyrtede bombefly fra Anden Verdenskrig, som er dukket op i havet ud for Langelands kyst.
Her sprængte de blandt andet to af de bomber, flyet havde med sig, men undersøgelserne fortsætter resten af ugen, for der er stadig meget, man gerne vil have undersøgt.
- Vi fortsætter eftersøgningen efter de her flybomber.
Efter hvad vi kan se i de historiske arkiver, burde den have ti bomber ombord, så vi vil gerne finde de resterende otte, og vi har også fundet nogle af dem, siger Bo Petersen, der er næstkomandrende for Søværnets Dykkerkorps.
- Vi vil bruge de næste par dage til at bortsprænge dem og gøre vraget sikkert nok til, at vi kan fortsætte vores undersøgelser.
Bombeflyet blev fundet i farvandet syd for Langeland i starten af september.
Det forlyder dog, at flyet har været en kendt hemmelighed blandt fritidsdykkere i flere år.
Formentlig et amerikansk flyDa flyet blev fundet i september, var buddet fra Forsvaret, at der var tale om et britisk fly.
Senere research viste, at der meget vel kunne være tale om et amerikansk fly af typen B24.
Flyet var i juni 1944 en del af en mission, der skulle til byen Police i Polen for at bombe et olieraffinaderi, hvor store dele af nazitysklands brændstof blev produceret.
Det er ikke ofte, at de her vrag kommer til vores kendskab, så derfor er det interessant for os at få afdækket historien bag flyet.
Bo Petersen, Søværnets DykkerkorpsDe foreløbige fund har kun styrket den teori, men man vil gerne undersøge det endnu nærmere.
Derfor bliver bomberne i de kommende dage nænsomt fragtet op til overfladen for at blive sprængt med god afstand til vraget.
- Det er for at bevare vraget i den tilstand, det er i nu, så vi kan foretage yderligere undersøgelser for de amerikanske myndigheder, der ønsker dokumentation af, hvad det er for et fly, der ligger dernede, siger Bo Petersen.
Forsvaret har løbende været i kontakt med den amerikanske ambassade for at kunne være i stand til identificere flyet endeligt.
- Vi har fået serienumrene på de maskingeværer, der skulle have været ombord på flyet, så vi kan afgøre det endeligt, fortæller Lars Møller Pedersen, der er orlogskaptajn i Søværnet.
Udover bomber og maskingeværer håber man på at finde den mand, man formoder styrtede ned med B24-flyet.
25.
000 soldaters kroppe er aldrig blevet fundet, selvom man ved, at de er blevet slået ihjel i Europa under Anden Verdenskrig, og der bliver ført nøje kontrol med de soldater, der stadig kan dukke op.
For os er det vigtigt og forbundet med mange følelser at gøre bedst muligt rede for, hvad der skete med disse personerTrevor Gersten, obertsløjtnant, US Air Force- Det er ikke ofte, at de her vrag kommer til vores kendskab, så derfor er det interessant for os at få afdækket historien bag flyet.
Hvis der er efterladte dernede, kan vi få dokumenteret hvem det er, så eventuelle nulevende familiemedlemmer kan få vished om, hvad der er sket med den person, siger Bo Petersen.
Derfor var der også repræsentanter fra det amerikanske millitær med på turen ud til vraget.
- For os er det vigtigt og forbundet med mange følelser at gøre bedst muligt rede for, hvad der skete med disse personer, fortæller Trevor Gersten, der er oberstløjtnant i US Air Force.
Det fly, som man formoder er blevet til det vrag, der nu ligger 20 meter under havoverfladen, styrtede ned, da det fløj sammen med et andet fly.
Flere af besætningens medlemmer nåede ud med faldskærm, men der er altså en enkelt soldat, som man aldrig har fundet.
Håber på godt vejrHvis Søværnet skal nå i mål i løbet af denne uge med at få sprængt alle bomberne, kræver det, at vejr- og vandforhold arter sig på den rigtige måde.
- Vi vil gerne have, at der ikke er ret meget strøm.
Lige så snart der er meget strøm, betyder det, at dykkerne ikke kan arbejde lige så godt og komme lige så nemt omkring dernede, siger Bo Petersen.
- Vi håber meget på, at vi kan være færdige på fredag.
Det kræver, at omstændighederne er på plads i forhold til god sigtbarhed og god strøm.
Så mener jeg, at vi kan nå det, siger han.
FacebookTwitterKopier linkEmner:Flåde|Langeland|Historie|Soldater|Polen




https://www.dr.dk/nyheder/indland/kronprinsparrets-fire-born-skal-pa-skoleophold-i-schweiz

IndlandKronprinsparrets fire børn skal på skoleophold i SchweizKronprinsparrets børn skal i begyndelsen af 2020 på et kortere skoleophold i Schweiz, bekræfter kongehuset.
Kronprins Frederik og kronprinsesse Marys fire børn skal næste år på et kortere skoleophold i Schweiz, oplyser kongehuset til avisen.
dk.
09.
okt.
2019 kl.
11.
11Læs opKronprins Frederik og kronprinsesse Marys børn, prins Christian, prinsesse Isabella og tvillingerne prins Vincent og prinsesse Josephine, skal næste år på et skoleophold i Schweiz.
Det bekræfter kongehusets kommunikationschef, Lene Balleby, over for avisen.
dk.
Hun fortæller ifølge avisen.
dk, at det er planen, at kronprinsparrets fire børn i begyndelsen af det nye år skal deltage i et kortere skoleforløb på en international skole i Schweiz.
Lene Balleby ønsker ikke at oplyse yderligere detaljer på nuværende tidspunkt.
Det gælder blandt andet, hvor i Schweiz skoleopholdet skal foregå, skriver avisen.
dk.
Kronprins gik også i udenlandsk skolePrins Christian er 13 år, mens prinsesse Isabella er 12 år, og tvillingerne prins Vincent og prinsesse Josephine er 8 år.
Kronprins Frederik har selv gået på en skole i udlandet som barn.
Fra 1982-1983 var han kostskoleelev på École des Roches i Frankrig.
Her havde han selskab af sin lillebror, prins Joachim.
Kronprins Frederik oplevede til tider en hård tid på skolen i Frankrig.
Blandt andet fordi han blev sat i en klasse med meget dygtige elever, og hvor undervisningen var tilrettelagt på deres præmisser.
- Nogle af fagene var ikke så nemme for mig.
Latin, for eksempel.
- Det havde vi aldrig før haft, og det kørte på et helt andet højt niveau end det, der svarede til den danske niende klasse dengang, siger kronprins Frederik i portrætbogen "Under bjælken" fra 2017.
- Oplevelsen med kostskolen i Frankrig var ikke dårlig, men det var barskt, fordi du var solo, siger kronprinsen i samme bog.
Kronprinsen fortæller i bogen, at han under opholdet i Frankrig havde stor støtte af prins Joachim.
/ritzau/FacebookTwitterKopier linkEmner:Royalt|Schweiz|Avisen.
dk|Frankrig|Uddannelse




https://www.dr.dk/nyheder/indland/minister-om-alvorlig-vaskebjoerns-trussel-danmark-har-pligt-til-udrydde-dem

IndlandMinister om 'alvorlig' vaskebjørns-trussel: 'Danmark har pligt til at udrydde dem'Vaskebjørnen kan overføre rabies og en særlig farlig parasit til ræve, hunde og mennesker, lyder det fra Lea Wermelin (S).
Vaskebjørnen ligner et tøjdyr fra børneværelset.
Men den er en terrorist i naturen og en fare for menneskers helbred.
Af Emil Søndergård Ingvorsen09.
okt.
2019 kl.
10.
14Læs opDet kan godt være, at vaskebjørnen ser både sød og harmløs ud.
Men rent faktisk udgør den en alvorlig trussel mod biodiversiteteten og kan smitte dyr og mennesker med en farlig parasit.
Derfor tager miljøminister Lea Wermelin (S) det ganske alvorligt, at Miljøstyrelsen frygter, at vaskebjørnen snart for alvor vil bevæge sig over den tysk-danske grænse.
Vaskebjørnen er på EU-listen over ikkehjemmehørende invasive arter, og da arten ikke er vidt udbredt i Danmark, har Danmark pligt til at udrydde vaskebjørne, når de opdages.
Miljøminister Lea WermelinDet skriver hun i et svar til Folketinget på et spørgsmål fra Venstres Erling Bonnesen.
- Jeg ser med alvor på risikoen for, at vaskebjørnen kan brede sig til Danmark og udgøre en trussel mod den hjemmehørende biodiversitet.
Vaskebjørnen kan også overføre rabies og en særlig farlig parasit til ræve, hunde og mennesker, lyder det i svaret.
Udgør en helt særlig trusselSpørgsmålet fra Erling Bonnesen kommer, efter at blandt andre Miljøstyrelsen i slutningen af september slog fast, at det er et spørgsmål om tid, før vaskebjørnen kommer til at udgøre en trussel mod Danmark.
Der er nemlig set en kraftig vækst i udbredelsen i Tyskland.
- Vaskebjørnen er en fantastisk klatrer og dermed til fare for fugle og æg både på jorden og i træerne.
Men når den udgør en helt særlig trussel, så er det, fordi den bærer på en farlig parasit, som kan smitte til mennesker, sagde specialkonsulent Mariann Criel fra Miljøstyrelsen til Ritzau og fortalte, at man årligt enten skyder eller tilfangetager omkring 20 vaskebjørne.
Læs også:Vaskebjørne i vækst i Tyskland: Kan snart komme til DanmarkMinisteren forklarer i sit folketingssvar, at man allerede har en plan klar.
Miljøstyrelsen har nemlig allerede etableret et beredskab, som kan igangsætte en hurtig indsats for at udrydde individer af vaskebjørn, når de observeres i Danmark.
Og så er der netop nu en offentlig høring i gang om et udkast til en forvaltningsplan for mink, mårhund og vaskebjørn.
- Vaskebjørnen er på EU-listen over ikkehjemmehørende invasive arter, og da arten ikke er vidt udbredt i Danmark, har Danmark pligt til at udrydde vaskebjørne, når de opdages, skriver hun.
FacebookTwitterKopier linkEmner:Dyr|Erling Bonnesen (politiker)|Lea Wermelin (politiker)|Socialdemokraterne|Tyskland




https://www.dr.dk/nyheder/penge/erhvervsskoleelever-vil-have-sommerferie-minister-vil-have-dem-hurtigere-i-praktik

PengeErhvervsskoleelever vil have sommerferie.
Minister vil have dem hurtigere i praktikElever på erhvervsskolerne skal skynde sig i praktik, mener minister.
Men mange vil hellere holde sommerferie, siger elevformand.
Mekanikerelev på TEC (Teknisk Erhvervsskole Center) i Hvidovre (automekaniker-uddannelsen).
Arkivfoto.
Af Alexander Hecklen09.
okt.
2019 kl.
10.
44Læs opNår håbefulde elever på landets erhvervskoler skal ud at prøve kræfter hos en virksomhed, så kan der gå mange måneder, før de kommer i praktik.
Du kan få lov til at tage en sommerferie som den på gymnasierne, hvis du ikke har en lærepladsMaja Mørk, formand, Erhvervsskolernes Elevorganisation,I 2018 var kun 56 procent af eleverne i praktik i en virksomhed tre måneder efter endt grundforløb, viser tal fra Undervisningsministeriet.
- Vi taber nogle værdifulde måneder, hvor de unge er usikre, og hvor de kunne have været i praktik i en virksomhed, siger børne- og undervisningsminister Pernille Rosenkrantz-Theil (S).
Skal have praj tidligereDet er især en udfordring, når praktiksøgningen sker op til sommerperioden, hvor ferien kan spænde ben for klare aftaler om at tage de unge i praktik i virksomheder, mener Pernille Rosenkrantz-Theil.
- De unge ved simpelthen ikke, hvad der skal ske på den anden side af sommerferien, når de er færdige med deres grundforløb.
Den usikkerhed skal væk, siger hun.
Ministeren vil derfor forsøge at finde en løsning sammen med arbejdsgivere og fagforeninger, hvor virksomhederne forpligter sig til at give et praj om praktik langt tidligere i grundforløbet, lyder det fra Pernille Rosenkrantz-Theil.
- Som regering vil vi gerne sammen med arbejdsmarkedets parter kigge på, om vi kan skubbe den usikkerhed, sådan så man allerede tidligere på foråret ved, hvad der skal ske på den anden side af sommerferien, siger hun.
Elever: Mange tager sommerferieSpørger man Maja Mørk, der er formand Erhvervsskolernes Elevorganisation, så er det dog ikke kun virksomhederne, ministeren bør fokusere sin kræfter på.
Ifølge formanden kan der for mange elever også være tale om, at de gerne vil holde lang sommerferie, sådan som man er vant til fra folkeskolen, og som eleverne på landets gymnasier også gør.
- Der er nok en sammenhæng med, at man på gymnasierne har sommerferie.
Og du kan få lov til at tage en sommerferie som den på gymnasierne, hvis du ikke har en læreplads, siger Maja Mørk.
Så det, at man ikke går direkte fra grundforløbet til en pratikplads, det har i virkeligheden en praktisk forklaring?
- Det kan være en af forklaringerne.
Det er ikke forklaringen på det hele, for nogle vil også gerne bare ud at arbejde.
Men rigtig ofte er det jo ikke på grundforløbet, man lige tænker, at man også skal skynde sig med at finde en praktikplads, siger hun.
FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Uddannelse|Turisme|Folkeskolen (Danmark)




https://www.dr.dk/nyheder/udland/skyderi-i-tyskland-antisemitisk-gerningsmand-live-streamede-angreb

UdlandSkyderi i Tyskland: Antisemitisk gerningsmand live-streamede angrebDen formodede gerningsmand bag drabene på to personer, havde angiveligt højreekstreme motiver.
En politimand står vagt foran Neue Synagoge i Berlin efter angrebet i Halle.
Men sikkerheden omkring den jødiske højtid Yom Kippur har slet ikke været god nok, lyder det fra de jødiske samfund.
Af Sally Frydenlund Larsen, Malthe Sommerand og Jakob Busk Olsen09.
okt.
2019 kl.
13.
10 | opdateret 09.
okt.
2019 kl.
23.
13Læs opEn mand og en kvinde har i dag mistet livet i et skudangreb i den tyske by Halle.
Politiet har indtil videre anholdt en formodet gerningsmand - en 27-årig tysk mand, skriver medierne Der Spiegel, Bild og ARD.
De første meldinger om skyderiet kom ved middagstid, da et kebabhus og en jødisk synagoge i Paulus-kvarteret i Halle blev angrebet.
Gerningsmanden tog efterfølgende flugten og smed en håndgranat på en jødisk kirkegård.
Et skyderi fandt kort tid efter sted i landsbyen Landsberg uden for Halle.
Det vides fortsat ikke, om der en sammenhæng mellem de to skyderier.
DET VED VIEn mand og en kvinde er blevet dræbt i et skyderi i den tyske by Halle.
En person er anholdt.
Kort efter det første skyderi, ramte et skyderi i landsbyen Landsberg uden for Halle.
Det vides ikke, om der en sammenhæng mellem de to skyderier.
Ifølge streamingplatformen Twitch live-streamede den formodede gerningsmand angrebene på platformen.
Streamede angrebDen formodede gerningsmand live-streamede angrebene på synagogen og kebabrestauranten på streaming-platformen Twitch.
Det bekræfter platformen over for nyhedsbureauet Reuters.
Streamingvideoen er ikke længere tilgængelig, men ifølge Der Spiegel peger gerningsmandens ytringer på et højreekstremt motiv.
ARD har også set videoen og beskriver, at den formodede gerningsmand blandt andet erklærer, at han ikke tror på holocaust og at han beundrer Christchurch-morderen, der stod bag drabene på 51 mennesker på New Zealand i marts.
Også han live-streamede sine angreb.
Angrebet har ramt tyskerne hårdt.
Det skriver Tysklands udenrigsminister, Heiko Maas, på Twitter:- Vi er alle nødt til at kæmpe imod antisemitisme i vores land.
Mine tanker er med de døde og sårede, deres pårørende og politiet i disse vanskelige timer, skriver han.
Forsøgte at skyde dør indDen 27-årige var angiveligt iført camouflagetøj og tungt bevæbnet, da han ved middagstid forsøgte at tiltvinge sig adgang til synagogen ved at skyde på dørene.
Det fortæller formand for det lokale jødiske samfund Max Privorozki til den tyske avis Bild.
- Vi kunne se på kameraovervågningen i vores synagoge, at en stærkt bevæbnet mand med en stålhjelm og gevær forsøgte at skyde dørene ind, siger han.
Da det ikke lykkedes at skyde dørene op, begyndte gerningsmændene at skyde på gaden, hvor en kvinde mistede livet.
Politiet har afspærret et større område i det centrale del af Halle i det østlige Tyskland.
 Politiet tjekker biler på vejene omkring Halle.
 Efter godt tre timer blev de mellem 70 og 80 jøder evakueret i busser fra synagogen.
 Politiet har siden klokken 13 været massivt tilstede i Halle.
 Politimænd undersøger en jødisk kirkegård tæt ved synagogen.
 En robot arbejder uden for synagogen i Halle.
1 / 6Politiet har afspærret et større område i det centrale del af Halle i det østlige Tyskland.
1 / 6Politiet tjekker biler på vejene omkring Halle.
2 / 6Efter godt tre timer blev de mellem 70 og 80 jøder evakueret i busser fra synagogen.
3 / 6Politiet har siden klokken 13 været massivt tilstede i Halle.
4 / 6Politimænd undersøger en jødisk kirkegård tæt ved synagogen.
5 / 6En robot arbejder uden for synagogen i Halle.
6 / 6Det er især timiningen for skyderiet, der har fået flere til at spekulere i, om angrebet var motiveret af antisemitisme.
Synagogen i Halle var nemlig fyldt med 70-80 mennesker i anledning af den jødiske højtid Yom Kippur.
Tirsdag og onsdag er de helligste dage i jødedommen, Yom Kippur, der betyder ”forsoningsdagen”.
Det er en dag, hvor jøder bekender og får forladelse for deres synder via et døgn med faste og intensiv bøn.
Også FN's generalsekretær, António Guterres, har kraftigt fordømt handlingen i Halle.
Guterres vurderede hændelsen som "endnu en tragisk demonstration af antisemitisme," udtaler en FN-talsmand ifølge mediet MDR.
Politiet har hverken be- eller afkræftet, at der skulle ligge et antisemitisk motiv bag skyderierne, men indenrigsminister Horst Seehofer siger onsdag aften, at "i henhold til det, vi ved nu, må vi antage, at det i det mindste er et antisemitisk angreb.
"Kritik af politietSynagoger i byerne Dresden og Leipzig bevogtes nu af politiet, skriver Der Tagesspiel.
Men landets synagoger burde have været under politiets beskyttelse allerede inden skyderiet, lyder det nu fra de jødiske samfund i Tyskland.
- Angrebets brutalitet overgår alt, hvad der er sket i de senere år og er et stort chok for alle jøder i Tyskland.
At synagogen i Halle ikke blev beskyttet af politiet på en helligdag som Yom Kippur er skandaløst.
Denne uagtsomhed har nu hævnet sig bittert, udtaler Josef Schuster, der er præsident for det centrale råd for jøder i Tyskland ifølge Bild.
Også indeni synagogen i Halle oplevede man politiets indsats som utilstrækkelig.
- Politiet var for sent på stedet.
Det tog mindst ti minutter, efter at jeg ringede til og sagde, at der var et væbnet angreb på synagogen, siger Max Privorozki fra Halles jødiske samfund.
Se den formodede gerningsmand affyre skud på gaden uden for synagogen i Halle:FacebookTwitterKopier linkEmner:António Guterres (politiker)|Horst Seehofer (politiker)|Jødedom|Tyskland|Forenede Nationer




https://www.dr.dk/nyheder/penge/it-gigant-anmeldte-esben-hacking-nu-dropper-politiet-sagen

PengeIt-gigant anmeldte Esben for hacking: Nu dropper politiet sagenEt sikkerhedshul i den digitale pladsanvisning gav far sigtelse på nakken.
Da Esben Warming Pedersen i 2017 skulle skrive sin søn op til institution på Frederiksberg, opdagede han et cpr-hul i den digitale pladsanvisning.
Af Alexander Hecklen09.
okt.
2019 kl.
10.
40Læs opDer var ikke tale om hacking, da den it-kyndige Esben Warming Pedersen i 2017 meldte et sikkerhedshul i den digitale pladsanvisning til Frederiksberg Kommune.
- Det har ikke været hacking.
Det har politiet og anklagemyndigheden nu slået fast, siger han.
It-virksomheden KMD, der sælger og driver systemet Digital Pladsanvisning i over 80 kommuner, valgte at anmelde Esben Warming Pedersen for at have hacket systemet.
Læs også:It-hul i pladsanvisningen har givet adgang til cpr-numre og navne i 12 årPolitiet sigtede ham, men sigtelsen blev for få måneder siden droppet, og KMD har valgt ikke at modsætte sig politiets afgørelse i sagen.
Virksomhedens klagefrist over politiets behandling af sagen er i dag udløbet.
- KMD har valgt ikke at gøre indsigelser, og det er jeg selvfølgelig utroligt glad for, siger Esben Warming Pedersen.
Søn skulle i vuggestueDet var, da Esben Warming Pedersen i maj 2017 skulle skrive sin søn op til institution på Frederiksberg, at han opdagede hullet i den digitale pladsanvisning.
På it-løsningen er der et felt, hvor man ved hjælp af cpr-nummer kan slå sin samlever op.
Sådan viste fejlen sig:•Borgeren logger ind på Digital Pladsanvisning.
•Hvis man sætter hak under samlever-feltet, er en cpr-søgemaskine dukket op.
•Her har borgeren kunnet indtaste tilfældige cpr-numre, og så har systemet vist navnet på den, cpr-nummeret tilhører.
•Det vil sige, at systemet ikke har begrænset søgningen til kun at vise navne på den person, der er registreret på borgerens adresse.
Den it-kyndige far fandt ud af, at der var et hul i systemet, som i værste fald har betydet, at it-kyndige i 12 år har kunnet sætte en lille "regnemaskine" ind i koden bag søgefeltet og trække cpr-numre ud på rigtig mange mennesker.
Blev meldt til politietEsben Warming arbejdede dengang som it-konsulent hos Netcompany, som er landets største it-selskab og KMD's konkurrent.
Efter at han tog kontakt til Frederiksberg Kommune, sendte kommunen sagen videre til KMD, som valgte at melde ham til politiet.
- Jeg syntes, det var meget ubehageligt, at de kom med de her mistanker, og det var med til at dreje hele sagen væk fra selve problemstillingen.
De tog kontakt til min arbejdsplads og var med til at mistænkeliggøre mig, siger Esben Warming Pedersen.
Sagens udfald er ifølge Esben Warming Pedersen med til at sende et signal om, at han ikke var på kant med loven, da han selv undersøgte fejlen hos KMD.
Han håber, det giver andre it-kyndige mod til at stå frem, når de opdager sikkerhedsproblemer.
Læs også:Anklaget for CPR-tyveri: Jeg ville gøre det igenVar sagen endt for en dommer, er Esben Warming Pedersen ikke i tvivl om, at det ville tage modet fra andre og dermed gøre det sværere at opdage lignende sikkerhedsfejl i fremtiden.
- Det kan være med til at afskrække mange andre fra at melde den slags, hvis man er bange for at få en retssag på nakken, siger han.
KMD: Metoden var ikke lovligIt-virksomheden KMD, som meldte sagen til politiet, har ikke ønsket at stille op til interview.
Selvom virksomheden har valgt ikke at klage over politiets afgørelse, så skriver kommunikationschef Christoffer Hellmann i en e-mail til DR Nyheder, at KMD stadig mener, at Esben Warming Pedersen var på kant med loven.
- Det var vores opfattelse, at Esben Warmings metode til at gøre opmærksom på et sikkerhedshul, hverken var lovlig eller på linje med god praksis i sådanne sager, skriver Christoffer Hellmann.
KMD's kommunikationschef skriver også i e-mailen, at Esben Warming Pedersen i virksomhedens øjne gik for langt i sin undersøgelse af den digitale pladsanvisning.
- Vores analyser viste, at han foretog 2.
366 uretmæssige opslag eller forsøg på opslag i systemet, hvoraf 850 opslag var på gyldige cpr-numre.
Men vi tager naturligvis opgivelsen af sigtelsen til efterretning, skriver Christoffer Hellmann.
FacebookTwitterKopier linkEmner:KMD|IT-branchen|Frederiksberg Kommune|Erhverv|Frederiksberg




https://www.dr.dk/nyheder/penge/ny-playstation-konsol-lanceres-i-2020

PengeNy Playstation-konsol lanceres i 2020Både Sony og Microsoft kommer til næste år til at lancere deres nyeste generation af spillekonsoller.
Når Sony udgiver sin Playstation 5-konsol, vil den afløse Playstation 4-konsollen, der har været på markedet siden 2013.
09.
okt.
2019 kl.
11.
00 | opdateret 11.
okt.
2019 kl.
13.
51Læs opI flere måneder har spilleglade folk tørstet efter at finde ud af, hvornår de kan få fingrene i næste generation af den populære Playstation-konsol.
Nu viser det sig, at de kan ønske sig konsollen i gave til næste års juletid.
Det bekræfter Jim Ryan, der er administrerende direktør for virksomheden Sony Entertainment Interactive, som står bag Playstation-spillekonsollen.
- Siden vi i april afslørede, at vi ville komme med en næste generations konsol, ved vi, at der har været meget spænding og interesse omkring, hvad fremtiden inden for spil vil bringe.
- Nu kan jeg med stolthed fortælle, at vores næste generations konsol vil blive kaldt Playstation 5, og at den vil lanceres omkring julen 2020, skriver Jim Ryan på selskabets hjemmeside.
Fordybelse i spilletUden at kunne fortælle alt for meget om, hvad den næste konsol kan, som de forudgående konsoller ikke har kunnet, siger Jim Ryan, at 5'eren vil have fokus på at give brugeren en større fordybelse i spillene.
De seneste år har Sony og andre spilproducenter i stigende grad fokuseret på at give brugerne en mere interaktiv spiloplevelse.
Det kan meget vel være et videre arbejde med dette, som Sony planlægger med den nye konsol.
Den kommende Playstation-konsol kommer til at skulle konkurrere med blandt andet den næste Xbox-konsol, som imidlertid får et lille forspring, da den allerede udkommer i sommeren 2020.
Det fortalte Microsoft, der står bag Xbox-konsollen, tidligere i år.
Læs også:PlayStation 5 er lynhurtig - og fuld af overraskelser: Sådan bliver Sonys nye hypede spilkonsolNår Sony udgiver sin Playstation 5-konsol, vil den afløse Playstation 4-konsollen, der har været på markedet siden 2013.
For nogle måneder siden kunne Sony fortælle, at selskabet har solgt mere end 100 millioner Playstation 4-konsoller, siden den blev lanceret.
/ritzau/FacebookTwitterKopier linkEmner:Playstation|Sony|Xbox|Forbrugerelektronik|Computerspil




https://www.dr.dk/nyheder/udland/erdogan-militaeroperation-i-syrien-er-i-gang

Tyrkisk offensiv i SyrienSe temaUdlandErdogan: Militæroperation i Syrien er i gangTyrkiets præsident skriver på Twitter, at en militær aktion er indledt.
En tyrkisk militærkonvoj på vej mod grænsen til Syrien tidligere i dag.
Af Jakob Busk Olsen09.
okt.
2019 kl.
15.
17 | opdateret 09.
okt.
2019 kl.
15.
43Læs opTyrkiets præsident Recep Tayyip Erdogan skriver på Twitter, at en militær operation i det nordlige Syrien er gået i gang.
Erdogan skriver, at Tyrkiets væbnede styrker sammen med syriske soldater har indledt en aktion mod de kurdiske militser PKK og YPG, samt terrorgruppen Islamisk Stat.
Målet er at ødelægge en "terrorkorridor", der er i gang med at blive etableret "på vores sydlige grænse og at bringe fred til regionen," skriver præsidenten.
Erdogan oplyser videre, at man vil skabe en "sikker zone", som er renset for kuridiske militser, og som kan huse syriske flygtninge.
Her er de første tv-billeder af mål, som er blevet ramt i det nordlige Syrien:Fly bomber kurdiske målEn talsmand for de kurdiske styrker i det nordlige Syrien oplyser, at tyrkiske kampfly bomber kuridisk mål i regionen, skriver nyhedsbureauet AP.
Mustafa Bali fra Syrian Democratic Forces, som er ledet af kurderne, siger, at Tyrkiet går efter at bombe civile mål.
Lufangrebet har skabt "stor panik blandt folk i regionen," siger han.
Tyrkiet vil informere alle relevante lande, inklusiv Syriens regering, om offensiven i det nordlige Syrien, siger den tyrkiske udenrigsminister Mevlut Cavusoglu ifølge Reuters.
Syriens første reaktion på operationen er, at man vil konfrontere enhver tyrkisk aggression "med alle lovlige midler", oplyser en kilde i det syriske udenrigsministerium til Syriens stats-tv.
Offensiven i det nordlige Syrien bakkes op af den syriske oprørshær Syrian National Army, som er støttet af Tyrkiet.
Trump trækker USA udMed støtte fra en international koalition anført af USA har YPG-militsen stået i frontlinjen i bekæmpelse af Islamisk Stat.
På ordre fra USA's præsident, Donald Trump, er de amerikanske styrker i det nordøstlige Syrien begyndt at trække sig ud af området.
Beslutningen er blevet kritiseret af både republikanere og demokrater i Kongressen i USA.
Mandag skrev Trump i et tweet, at han vil "udslette" Tyrkiets økonomi, hvis landet foretager sig noget, som han anser for at være over grænsen.
Inden Tyrkiets militære operation i Syrien gik i gang i dag, forsvarede Trump igen tilbagetrækningen.
På Twitter kalder præsidenten beslutningen om at gå ind i Mellemøsten for "den værste" nogensinde.
FacebookTwitterKopier linkEmner:Donald Trump (politiker)|Islamisk Stat|Recep Tayyip Erdoğan (politiker)|Syrien|Krige og væbnede konflikter




https://www.dr.dk/musik/kendt-rappers-mor-sagsoeger-musikselskab-soennens-doed-det-han-gennemgik-er-raedselsfuldt

MusikKendt rappers mor sagsøger musikselskab for sønnens død: 'Det, han gennemgik, er rædselsfuldt' Moren til Lil Peep, der døde af en overdosis, mener, at selskabet opmuntrede sønnen til stofmisbrug.
Lil Peep døde i en tourbus i Arizona i efteråret 2017.
Han blev 21 år.
Af Silas Bay Nielsen09.
okt.
2019 kl.
11.
34Læs op- Det er noget, jeg er nødt til at gøre som mor.
Sådan lyder det fra Liza Womack, som for to år mistede sin søn, rapperen Lil Peep, som er halvt svensk, halvt amerikaner.
Lil Peep, med det officielle navn Gustav Åhr, døde som 21-årig af en overdosis i sin tourbus.
Det dødsfald mener hun, at Lil Peeps management- og musikselskab er skyld i.
Derfor har Liza Womack sagsøgt First Access Entertainment, som hun mener fremmede og opfordrede sønnens stofmisbrug.
Derudover mener hun, at selskabet ikke formåede at beskytte rapperen, som ikke havde nogen erfaring i underholdningsbranchen.
Lyt til Lil Peeps nummer 'Life is Beautiful', mens du læser videre.
Lil Peep - Life is BeautifulI søgsmålet, som New York Times har beskrevet, står der, at Lil Peep var stresset, udmattet, udbrændt og psykisk ustabil under sin sidste turné med navnet Come Over When You're Sober (kom forbi, når du er ædru).
Men i stedet for at hjælpe ham, pressede selskabet ham på scenen og gav ham ulovlige stoffer, der forværrede hans tilstand.
Ansatte gav ham stofferI sagen, hvor Liza Womack forsøger at få økonomisk erstatning, bliver flere navngivne personer beskyldt for at have medvirket til rapperens død.
Blandt andre Belinda Mercer, der var tourmanager under Lil Peeps sidste turné i efteråret 2017, og Sarah Stennett, der er direktør i First Access Entertainment.
Det, som Gus gennemgik, er rædselsfuldt, og jeg er sikker, at han ikke er den eneste på sin alder, der står i den situation.
Liza Womack, mor til Lil PeepSarah Stennett, som også er står bag stjerner som Zayn Malik og Ellie Goulding, bliver anklaget for at have givet Lil Peep piller.
Her bliver der henvist til sms-beskeder fra 2017, hvor Sarah Stennett skriver, at hun står klar i en lufthavn med Xanax-piller til stjernen.
Tourmanageren Belinda Mercer bliver beskyldt for både at give Lil Peep stoffer, heriblandt det bedøvende stof ketamin, og for at have haft et seksuelt forhold til ham.
Desuden står der, at Belinda Mercer og andre fra selskabet så ham i bussen, den aften han døde.
Men ingen af dem havde valgt at skaffe hjælp, selvom de havde lagt mærke til, at han så alarmerende utilpas ud.
Selskab nægter at have ansvar for dødsfaldFlere af anklagerne har tidligere været beskrevet i en længere artikel om Lil Peeps sidste dage, som musikmagasinet Rolling Stone har udgivet.
I den artikel nægtede Sarah Stennett via sin advokat, at hun har givet Lil Peep stoffer.
Dog fortalte hun, at hun blot forsøgte at trøste ham ved tilbyde ham piller, som hun ikke havde i sinde at give ham.
First Access Entertainment nægter ifølge New York Times i en pressemeddelelse, at nogen medarbejdere i firmaet har medvirket i Lil Peeps død.
I stedet forsøgte holdet bag ham at få ham til at stoppe med at tage stoffer, står der.
Lil Peep nåede at blive et så anerkendt navn, at det franske modefirma Balmain valgte at sætte ham på første række under firmaets modeshow i Paris i juni 2017.
Her ses han efter showet.
(© Getty Images)Mor: Andre oplever det ogsåLiza Womack håber, at sagen kan få andre musikselskaber og managere til at være mere ansvarlige over for yngre musikere og siger, at hun er bekymret for, at andre vil opleve det samme.
- Det, som Gus gennemgik, er rædselsfuldt, og jeg er sikker på, at han ikke er den eneste på sin alder, der står i den situation, siger hun.
Lil Peep døde af en overdosis af det smertestillende stof Fentanyl og det angstdæmpende middel Xanax.
Retsmedicinere har tidligere vurderet, at det skyldtes et uheld.
Læs også:Rapmusikere skabte kult: Nu advarer eksperter mod farligt stofFacebookTwitterKopier linkEmner:Ellie Goulding (musiker)|XXXTentacion (musiker)|New York Times|Brug af euforiserende stoffer|Pop og rock




https://www.dr.dk/nyheder/indland/fanget-kriger-vidner-mod-dronenetvaerk-fra-faengsel-i-syrien

Drone-sagenSe temaIndlandFanget IS-kriger vidner mod dronenetværk fra fængsel i SyrienRetten har lukket dørene, så ingen i offentligheden kan høre hans forklaring.
Billede fra Islamisk Stats propagandavideo.
Billedet viser en drone, som IS-krigere sender op.
Af Louise Dalsgaard og Mette Mayli Albæk09.
okt.
2019 kl.
11.
58Læs opTo betjente fra Politiets Efterretningstjeneste (PET) besøgte i juni et IS-medlem med britisk-bengalsk baggrund i et syrisk fængsel.
Her har han været tilbageholdt i halvandet år, efter han ifølge britiske medier i 2015 tilsluttede sig terrororganisationen Islamisk Stat.
PET afhørte ham i alt i tre timer ad flere omgange om det formodede danske terrornetværk, der ifølge politiet har sendt dronedele til Islamisk Stat.
Det er dansk politis opfattelse, at IS-krigeren med navnet Abu Adam har været gift med en dansk kvinde i kalifatet.
Kvinden er søster til en af de tiltalte i dronesagen.
Politiet mener samtidig, at Abu Adam har kendt den danske terrorist Basil Hassan, som mistænkes for at være bagmand i dronenetværket, og at han har viden om Basil Hassans rolle hos Islamisk Stats droneprogram.
Afhøringen af Abu Adam foregik med videokamera, men hvad han har forklaret, må offentligheden ikke høre.
Det er anklagerne i sagen, der har ønsket at føre ham som vidne.
Meget usædvanlig afhøringEn af de to medarbejdere fra PET, der i juni 2019 besøgte Abu Adam i det syriske fængsel, har også vidnet anonymt i sagen.
Hans forklaring blev i dag læst op i retten, så offentligheden kunne få at vide, hvordan afhøringen præcist foregik.
PET-betjenten har forklaret, at man fra politiets side så sig nødsaget til at afhøre Abu Adam direkte fra fængslet, fordi det praktisk talt er umuligt at lave en afhøring på anden vis.
Der er ikke en dansk ambassade at tage til, det var umuligt at få Abu Adam til at medvirke til en afhøring via Skype, og der er store sikkerhedsmæssige udfordringer i området, hvor han sidder fængslet.
- Vidnet og hans kollega fra PET fik mulighed for at indfinde sig i fængslet, men de fik en meget kort frist til at afhøre ham.
Vidnet fastholdt, at afhøringen foregik som en normal dansk afhøring, læste retsformand Kirsten Schmidt op i dag.
PET-betjenten fortalte også, at Abu Adam havde sagt ja til at medvirke til afhøringen, fordi han ville 'vise over for myndighederne, at han ikke længere havde samme ideologi.
'Betjenten fra PET ville dog ikke fortælle, hvordan afhøringen af Abu Adam kom i stand.
Her henviste han til sin tavshedspligt.
© ScanpixBASIL HASSANBasil Hassan er født i den 24.
maj 1987 og er dansk statsborger.
Han er sigtet og efterlyst for drabsforsøget på Lars Hedegaard i februar 2013.
Ifølge danske og udenlandske efterretningskilder har Basil Hassan haft en central placering hos Islamisk Stat.
Basil Hassan har ifølge efterretningskilder stået i spidsen for Islamisk Stats droneprogram.
Flere kvinder er i DR-dokumentaren Dronekrigeren stået frem og fortalt, at de blev holdt som gidsler af Basil Hassan.
Det er uvist, om han er død eller levende.
Hans kone fortæller dog til DR, at han helt sikkert er død.
Frygt for IS-krigers sikkerhedForsvarerne i dronesagen havde på forhånd protesteret mod PET's videoafhøring, fordi de ikke havde haft mulighed for at stille spørgsmål til Abu Adam.
Men retten besluttede i dag, at anklagerne i sagen godt kunne bruge afhøringen af Abu Adam i den form, at hans forklaring kunne læses op.
- Retten lægger til grund, at vidnet ved videoafhøringen er blevet vejledt om, at han ikke havde pligt til at udtale sig til politiet, lød det fra retsformanden.
Anklagerne fik altså ikke lov til at afspille selve den udsædvanlige videoafhøring.
Samtidig blev dørene lukket for pressen og rettens tilhørere, inden anklageren skulle læse Abu Adams vidneforklaring op.
Det skete, efter senioanklager Kristian Kirk havde bedt om det af hensyn til Abu Adams sikkerhed.
Blandt andet fordi han under videoafhøringen havde spurgt om en "vis form for anonymitet".
Retsformand Kirsten Schmidt lukkede herefter dørene med henvisning til, at der i dronesagen har været udført hærværk rettet mod vidner i sagen.
Læs også:Hvem er den danske topterrorist Basil Hassan?
Vigtigt vidne tilbageholdt i LibanonEt andet vidne, som retten ikke får at høre i dag, er Basil Hassans ekskone.
Hun bor i Libanon og skulle egentlig være fløjet til Danmark tirsdag, hvor anklagemyndigheden havde sørget for visum til hende.
Men hun landede aldrig.
- Vidnet er blevet tilbageholdt i lufthavnen i Libanon og er efter vores oplysninger fortsat tilbageholdt, lød det fra senioranklager Sidsel Klixbüll.
Anklageren fortalte ikke, hvorfor kvinden var blevet tilbageholdt.
Hun kunne heller ikke fortælle, om det bliver muligt for hende at komme til Danmark på et senere tidspunkt for at give forklaring i sagen.
Kvinden har børn med Basil Hassan, og ifølge politiet har hun også set Basil Hassan, efter han i 2013 flygtede fra Danmark på grund af attentatforsøget mod forfatter og islamkritiker Lars Hedegaard.
I dronesagen vidner flere personer i dag.
Der er tale om blandt andet Basil Hassans mor og bror.
FacebookTwitterKopier linkEmner:Islamisk Stat|Politiets Efterretningstjeneste|Libanon|Terrorisme|Efterretningstjenester




https://www.dr.dk/nyheder/udland/kommissionens-greta-thunberg-er-en-58-aarig-mand-og-dansk-meper-er-svaert-begejstret

Udland'Kommissionens Greta Thunberg' er en 58-årig mand.
Og dansk MEP'er er svært begejstretMedlem af Europa-Parlamentet for Socialdemokratiet Niels Fuglsang ser gode takter hos den nye klimakommissær, Frans Timmermans.
EU's nok kommende klimakommissær Frans Timmermans under høringen i Plenarsalen.
Af Malthe Sommerand og Karin Axelsson09.
okt.
2019 kl.
07.
41Læs opDet var en Frans Timmermans i topform, der tilbragte aftenen med at fortælle en propfuld plenarsal, hvordan han har tænkt sig at putte EU i den grønne førertrøje og levere den lovede klimaplan inden for det kommende år.
På flydende engelsk, hollandsk, tysk, fransk og italiensk rullede den kommende klimakommissær sine klimavisioner ud foran europaparlamentarikerne, herunder det danske medlem af Europa-Parlamentet Niels Fuglsang (S).
- Jeg er især begejstret for, at han lægger op til CO2-told på import af varer fra tredjelande, der ikke producerer klimavenligt.
Jeg mener ikke, at medlemslandene skal betale mere til EU, så det er positivt, at han ser på, hvordan EU kan få flere penge til den grønne omstilling, siger han til DR Nyheder.
Blå bog: Frans TimmermansFødt: 6.
maj 1961 (58 år), Maastricht, HollandÆgtefælle: Irene Timmermans (gift 2000)Europaparlamentsmedlem siden 2019Uddannelse: St George's British International School, Nancy 2 University, Radboud Universiteit Nijmegen.
EU's Greta ThunbergFlere gange klappede parlamentarikerne spontant, blandt andet da Timmermans langede hård kritik ud efter dem, der har kastet smædekampagner efter den svenske miljø-aktivist Greta Thunberg.
- Hvilket sølle udgangspunkt, hvis éns tungeste argumenter er at sværte en 16-årig pige til på de sociale medier, sagde Timmermans.
De mange klimaambitioner gjorde, at sammenligningen med Greta Thunberg slet og ret var for åbenlys til at lade passere for et par medlemmer af Parlamentet.
Og det selvom hun er en 16-årig svensk pige, og Franciscus Cornelis Gerardus Maria "Frans" Timmermans en 58 årig hollandsk toppolitiker.
- Jeg ønsker, at du bliver Kommissionens Greta Thurnberg over for de andre kommissærer og sørger for, at man står ved løfterne om en ambitiøs grøn indsats, lød det fra den svenske socialdemokrat Jytte Guteland.
Store klimaambitionerHøringen af Timmermans sker som led i en proces, hvor alle kommissærerne fra alle medlemslandene skal høres af Parlamentet, førend de kan godkendes.
Også den danske kommissær, Margrethe Vesterager, blev hørt i går.
Høringen af Timmermans viste, at Europa-Parlamentet har store forventninger til hans indsats som kommissionens klima-indpisker.
- Han lægger op til, at der virkelig skal ske noget på det her område.
Det er hans projekt.
Og hvis han spænder sig selv for den her vogn, så er det godt for os alle.
Selvom EU kun tegner sig for en tiendedel af verdens CO2-udledning, skal EU gå forrest og lede med eksempel, siger Niels Fuglsang.
Kommissionsformand Ursula von der Leyen har lovet, at Kommissionen vil fremlægge en klimalov inden for de første 100 dage i embedet, der skal gøre EU klimaneutral inden 2050.
Derfor håber Niels Fuglsang, at Timmermans er klar på at binde sig til en klar målsætning om at reducere CO2-udledningen med 55 procent i 2030 i stedet for den mere løse målsætning, den kommissionsformand Ursula von der Leyen har givet.
Men Frans Timmermans afviste at binde sig fast til det løfte nu og her:- Giv os først mulighed for at lave en klar udredning om, hvad det vil betyde i praksis, og hvad videnskaben siger, men jeg vil være ekstremt overrasket, hvis ikke vi når frem til, at det er nødvendigt at lægge sig på målet om 55 procent, sagde Frans Timmermans.
Klimavenlige havneFrans Timmermans ville ikke lægge sig fast på, hvad den lovede grønne klimaplan konkret vil indeholde, men han løftede sløret for flere elementer.
Blandt andet medgav han, at det bliver nødvendigt at udvide ETS-systemet eller kvotesystemet, hvor man køber sig retten til at udlede CO2 til både skibsfarten og luftfarten.
Desuden foreslog han, at man arbejder med at udvikle ’grønne havne’, hvor store tank- eller krydstogtskibe kan pålægges at slukke for dieselsvinende motorer for i stedet at tilbydes grøn strøm i havnen.
- Vi er fuldt ud klar over problemerne med de store skibe, hvis motorer sviner mere end noget andet, og de gener det har for miljøet og luftkvaliteten, sagde han.
Hvad med pengene, Frans?
Flere parlamentarikere ville høre, hvordan Kommissionen har tænkt sig at finansiere en mere ambitiøs grøn indsats, især når en række lande har afvist at betale mere ind til budgettet, blandt andet hans eget hjemland Holland og Danmark.
- Jeg bemærker mig samtidig, at den hollandske ministers underskrift står på et visionspapir om at nå klimaneutralitet i 2050, så jeg tænker, at hvis man fortæller de lande, at det bidrag, de i givet fald betaler, der ligger over den ene procent af BNI (bruttonationalindkomst, red.
), vil gå til netop at opfylde det mål, så vil det nok møde større forståelse, sagde Timmermans.
Han lovede samtidig et bekymret polsk medlem, at EU vil hjælpe med at skubbe på for en grøn omstilling af de områder, som er stærkt afhængige af kul, som flere områder i blandt andet Polen er.
- Polen kommer ikke uden om at lave en omstilling og komme væk fra kul.
Det vil være smertefuldt, men EU vil være solidarisk.
Det løfte kommer fra en, hvis forfædre levede af kulproduktion, sagde Timmermans.
Den endelige godkendelse af kommissærerne sker den 23.
oktober ved en afstemning i Strasbourg.
FacebookTwitterKopier linkEmner:EU|Europa-Parlamentet|Niels Fuglsang (politiker)|EU-forhold|Holland




https://www.dr.dk/nyheder/penge/bedste-sommer-nogensinde-rekordmange-overnatninger-pa-danske-hoteller

PengeBedste sommer nogensinde: Rekordmange overnatninger på danske hotellerBåde hotelbranchen og feriehusbranchen kan glæde sig over rekordmange sovende gæster i den seneste sommer.
Sommerens gode vejr var med til at give rekorder for både de danske hotelovernatninger og feriehusovernatninger.
(Arkivfoto) 09.
okt.
2019 kl.
08.
27 | opdateret 09.
okt.
2019 kl.
09.
50Læs opDet gode sommervejr har været med til at give rekorder for både de danske hotelovernatninger og feriehusovernatninger.
Det oplyser Danmarks Statistik.
Siden sommeren 2009 er antallet af hotelovernatninger steget fra knap 3,5 millioner overnatninger til rekordhøje 5,8 millioner overnatninger i sommeren 2019 - en stigning på 68 pct.
Og i forhold til feriehusene, det vil sige eksempelvis sommerhuse, var der i sommer i alt 10 millioner overnatninger.
Det overgår den hidtidige rekord fra 2017 på 9,6 millioner overnatninger.
Rekorden dækker over 6,1 millioner tyske overnatninger og 2,5 millioner danske, fortæller Danmarks Statistik.
Sommer 2018 gav skubIfølge Lars Ramme Nielsen, chef for Turisme og Oplevelsesøkonomi i Dansk Erhverv, har sidste års rigtigt gode sommervejr givet efterspørgslen et ekstra skub i år.
- Indenfor branchen kalder vi det Roskilde Festival-effekten - et år med godt vejr og billetsalget går ekstra godt det næste år.
- Øget fokus på rejsers klimaaftryk har muligvis også gjort sit, men det vil i så fald først få effekt næste sommer, siger Lars Ramme Nielsen.
Feriehuse mest populæreDanmarks Statistik kan desuden oplyse, at hotellernes andel af det samlede antal overnatninger de seneste ti år er gået fra 25 procent til 35 procent.
Og selv om campingpladsernes andel i samme periode er faldet, så er de - med undtagelse af feriehusene - den mest benyttede overnatningsform om sommeren med næsten 7,5 millioner overnatninger i 2019.
I forhold til feriehusene tegner det fulde kalenderår 2019 til at blive fjerde år i træk med rekord, noterer Danmarks Statistik.
Ved udgangen af august var der booket 142.
600 husuger resten af året.
- Det er en fremgang på 6 procent i forhold til bookingerne på samme tidspunkt i 2018, hvilket tegner til, at feriehusudlejningen er på vej mod fjerde rekordår i træk, fortæller Danmarks Statistik.
Potentielt kunne udlejningen af danske feriehuse dog være endnu højere, da efterspørgslen i øjeblikket overstiger udbuddet af huse, der bliver udlejet.
Det forklarer Mikkel Høegh, afdelingsdirektør i Jyske Realkredit.
- Der er mangel på feriehuse.
Der er simpelthen brug for nogle flere huse, som kan være klar til udlejning.
Så enten skal der bygges nogle flere, eller også skal man gøre det mere attraktivt fra politisk hold at leje ud, siger han.
/ritzau/FacebookTwitterKopier linkEmner:Danmarks Statistik|Turisme|Rejse- og turistbranchen|Dansk Erhverv|Roskilde




https://www.dr.dk/nyheder/udland/efter-operation-bernie-sanders-nedtrapper-valgkamp

UdlandEfter operation: Bernie Sanders nedtrapper valgkamp - Jeg tror, at vi kommer til at ændre stilen lidt, siger den 78-årige demokrat om sin valgkampagne.
Demokraten Bernie Sanders siger, at han skruer ned for tempoet i sin kamp for at blive Demokraternes præsidentkandidat næste år.
(Arkivfoto) 09.
okt.
2019 kl.
10.
01Læs opDemokraten Bernie Sanders skruer ned for tempoet i sin kamp for at blive Demokraternes præsidentkandidat næste år.
Den 78-årige Sanders blev lørdag udskrevet fra et hospital i Las Vegas, efter at han havde gennemgået en operation efter et hjerteanfald.
Han har nu meddelt fra sit hjem i den lille nordvestlige delstat Vermont, som er en del af New England, at han trapper ned.
- Vi har i nogle tilfælde holdt fem eller seks møder om dagen og tre eller fire bymøder.
Jeg tror ikke, at jeg kommer til at fortsætte på samme måde, siger han.
Læs også:Pludselige brystsmerter: Bernie Sanders aflyser valgmøder på grund af hjerteoperationMen Sanders understreger, at han absolut fortsætter med at deltage aktivt i valgkampen.
- Men jeg tror, at vi kommer til at ændre stilen lidt, så jeg har kræfterne til at gør det, som jeg skal gøre, siger han.
Ifølge hjemmesiden People sørger Sanders også over et dødsfald i familien.
Hans svigerdatter Rainè Riggs døde i weekenden efter at have fået en kræftdiagnose få dage tidligere.
Hun blev 46 år.
Blodprop i hjertetSanders er den ældste kandidat som kæmper om præsidentposten ved valget i november næste år.
Han har i den seneste tid mistet terræn til rivalen Elizabeth Warren.
Senator Sanders blev i sidste uge diagnosticeret med et myokardieinfarkt (en blodprop i hjertet, red.
).
To stenter blev indopereret i en blokeret hjertearterie i rette tid.
En stent er et kort, perforeret metalrør.
Bernie Sanders forsøgte også i 2016 at blive Demokraternes præsidentkandidat, men tabte nomineringen til Hillary Clinton.
Sanders kalder sig demokratisk socialist.
Han fremhævede under sin valgkamp i 2016 Danmark som et land, USA bør bestræbe sig på at efterligne.
Særligt Danmarks velfærdsstat er ifølge Bernie Sanders forbilledlig.
Biden har forspringHidtil har tidligere vicepræsident Joe Biden haft en solid føring blandt de demokratiske kandidater i langt de fleste stater.
Biden har et forspring på godt ti procentpoint, når man måler på landsplan.
Her står Biden til 30 procent og senator Elizabeth Warren til knap 20, skrev nyhedsbureauet Reuters efter Sanders indlæggelse.
Men Warren har gennem de seneste uger langsomt bevæget sig opad i målingerne.
Det er mest sket på bekostning af Bernie Sanders, som på landsplan har 16,6 procent af de demokratiske vælgere bag sig.
/ritzau/ReutersFacebookTwitterKopier linkEmner:Bernie Sanders (politiker)|Hillary Clinton (politiker)|USA|Valg og folkeafstemninger|Hjertekarsygdomme




https://www.dr.dk/sporten/basketball/kina-tester-basketdiplomatiet-i-guds-eget-land

Protester i HongkongSe temaBasketballKina tester basketdiplomatiet i Guds eget landVerdens bedste basketliga har givet en formel undskyldning til Kina, efter direktøren i Houston Rockets viste opbakning til Hongkong.
- Vi elsker Kina, lød det mandag fra James Harden, Houston Rockets store profil.
Af Michael Sten Jensen09.
okt.
2019 kl.
10.
03Læs opSyv ord, en geopolitisk krise og en officiel undskyldning.
Resultatet af ét tweet, som NBA-klubben Houston Rockets direktør, Daryl Morey, på sin Twitter-profil fredag sendte ud.
- Kæmp for frihed.
Støt Hongkong.
Et forholdsvist banalt budskab i USA, Land of the Free, men ikke just et budskab, som blev modtaget vel i Kina.
I løbet af de sidste fire måneder har der været voldsomme demonstrationer mod det kinesiske styre i Hongkong.
Efter Daryl Moreys tweet skulle Shanghai Pudong Development Bank og sportsmærket Li-Ning ikke længere nyde noget af et samarbejde, mens flere streamingtjenester bekendtgjorde, at det var slut med at sende holdets kampe i Kina.
Det kinesiske basketballforbund var heller ikke sen til at suspendere samarbejdet med Rockets, der er et af de absolut mest populære NBA-hold i Kina.
Yao Ming var Kinas fanebærer under OL i Beijing i 2008.
Især fordi Yao Ming, det største kinesiske basketnavn nogensinde, slog sine folder i netop Houston Rockets.
Ming er i dag præsident for det kinesiske basketballforbund, men der skulle altså blot ét tweet til at brænde den bro, han selv var med til at opbygge mellem Houston og Kina.
En alvorlig presbold for Daryl Morey, der måtte dukke nakken, åbne Twitter og slette sit input om de uroligheder, der har præget Hongkong.
I stedet kan man nu læse følgende på direktørens profil.
- Det var ikke meningen at fornærme fans af Rockets eller mine venner i Kina.
Jeg ytrede en tanke, baseret på en fortolkning af nogle komplicerede begivenheder, skrev Daryl Morey på Twitter natten til mandag dansk tid.
- Mine tweets er mine egne og repræsenterer på ingen måde Rockets eller NBA.
Noget tyder dog på, at NBA ser anderledes på det.
Officiel undskyldningSøndag tog verdens bedste basketliga nemlig også bladet fra munden.
I en officiel udtalelse beklagede NBA, at Daryl Morey havde fornærmet ligaens kinesiske venner og fans.
Cirka samtidig trådte to af Houston Rockets helt store profiler James Harden og Russell Westbrook frem på et pressemøde i Tokyo, og gjorde det samme.
- Vi undskylder.
Vi elsker Kina, lød det fra James Harden.
Den helt store profil for Houston, James Harden.
Og det er måske ikke så underligt, at både NBA og Houston Rockets har indledt den store charmeoffensiv.
Kina er et ekstremt lukrativt marked for NBA, og så må vestlige værdier som ytringsfrihed og demokrati altså vige pladsen, som det så ofte er tilfældet, når der er milliarder af dollars på spil.
Sådan har kritikken fra vestlige medier og fans lydt siden undskyldningen fra NBA.
En kritik, der tirsdag morgen dansk tid fik NBA-kommissær Adam Silver til at forsøge sig igen.
Denne gang med støtte til Daryl Moreys ret til at udtrykke sig.
- Jeg anerkender, at vores første udtalelse gjorde folk vrede, forvirrede og i tvivl om, hvad NBA står for.
- NBA vil ikke putte sig selv i en position, hvor vi skal regulere, hvad spillere, ledere eller holdejere skal sige - eller ikke skal sige.
- Vi undskylder ikke for Daryls brug af ytringsfriheden, lød det fra Adam Silver.
Den udmelding var det statsstyrede kinesiske TV-selskab CCTV hurtige til at reagere på.
På Weibo, Kinas svar på Twitter, gjorde CCTV det klart, at de ikke længere har tænkt sig at sende de træningskampe, som NBA har planlagt i Kina forud for sæsonstarten hjemme i USA.
Kina har nøglenEfterspillet af Daryl Moreys tweet kører derfor stadig på absolut højeste blus, selv om NBA altså fra officielt hold forsøger at stryge Kina med hårene, mens den anden hånd forsøger at afvise manøvren som et knæfald for et autoritært, politisk system.
Hvis man kigger på tallene, forstår man da også, at NBA fra et økonomisk synspunkt forsøger at rede trådene ud.
300 millioner kinesere spiller basketball, og næsten 500 millioner så i 2018 en NBA-kamp på Tencents streaming platform, der for nylig forlængede samarbejdet med NBA.
Angiveligt til en værdi på over ti milliarder kroner.
Tencent, verdens største gaming-virksomhed, har ligeledes suspenderet aftalen med NBA.
Spørger man Christina Boutrup, journalist og forfatter til flere bøger om Kina, så er NBA da også havnet i en situation, som de, der kritiserer Kina, ofte finder sig selv i.
- Der findes stort set ingen, der længere tør at træde Kina over tæerne – hvis man ser bort fra menneskeretsorganisationer og lignende.
Kinas økonomiske betydning er så stor, så alle andre hensyn bliver tilsidesat.
Daryl Morey.
General Manager i Houston Rockets.
- Den kinesiske regering har nøglen til verdens største marked for en lang række produkter.
Om så det er basketball, dyre tasker eller industrielle pumper.
Staten er så magtfuld, at den er hævet over lovgivningen, og den har håndtag at skrue på, som ingen kan konkurrere med.
Derfor bøjer virksomheder og regeringer sig ofte i støvet – på trods af værdier og meninger, siger Christina Boutrup.
Orkestreret indsatsSelv om NBA-kommissær Adam Silver tirsdag morgen var ude og pointere, at NBA stod ved undskyldningen til Kina, men ikke havde i sinde at knægte Daryl Moreys ytringsfrihed, så har verdens bedste basketliga altså sat sig i en prekær situation.
Eksempelvis påpeger flere, at NBA ikke tidligere har følt det nødvendigt at påtale, når spillere eller ledere udtrykker sig om emner, der strækker sig ud over sportens verden.
Som når superstjernen LeBron James går i krig med den amerikanske præsident, Donald Trump.
Ej heller finder NBA det problematisk, når diverse spillere og trænere advokerer for strengere våbenlovgivning, kommenterer på politik eller sociokulturelle forhold.
Tværtimod ønsker NBA netop det.
Med andre ord frygter flere, at kineserne nu er blevet vist, at de har magten til at eksportere censur til USA.
NBA-kommisær Adam Silver under tirsdagens pressemøde i Japan.
Da Daryl Morey tweetede i fredags blev han samtidig udsat for en uhørt stor mængde svar fra kinesiske profiler.
Størstedelen med ordlyden 'NMSL' - Ni Ma Si Le.
Kinesisk slang for 'din mor er død'.
Flere medier har analyseret på data, som de tusindvis af kinesiske tweets har afgivet, og der er flere indikationer på, at det er en orkestreret indsats, som ligger bag.
Et typisk kinesisk træk, siger Christina Boutrup.
- Det virker til at være en hurtigt koordineret indsats.
Analyser, baseret på både antal, indhold og mængde af tweets, antyder, at de mange 'NMSL'-tweets er lavet af en robot, og man er ikke rigtig i tvivl om, at den kinesiske regering står bag.
- Det er censursystemet i Kina.
De kan ikke få ting til at forsvinde på den internationale arena, men i stedet kan de så få det til at flyde over med budskaber, som skal vise, hvor sure alle kinesere er - selv om det ikke nødvendigvis har været tilfældet her, siger Christina Boutrup.
Den nye NBA sæson begynder den 22.
oktober.
Det kommer dog til at kræve mere end en god portion basketdiplomati, hvis kampene også skal vises i Kina.
FacebookTwitterKopier linkEmner:Donald Trump (politiker)|Kina|LeBron James (basketballspiller)|Houston Rockets|Basketball




https://www.dr.dk/nyheder/udland/usa-oeger-presset-paa-kina-stoppe-overgreb-mod-muslimer

UdlandUSA øger presset på Kina for at stoppe overgreb mod muslimerUSA begrænser visumtilladelser til kinesiske embedsmænd, indtil Kina stopper undertrykkelse af etniske uighurer.
USA sortlister en stribe selskaber og kritiserer Kina for at begå overgreb mod muslimske mindretal i Xinjiang.
09.
okt.
2019 kl.
02.
29 | opdateret 09.
okt.
2019 kl.
06.
05Læs opUSA vil begrænse visumtilladelser til kinesiske embedsmænd, indtil Kina stopper sin undertrykkelse af etniske uighurer og andre muslimske mindretal i Xinjiang-regionen.
Det oplyser det amerikanske udenrigsministerium sent tirsdag aften dansk tid.
- USA opfordrer Kina til omgående at stoppe undertrykkelseskampagnen i Xinjiang og løslade alle de tilfældigt indespærrede, siger den amerikanske udenrigsminister, Mike Pompeo.
Meldingen kommer, dagen efter at USA besluttede at sortliste 28 kinesiske virksomheder, som ifølge USA har været involveret i overgreb mod muslimske mindretal.
Fordømmer beslutningDen kinesiske ambassade i Washington fordømmer USA's beslutning, oplyser en talsmand for ambassaden natten til onsdag dansk tid.
USA's beslutning "krænker alvorligt de basale normer for internationale relationer, blander sig i Kinas interne affærer og underminerer Kinas interesser", siger han i en pressemeddelelse.
- Kina beklager og modsætter sig på det kraftigste, fortsætter han.
Tidligere indsatte: Tortur og brutalitetIfølge FN er mindst en million etniske uighurer og andre muslimer tilbageholdt i det, Kina betegner som "frivillige træningscentre" for at udrydde ekstremisme og lære folk nye færdigheder.
Tidligere indsatte i lejrene har beskrevet tortur under afhøringer, overfyldte celler og daglig brutalitet og indoktrinering, som har drevet nogle muslimer til at begå selvmord.
Kina afviser alle anklager om undertrykkelse af uighurerne, understreger talsmanden for den kinesiske ambassade.
- Xinjiang har ikke nogle af de såkaldte menneskerettigheds problemstillinger, som USA hævder.
USA's anklager er opfundne påskud for at blande sig, siger talsmanden i meddelelsen.
Ved FN's Generalforsamling i september blev USA og flere end 30 andre lande enige om at fordømme Kina for deres behandling af muslimske mindretal.
- Historien vil dømme det internationale samfund på, hvordan vi reagerer på dette angreb på menneskerettigheder og grundlæggende frihedsrettigheder, sagde den amerikanske viceudenrigsminister, John Sullivan, i den forbindelse.
/ritzau/ReutersFacebookTwitterKopier linkEmner:Kina|Mike Pompeo (politiker)|USA|Forenede Nationer|Befolkning




https://www.dr.dk/nyheder/regionale/sjaelland/knuthenborg-overtager-pensionerede-cirkuselefanter

SjællandKnuthenborg overtager pensionerede cirkuselefanterOnsdag er det officielt, at de tre elefanter fra Cirkus Arena og en elefant fra Cirkus Trapez skal til Knuthenborg Safaripark.
Af Julie Würtz og Lis Vibeke Læsøe Olsen09.
okt.
2019 kl.
07.
03 | opdateret 09.
okt.
2019 kl.
11.
35Læs opKnuthenborg Safaripark bliver et nyt hjem for Danmarks fire cirkuselefanter, Ramboline, Lara, Djungla og Jenny.
Det har Fødevareministeriet besluttet.
- De har skabt nogle rigtige gode vilkår for de fire elefanter, der nu skal på pension, siger fødevarerminister Mogens Jensen, der sammen med fødevareministeriet købte de fire elefanter for 11 millioner kroner tidligere på året.
Parken har et areal på 440 hektar, og de fire elefanter vil få 150.
000 kvadratmeter at boltre sig på, når de flytter ind.
Når alle tilladelser er på plads, regner Knuthenborg Safaripark med, at der går omkring otte måneder, før elefanternes nye hjem er bygget færdigt.
Tre af cirkuselefanterne kommer fra Cirkus Arena og bor i Slagelse - det er Lara, Djungla og Jenny, mens den fjerde elefant, Ramboline, kommer fra Cirkus Trapez i Sønderjylland.
Cirkus Arena: 'Glad på elefanternes vegne'I elefantanlægget i Slagelse står direktøren for Cirkus Arena, Benny Berdino, og stråler over morgenens nyheder.
Sidste år indgik regeringen, Dansk Folkeparti og Socialdemokratiet en aftale om at sætte en stopper for vilde dyr i cirkusmanegen.
Cirkus Arena har tre afrikanske elefanter, Lara og Djungla på 31 år og Jenny på 29 år.
Elefantdomptør Rudi Althoff har i fem år passet elefanterne.
- Det samarbejde, som vi har haft med Dyrenes Beskyttelse, Knuthenborg Safaripark og Cirkus Arena, er jeg glad for lykkedes.
Jeg er en glad mand på elefanternes vegne, men jeg er ikke så glad på cirkussets vegne, fordi vi ikke har elefanterne længere, lyder det fra Benny Berdino.
Jeg er en glad mand på elefanternes vegne, men jeg er ikke så glad på cirkussets vegne, fordi vi ikke har elefanterne længere.
Benny Berdino, direktør i Cirkus ArenaDirektøren er dog lettet over, at cirkuselefanternes fremtid er afgjort.
- Vi har haft et halvandet år i uvished omkring elefanternes skæbne.
Vi har set skriften på væggen, og vi indså, at vi vil følge den udvikling, der er i samfundet, siger direktøren.
Derudover mener han, at Knuthenborg er det oplagte sted for cirkuselefanternes pension.
- Knuthenborg har nogle kæmpe arealer.
Der var ikke nogen, der kunne tilbyde så fantastiske forhold.
Elefanterne kommer i de helt rigtige rammer, siger Benny Berdino, der beholder elefanterne i Slagelse, til elefantanlægget er klar.
Knuthenborg: 'Elefanterne skal lære at agere elefanter'Skovriddersletten, hvor elefanterne skal flytte ind i Knuthenborg Safaripark, er lige nu et stort græsareal.
Men inden for de næste otte måneder bliver anlægget forvandlet til cirkuselefanternes nye hjem.
I Knuthenborg Safaripark har de lånt en elefant i glasfibre for at sammenligne størrelsen.
- Vi skal have skabt et areal, hvor elefanterne kan vise deres naturlige adfærd som på den afrikanske savanne.
Her kommer der til at være mudderhuller, sandbade og vandhuller, de kan bade i.
Der vil også ligge væltede stammer, som de kan gnubbe sig op ad, fortæller Rasmus Nielsen, der er chefzoolog i Knuthenborg Safaripark.
Ifølge chefzoologen er missionen, at elefanterne skal lære at agere som elefanter, som hvis de levede i naturen.
Elefanterne har lært en anden type adfærd de seneste mange år.
Nu skal de til at lære noget nyt og gøre det, som elefanter gør i naturen.
Rasmus Nielsen, chefzoolog i Knuthenborg Safaripark.
- Elefanterne har lært en anden type adfærd de seneste mange år.
Nu skal de til at lære noget nyt og gøre det, som elefanter gør i naturen.
Det er bare at gå og hygge sig og spise grene.
De skal også være vant til at samarbejde med os på en hel ny måde, fordi de har været vant til at være tæt på deres menneskelige trænere, siger Rasmus Nielsen, der føler sig godt rustet til den store opgave.
Alis skæbne endnu ikke afgjortUnder et pressemøde ved Knuthenborg Safaripark i formiddag forklarede dyreparken, at det er endnu uvidst, om kamelen Ali skal med til Lolland.
Kamelen Ali fik meget omtale ved Folketingets åbning, hvor Mette Frederiksen nævnte kamelen og de fire cirkuselefanter i sin tale, som du kan høre i lydklippet.
Kamelen Ali og Mette Frederiksen.
wavSafariparken forklarer, at kamelens helbred skranter, så nu skal den have en veterinærfaglig vurdering, før der tages stilling til, om den skal til Knuthenborg Safaripark.
Hvis kamelen Ali har det godt nok til at flytte, så kommer den i fremtiden ikke til at græsse med de fire cirkuselefanter, understreger dyreparken, der påpeger, at kamelen ville gå med de andre kameler, mens elefanterne ville gå i deres eget anlæg i parken.
En gevinst for turisterne og LollandNyheden om elefanterne vækker glæde hos Lollands socialdemokratiske borgmester, Holger Schou Rasmussen.
- Jeg er selvfølgelig glad for, at elefanterne skal til Knuthenborg Safaripark.
I mine øjne er det også den mest oplagte park til at rumme så store dyr.
Der skal de nok blive behandlet godt, siger han.
De nye dyr er også en gevinst for turisterne i området, mener den lollandske borgmester.
- Vi har en utrolig attraktiv dyrepark i Knuthenborg, og at der nu også kommer elefanter til, som passer ind i de andre afrikanske dyr, gør parken kun mere attraktiv.
Knuthenborg Safaripark på Lolland har ikke haft elefanter siden 1970'erne.
Om elefantanlægget i Knuthenborg Safaripark•Elefanterne får et udeanlæg på omkring 150.
000 kvadratmeter og en stald på omkring 2000 kvadratmeter.
•Elefanterne er nu omkring 30 år gamle, og det forventes, at de kan leve i yderligere 30 år.
•Man vurderer, at det vil koste omkring to millioner om året at drifte det nye elefantanlæg.
Kilde: Knuthenborg SafariparkOPDATERET KLOKKEN 11.
34: Artiklen er opdateret med et afsnit, som forholder sig til det seneste nyt om kamelen Ali.
FacebookTwitterKopier linkEmner:Benny Berdino (erhvervsleder)|Cirkus Arena|Dyr|Holger Schou Rasmussen (politiker)|Lolland




https://www.dr.dk/sporten/fodbold/landsholdet/bomber-fra-polen-er-hareides-joker-gytkjaer-har-taget-den-lange-vej-til

LandsholdetBomber fra Polen er Hareides joker: Gytkjær har taget den lange vej til toppenDe mange mål i polsk fodbold har givet Christian Gytkjær en større rolle på landsholdet.
Christian Gytkjær scorede sit første landskampsmål i EM-kvalifikationskampen mod Schweiz i foråret.
Af Henrik Fallesen09.
okt.
2019 kl.
08.
03Læs opEt bestemt billede på de sociale medier.
Det har Christian Gytkjær i lang tid været kendt for.
I eufori over pokaltriumfen med norske Rosenborg for tre år siden poserede angriberen nøgen i omklædningsrummet.
Kun pokalen dækkede for hans ædlere dele på billedet.
Og det billede blev spredt vidt og bredt.
Efterfølgende slettede Christian Gytkjær billedet fra sin Instagram-profil, og efterhånden har han scoret så mange mål siden den dag i 2016, at fodboldinteresserede danskere nu også kender ham for præstationerne på landsholdet.
Christian Gytkjær2008-10: Lyngby2010-12: FC Nordsjælland2012: AB (leje)2012: Sandnes Ulf (leje, Norge)2013-16: Haugesund (Norge)2016-17: Rosenborg (Norge)2017: 1860 München (Tyskland)2017-?
: Lech Poznan (Polen)Hans seneste tre landskampe i EM-kvalifikationen er kort fortalt forløbet sådan her: scoring og nøglerolle i 3-3-comebacket mod Schweiz, startplads og to mål mod Gibraltar, skud på overliggeren mod Georgien.
Lægger man det oven i de 46 mål i 91 kampe, han har scoret for polske Lech Poznan siden sommeren 2017, har man billedet af en succesrig angriber, der vokser på landsholdet.
- Det er en naturlig udvikling for mig.
Nu har jeg været fast med i det seneste år, så det gør også, at jeg bliver mere og mere etableret og falder mere til ro, når jeg er her.
Jeg har været tilfreds med den seneste tid.
Det er bare med at fortsætte, siger en storsmilende Christian Gytkjær i forbindelse med landsholdets træningssamling før EM-kvalifikationskampen mod Schweiz på lørdag.
Spiller i usexet ligaHans vej til spilletid på landsholdet – oftest som indskifter – har været længere og mere snørklet end de flestes.
Hvor andre tager springet fra Superligaen til en af de store ligaer i Europa, har Gytkjær arbejdet sig op fra et lavere niveau.
Først med skiftet fra FC Nordsjælland til to mindre, norske klubber Sandnes Ulf (2012) og FK Haugesund (2013) begyndte den nu 29-årige angribers karriere at tage fart.
- Jeg måtte tage den tunge vej med et par lejeophold og kæmpe mig tilbage den vej.
Det har jeg fået hår på brystet og mental styrke af.
Det er måske det, jeg høster frugterne af nu.
Jeg havde da gerne taget til Real Madrid som 15-årig, men den mulighed kom aldrig, siger Christian Gytkjær og griner.
Med sin reducering til 3-2 var Christian Gytkjær (t.
v.
) stærkt medvirkende til at vende et truende 3-0 nederlag til 3-3 i udekampen mod Schweiz.
Det var et resultat, som spillerne næsten ikke kunne forstå, da alle tre scoringer faldt i slutminutterne.
I Norge blev han hentet til storklubben Rosenborg, hvor han leverede 23 mål i 39 kampe, og efter et halvt år hos 1860 München i den næstbedste række i Tyskland havnede han i polske Lech Poznan.
Her imponerer han weekend efter weekend og er nu klubbens mest scorende udlænding i historien.
Alligevel mener holdkammeraterne på landsholdet ikke, at Christian Gytkjær får den anerkendelse, som han fortjener.
Thomas Delaney kender Christian Gytkjær tilbage fra ungdomsårene, hvor han var "en pest at spille imod.
"- Den polske liga er sikkert for mange ikke den mest sexede liga i verden.
Heller ikke den norske.
Men os, som spiller med ham, er ikke i tvivl om hans kvaliteter.
Det er typisk, at sådan en spiller går under radaren, fordi han ikke var den største stjerne, da han spillede i Danmark, mener Thomas Delaney fra Borussia Dortmund.
Gammeldags angriberI denne sæson er Christian Gytkjær noteret for otte mål i 10 kampe på klubholdet, hvilket gør ham til landsholdstruppens mest målfarlige spiller netop nu.
Netop den egenskab er landstræner Åge Hareide imponeret over.
© ScanpixMålform på klubhold8 mål: Christian Gytkjær (Lech Poznan)3 mål: Kasper Dolberg (Ajax og Nice)2 mål: Martin Braithwaite (Leganés)1 mål: Andreas Cornelius (Parma)1 mål: Yussuf Poulsen (RB Leipzig)0 mål: Robert Skov (Hoffenheim)- Han er meget dygtig inde i boksen, hvor han laver "nemme" scoringer, fordi han placerer sig så godt.
Han har et rigtigt målscorerinstinkt i sig, og så arbejder han hårdt og løber meget, lyder vurderingen fra Åge Hareide.
Det syner måske ikke af så meget, men i Christian Gytkjærs tilfælde er det lige præcis, hvad han kan.
For han er en "fox in the box", som englænderne siger om angribere, der ikke gør meget andet end at vente på en chance i straffesparksfeltet.
Samme karakteristik giver Thomas Delaney.
- Han er en gammeldags angriber, som måske ikke er så iøjnefaldende i store faser af spillet.
Sammenligner vi ham med Andreas Cornelius, har han ikke samme statur og fysik, så man lægger ikke mærke til ham på samme måde.
Til gengæld er Gytkjær en mere snu spiller, siger Thomas Delaney og tilføjer:- Derfor bliver han bedømt meget på, om han scorer mål.
Hvis ikke han gør det, er det ikke fantastisk.
Hvorimod andre af vores angribere kan have andre opgaver på for eksempel defensive dødbolde, hvor de har stort ansvar, fortæller Thomas Delaney.
Et nyt eventyr kan venteFra næste sæson kan danske fans måske se frem til at kunne følge bedre med i Christian Gytkjærs klubkampe.
Ikke fordi den polske liga pludselig skulle få stor tv-dækning i Danmark, men fordi hans kontrakt med Lech Poznan udløber.
Det kan give ham mulighed for at komme til en liga, hvor danskerne bedre kan følge med i hans præstationer.
- Jeg har ambitioner om at opnå meget mere.
Jeg står i en god situation til næste sommer, og så må vi se, hvad der sker.
Jeg vil gerne prøve mig af på et højere niveau i en af de store ligaer, eller hvad der nu byder sig.
Men det må vi tage til den tid.
Lige nu nyder jeg tiden i Polen, og jeg gør det godt dernede, siger Christian Gytkjær.
Læs også:Gytkjær byder sig til, og Stryger aner fortsat ikke, hvordan det er at tabeEt udsolgt Parken venter landsholdsspillerne lørdag aften, når Schweiz kommer på besøg i en kamp, der kan få stor indflydelse på Danmarks muligheder i EM-kvalifikationen.
Tiden må vise, om Christian Gytkjær får en rolle i kampen.
I hvert fald har han vist danskerne, at de kan regne med ham, hvis han får chancen.
Og det vil han hellere være kendt for end et nøgenbillede.
Danmark spiller lørdag mod Schweiz med kampstart kl.
18.
00.
Kampen kan ses direkte på Kanal 5, følges på dr.
dk/sporten eller høres i Liga på P3.
FacebookTwitterKopier linkEmner:Åge Hareide (fodboldtræner)|Andreas Cornelius (fodboldspiller)|Polen|Fodbold|FC Nordsjælland




https://www.dr.dk/nyheder/regionale/sjaelland/affaldsglas-kan-hjaelpe-med-holde-varmen-husstande-kan-spare-800-kroner

Klimaforandringer - en varmere verdenSe temaSjællandAffaldsglas kan hjælpe med at holde varmen: Husstande kan spare 800 kroner om åretEt projekt i Næstved tester en ny slags isolering af fjernvarmerør, som kan spare energi og give lavere varmeregninger.
Af Anne Kathrine Stengaard og Jeppe Højmark Mikkelsen09.
okt.
2019 kl.
07.
37Læs opNår brugte rødbedekrukker og ølflasker er tømt og smeltes om til ny glasemballage, bliver der noget til overs.
Det overskydende og ellers ubrugelige materiale er den vigtigste ingrediens i det stenagtige affaldsglasprodukt Durapor, som Næstved Fjernvarme i øjeblikket tester de isolerende egenskaber af.
- Al teori tilsiger, at det her burde isolere langt bedre end det stabilgrus, som vi bruger nu, siger Jens Andersen, der er direktør i Næstved Fjernvarme.
De tests, der har kørt indtil videre, har også vist, at temperaturen omkring røret er bedre, når man bruger glasstenene.
Her bliver varmen nemlig inde i fjernvarmerøret, hvor den førhen sivede ud igennem stabilgruset, forklarer Jens Andersen.
Skåner pengepungenIfølge Jens Andersen er der i Næstved et ledningstab på omkring 18 procent.
Det vil sige, at 18 procent af varmen, der løber igennem fjernvarmerørene, bliver afgivet til jorden omkring røret.
Med andre ord løber den varme ud i sandet i stedet for at varme borgeren.
Hvis vi kan sænke ledningstabet til bare ti procent, kan vi spare rigtig mange millioner om året.
Jens Andersen, direktør for Næstved FjernvarmeDet er et problem, der kan være stor gevinst i at få løst for både borger og udbyder, fortæller Jens Andersen.
- Hvis vi kan sænke ledningstabet til bare ti procent, kan vi spare rigtig mange millioner om året.
Vi kan lave tingene billigere, og vi kan sætte varmeprisen ned.
Næstved Fjernvarme forsyner omkring 5.
000 husstande i Næstved by med varme.
Sammen med glasstensproducenten Dansk Celleglas har de lavet beregninger, der viser, at hver husstand kan ende med årligt at spare omkring 800 kroner - hvis altså affaldsglasproduktet lever op til alle de kvalitetskrav, som man tester for.
Men det er ikke kun økonomien, der vil nyde godt af at skifte stabilgrus ud med glassten.
- Vi slipper for at grave grus ud af jorden, vi reducerer kørsel med tunge lastbiler og varmetabet i varmeværket.
Der er en masse små poster, som får et lille nøk nedad.
Det giver i det store hele en fornuftig CO2-besparelse, siger Henrik Dalsø, teknisk direktør ved Dansk Celleglas.
Når glasresterne er varmet op, tilsætter man et middel, der får materialet til at skumme op og danne små luftbobler.
 DR Sjælland)Skal kunne holde i 50 årNæstved Fjernvarmes test løber indtil februar 2020.
Selvom glasstenene indtil videre har leveret lovende resultater, er der stadig en række kvalitetstests forude, som skal opfyldes, før materialet kan blive godkendt.
Blandt andet skal man sikre sig, at det ikke vil få jordoverfladen over rørene til at synke.
Fjernvarmens ledningsnet løber nemlig under veje, som ikke skal ødelægges af, at en ledning trækker jorden nedad.
- Det er de faktorer, vi sidder og kigger på nu sammen med rørleverandører og entreprenører, der udfører arbejdet.
Det er ret dyrt at lave de her ting, så vi skal være sikre på, at det også holder i morgen og i overmorgen.
Det skal kunne holde i mindst 50 år, siger Jens Andersen.
FacebookTwitterKopier linkEmner:Næstved|Kraft- og varmeværker




https://www.dr.dk/nyheder/indland/tyrkiet-varsler-snarlig-militaer-offensiv-i-syrien

Tyrkisk offensiv i SyrienSe temaIndlandTyrkiet varsler snarlig militær offensiv i SyrienEn talsmand for Erdogan siger, at soldater snart vil krydse grænsen til Syrien og advarer kurdisk milits.
Soldater fra den tyrkiske hær kører langs grænsen til Syrien.
09.
okt.
2019 kl.
02.
21 | opdateret 09.
okt.
2019 kl.
06.
12Læs opEn tyrkisk militæroperation i det nordøstlige Syrien er tilsyneladende lige op over.
Tyrkiets militærstyrker vil inden for "kort tid" krydse grænsen til Syrien, oplyser en talsmand for Tyrkiets præsident, Recep Tayyip Erdogan, på Twitter natten til onsdag dansk tid.
Samtidig sender han en advarsel til den kurdiske YPG-milits i området.
- Det tyrkiske militær vil sammen med Den Frie Syriske Hær krydse den tyrkisk-syriske grænse.
Militante fra YPG har to muligheder: De kan desertere, eller vi vil være nødt til forhindre dem i at komme i vejen for vores aktion mod Isis, skriver talsmand Fahrettin Altun.
Isis er en forkortelse for den ekstremistiske bevægelse Islamisk Stat, mens Den Frie Syriske Hær er en oprørshær, som kæmper mod præsident Bashar al-Assads styrker i Syrien.
Militær på vej mod SyrienTirsdag sendte Tyrkiet flere militære forstærkninger til grænsen mod Syrien.
En korrespondent for nyhedsbureauet AFP observerede således en militærkolonne bestående af "snesevis af pansrede militærkøretøjer" i den tyrkiske grænseby Akcakale.
Og tidligere tirsdag kørte mindst to buskolonner med tyrkiske elitesoldater mod grænsen, rapporterede det statslige tyrkiske nyhedsbureau Anadolu.
Læs også:Udenrigsminister bekymret for Syrien: Har sendt et 'kraftigt signal' til TyrkietTyrkiets præsident, Recep Tayyip Erdogan, meddelte lørdag, at hans militær inden længe vil gå ind i de kurdisk-kontrollerede egne af Syrien.
Målet er at angribe kurdiske militser og skabe en såkaldt sikkerhedszone i området mellem Tyrkiet og Syrien.
Tyrkiet ser den kurdiske YPG-milits som en trussel og betragter den som en del af det forbudte Kurdiske Arbejderparti (PKK).
Forberedelser fuldførtMandag sagde Erdogan, at en militær operation kan blive indledt "uden varsel".
Det tyrkiske forsvarsministerium meddelte tirsdag, at forberedelserne til et angreb er "fuldført".
Med støtte fra en international koalition anført af USA har YPG-militsen stået i frontlinjen i bekæmpelse af Islamisk Stat.
På ordre fra USA's præsident, Donald Trump, er de amerikanske styrker i det nordøstlige Syrien begyndt at trække sig ud af området.
Beslutningen er blevet kritiseret af både republikanere og demokrater i Kongressen.
Senator Lindsey Graham, som er en af Trumps største støtter, sagde, at beslutningen er katastrofal, fordi det vil give Islamisk Stat mulighed for at rejse sig igen.
Desuden er det ifølge Graham et svigt af kurderne.
Mandag skrev Trump i et tweet, at han vil "udslette" Tyrkiets økonomi, hvis landet foretager sig noget, som han anser for at være over grænsen.
/ritzau/AFPFacebookTwitterKopier linkEmner:Bashar al-Assad (politiker)|Donald Trump (politiker)|Islamisk Stat|Syrien|Militær




https://www.dr.dk/nyheder/politik/stoettepartier-undrer-sig-over-s-forslag-om-oeget-overvaagning-hvad-blev-der-af

PolitikStøttepartier undrer sig over S-forslag om øget overvågning: Hvad blev der af tilliden?
Venstres formand for retsudvalget kan godt se idéen i at sætte flere kameraer op.
Vi har dem allerede som her på metrostationer og tæt befolkede pladser.
Mette Frederiksen lægger op til, at der skal være endnu flere overvågningskameraer i det offentlige rum.
Af Signe Mai Vilsbøll09.
okt.
2019 kl.
06.
01Læs opDet var et dystert billede af det danske samfund, statsminister Mette Frederiksen (S) malede i sin tale ved Folketingets åbning.
Ikke nok med, at der er grådighed i finanssektoren, sagde statsministeren, så har vi også bandekriminalitet, politi, der ikke kommer, og de "hyggelige jordbærboder i vejkanten, som har pengekassen frit fremme, har fået videoovervågning".
Tilliden er blevet mindre, konstaterede hun, og nu foreslår Mette Frederiksen i Berlingske, at der skal mere sikkerhed til.
Sikkerhed i form af markant mere overvågning.
Læs også:Statsministeren bebuder 'markant mere overvågning' i DanmarkRegeringens støttepartier undrer sig imidlertid.
SF og De Radikale mener ikke, at politiet skal have lov til at sætte op mod 300 kameraer op i bybilledet på eget initiativ eller øge overvågningen af offentlige bygninger.
- Det kommer bag på mig, at regeringen foreslår så massiv kameraovervågning, som der er tale om her.
Hvad blev der af jordbærboden?
Tilliden?
Skulle vi ikke netop være fri af alt den overvågning?
, lyder det fra Radikales retsordfører, Kristian Heegaard, der understreger, at partiet tager stærkt afstand fra Mette Frederiksens udmelding.
- Situationen er drønalvorlig.
Men det er falsk tryghed, og det indskrænker danskernes personlige frihed.
På kompromis med retten til privatlivI Berlingskes interview siger Mette Frederiksen, at regeringen i morgen vil fremlægge en såkaldt "sikkerhedspakke".
Blandt andet som konsekvens af sommerens eksplosioner, der er gået ud over en politistation på Nørrebro og Skattestyrelsens bygning på Østerbro i København.
Enhedslisten er ligesom De Radikale skeptiske.
Retsordfører Rosa Lund kan ikke se behovet:- Der er allerede masser af kameraer, og der er også i dag rig mulighed for at overvåge, hvis man har en dommerkendelse.
- Øget overvågning løser ikke problemet.
Til gengæld går man på kompromis med retten til privatliv.
Jeg mener ikke, det hører hjemme i en retsstat sådan at overvåge borgere, siger Rosa Lund, der melder klar til at gå i forhandling om andre løsninger.
SF vil have tilsyn med overvågningenSF vil først forholde sig til regeringens sikkerhedspakke, når den fremlægges.
Det er nemlig ifølge retsordfører Karina Lorentzen nødvendigt, at der samtidig er tilsyn med, hvordan politiet så anvender kameraovervågning og nummerpladescanning i efterforskning.
- Hvis vi skal give markante beføjelser, er vi nødt til at følge det op med øget kontrol.
Det kommer vi til at kræve, og så er vi nødt til at se høringssvarene, siger hun.
Formand for Folketingets retsudvalg, Venstres Preben Bang Henriksen, ser ikke 300 kameraer som massiv overvågning.
Han synes, øget overvågning er en "glimrende idé".
- Her i Aalborg, hvor jeg bor, har vi kameraer i Jomfru Ane Gade, og det har haft en god opklarende virkning.
Jeg møder ugentligt i kriminalretten som forsvarer, og der har jeg oplevet, hvordan kameradokumentationen bliver brugt.
Det kan man ikke have noget imod.
Venstre mener, at tiltaget kommer for sent, men partiet diskuterer gerne, hvordan "der kan skabes større tryghed i samfundet".
Det siger retsordfører Inger Støjberg.
Danmark er et kameraovervåget landHvad der præcis ligger i Mette Frederiksens sikkerhedspakke, har partierne til gode at se.
Det lige nu mest konkrete - de 300 flere kameraer til bekæmpelse og forebyggelse af kriminalitet - er ingen nyhed for Jesper Lund, formand for It-politisk Forening.
Han minder om, at Danmark i forvejen er et af de mest overvågede lande i verden.
- Overvågning ville ikke give meget i sager som bombesprængningerne, vi så i sommer.
Vi kunne jo se, hvor lidt billederne af gerningsmanden fra politiets overvågning på Nørrebro viste.
Manden var tydeligvis klar over, at der var overvågning, og derfor sørgede han for, han ikke kunne genkendes.
Det her lyder som ren symbolpolitik, siger Jesper Lund.
FacebookTwitterKopier linkEmner:Inger Støjberg (politiker)|Mette Frederiksen (politiker)|Socialdemokraterne|Retspolitik|København




https://www.dr.dk/nyheder/indland/faerger-skal-ikke-laengere-forurene-i-koebenhavn

IndlandFærger skal ikke længere forurene i København Det være slut med at brænde luftforurenende brændstof af, mens Oslofærgen ligger ved kaj i København.
Oslobåden skal fremover få sin strøm fra et landstrømsanlæg i Københavns havn, fremfor at have motoren kørende, mens den ligger ved kajen.
Af Emil Winckler09.
okt.
2019 kl.
06.
58Læs opAlle ugens dage sejler Oslobåden frem og tilbage mellem Norge og Danmark.
Men når færgen ligger ved kaj for at aflevere og hente passagerer, så kører dieselmotorerne stadig.
Op af den blå skorsten stiger svovl, sod og NOx’er i de syv timer, som færgen ligger i havn med hjælpemotorerne kørende, der sikrer strøm til skibet.
Det forurener luften i hovedstaden og er til stor gene for dem, der bor tæt på kajen.
Nu skal forureningen have en ende.
Selskabet bag Oslo-færgen, DFDS og havneselskabet, Copenhagen Malmö Port, er blevet enige om at bygge et landstrømsanlæg, der skal fodre skibet med strøm, mens det befinder sig i København.
- Det er klart, at med de klimaudfordringer vi står overfor, så må man jo se på, hvor man kan gøre noget, og der er det et vigtigt skridt, at man her undgår at udlede fra heavyfuel eller traditionelt brændstof i Københavns havn, fortæller Torben karlsen, der er direktør for DFDS.
Læs også:København er en af de mest forurenede krydstogt-havne i EuropaArbejdet med at udforme anlægget til Oslofærgen starter nu, og selve byggeriet skal efter planen gå i gang næste år.
Copenhagen Malmö Port er også i dialog med andre rederier for at undersøge mulighederne for at udbyde mere strøm i fremtiden, fortæller havnens direktør Barbara Scheel Agersnap.
- I årevis har vi undersøgt mulighederne for at løse det her problem, og det er noget, vi arbejder meget intenst med lige nu, siger hun.
Det løser ikke hele problemetSelv om Oslobåden bliver koblet op til et landsstrømsanlæg, så er der stadig lang vej igen, hvis forureningen ved kajen skal have en ende.
De mange krydstogtskibe, der kommer til Danmark og lægger til kaj med hjælpemotorerne tændt, udgør nemlig også et stort problem, fortæller Kåre Press-Kristensen, der er seniorrådgiver i Det økologiske Råd:- Det er også nødvendigt at lave det ved krydstogtskibene.
I særdeleshed inde ved Langelinie, hvor skibene ligger kun 60 meter fra beboelsesejendomme, og hvor folk bor med deres børn midt i en veldokumenteret massiv luftforurening, siger han.
Krydstogtskibe forurener ligesom tusindvis af bilerEn rapport fra tidligere i år har fokuseret på to typer luftforurening, som har stor betydning for vores helbred, nemlig forurening med fine partikler (PM2,5) og NOx-forurening (kvælstofmonooxid og kvælstofdioxid).
Udledningen af PM2,5 fra et krydstogtskib, der ligger til i en dansk havn, svarer i snit til udledningen fra omkring 5000 personbiler, der kører i bytrafik.
Udledningen af NOx fra et krydstogtskib, der ligger til i en dansk havn, svarer i snit til udledningen fra omkring 3500 personbiler, der kører i bytrafik.
Kilde: DCE - Nationalt Center for Miljø og EnergiI alt lagde 520 krydstogtskibe til i danske havne sidste år.
Københavns Havn stod for langt størstedelen, men også Aarhus måtte lægge kaj til.
Dermed er forureningen fra krydstogtskibene også klart værst i hovedstaden, men stadig bemærkelsesværdig i Aarhus og de andre byer.
Fokus på forureningBåde i Aarhus og København er man opmærksomme på forureningen.
På et byrådsmøde i august besluttede de aarhusianske politikere at opfordre Aarhus Havn til at arbejde videre med en snarlig etablering af landstrøm til krydstogtskibe.
Og i København ser overborgmester Frank Jensen (S) også gerne snart, at det sker.
- Det er klart, at landstrøm til DFDS og Oslofærgen kun er første skridt.
Vi har sat penge af til at lave en udredning for at sikre et landstrømsanlæg ved Nordhavn, hvor vi har krydstogtskibene.
Men mit mål er, at det her skal løses.
Vi skal have landstrømsanlæg alle de steder, hvor vi har store skibe, der ligger og banker diesel af i dag, siger han.
FacebookTwitterKopier linkEmner:Frank Jensen (politiker)|København|Socialdemokraterne|Rederier|DFDS




