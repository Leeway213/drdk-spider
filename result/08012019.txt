https://www.dr.dk/nyheder/politik/ikke-nok-med-faengsel-regeringen-vil-fratage-nogle-kriminelle-retten-til-vaere

PolitikIkke nok med fængsel: Regeringen vil fratage nogle kriminelle retten til at være forældrePersoner med en dom for personfarlig kriminalitet skal kunne miste forældremyndigheden, mener børneministeren.
Fængselsstraf er ikke nok, hvis man som forælder er dømt for personfarlig kriminalitet, mener regeringen.
08.
jan.
2019 kl.
23.
15Bemærk: artiklen er mere end 30 dage gammelLæs opDet er ikke nok, at personer, der begår mord, grov vold og anden personfarlig kriminalitet, udstår deres fængselsstraf, hvis det står til regeringen.
Som udgangspunkt skal de også fratages retten til at være sammen med deres børn og forældremyndigheden, hvis den anden forælder ønsker det.
Det skriver Berlingske.
Onsdag fremsætter regeringen et lovforslag, der ifølge avisen vil indføre "en klar formodning imod", at en forælder er egnet til forældremyndighed, samvær eller anden kontakt med sine børn, hvis man eksempelvis er dømt for drab, grov vold, incest, omskæring eller menneskehandel.
Vender loven om- Nybruddet her er, at vi vender fokus fra at handle om forælderens rettigheder til at handle om barnets beskyttelse, siger børne- og socialminister Mai Mercado (K) til Berlingske.
- Hvis man begår så alvorlig personfarlig kriminalitet, mener jeg grundlæggende, at man spiller sig af banen som god og ansvarlig forælder, siger hun.
Det skal kun i helt særlige tilfælde være muligt for den forælder, der er blevet dømt, at fastholde forældremyndigheden, hvis parterne ikke er enige.
Som reglerne er nu, er det ifølge forældreansvarsloven allerede muligt at fratage forældremyndigheden i særlige tilfælde.
Men med regeringens forslag bliver det ifølge avisen "vendt om", sådan at det kun er i særlige tilfælde, at man kan påberåbe sig forældremyndigheden.
/ritzau/FacebookTwitterKopier linkEmner:Det Konservative Folkeparti|Mai Mercado (politiker)|Kriminalitet|Forældre og børn|Berlingske Media




https://www.dr.dk/nyheder/politik/nyt-lovforslag-psykisk-vold-skal-give-tre-ars-faengsel

PolitikNyt lovforslag: Psykisk vold skal give tre års fængselPsykisk vold skal sidestilles med fysisk vold, mener Justitsministeriet, der fremsætter et nyt lovforslag.
Psykisk vold kan være ligeså slemt som fysisk vold, mener Direktøren i foreningen Danner, Lisbeth Jessen.
Arkivfoto.
08.
jan.
2019 kl.
23.
11Bemærk: artiklen er mere end 30 dage gammelLæs opEt nyt lovforslag fra Justitsministeriet skal sikre, at psykisk vold bliver straffet ligeså hårdt som fysisk vold.
I en pressemeddelelse skriver Justitsministeriet, at psykisk vold skal kunne straffes med op til tre års fængsel.
Det skal være med til at understrege de alvorlige skadevirkninger, som psykisk vold kan have.
Justitsminister Søren Pape Poulsen (K) vil sende et signal om, at psykisk vold kan være lige så slemt som den fysiske vold.
- Denne form for vold har vi ikke været gode nok til at tage hånd om i samfundet.
Vi har set på de blå mærker, men vi har glemt de ar på sjælen, der måske stikker langt dybere, siger justitsministeren.
- Med en ny bestemmelse i straffeloven om psykisk vold sender vi et klart signal om, at psykisk og fysisk vold er ligestillet, siger Søren Pape Poulsen i pressemeddelelsen.
Selvstændig bestemmelse i straffelovenRent konkret går lovforslaget ud på, at personer, der i en periode udsætter andre med tilknytning til husstanden for groft nedværdigende, forulempende eller krænkende handlinger, fremover skal kunne straffes med fængsel i indtil tre år.
Direktøren i foreningen Danner, der arbejder for at hjælpe voldsramte kvinder og børn, Lisbeth Jessen, er glad for, at politikerne endelig tager affære.
- Vi er rigtig glade for lovforslaget.
I de sidste to år har vi arbejdet for at gøre psykisk vold strafbart, fordi det er et vigtigt samfundsmæssigt signal at sidestille fysisk og psykisk vold, siger hun.
- Vi har stor tiltro til, at politiet kan løfte de mest alvorlige sager.
Og det skal være med til, at der nu kan blive rejst tiltale i de særligt alvorlige sager, siger hun.
Lovforslaget, der præsenteres onsdag, vil indføre en selvstændig bestemmelse i straffeloven.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|Vold|Justitsministeriet|Kriminalitet




https://www.dr.dk/sporten/badminton/en-badmintonspiller-bryder-med-faellesskabet-tager-imod-individuelt-tilbud-fra

BadmintonÉn badmintonspiller bryder med fællesskabet: Tager imod individuelt tilbud fra forbund Singlespilleren Mia Blichfeldt har taget sagt ja til den individuelle aftale, som Badminton Danmark har tilbudt landsholdsspillerne.
Mia Blichfeldt vil ikke kommentere på indholdet i sin aftale med Badminton Danmark.
Af Kasper Heide Lund08.
jan.
2019 kl.
22.
42Bemærk: artiklen er mere end 30 dage gammelLæs opBadminton Danmark og de danske landsholdsspillere kan i øjeblikket ikke blive enige om vilkårene for at spille på landsholdet.
Derfor har forbundet forsøgt sig med en alternativ løsning ved at sende en individuel kontrakt ud til samtlige landsholdsspillere.
Den har Danmarks højst rangerede damesinglespiller Mia Blichfeldt valgt at skrive under på som den eneste.
Læs også:Badmintonforbund har sendt individuelle aftaler ud til spillereDet bekræfter hun overfor DR Sporten.
I den resterende spillertrup er vi meget ked af, at Mia har valgt at stå uden for, men det er hendes egen beslutning, og vi skal ikke presse nogen til at træffe en anden beslutning.
Hans-Kristian Vittinghus- Jeg har fra start været meget i tvivl, fordi jeg følte ikke, at den konflikt som Spillerforeningen kørte, fulgte mine værdier, og det sted jeg er lige nu i min karriere.
- Derfor besluttede jeg mig for at gøre det, der gør mig glad, og det, jeg mente, var det rigtige for mig lige nu.
Det er, at jeg har støtten fra Team Danmark og det setup fra Badminton Danmark.
Jeg synes, aftalen er helt fair.
Skuffede badmintonkollegerBadmintonspillerne havde indtil tirsdag stået sammen i striden med forbundet i håbet om at lande en kollektiv aftale.
Derfor er Hans Kristian Vittinghus, der er talsmand for spillerne, også ærgerlig over, at Mia Blichfeldt er brudt ud af fællesskabet.
Læs også:Konfliktramte spillere: Dansk badminton-double må klare sig selv i sæsonfinalen- I den resterende spillertrup er vi meget kede af, at Mia har valgt at stå uden for, men det er hendes egen beslutning, og vi skal ikke presse nogen til at træffe en anden beslutning.
Vi må bare respektere det, men vi er selvfølgelig ærgerlige over det.
- Vi ville gerne have stået sammen kollektivt med alle spillere, men vi står heldigvis rigtig stærkt med den resterende del af gruppen uden Mia.
Badmintonspilleren Hans-Kristian Vittinghus har været talsmand for spillerne siden konfliktens begyndelse.
Ifølge Vittinghus er Mia Blichfeldt den eneste spiller, som har vist interesse for at tage imod Badminton Danmarks tilbud.
Det kommer heller ikke som nogen overraskelse, at netop hun har valgt at takke ja til den individuelle aftale.
Jeg har fra start været meget i tvivl, fordi jeg følte ikke, at den konflikt som Spillerforeningen kørte, fulgte mine værdier, og det sted jeg er lige nu i min karriere.
Mia Blichfeldt- Hun har været meget ærlig gennem hele processen, om at hun har været i tvivl.
Så det kommer ikke bag på os.
Vi har været i løbende kontakt med hende, og generelt har vi godt styr på, hvordan folk står i denne sag.
Læs også:Badminton Danmark stopper forhandlinger: 'Ingen tillid til Øland'- Der er ingen tvivl om, at vi ønskede, at alle skulle være solidariske og bakke op, og det er vi ærgerlige over, at Mia ikke har valgt at gøre.
Klar over konsekvenserneMia Blichfeldt er også godt selv klar over, at hendes beslutning ikke gør hende til den mest populære blandt sine danske kolleger i ketsjersporten.
- Det forstår jeg selvfølgelig godt, men jeg var nødt til at tage denne beslutning selv.
Det kan virke meget egoistisk, men jeg har bare rigtig svært ved at se mig selv i spejlet og være glad, når jeg stod op om morgen.
Så jeg var nødt til at gøre noget ved det, ellers ville det ikke fremme min udvikling.
- Det kommer da helt sikker til at påvirke vores forhold til hinanden, men jeg tror kun, det bliver en kort periode.
Folk er jo voksne mennesker, siger Mia Blichfeldt.
Læs også:Badmintonkonflikt ærgrer DIF: 'Idrætten tages på ny som gidsel'Aftalen mellem forbundet og landsholdsspillerne udløb 30.
november, og siden da har spillerne selv arrangeret deres træninger uden Badminton Danmarks hjælp.
Badminton Danmark har helt konkret sagt, at man ikke ønsker at forhandle med direktør i DEF (Danske Elitesportsudøveres Forening, red.
), Mads Øland.
Øland har i 2017 og 2018 siddet ved bordet i forhandlinger mellem Spillerforeningen og Dansk Boldspil-Union (DBU) i fodboldkonflikter, der har ført til aflysninger af landskampe på både herre- og damesiden.
FacebookTwitterKopier linkEmner:Badminton Danmark|Hans-Kristian Vittinghus (badmintonspiller)|Mads Øland (idrætsleder)|DBU|Badminton




https://www.dr.dk/nyheder/udland/oestrigsk-snerydder-kaldt-hjem-fra-ferie-der-falder-penge-ned-fra-himlen

UdlandØstrigsk snerydder kaldt hjem fra ferie: 'Der falder penge ned fra himlen'Det kraftige snevejr i Østrig har sendt snerydderne på overarbejde.
Af Robin Patrick Stampe Seierby (VIDEO) og Kim Dang Trong (foto)08.
jan.
2019 kl.
22.
16Bemærk: artiklen er mere end 30 dage gammelLæs opDen østrigske by og skisportssted Saalbach er lige nu ramt af et kraftigt snevejr, der har dækket området i et tungt, hvidt tæppe.
Flere pister er lukkede på grund af snemasserne, og på byens tage ligger der tonstunge snelag.
Derfor er Roman Langreiter blevet kaldt hjem fra ferie.
For han arbejder som snerydder for et lokalt firma.
Læs også:På skiferie i Østrig: 'Halvdelen af pisterne er lukkede'- Det er egentlig godt, for det er jo penge, der kommer ned fra himlen, siger Roman Langreiter, der har 15 års erfaring som snerydder.
I disse dage er det særligt byens tage, der har besøg af Langreiter og kollegaerne.
For sneen skal væk, før den bliver så tung, at den vælter ned på biler og mennesker på gaden.
- Normalt ligger der en meter sne på tagene i denne periode, men lige nu ligger her halvanden meter, siger Roman Langreiter til DR Nyheder.
Læs også:Sneudsigten for Europa: Flere meter begraver Alperne i Østrig og SchweizOg det ser ud til at han får travlt den kommende tid.
Vejrudsigten byder nemlig på mere sne.
FacebookTwitterKopier linkEmner:Østrig|Vejret




https://www.dr.dk/nyheder/penge/klar-til-amazon-effekten-verdens-mest-vaerdifulde-virksomhed-kan-vaere-paa-vej-til

PengeKlar til Amazon-effekten?
Verdens mest værdifulde virksomhed kan være på vej til DanmarkAmazons indtog i Danmark kan få store konsekvenser, siger e-handelsdirektør.
Professor mener, det kan gavne markedsøkonomien.
Her hjemme står Amazon i dag for knapt to procent af internethandlen til danskerne, som primært foregår gennem den tyske hjemmeside.
Af Signe Mai Vilsbøll08.
jan.
2019 kl.
21.
30Bemærk: artiklen er mere end 30 dage gammelLæs opAmerikanske Amazon har de seneste år ædt sig ind på store dele af det europæiske marked for e-handel, og selvom der i Norden ikke er en klar udmelding om, at Amazon er på vej, så fortsætter rygterne om en mulig dansk entré med at spøge.
Det fortæller administrerende direktør i Foreningen for Dansk Internethandel, Niels Ralund.
- Amazons veje er uransagelige og ingen ved, hvornår det sker.
Vi ved dog, at det nok må komme.
Måske endda i løbet af 2019, siger han og påpeger, at flere danske netbutikker allerede er begyndt at forberede sig på Amazons indtog.
Efter en kursstigning på 3,4 procent er Amazon det mest værdifulde selskab i verden.
Virksomhedens markedsværdi ligger på hele 796 milliarder dollar, svarende til mere end fem billioner kroner.
Et Amazon.
dk vil påvirke handlenHerhjemme står Amazon i dag for få procent af internethandlen til danskerne, som primært foregår gennem den tyske hjemmeside.
I Tyskland sidder Amazon på mere end 40 procent af markedet for internethandel.
Niels Ralund frygter, at effekten vil være den samme i Danmark, hvis Amazon.
dk lanceres.
- Amazon har en langt mere indgribende påvirkning på mange flere ting, end vi aner.
Det er en virksomhed, verden ikke har set mage til før, og deres uhyggelige størrelse gør, at de kan forandre landskabet i de lande, de indtager, siger han og uddyber:- Det kan både blive ødelæggende for mange af de mindre butikker og onlineforretninger, men det kan altså også ændre hele den måde, vi handler på i dag.
Uundgåelig platform i USADa Amazon-direktør Jeff Bezos grundlagde internethandelsgiganten tilbage i 1995 var det med fokus på hurtig levering af billige bøger, men Amazon har siden udvidet sortimentet, hvilket har gjort internetgiganten til en uundgåelig platform for amerikanske forbrugere.
De handler tøj, sko, dagligvarer og elektronik, der bliver bragt til hjemmet af Amazon, og med deres månedlige medlemsskaber har de også adgang til streaming af tv-serier, film og musik.
Ifølge avisen New York Times omsættes så meget som 49 cent hos Amazon, hver gang der bliver brugt en dollar på nethandel i USA, og konsulentvirksomheden Boston Consulting Group forudser, at Amazon vil kunne sætte sig på op mod 20 procent af nethandlen i Danmark, hvis det går, som det er gået i andre europæiske lande.
Konkurrence og produktivitetsløftProfessor i økonomi ved Aarhus Universitet og medlem af regeringens Disruptionråd, Philipp Schrøder, er overrasket over, at Amazon ikke allerede er at finde på et dansk domæne.
Han frygter ikke som udgangspunkt det mulige indtogs konsekvenser.
- Når der kommer en ny spiller ind, vil det naturligt presse nogle af de små spillere ud.
Det er den darwinisme, der foregår i markedsøkonomi, men den er sund for konkurrencen, og det kan give et samlet produktivitetsløft, der gavner markedsøkonomien i Danmark, siger han.
Andre fordele ved at have en markedsplatform som Amazon er ifølge Philipp Schrøder, at danske virksomheder har mulighed for større eksponering af deres produkter.
- Som markedsplads kan det være en fordel for mindre produktionsvirksomheder, der skal have fat i en større kundegruppe.
Når Amazon er en stor spiller, vil der nemlig fra starten være mange kunder, siger han.
Politikere skal sikre, at der er fair konkurrenceNiels Ralund fra Foreningen for Dansk Internethandel er ikke overbevist, for der er ifølge ham ingen på det globale e-handelsmarked, som "når Amazon til sokkeholderne".
- Amazon kommer til at gøre langt mere skade end gavn.
Måske kan det booste nethandlen herhjemme, men de kan med deres størrelse stille store krav til producenter - og når de så lægger deres produkter hos Amazon, så er det ikke længere dem, der ejer kundedata, siger han.
Så længe politikere er årvågne, mener Philipp Schrøder nok, det skal gå:- Dataophobningen og Amazons analyser af købsadfærd er selvfølgelig en bekymring.
Det giver dem uden tvivl markedsmagt, som de ikke må misbruge.
Politikerne skal sikre, at Amazon følger de lokale betingelser, så der stadig er fair konkurrence, siger han.
FacebookTwitterKopier linkEmner:Amazon.
com|Jeff Bezos (erhvervsleder)|Niels Ralund (erhvervsleder)|USA|Erhverv




https://www.dr.dk/nyheder/udland/stephanie-surrugue-om-de-gule-veste-har-franskmaendene-faaet-nok

Demonstrationer i FrankrigSe temaAf DR’s internationale korrespondentStéphanie SurrugueUdlandStéphanie Surrugue om De Gule Veste: Har franskmændene fået nok?
Protestbevægelsen er så mangeartet som de krav, den stiller til Emmanuel Macron og den franske regering.
Protestbevægelsen De Gule Veste fortsætter på tredje måned, her ved en demonstration i Bordeaux i weekenden.
08.
jan.
2019 kl.
21.
40Bemærk: artiklen er mere end 30 dage gammelLæs opMadame Arnauds Porsche har stået i garagen i to måneder nu.
Hun tør ikke køre i den, fordi hun er bange for, at De Gule Veste ødelægger hendes bil.
- De hader jo rige mennesker, siger hun.
© Type 1DR’s internationale korrespondent Stéphanie SurrugueStéphanie Surrugue er DR Nyheders internationale korrespondent.
Hun rapporterer fra store dele af verden hjem til dr.
dk og DR's tv- og radiokanaler.
Stéphanie Surrugue har base i Paris og dækker både franske forhold og internationale begivenheder.
Læs mereSådan tænkte Madame Arnaud ikke for et par måneder siden.
Dengang havde hun – en 44-årig mor til fire og indehaver af en lille virksomhed sammen med sin mand - sympati for den sociale protestbevægelse, siger hun.
Ganske som de 84 procent af franskmændene, som i slutningen af november erklærede deres støtte til De Gule Veste, når meningsmålingsinstitutterne ringede for at bede om deres mening.
Men nu er det nok.
Madame Arnaud har fået nok af demonstranter i rundkørsler, der kræver, at hun fremviser en gul trafikvest i sin bil (hun kører i familiens Renault for tiden), for at lade hende slippe igennem morgentrafikken.
Hun har fået nok af tv-billeder af bilafbrændinger i gaderne, butikker, der bliver raseret, hærværk på selveste Triumfbuen og denne weekends gaffeltruck-angreb på et fransk ministerium.
Flere hundrede demonstranter var i weekenden igen samlet på Champs Elysees i centrum af Paris.
 Beredskabsfolk måtte igen i weekenden rykke ud flere steder end lige i hovedstaden for at slukke påsatte brande blandt i køretøjer.
 Skraldespande, hegn, afsærringer og andet som står på gaden bliver brugt til antænde bål i gaderne.
Rundt om i hele landet var der i weekenden igen demonstrationer, blandt her i Lille, i det nordlige Frankrig.
 Morgenen efter var gaderne igen fyldt med udbrændte biler og motorcykler.
 De mange voldelige episoder under demonstrationerne har været medvirkende til, at støtten til De Gule Veste langsomt er dalet over de seneste måneder.
1 / 5Flere hundrede demonstranter var i weekenden igen samlet på Champs Elysees i centrum af Paris.
1 / 5Beredskabsfolk måtte igen i weekenden rykke ud flere steder end lige i hovedstaden for at slukke påsatte brande blandt i køretøjer.
2 / 5Skraldespande, hegn, afsærringer og andet som står på gaden bliver brugt til antænde bål i gaderne.
Rundt om i hele landet var der i weekenden igen demonstrationer, blandt her i Lille, i det nordlige Frankrig.
3 / 5Morgenen efter var gaderne igen fyldt med udbrændte biler og motorcykler.
4 / 5De mange voldelige episoder under demonstrationerne har været medvirkende til, at støtten til De Gule Veste langsomt er dalet over de seneste måneder.
5 / 5Og dermed indskriver Madame Arnaud sig atter i det generelle billede: Støtten til De Gule Veste var allerede før weekenden faldet til 55 procent i den franske befolkning.
Årsag: Volden.
Utryghed får støtten til at faldeMadame Arnaud og de fleste andre franskmænd véd det godt: At flertallet af De Gule Veste ønsker en fredelig vej til politiske ændringer i Frankrig.
Madame Arnaud ved også godt, at det i det store billede er en lille gruppe demonstranter, der er voldelige og anarkistiske og som smadrer, afbrænder, slås og sprayer slagord som ”find guillotinerne frem” på husmurene.
Men deres handlinger skaber så stor utryghed nu, at tilslutningen til protestbevægelsen daler.
Læg dog mærke til – for dét gør Frankrigs præsident - at den ”daler”; den ”styrtdykker” ikke.
Det er stadig flertallet af franskmænd, der erklærer sig solidariske med De Gule Veste.
Også en anden ting er i forandring: De Gule Veste selv.
De Gule Veste voksede fra grupper i hele landet, der udtrykte deres utilfredshed over stigende brændselspriser og lavede vejblokader som her i Donges.
.
.
.
.
 .
.
.
.
til de mange tusinder af demonstranter, som lørdag efter lørdag har indtaget Champs-Elysee i Paris.
 Og selvom støtten måske er dalende, er der stadig utilfredshed med landets præsident, Emmanuel Macron.
1 / 3De Gule Veste voksede fra grupper i hele landet, der udtrykte deres utilfredshed over stigende brændselspriser og lavede vejblokader som her i Donges.
.
.
.
.
1 / 3.
.
.
.
til de mange tusinder af demonstranter, som lørdag efter lørdag har indtaget Champs-Elysee i Paris.
2 / 3Og selvom støtten måske er dalende, er der stadig utilfredshed med landets præsident, Emmanuel Macron.
3 / 3Forandringen kan aflæses i omfanget af de demonstrationer, som lørdag efter lørdag finder sted over hele landet.
Den 17.
november var der 282.
000 Gule Veste på gaden.
Lørdag den 5.
januar var tallet nede på 50.
000.
Begge tal kommer fra fransk politi, da protestbevægelsen selv ikke selv kommer med nogle opgørelser.
De Gule Veste har hverken en leder, et sekretariat eller en samlet liste med krav.
Og derfor slet ikke tal på, hvor mange eller hvor få, de måtte være i de franske gader.
Men de, der ER i gaderne, er de hårde halse; de holder stædigt fast og lover – eller truer, alt efter perspektiv – de agter at fortsætte i ugevis og månedsvis.
Her finder vi også de mest radikaliserede demonstranter: Dem, der går voldeligt til værks og ikke lægger skjul på, at de vil anarkiet.
Nye grupper af demonstranterSamtidig ser vi nye fraktioner dukke op.
Eksempelvis de hundredvis af Kvindelige Gule Veste, som gik gennem franske byer i søndags.
Kvinderne protesterer mod, at flertallet af de fattigste franske lønmodtagere er – kvinder.
En demonstrant klædt som "Marianne", nationalsymbolet på den franske republik, deltog i den demonstration, som de såkaldte Kvindelige Gule Veste stod bag.
De gulklædte kvinder protesterer også mod dét, de kalder systematisk politivold mod demonstranter og nævner for eksempel lørdagens overskrifter om, at en højt dekoreret politiofficer i byen Toulon uddelte knytnæveslag til flere demonstranter, som efter mobiloptagelser at dømme ikke gjorde mine til at angribe ham.
Men Kvindelige Gule Veste tager også afstand til voldelig adfærd blandt demonstranter – og således forløb kvindernes aktion søndag både roligt og fredeligt.
Hvem er Den Gule Vest ?
Så hvem er han - eller hun - Den Gule Vest i januar 2019?
Det er pensionisten.
Skolelæreren.
Lastbilschaufføren.
Rengøringsdamen.
Den studerende.
Den lille selvstændige erhvervsdrivende.
Det er den unge.
Den midaldrende.
Den ældre.
Det er udkantsfranskmændene og byboerne.
Det er monsieur eller madame, der med smil og musik står i en rundkørsel i Amiens, Le Mans eller Marseille og opfordrer bilisterne til at dytte, hvis de sympatiserer med sagen.
Det er monsieur eller madame, der ikke længere tager til demonstrationer om lørdagen, men bliver hjemme, støtter via Facebook og holder weekend med familien, fordi de ikke bryder sig om protestbevægelsens voldelige elementer.
Læs også:Forsker om 'De Gule Veste': Et sammenrend af ekstremerDet er monsieur eller madame, der stadig går på gaden for at demonstrere fredeligt med skilte, der opfordrer til større social lighed, til præsident Macrons afgang, til indførslen af folkeafstemninger på borgerinitiativ.
Det er monsieur – og kun i få tilfælde madame - der stadig går på gaden for at demonstrere voldeligt.
Måske ejer netop denne monsieur slet ikke en gul vest, men benytter sig af det sorte tøj, der også bruges til andre demonstrationer, for eksempel for den venstreradikale gruppe Black Bloc.
Og så er det madame, der demonstrerer fredeligt med sine medsøstre om søndagen.
Demonstranterne er lige så forskellige som deres krav til regeringen.
Og derfor, selv om tilslutningen daler, er præsident Macron og den franske regering fanget i en gul labyrint på tredje måned.
Mens Madame Arnauds Porche holder stille i garagen på tredje måned.
FacebookTwitterKopier linkEmner:Emmanuel Macron (politiker)|Frankrig|Stéphanie Surrugue (journalist)|Vold|Facebook




https://www.dr.dk/nyheder/indland/endnu-en-gang-ambassadoer-blev-vaek-undgaa-haandtryk-med-pia-kjaersgaard

IndlandEndnu en gang: Ambassadør blev væk for at undgå håndtryk med Pia KjærsgaardIrans ambassadør droppede Folketingets nytårskur, fordi han ikke vil give hånd til kvinder.
Skik følge eller land fly, lyder det fra Pia Kjærsgaard.
Hun insisterer på at give hånd til Folketingets nytårskur.
Arkivfoto.
Af Nis Kielgast og Bjarne Steensbeck08.
jan.
2019 kl.
21.
46Bemærk: artiklen er mere end 30 dage gammelLæs opDa Folketinget i eftermiddag holdt den traditionelle nytårskur for diplomater, blev det endnu en gang uden Irans ambassadør.
For ambassadøren Morteza Moradian vil ikke give hånd til kvinder, og som Folketingets formand insisterer Pia Kjærsgaard på, at diplomater skal stikke næven frem til hende, når de ankommer.
Der kommer jo vældig mange fra andre muslimske lande, som ikke har noget imod at give hånd.
Pia Kjærsgaard (DF), Folketingets formand- Jeg vil ikke acceptere som Folketingets formand og kvinde, at der er en mand fra et andet land, som ikke vil hilse på mig på Christiansborg.
Det er ham, der kommer her.
Det er ham, der er inviteret og skal udvise høflighed og finde sig i vores regler, siger Pia Kjærsgaard (DF).
Det er ikke første gang, hun siger sådan.
Spillet om håndtrykket ved nytårskuren har kørt de sidste fire år, siden Pia Kjærsgaard overtog formandsstolen på Christiansborg.
Undgik håndtryk ved at komme for sentFørste konfrontation kom i januar 2016, hvor den daværende iranske ambassadør Himad Bayat før arrangementet meddelte, at han ikke ville give hånd.
Da svaret var, at håndtrykket ikke var valgfrit, blev han simpelthen væk.
I 2017 havde Morteza Moradian overtaget ambassadørposten, og han fandt i første omgang en måde at deltage på.
Pia Kjærsgaard insisterede fortsat på, at alle diplomater skulle give hånd ved ankomsten, men det endte med en kreativ løsning.
Ambassadøren kom simpelthen for sent til nytårskuren - med vilje.
Det betød, at han ikke nåede at deltage i sessionen, hvor Folketingets ledelse, Præsidiet, tog imod de fremmødte ambassadører med håndtryk i Fællessalen på Christiansborg.
I stedet blev han fulgt ind i salen af en medarbejder fra Folketingets administration.
Den finte gik dog ikke én gang til ved nytårskuren i 2018.
Derfor endte Moradian med at melde afbud, og i år fortsætter kampen om håndtrykket altså.
Andre muslimske ambassadører vil gerneFor Pia Kjærsgaard er det svært at forstå, at en diplomat ikke vil følge lokale sædvaner i det land, han er udsendt til.
- Der kommer jo vældig mange fra andre muslimske lande, som ikke har noget imod at give hånd.
For eksempel kommer ham fra Saudi-Arabien, og der er ingen problemer overhovedet.
Men det har der været alle årene med Iran, og dér bliver Iran nødt til at forstå, at vi ikke giver os på dette her område.
Jeg gør i hvert fald ikke.
Men når du rejser i Mellemøsten, bærer du så tørklæde?
- Ja, det gør jeg.
Jeg har været i Iran, og det er da ikke noget, jeg bryder mig om.
Men jeg skal ikke ned og revolutionere noget land.
Skik følge eller land fly.
Så jeg havde tørklæde på og måtte finde mig i de vilkår, selv om jeg synes, de er ganske urimelige.
For sådan er betingelserne, siger Pia Kjærsgaard.
FacebookTwitterKopier linkEmner:Dansk Folkeparti|Folketinget|Pia Kjærsgaard (politiker)|Iran|Udenrigspolitik




https://www.dr.dk/sporten/haandbold/kvindeligaen/tth-holstebro-vinder-vestjysk-lokal-derby-i-kvindeligaen

KvindeligaenTTH Holstebro vinder vestjysk lokal-derby i kvindeligaenRingkøbing begyndte godt, men holdet blev efterfølgende kørt over af TTH Holstebro, der vandt 34-20.
Mathilde Hylleberg og TTH Holstebro vandt sikkert over Ringkøbing i tirsdagens kamp.
(Arkivfoto).
08.
jan.
2019 kl.
20.
57Bemærk: artiklen er mere end 30 dage gammelLæs opTTH Holstebro vandt tirsdag overlegent over Ringkøbing i landets bedste håndbold kvindeliga.
På hjemmebane tog favoritterne fra TTH Holstebro en sejr på 34-20 over gæsterne, der ellers fik en lovende start i den vestjyske duel.
Ringkøbing bragte sig i begyndelsen foran med 5-2, men så ændrede kampen karakter, og værterne kom i gang.
En periode på 21 minutter frem mod pausen endte med 15-4 til TTH-spillerne, der dermed førte med 17-9, før de sidste 30 minutter.
Dermed var kampen reelt afgjort.
Sarah Stougaard førte an i opvisningen med ni scoringer for TTH Holstebro.
Hen imod slutningen af kampen blev hjemmeholdets Ilda Kepic sendt på banen til sin debut for TTH Holstebro, efter at den 23-årige bagspiller har kæmpet sig tilbage efter en korsbåndsskade.
TTH Holstebro er placeret på niendepladsen i ligaen lige uden for top-otte, der giver adgang til slutspillet.
Holdet har 14 point - to færre end Viborg på ottendepladsen.
Ringkøbing er næstsidst i rækken med fire point.
/ritzau/FacebookTwitterKopier linkEmner:TTH Holstebro|Ringkøbing|Holstebro|Jylland|Håndbold




https://www.dr.dk/nyheder/indland/ekspert-om-lavinefare-i-alperne-hvis-du-bliver-paa-pisterne-er-du-i-sikkerhed

IndlandEkspert om lavinefare i Alperne: Hvis du bliver på pisterne er du i sikkerhedSe, hvordan du mindsker risikoen for at blive fanget i en lavine.
En snerydder begravet i snemængderne i Østrig.
Snefaldet har øget risikoen for laviner i flere områder.
Af Mark Lindved Norup08.
jan.
2019 kl.
20.
53Bemærk: artiklen er mere end 30 dage gammelLæs opMassivt snefald over Alperne medfører en betydelig risiko for laviner, og seks personer har allerede mistet livet på den konto i Østrig.
Det betyder ikke, at man skal afbestille skiferien eller frygte for sine nærmeste, hvis de alligevel insisterer på at tage til et af de berørte områder.
For nok er laviner en tilbagevendende risiko, der årligt i gennemsnit koster 100 mennesker livet i Alperne, men bliver man på de markerede pister, er man i sikkerhed.
Sådan lyder de beroligende ord fra sekretariatsleder Anders Olesen i Danske Skiskoler, der står for al uddannelse af skilærere i Danmark.
Anders Olesen er sekretariatsleder i Den Danske Skiskole, der uddanner skilærere, og han har skrevet undervisningsmateriale om lavinefare i skiområder.
(© PRIVATFOTO)- Er man på skiferie nu i de områder, og pisterne er åbne, så skal man ikke være bange for laviner.
Skisportsstederne åbner dem simpelthen ikke, hvis det er farligt, siger han.
Gravede kollega friFaren opstår først, hvis man begiver sig ud på egen hånd og væk fra de ruter, der er på kortet, og det gør en hel del.
Også Anders Olesen, der underviser i at stå på ski offpiste, som det hedder.
- Der giver de ikke nogen garantier.
De prøver stadig at sikre de områder, hvor de ved, at der er mange, der kører ud.
Men helt sikker er man ikke, for det er kæmpe store områder, man kører rundt i, siger han.
Han har selv engang været i nærkontakt med en lavine i de franske alper.
Han så en kollega blive revet med af sneen.
Det endte kun lykkeligt, fordi han blev fundet og gravet ud af blandt andre Anders Olesen.
En oplevelse, der satte sig spor, men også mindede om, hvorfor det er så vigtigt at være godt forberedt.
- Der er ikke nogen garanti for, at det ikke sker, og så bliver man lige mindet om, at der er en grund til, at man har alle de sikkerhedsregler og udstyr.
Lavinebipper er det vigtigsteKollegaen havde en lavinebipper på sig, der viste dem, hvor de skulle grave.
En uundværlig del af udstyret for alle, der overvejer at prøve kræfter med sneen uden for pisterne.
Hvert sekund tæller nemlig, når uheldet og lavinen rammer.
- Man siger, at 90 procent overlever det første kvarter, så vi underviser folk i, at de skal finde dem inden for 10 minutter.
Går der længere tid, falder overlevelseschancerne pludselig drastisk, og den ender hurtigt på bare fem procent.
- Huskeregel nummer et er derfor også bare, at man ikke skal forlade pisten uden en lavinebipper, og det kræver også, at man siger det til kammeraten, at han ikke må køre med, hvis han har glemt den, siger Anders Olesen.
FacebookTwitterKopier linkEmner:Turisme|Vejret|Naturkatastrofer|Frankrig|Østrig




https://www.dr.dk/nyheder/regionale/nordjylland/venstre-formaend-sender-brev-til-statsministeren-bevar-regionerne

NordjyllandVenstre-formænd sender brev til statsministeren: Bevar regionerneI et fælles brev vil Venstres gruppeformænd i regionerne have Lars Løkke Rasmussen til at frede regionerne.
I sin nytårstale nævnte Lars Løkke Rasmussen den forestående sundhedsreform, men ikke noget om regionernes skæbne.
Af Frederik Holst08.
jan.
2019 kl.
21.
19Bemærk: artiklen er mere end 30 dage gammelLæs opBevar regionerne.
Det er budskabet i det brev, Venstres gruppeformænd i regionsrådene har sendt til statsminister Lars Løkke Rasmussen af frygt for, at partiet og Folketinget vil lukke regionerne helt.
Tilbage i 2011 bebudede den daværende sundhedsminister Bertel Haarder flankeret af af statsminister Lars Løkke Rasmussen, at regionerne skulle afskaffes ved begyndelsen af 2013.
Sådan er det ikke gået, og siden har debatten ulmet i partiet.
Læs også:11 års had-kærlighedsforhold: Venstre i syv sind om regionerneMen hvordan regionernes skæbne ser ud, kommer der måske svar på, når regeringen inden længe vil præsentere en ny sundhedsreform, der skal forme det danske sundhedsvæsen gennem de næste ti år.
Danmark er ikke ”one size fits all”I brevet, som Fyens Stiftstidende er kommet i besiddelse af, påpeger Venstres gruppeformænd, at virkeligheden i de forskellige regioner ser vidt forskellig ud.
Lone Sondup, Venstres gruppeformand i Region Nordjylland fremhæver, at selvom der skal være ensartet behandling i hele landet, står de forskellige regioner med unikke udfordringer.
- Vi går helt klart ind for en ensartet behandling i alle regioner, men vi har nogle udfordringer hver især i de fem regioner.
For eksempel mangler Nordjylland læger, det ved alle.
Det er blandt andet en af udfordringerne, siger hun.
Bevar den lokale selvbestemmelseI brevet gør gruppeformændene opmærksom på, at det lokale selvstyre vil forsvinde, hvis regionerne nedlægges.
Derfor er det vigtigt, at selvstyret i regionerne fortsætter, mener Lone Sondrup.
- Det er utrolig vigtigt, at borgerne har mulighed for at få direkte indflydelse på de valg, man tager i regionerne.
Borgerne kan henvende sig til os, hvis noget ikke fungerer, og løses problemet ikke ordentligt, bliver vi ikke valgt igen, siger hun.
I kan jo ikke inddrive skatter, så det er alligevel nogle folk, der sidder i regeringen eller i Folketinget i København, der bestemmer, hvad I kan forvalte i regionerne?
Hvilken betydning har det, hvem der forvalter det?
- Det er utroligt vigtigt.
Det er korrekt, at vi ikke kan inddrive skat, som kommunerne kan.
Vi får en pose penge, og den skal vi bruge på bedst mulige måde, så borgerne får mest muligt sundhed for pengene.
Ellers vil det være nogle embedsmænd, der vil stå for det, og det tror jeg ikke vil blive godt, siger Lone Sondrup.
Vi gør vores bedsteHvis der er problemer i samarbejdet på tværs af landet, skyldes det ikke problemer i regionerne, men derimod regler fastsat på Christiansborg, skriver gruppeformændene også i brevet:"Den største barriere mod bedre samarbejde i sundhedsvæsenet er ofte ikke manglende vilje på hverken kommunal, regional eller lægelig side, men derimod lovgivning, incitamenter og snærende statslige regler", lyder det.
Martin Geertsen, medlem af Folketinget for Venstre og politisk leder for Venstre i Region Hovedstaden, er dog ikke enig med sine partifæller.
- Jeg synes ikke, der er noget problem i at nedlægge regionerne.
Det skal bare være entydigt, hvor det politiske ansvar skal placeres henne, siger han.
Hvis man afskaffer det regionale lag af politikere, skal man også fjerne det regionale lag af embedsfolk, så det er ikke dem, der kommer til at bestemme i stedet, fremhæver han.
- Man skal træde gaspedalen helt i bund og ikke kun fjerne det folkevalgte niveau, men også få fjernet bureaukratiet og sammenlagt regionerne på det administrative plan.
Det skal ikke være en halv løsning, men en hel løsning.
FacebookTwitterKopier linkEmner:Bertel Haarder (politiker)|Lars Løkke Rasmussen (politiker)|Venstre|Jylland|Lokalpolitik




https://www.dr.dk/nyheder/udland/derfor-er-den-amerikanske-stat-delvist-lukket-ned-og-det-kan-parterne-goere

UdlandDerfor er den amerikanske stat delvist lukket ned - og det kan parterne gøreForstå krisen i den amerikanske stat, der nærmer sig tre uger - og en kedelig verdensrekord.
En fjerdedel af den amerikanske stat har snart været lukket i tre uger.
Af Lasse Berg Sørensen og video: Rasmus Christiansen08.
jan.
2019 kl.
20.
01Bemærk: artiklen er mere end 30 dage gammelLæs opDen delvise nedlukning af det amerikanske statsapparat har nu varet i 18 dage.
Og hvis ikke præsident Donald Trump og demokraterne når til enighed inden weekenden, vil den slå rekorden som den længste nedlukning i amerikansk historie.
Derfor vil Trump i nat i en tale forsøge at overbevise amerikanerne om, hvorfor en mur langs grænsen til Mexico er nødvendig.
En mur demokraterne nægter at betale til.
Men hvordan er krisen opstået?
Og hvad kan Trump, demokraterne og republikanerne gøre?
Hvorfor er staten delvist lukket?
Sammenbrud i december i forhandlingerne om et statsbudget for 2019.
Budgettet for omkring 25 procent af det amerikanske statsapparatet udløb natten til den 22.
december sidste år, og præsident Trump nægter at godkende et budgetforslag for 2019, der er nødvendigt, for at de kan åbne igen.
Trump kræver nemlig, at forslaget også indeholder en bevilling på 5,7 milliarder dollar (37 milliarder danske kroner), der skal finansiere hans største valgløfte, nemlig en mur ved den mexicanske grænse.
Men det nægter Demokraterne, som siden den 3.
januar har haft flertal i Kongressens ene kammer, Repræsentanternes Hus, da de ikke vil acceptere en mur mod Mexico.
Demokraterne har kun tilbudt Trump 1,3 milliarder dollar (8,5 milliarder danske kroner) til et grænsehegn plus 300 millioner dollars til andre sikkerhedsforanstaltninger som for eksempel kameraer.
Trump har foreslået, at pengene bruges på en “barriere af stål”, selvom han siden 2015 gentagne gange har lovet at opføre en egentlig “mur”.
- De kan ikke lide beton, så vi giver dem stål, sagde Trump den 6.
januar.
Hvad kan Trump gøre?
Donald Trump fremviser et stykke mur, som han vil bygge ved grænsen til Mexico.
Donald Trump sagde fredag den 4.
januar, at han overvejer at indføre en "national nødsituation", der giver ham mulighed for at bruge penge på grænsemuren - uden Kongressens godkendelse.
I nødsituationer bliver en lang række af de begrænsninger, der normalt gælder for præsidentens magt, fjernet.
Det skal gøre præsidenten og regeringen i stand til at reagere hurtigt på krisesituationer.
Læs også:Trump truer med at bruge 'nødsituation' til at få sin grænsemur - kan han det?
Det er sket flere gange tidligere, blandt andet under George W.
Bush, da han satte gang i et omfattende overvågningsprogram af borgerne i USA, ledet af efterretningstjenesten NSA.
Og måske vil Trump gøre de tidligere præsidenter følge:- Vi kan kalde det en national nødsituation på grund af vores lands sikkerhed.
Jeg kan gøre det, hvis jeg vil, og måske jeg gør det.
Men vi giver forhandlingerne et forsøg, sagde Trump på et pressemøde.
Hvis Trump vælger at gøre brug af en national nødsituation, vil det med garanti blive mødt med protester fra Kongressen, og beslutningen vil med meget stor sandsynlighed blive udfordret juridisk ved en domstol.
En dommer har før stoppet en national nødsituation.
Hvad kan Demokraterne gøre?
Demokraterne i Kongressen vil have Trump til at genåbne de dele af staten, der er lukket.
(Foto: J.
Scott Applewhite © Scanpix)Ifølge lederen af Demokraterne i Repræsentanternes Hus, Steny Hoyer, vil demokraterne forsøge at genåbne dele af statsapparatet “én lov ad gangen” med en række mindre budgetlove.
Det var en strategi, Republikanerne selv gjorde brug af under Obamas præsidentskab i 2015, hvor dele af den statslige forvaltning ligeledes var truet af nedlukning.
Hvem forhandler for Demokraterne?
Demokraternes ledere Nancy Pelosi og Chuck Schumer.
Det Demokratiske Parti bliver repræsenteret af den 78-årige politiske veteran Nancy Pelosi, der 3.
januar blev taget i ed som formand for Repræsentanternes Hus, det største kammer i den amerikanske kongres.
Læs også:Nancy Pelosi valgt som formand for Repræsentanternes HusHun bliver flankeret af Chuck Schumer, der er leder af de demokratiske senatorer i Kongressens andet kammer, Senatet.
Et nyt budget skal vedtages i begge kamre, inden det skal godkendes af præsidenten.
Hvilke konsekvenser har nedlukningen?
Parker, veje, monumenter osv.
er spærrede af.
Uden et godkendt budget må USA's offentlige myndigheder ikke bruge penge.
Derfor lukkede omkring 25 procent af de statslige myndigheder natten til den 22.
December.
Nedlukningen påvirker ni ud af 15 ministerier og en række andre myndigheder, der blandt andet håndterer national sikkerhed, politi, parker og offentlig transport.
Omkring 800.
000 offentligt ansatte får ikke løn under nedlukningen.
Cirka halvdelen af de berørte er blevet sendt på orlov.
Læs også:Offentligt ansat i USA: Lønchecken udebliver, men det gør regningerne ikkeDe øvrige dele af statsforvaltningen er fortsat åbne, da de har finansiering frem til efteråret 2019 som følge af det budget, der trådte i kraft i oktober.
Det gælder blandt andet militæret, sundhedsvæsenet, grænsemyndighederne og efterretningstjenesten.
Hvordan forholder Republikanerne sig?
Mitch McConnell leder Republikanerne i Senatet.
Republikanerne har fortsat flertallet i Kongressens andet kammer, Senatet, og her har partiets leder Mitch McConnell svoret, at senatorerne ikke vil vedtage nogle love, som præsident Trump nægter at godkende.
Flere republikanske senatorer har dog opfordret til at genåbne de lukkede dele af statsforvaltningen, nemlig Susan Collins fra staten Maine, Cory Gardner fra Colorado og Thom Tillis fra North Carolina.
Derudover har nedlukningen mødt kritik fra senator Lamar Alexander fra Tennessee og Pat Roberts fra Kansas.
Hvor lang tid kan nedlukningen vare?
Det er uvist, hvor lang tid nedlukningen i USA kommer til at vare.
Der er i princippet ingen grænse for, hvor lang tid dele af staten kan være lukket.
Den hidtil længste nedlukning fandt sted i 1995 under daværende præsident Bill Clinton og varede 21 dage.
Læs også:To uger inde i budgetkrise: Nu vil Trump holde tale til nationenEfter et møde med Donald Trump sagde senator Chuck Schumer, at præsidenten var klar til at holde statsapparatet lukket i “måneder eller ligefrem år”, hvilket Trump bekræftede umiddelbart efter.
- Det sagde jeg absolut.
Jeg tror ikke, at jeg gør det.
Men jeg er klar til det.
FacebookTwitterKopier linkEmner:Bill Clinton (politiker)|Donald Trump (politiker)|USA|Repræsentanternes Hus|Efterretningstjenester




https://www.dr.dk/nyheder/regionale/midtvest/slut-med-pattegrisehyl-svineavlere-lokalbedoever-frivilligt-inden

Midt- og VestjyllandSlut med pattegrisehyl: Svineavlere lokalbedøver frivilligt inden smågrise-kastrationLandbruget indfører nu selv krav om lokalbedøvelse.
Dyrenes Beskyttelse hilser initiativet velkommen.
Dyreværnsloven tillader kastration af grise uden bedøvelse, men nu stiller landbruget selv krav om, at pattegrisene skal lokalbedøves inden indgrebet.
Af Marie Frank Mitchell og Mette Skov-Jensen08.
jan.
2019 kl.
19.
52Bemærk: artiklen er mere end 30 dage gammelLæs opDet skal gøre mindre ondt på pattegrise at blive kastreret.
Derfor har landbruget indført en regel om, at svineproducenter skal lokalbedøve de små hangrise, inden de kastrerer dem.
- Vi indfører frivilligt en regel, som er skrappere end dyreværnsloven, og vi gør det for at vise, at erhvervet gerne vil dyrevelfærd, siger Torben Hauskov, svineproducent og formand for Landsforeningen af Danske Svineproducenter.
Hver dag bliver op mod 40.
000 grise kastreret i de danske svinestalde.
Det sker for at forhindre ornelugt, som giver kødet en ubehagelig lugt og bismag, når man tilbereder svinekød fra hangrise.
Hvad er ornelugtOrnelugt- og smag skyldes stofferne skatol og androstenonSkatol dannes af bakterier i dyrenes tarm.
Androstenon er et feromon (duftstof - ikke et hormon), der produceres i testiklerneLugten beskrives som urin, sved, skarp, gødning og gylleKilde: Teknologisk InstitutDen danske dyreværnslov tillader, at kastration sker uden forudgående bedøvelse af grisen, hvis det sker inden for pattegrisens første syv levedøgn.
Landbruget har nu selv fra årsskiftet indført reglen om, at grisene skal lokalbedøves inden indgrebet.
- Jeg er ikke i tvivl om, at grisen med lokalbedøvelsen har færre smerter og hurtigere kommer ovenpå, siger Torben Hauskov, der dog ikke lægger skjul på, at han helst helt ville undgå at skulle kastrere sine grise.
- Men vi bliver nødt til at gøre det for at skåne forbrugeren for en ubehagelig oplevelse hjemme i køkkenet, tilføjer han.
Dyreværnsorganisation vil have kastration forbudtHos Dyrenes Beskyttelse hilser Birgitte Damm, dyrlæge og chefkonsulent for landbrugsdyr, landbrugets nye regel velkommen.
Hun kalder det et skridt på vejen mod umiddelbar forbedring af dyrevelfærden.
Men organisationen ser helst, at kastration af hangrise bliver helt forbudt i Danmark.
- Vi så gerne, at der blev vedtaget et totalt forbud mod kastration fra 2024 og krav om bedøvelse indtil da.
Der er andre lande, hvor man ikke kastrerer grise.
Det bør vi også kunne finde ud af i Danmark, siger Birgitte Damm.
Hun nævner som eksempel England, hvor man ikke kastrerer grise.
Vi så gerne, at der blev vedtaget et totalt forbud mod kastration fra 2024.
Birgitte Damm, Dyrenes BeskyttelseI Sverige, Norge, Holland og Schweiz er det ulovligt at kastrere grise uden bedøvelse.
Til gengæld har Tyskland kort før jul besluttet, at de tyske smågriseproducenter kan fortsætte med at kastrere pattegrise uden bedøvelse frem til 1.
januar 2021.
Eksport forhindrer forbudEt totalt dansk forbud mod kastration er heller ikke muligt på nuværende tidspunkt, fordi Danmark i stor stil eksporterer sit svinekød.
- Vi spiser kun selv ti procent af vores egne grise.
Resten går til eksport, hvor vi skal imødekomme krav og ønsker fra vores kunder.
Specielt de asiatiske lande stiller krav om ornelugt-frit kød, siger pressechef hos slagterikoncernen Danish Crown, Jens Hansen.
Hos Danish Meat Research Institute forskes der i at spore grise med ornelugt, så man kan sortere dem fra ved slagtning.
Men ifølge Jens Hansen er der endnu ingen sikker metode, der kan sikre den danske svineeksport.
Derfor bliver grise kastreretHvis hangrise ikke kastreres, øges risikoen for såkaldt ’ornelugt’ i kødet.
Flere eksportmarkeder stiller krav om, at grisene er kastreret.
Cirka fem procent af grisene udvikler ornelugtPattegrisen skal være mellem to og syv dage gammelLokalbedøvelse før kastration er et krav i griseproducenternes eget kvalitetsprogram, DANISHKilde: Landbrug og FødevarerDyrlæge Birgitte Damm fra Dyrenes Beskyttelse kalder det "bestemt realistisk", at ingen danske smågrise i fremtiden behøver at blive kastreret.
- Det er den vej udviklingen går.
Der er en stigende interesse for dyrevelfærd.
Det mest fornuftige er at holde grisene intakte, så de slet ikke behøver blive kastreret.
De vokser i øvrigt også mere effektivt, når de ikke bliver kastreret, siger hun.
Formanden for Landsforeningen af Danske Svineproducenter, Torben Hauskov, siger, at der bliver arbejdet intenst fra branchens side på at komme frem til, at ingen grise længere skal kastreres.
- Men lige nu er lokalbedøvelsen muligheden, siger han.
Siden 1.
maj 2018 har økologiske svineproducenter også været underlagt krav om at bedøve smågrisene før kastration.
FacebookTwitterKopier linkEmner:Svineproduktion|Dyrenes Beskyttelse|Landsforeningen af Danske Svineproducenter|Dyr|England




https://www.dr.dk/mitliv/spoerg-teenageren-hvordan-behandler-man-jer-bedst






https://www.dr.dk/nyheder/udland/64-meter-lang-fedtklump-fundet-i-kloak-i-engelsk-badeby

Udland64 meter lang fedtklump fundet i kloak i engelsk badebyMyndighederne beder borgere om ikke at "fodre fedtbjerget".
En størknet masse af fedt, olierester og affald er fundet i en kloak i den engelske by Sidmouth.
Af Thomas Prakash08.
jan.
2019 kl.
19.
18Bemærk: artiklen er mere end 30 dage gammelLæs opMyndighederne i det sydlige England har fundet en 64 meter lang fedtklump, der blokerer en kloak under strandpromenaden i byen Sidmouth.
Fedtklumpen består blandt andet af størknet fedt, vådservietter og madolie, der er hældt i kloakken og er længere end seks busser stillet op på række, ifølge The Guardian.
Andrew Roantree fra det lokale vandværk siger, at det nu vil tage hans ansatte omkring otte uger at afmontere og fjerne fedtbjerget.
Kloakarbejderne bliver nemlig nødt til at arbejde i beskyttelsesdragter og med åndedrætsværn.
- Heldigvis er fedtproppen blevet opdaget i god tid, og den udgør ingen risiko for badende.
Men hvis du mangler et nytårsforsæt i år, så lad det være ikke at hælde fedt eller olie i vasken eller skylle vådservietter ud i toilettet, siger han til The Guardian og tilføjer:- Lad være med at fodre fedtbjerget.
Det vil tage kloakarbejdere ugevis at fjerne fedtklumpen under byen Sidmouth.
Fedtklump på museumI 2017 gik en anden kolossal fedtklump verden rundt, da myndighederne fandt en 250 meter lang og 130 ton tung prop i kloakkerne under London.
Klumpen blev så kendt, at Museum of London bad kloakarbejderne om et stykke af den, så den kunne udstilles.
Læs også:Museum vil udstille Londons kloak-fedtklumpHerhjemme har Dansk Vand- og Spildevandsforening tidligere bedt folk om at lade være med at smide vatpinde, vådservietter, hår eller toiletruller i toiletkummen.
Det koster nemlig vandværkerne et tocifret millionbeløb i ekstraomkostninger om året at fjerne propper i kloakkerne.
FacebookTwitterKopier linkEmner:DANVA|The Guardian|London|Vandselskaber|England




https://www.dr.dk/sporten/cykling/dopingdoemt-dansk-juniorrytter-jeg-har-ikke-forsoegt-snyde

CyklingDopingdømt dansk juniorrytter: 'Jeg har ikke forsøgt at snyde'Mattias Skjelmose Jensen forstår ikke, hvordan et præstationsfremmende stof er havnet i hans krop.
18-årige Mattias Skjelmose Jensen blev i 2018 taget for doping, og han afsoner nu en karantæne på ti måneder.
08.
jan.
2019 kl.
19.
33Bemærk: artiklen er mere end 30 dage gammelLæs opDen danske cykelrytter Mattias Skjelmose Jensen afviser, at han nogensinde skulle have forsøgt at snyde.
Tirsdag kom det frem, at den 18-årige landsholdsrytter er blevet idømt ti måneders karantæne af Den Internationale Cykelunion (UCI) for brud på antidopingreglerne.
Læs også:Dansk juniorrytter får 10 måneders karantæne for doping26.
maj sidste år viste en dopingprøve spor af stoffet methylhexanamin, der er et præstationsfremmende middel.
- Jeg har aldrig, aldrig i mit liv indtaget ulovlige stoffer.
Jeg drikker nærmest aldrig alkohol, skriver Mattias Skjelmose Jensen til Jyllands-Posten, der afslørede sagen.
- Vi ved stadig ikke præcis, hvor stoffet er kommet fra, men vi er sikre på, det stammer fra et af de kosttilskud, jeg har brugt, selvom jeg altid har tjekket varedeklarationer på alt, jeg har spist og drukket, skriver han.
Den unge cykelrytter forklarer, at han finder UCI-dommen hård, men at han samtidig accepterer den, da han føler, at han bærer skylden for, at der er fundet ulovlige stoffer i hans krop.
Læs også:Ung dansk cykelrytter taget i dopingtest i 201826.
maj sidste år vandt Mattias Skjelmose Jensen først en enkeltstart i Tour de Pays de Vaud, mens han samme dag også blev nummer 22 i en normal landevejsetape.
Han endte med at vinde det schweiziske etapeløb sammenlagt.
Ifølge UCI fik rytteren selv sat karantænen i gang 7.
juli 2018.
Den varer derfor frem til 6.
maj i år, skriver Jyllands-Posten.
/ritzau/FacebookTwitterKopier linkEmner:Den Internationale Cykelunion|Cykelsport|Doping




https://www.dr.dk/nyheder/indland/efter-togulykke-forbud-sender-flere-lastbiler-paa-vejene

Togulykke på StorebæltsbroenSe temaIndlandEfter togulykke: Forbud sender flere lastbiler på vejeneVirksomhederne skal nu finde andre transportformer efter forbuddet mod lastbiltrailere på godsvogne.
Forbuddet mod lastbiltrailere på godsvogne med betegnelsen lommevogne indføres, efter at tests har vist, at der kan være risiko for, at traileren ikke bliver låst sikkert fast på godsvognen.
Af Emma Toft og Nis Kielgast08.
jan.
2019 kl.
19.
45Bemærk: artiklen er mere end 30 dage gammelLæs opFlere lastbiler vil den kommende tid køre gods rundt på landevejene.
Sådan lyder vurderingen fra Dansk Industri, efter at Trafikstyrelsen i dag har forbudt kørsel med lastbiltrailere på godsvogne i kølvandet på den alvorlige dødsulykke på Storebæltsbroen.
Hvad det får af forretningsmæssig betydning for os, er ikke væsentligt lige nu.
Det væsentlige er, at vi overholder alle regler og love.
Jan Wildau, kommunikationsdirektør, DB Cargo Scandinavia.
- Der er rigtig mange lastbiler, der skal ud og køre på landevejen, og det vil vi mærke her i Danmark, siger Michael Svane, direktør for transport og infrastruktur i Dansk Industri og næstformand i Dansk Banegodsforening.
- Det vil sætte sig som trængsel og yderligere belastning på vores vejnet, tilføjer han.
Internt i Danmark er det primært øl-togene, der sættes i stå af forbuddet mod at transportere hele lastbiltrailere på de såkaldte lommevogne.
Læs også:Efter Storebælts-ulykke: Øjeblikkeligt forbud mod sættevogne på 'lommevogne'Det var sådan et tog, som var involveret i ulykken for snart en uge siden.
Togene kører med øl og emballage mellem Høje Taastrup og Carlsbergs bryggeri i Fredericia.
Men her kan godset nok let flyttes på anden vis, vurderer Michael Svane.
Problem med gods fra udlandetVærre ser det ud for de internationale godstog, der blandt andet bruger Danmark som transitland på vej mellem Sverige og Tyskland.
- Vi ser rigtig store konsekvenser for de godstog, der kører gennem Danmark.
Her vurderer vi, at cirka en fjerdedel af de mængder, man flytter med de internationale godstog, bliver berørt af forbuddet, siger han.
De nyeste tal fra Danmarks Statistik viser, at der i 2017 blev fragtet 45.
431 lastvognstrailere på de danske jernbaner.
Næsten tre fjerdedele af dem kom enten fra udlandet til Danmark eller kørte gennem landet, for eksempel på vej fra Tyskland til Sverige.
Svært at finde chaufførerTransportfirmaerne skal nu forsøge at tilpasse sig den nye virkelighed, og det bliver en "kæmpe opgave", lyder det fra DI.
- For det er en virkelighed, hvor man ikke ved, hvor længe forbuddet gælder, eller om andre europæiske lande vil følge trop, siger Michael Svane.
Det indebærer blandt andet, at virksomhederne må overveje, om de skal til at sejle gods i stedet, og hvor det kan blive svært at finde ledige lastbiler i Europa.
Der er nemlig mangel på chauffører.
- Der vil være transportkøbere, vareejere og varemodtagere, som vil opleve nogle forsinkelser, og måske er det også noget, der gør, at det bliver dyrere for dem at få transporteret varerne, siger transportdirektøren.
Læs også:Havariundersøger: Test bekræftede sikkerhedsproblemer med særlige godsvogneHan understreger, at Dansk Industri bakker op om forbuddet.
- Det var en meget alvorlig ulykke, som man ikke rigtig troede kunne ske, men den skete altså, og så synes jeg, at det er helt i orden, at myndighederne foretager den vurdering.
Det sender et klart signal til aktørerne i branchen, siger han.
DB Cargo klar til at overholde forbudVed ulykken på Storebælt mistede otte personer livet, da de sad i et Intercitytog, som blev ramt af dele fra et godstog, som virksomheden DB Cargo kørte.
DB Cargo står for en stor del af godstransporten på jernbanerne i Danmark, men her kan man endnu ikke sige, hvor store konsekvenser dagens forbud får for deres godstransport.
- Hvad det får af forretningsmæssig betydning for os, er ikke væsentligt lige nu.
Det væsentlige er, at vi overholder alle regler og love på europæisk og dansk niveau, og det gør vi, understreger Jan Wildau, kommunikationsdirektør hos DB Cargo Scandinavia.
Er der varer, I ikke kan komme ud med, eller har I andre vogne, I kan sætte ind?
- Hvilke konkrete konsekvenser det får for kunderne, er noget af det, vi vil se på, siger han.
(© DR Nyheder)(© DR Nyheder)FacebookTwitterKopier linkEmner:Erhverv|Togtrafik|Sverige|Tyskland|Trafikstyrelsen




https://www.dr.dk/nyheder/udland/laviner-og-frost-har-taget-livet-af-13-personer-i-europa

UdlandLaviner og frost har taget livet af 13 personer i EuropaFlere steder i Europa er ramt af voldsomme snemængder.
Flere personer har mistet livet i laviner.
Flere personer har mistet livet i laviner i Schweiz, Østrig og Tyskland og myndigheder har advaret om, at der fortsat er risiko for laviner flere steder.
08.
jan.
2019 kl.
19.
19Bemærk: artiklen er mere end 30 dage gammelLæs opDet voldsomme vejr, der fortsat plager flere steder i Europa tirsdag, har fanget hundredvis af mennesker i skiområder.
Mindst 13 personer har mistet livet i vejrrelaterede ulykker i løbet af den sidste uge.
De fleste af dem er omkommet i laviner.
Senest tirsdag fandt politiet i Rumænien et forfrossent lig af en 67-årig mand på en parkeringsplads i byen Slatina, efter hans kone havde meldt ham savnet.
Det skriver nyhedsbureauet AP.
Høj lavinefare i ØstrigI Norge er arbejdet med at finde fire skiløbere igen blevet sat på pause på grund af dårligt udsyn og kraftigt snefald.
De forsvundne er en 29-årig svensk kvinde og tre finner på 29, 32 og 36 år, der formodes at være omkommet, efter en 300 meter bred lavine ramte en dal tæt på den nordlige by Tromsø.
I Østrig er hundredvis af beboerne fanget i deres hjem, fordi vejene er blokeret på grund af sne.
Flere områder er også uden strøm, efter at træer har ramt højspændingsledninger.
Omkring klokken 16 varslede Udenrigsministeriet, at der fortsat er høj lavinefare i mange bjergområder i landet.
Flere personer har mistet livet i laviner i Schweiz, Østrig og Tyskland og myndigheder har advaret om, at der fortsat er risiko for laviner flere steder.
/ritzau/FacebookTwitterKopier linkEmner:Vejret|Østrig|Naturkatastrofer|Norge|Udenrigsministeriet




https://www.dr.dk/nyheder/udland/stoette-statsmandsrolle-og-en-finger-med-i-spillet-derfor-moedes-kina-og-nordkoreas

Topmøde mellem Trump og KimSe temaUdlandStøtte, statsmandsrolle og en finger med i spillet: Derfor mødes Kina og Nordkoreas ledere for fjerde gang på et år OVERBLIK Nordkoreas leder, Kim Jong-un, er ankommet til Kina for at møde præsident Xi Jinping.
Af Louise Brodthagen Jensen og Maya Nissen08.
jan.
2019 kl.
19.
41Bemærk: artiklen er mere end 30 dage gammelLæs opDet er ikke engang et år siden, at Nordkoreas leder, Kim Jong-un, første gang rejste til Kina som nordkoreansk leder.
Og tidligt i dag ankom han sammen med sin hustru, Ri Sol-ju, og en række embedsmænd til Kina til et besøg, der varer de næste fire dage.
Det bliver det fjerde møde med den kinesiske præsident, Xi Jinping.
Besøget i Kina kommer en uge efter, at den nordkoreanske leder i sin nytårstale varslede, at “landet kan blive nødt til at finde andre veje for at sikre landets suverænitet”, hvis USA fastholder sine sanktioner og sit pres på landet.
Samtidig understregede Kim Jong-un, at han stadig er besluttet på at afvikle landets atomvåbenprogram og sikre stabiliteten på den koreanske halvø.
Læs også:Landet alle frygter: Sådan blev Nordkorea til en undertrykkende atommagtOrientering og støtteNetop forholdet til USA vil da også blive en del af snakken mellem Kina og Nordkoreas ledere, fortæller Camilla Nørup Sørensen, som forsker i blandt andet sikkerhedspolitiske og militære strategiske udviklinger i Østasien ved Forsvarsakademiet.
Det er et led i bestræbelserne på at fremstille Kim Jong-Un som en international statsmand.
Camilla Nørup Sørensen, forsker ved Forsvarsakademiet med speciale i Østasien- Mødet med Kinas leder er vigtigt for Kim Jong-Un, fordi han har brug for både at orientere, men også at sikre sig støtte fra Kina.
Både i forhold til den fortsatte dialog med USA om Nordkoreas atomvåbenprogram, men også den økonomiske reformproces, som han har sat i gang i Nordkorea.
Der vil Kina også spille en betydelig rolle.
Mødet skal dog også ses som en del af Nordkoreas forsøg på at normalisere ikke bare relationen til Kina, men til hele det internationale system, fortæller Camilla Nørup Sørensen.
- Det er et led i bestræbelserne på at fremstille Kim Jong-Un som en international statsmand og få anerkendt Nordkorea som et respekteret medlem af det internationale system, fortæller hun.
Kinas linje ind i NordkoreaSelvom fire møder på under et år virker som meget, så skal møderne ifølge Camilla Nørup Sørensen ses i den kontekst, at de to ledere før marts 2018 havde så godt som ingen kontakt.
- Kim Jong-Un kom til i 2011 og Xi Jinping i 2012, og de havde faktisk ikke noget topmøde, før det vi så i marts sidste år.
- Det er usædvanligt lang tid i en Kina-Nordkorea-kontekst, at de to ledere ikke mødes.
Så baggrunden, for at vi nu har de her meget hyppige møder, er simpelthen, at der var et lavpunkt i Kina-Nordkorea-relationen, siger Camilla Nørup Sørensen.
Sådan så det ud, da de to statsledere mødtes for første gang til et uofficielt statsbesøg den 28 .
marts sidste år.
Af samme grund er mødet også af stor betydning for Kina, som arbejder aktivt på at genoprette et tæt forhold til Nordkorea.
- Kineserne vil simpelthen sikre, at de har en linje ind i forhold til Nordkoreas ledelse,så de derved også bedre kan få indflydelse og sikre sig, at de ved, hvad der foregår - særligt mellem USA og Nordkorea.
- De ønsker at være mere centralt placeret, og det kan de sikre sig ved at have en god relation til Kim Jong-Un.
Den koreanske halvøDe to ledere forventes blandt andet at tale om, hvordan man kan nå frem til en afvikling af Nordkoreas atomvåbenprogram.
Og tidligere i dag understregede talsmand for det kinesiske udenrigsministerium, Lu Kang, at det er vigtigt for kineserne at holde tæt kontakt til Nordkorea for at indfri ambitionerne om at sikre en stabil og fredelig koreansk halvø.
Det gælder blandt andet gennem opbakning til Kim Jong-uns økonomiske reformer og nyvundne diplomatiske åbenhed, fortæller Camilla Nørup Sørensen.
- Set med kinesiske øjne er den eneste langsigtede, varige løsning på konflikten på den koreanske halvø at få en økonomisk udvikling i gang i Nordkorea og gradvist få Nordkoreas forhold til det internationale samfund normaliseret.
Flere møder på vejTidligere er møderne i Kina sket før eller efter planlagte møder med enten den sydkoreanske præsident, Moon Jae-in, eller den amerikanske præsident, Donald Trump.
Det ventes da også, at den nordkoreanske leder skal mødes med begge snart, da den amerikanske præsident sagde i sidste uge, at deres andet møde vil finde sted i "nær fremtid".
Kim Jong-un vil opholde sig i Kina til på torsdag.
FacebookTwitterKopier linkEmner:Donald Trump (politiker)|Kim Jong-un (politiker)|Kina|Forsvarsakademiet|Militær




https://www.dr.dk/nyheder/politik/politikere-frygter-dankortets-fremtid-efter-jyske-banks-opsplitning-af-visadankortet

PolitikPolitikere frygter for Dankortets fremtid efter Jyske Banks opsplitning af VisaDankortetErhvervsministeren er ikke begejstret for Jyske Banks opsplitning.
Kunder i Jyske Bank skal fremover have to forskellige kort, hvis de både vil have Dankort og Visakort (Arkivfoto).
Af Rikke Gjøl Mansø08.
jan.
2019 kl.
19.
01Bemærk: artiklen er mere end 30 dage gammelLæs opKunder i Jyske Bank vil fremover ikke længere have et VisaDankort i deres pung.
Når deres kort en dag udløber, kan de til gengæld vælge at have et Visakort, et Dankort eller begge dele.
Banken meddelte nemlig i går, at den splitter VisaDankortet op i to.
Det skal give kunderne et frit valg, lyder argumentet.
Men det er nærmere et maskeret angreb på Dankortet, lyder kritikken fra både Forbrugerrådet Tænk og Dansk Erhverv.
Den danske regulering gør nemlig Dankortet til det billigste betalingskort herhjemme.
Og hvis kunderne ikke vil slæbe rundt på to kort, frygter kritikerne, at de vælger Visakortet, som også virker i udlandet.
VisaDankort er danskernes favorit* Dankortet blev skabt i begyndelsen af 1980'erne af bankerne i fællesskab.
Det skulle mindske den arbejdskrævende og omkostningstunge brug af kontanter.
* Ved udgangen af september 2018 var der udstedt 8,5 millioner betalingskort i Danmark til privatpersoner.
* 4,1 millioner af disse var Dankort kombineret med andre kort som eksempelvis Visa.
363.
000 var rene Dankort.
* I juni, juli og august 2018 blev der gennemført betalinger for 93 milliarder kroner via betalingskort i Danmark.
72,9 milliarder af disse var Dankort kombineret med andre kort.
3,2 milliarder var med rene Dankort.
* Ifølge Betalingsrådet under Nationalbanken er de samfundsmæssige omkostninger - der tæller de ressourcer, der samlet bliver brugt på en betaling - klart lavest ved Dankort.
* Ifølge rådet koster en betaling med Dankort 2,40 kroner mod 13,70 kroner for et internationalt kreditkort.
En kontantbetaling koster 4,50 kroner.
Kilde: Ritzau- Det vil nok være en svækkelse af Dankortet, og jeg er ikke begejstret for det, for vi ønsker jo fortsat, at Dankortet skal være danskernes foretrukne betalingsmiddel i detailhandlen, siger erhvervs- og vækstminister Rasmus Jarlov (K).
Han betoner, at Jyske Bank er i sin gode ret til at splitte betalingskortene op, men han ærgrer sig over det:- Dankortet er billigt i forhold til andre måder at betale på, og det kommer danske butikker til stor gavn.
Og jeg synes også, der er et samfundsøkonomisk sigte i, at en procentdel af omsætningen i danske butikker ikke skal gå til udenlandske betalingsservicer.
Det vil nok være en svækkelse af Dankortet, og jeg er ikke begejstret for det, for vi ønsker jo fortsat, at Dankortet skal være danskernes foretrukne betalingsmiddel i detailhandlen.
Rasmus Jarlov (K), erhvervs- og vækstministerOgså Dansk Folkepartis erhvervsordfører, Hans Kristian Skibby, pointerer, at det står bankerne helt frit for selv at bestemme, hvilke betalingskort de tilbyder kunderne.
- Det giver måske banken et forklaringsproblem over for dens kunder, men det er jo ikke noget, vi skal lovgive om, siger han.
Men hvis flere andre banker følger Jyske Banks eksempel, forudser han, at Dankortet vil får "nogle meget store udfordringer":- Og det vil jeg selvfølgelig rent politisk synes, er en meget prekær situation, siger Hans Kristian Skibby.
SF vil pålægge banker et gebyrfrit DankortI oppositionspartiet SF er erhvervsordfører Lisbeth Bech Poulsen overbevist om, at andre banker vil følge Jyske Bank og splitte VisaDankortet op.
Hun kalder det et angreb på Dankortet og opfordrer erhvervsministeren til at indkalde til forhandlinger.
- Bankerne skal pålægges at udbyde et gebyrfrit Dankort til alle danskere.
Hvordan det så skal skrues sammen, må vi finde ud af, siger hun og tilføjer:Bankerne har en interesse i at få de dyre udenlandske kreditkort som Visa adskilt fra Dankortet, så de kan hæve gebyrerne.
Lisbeth Bech Poulsen (SF), erhvervsordfører- Dankortet er en unik dansk ordning, vi har haft igennem mange år, hvor vi har sagt, at gebyrerne ikke må løbe fuldstændig løbsk.
Bankerne har en interesse i at få de dyre udenlandske kreditkort som Visa adskilt fra Dankortet, så de kan hæve gebyrerne.
Men der er jo ikke tale om, at Jyske Bank annullerer Dankortet.
Kunderne kan jo stadig vælge at have både et Dankort og et Visakort, så hvad er problemet?
- Problemet er, at bankerne gerne vil adskille de to kort, så de kan udnytte muligheden for at tjene penge på gebyrerne på Visakortet.
Det går stik imod det, vi historisk har gjort i Danmark, hvor vi har sagt, at der skal være et loft over, hvor dyrt det må være at have et Dankort, siger Lisbeth Bech Poulsen.
Minister frygter ikke, at flere banker vil følge efterErhvervsminister Rasmus Jarlov har ingen aktuelle planer om politiske initiativer.
- Regeringen ønsker jo ikke at lave detailregulering, hver gang en bank foretager sig noget.
Jeg mener, at Dankortet står stærkt og godt.
Hvis det skulle blive truet, vil vi se på, om vi skal tage politiske initiativer for at sikre, at det kan fortsætte, siger han og tilføjer:- Indtil videre har vi en aftale om Dankortet, som løber til og med 2019.
Når den løber ud, kan det være, vi skal se på, hvad vi kan gøre for at understøtte Dankortet som det foretrukne betalingsmiddel.
Rasmus Jarlov frygter ikke, at flere andre banker vil følge Jyske Banks eksempel Ministeren henviser til den Dankort-aftale, der blev indgået i 2013, og som sætter rammerne for Dankortsystemet frem til udgangen af 2019.
Oprindeligt delte bankerne og detailhandlen udgifterne, men fra sidste år har detailhandlen betalt hele regningen.
Når aftalen udløber til årsskiftet, er bankerne ikke længere forpligtet til at udbyde Dankort.
Rasmus Jarlov frygter ikke, at flere andre banker vil følge Jyske Banks eksempel.
- Jeg tror, de fleste banker forstår, at der er et stort ønske om, at Dankortet fortsat skal være det foretrukne betalingskort, siger han.
Bankdirektør: Jeg tvivler på, vi har Dankort om 10 årJyske Banks bankdirektør, Peter Schleidt, kalder kritikken helt forfejlet.
- Jeg har svært ved at forstå, at det her skulle være et angreb på Dankortet.
Vi leverer fortsat et Dankort og et Visakort, og kunderne får præcis det samme, de har haft, blot på to kort.
Og nu kan de selv vælge, hvornår de bruger hvad.
Jeg tvivler på, at vi har et Dankort om 10 år.
Men det er ikke op til mig, det er op til forbrugerne.
Det, forbrugerne vælger, er også det, vi har.
Peter Schleidt, bankdirektør i Jyske BankMen kunderne har også begge dele i dag, bare i ét kort, så de slipper for at rende rundt med to kort?
- Det er ikke rigtigt.
Når du står i en butik i Danmark, så bliver du tilbudt at betale med Dankortet, og ikke Visakortet.
Hvis du har to kort, kan du selv vælge, hvilket du vil betale med.
Og kortene er forskellige, de giver forskellige muligheder.
Forventer du, at I stadig har Dankort om 10 år?
- Det er jeg i tvivl om.
Dels udvikler Visa løsninger til hele jordkloden, så de kommer med nye funktionaliteter, som det bliver svært for Nets at matche på Dankortet.
- En anden svær kamp, Dankortet får, er Mobilepay.
Hvis vi kigger 10 år frem, så tror jeg, at de fleste har vænnet sig til at betale med noget andet end et plastikkort, siger Peter Schleidt og konkluderer:- Jeg tvivler på, at vi har et Dankort om 10 år.
Men det er ikke op til mig, det er op til forbrugerne.
Det, forbrugerne vælger, er også det, vi har.
FacebookTwitterKopier linkEmner:Betalingsmidler|Det Konservative Folkeparti|Jyske Bank|Lisbeth Bech Poulsen (politiker)|Rasmus Jarlov (politiker)




https://www.dr.dk/nyheder/kultur/gaming/spilfirma-overrasker-med-ny-udmelding-maaske-skal-vi-droppe-lave-konsoller

GamingSpilfirma overrasker med ny udmelding: 'Måske skal vi droppe at lave konsoller'Nintendo har solgt over 700 millioner konsoller siden 1980'erne.
Måske det snart er slut, lyder det fra Nintendos direktør.
Hvis fremtiden byder det, så kan Nintendo blive nødsaget til at droppe udviklingen af egne konsoller.
Sådan lyder meldingen fra firmaets direktør Shuntaro Furukawa.
(© Nintendo)Af Christian Mejdahl Buhl08.
jan.
2019 kl.
19.
05Bemærk: artiklen er mere end 30 dage gammelLæs opNintendos dage som konsolsælgende gigant kan måske være talte.
Direktør i Nintendo Shuntaro Furukawa har for nylig udtalt, at firmaet skal være beredt på fremtidens teknologi.
Også hvis det betyder, at Nintendo ikke selv skal udvikle konsoller.
- Vi er ikke fikserede på vores konsoller, siger direktøren til mediet Nikkei oversat af Nintendo Everything.
Læs også:Et år efter: Nintendo-succes sætter tvivlerne til vægs- For tiden tilbyder vi forbrugerne den unikke Nintendo Switch og dens spil.
Og det er på den måde, vi leverer 'Nintendo-oplevelsen'.
Med dét sagt så ændrer teknologien sig konstant, og vi skal fortsætte med at tænke over, hvordan vi skal levere dén oplevelse fremadrettet, siger han.
'Super Mario Oddysey' er det bedst sælgende spil til Nintendo Switch.
Men i fremtiden kan den buttede blikkenslager muligvis også være at finde på konkurrerende platforme, hvis Nintendo stopper med at producere sine egen konsoller.
(© Nintendo)Dermed åbner Shuntaro Furukawa op for, at Nintendo i fremtiden ikke nødvendigvis skal stå bag konsoller, som det er tilfældet i dag.
- Det er over 30 år siden, vi begyndte at udvikle konsoller, og Nintendos historie går endnu længere tilbage.
Men vores fokus har altid været, hvad vi skal gøre som det næste.
Og måske skal vi på den lange bane skifte fokus fra konsoller.
Fleksibilitet er lige så vigtigt som opfindsomhed, siger Nintendo-direktøren.
Man er aldrig bedre end sin seneste konsol.
Og selvom Nintendo Switch sælger rigtig godt nu, så var Wii U et katastrofalt flop for Nintendo.
Troels MøllerDen japanske spilgigant brød igennem i 1980'erne med megasuccesen Nintendo Entertainment System - også kendt som NES.
Siden hen har firmaet stået bag flere gigantiske succes-konsoller som Nintendo 64, Nintendo Wii og senest Nintendo Switch, der udkom i 2017.
Man er ikke bedre end sin seneste konsolHvis man regner Nintendos samlede portefølje af konsoller sammen, har det japanske firma solgt over 710 millioner enheder på verdensplan.
Derfor kan det også synes underligt, at man fra Nintendos side ikke finder det givet, at man død og pine skal fortsætte med at lave nye konsoller.
Spilekspert Troels Møller mener ikke, man skal frygte en fremtid, hvor Nintendo ikke laver sine egne konsoller, når deres spil er så stærke, som de er.
Eksempelvis er 'The Legend of Zelda'-serien en af det bedst sælgende og anmeldte i spilhistorien.
(© Nintendo)Men spørger man Troels Møller, der er gaming-ekspert og til daglig redaktør på 'Troldspejlet', så giver det god mening, hvis man tænker på, at Nintendos direktør, Shuntaro Furukawa, er tiltrådt stillingen i juni 2018.
Det ville også være et tab med konsollerne.
Men det ville slet ikke ramme mig på samme måde, som hvis de stoppede med at lave spil.
For der ved man, at de altid leverer.
Troels Møller- Det nye lederskab i Nintendo kan have andre visioner end den forhenværende direktør.
Den nye ledelse har set, at mobilspil går godt, og at de kan tjene mange penge på dem, siger Troels Møller og fremhæver, at firmaets svingende succes med forskellige konsoller også kan være en medvirkende faktor til, at man eventuelt vil overveje at trække sig fra hardware-markedet.
- Man er aldrig bedre end sin seneste konsol.
Og selvom Nintendo Switch sælger rigtig godt nu, så var Wii U et katastrofalt flop for Nintendo.
- Og det koster afsindigt mange penge at udvikle en ny konsol, så hvis man har lagt for mange penge i ét produkt, kan det ende med at se sort ud, hvis ikke det går godt, siger han.
Konsollen er ikke vigtigIgennem mange år udkom Nintendos spilserier som 'Super Mario', 'The Legend of Zelda' og 'Pokémon' udelukkende til Nintendos egne konsoller og ingen andre steder.
I 2016 brød Nintendo dog med deres egen ellers faste regel, da 'Pokémon GO' og 'Super Mario Run' udkom til smartphones verden over.
Men bare fordi Nintendo øjensynligt er i en rivende forandring, så skal man ifølge Troels Møller ikke være bange for udviklingen.
'Super Smash Bros.
'-serien er en af Nintendos mest populære serier, hvor alverdens figurer fra hele Nintendos portefølje af spilserier dyster mod hinanden.
(© Nintendo)For selvom spilfirmaet har været førende i forhold til at udvikle innovative konsoller, der ofte har brudt med herskende idéer om, hvad en klassisk konsol skal kunne, så er det ifølge Troels Møller vigtigt at huske, at Nintendo stadig vil være garant for spil i verdensklasse.
- Deres opfindsomhed med konsoller har ikke rigtig noget at gøre med, om deres spil er gode eller dårlige.
Maskinerne er jo bare et fartøj for at bringe de her spil til succes.
Og for mig har det aldrig været konsollen, der har været vigtig, siger Troels Møller og fortsætter:- For mig ville det være et gigantisk tab, hvis de stoppede med at producere spil.
Nogle af de bedste spil, jeg har spillet, har været Nintendo-spil.
Det ville også være et tab med konsollerne.
Men det ville slet ikke ramme mig på samme måde, som hvis de stoppede med at lave spil.
For der ved man, at de altid leverer, siger han.
Læs også:Helt ny spilkonsol på vej: Vil tage kampen op med PlayStation og XboxFacebookTwitterKopier linkEmner:Nintendo|Computerspil|Pokémon|Erhverv|Leg og spil




https://www.dr.dk/nyheder/udland/endnu-et-nederlag-til-may-britisk-parlament-stemmer-ja-til-brexit-benspaend

BrexitSe temaUdlandEndnu et nederlag til May: Britisk parlament stemmer ja til brexit-benspændAfstemningen kommer, få dage inden at parlamentet skal stemme om premierministerens aftaleudkast til brexit.
Demonstranter foran parlamentet i London tidligere i dag.
Af Maya Nissen08.
jan.
2019 kl.
21.
55Bemærk: artiklen er mere end 30 dage gammelLæs opDet bliver ikke muligt for Storbritanniens regering at lave forberedelser til at træde ud af EU den 29.
marts uden en aftale - i hvert fald ikke uden godkendelse fra det britiske parlament.
Det blev slået fast ved en afstemning i det britiske underhus tirsdag, hvor 303 stemte ja til et forslag, der betyder, at regeringen skal bede om parlamentets godkendelse, før den kan anvende visse beføjelser i landets skattelovgivning.
296 stemte nej til forslaget.
Beføjelserne gav ellers den britiske regering mulighed for at lave en beredskabsplan i tilfælde af, at en aftale med EU om Storbritanniens afsked ikke er på plads den 29.
marts.
Helt konkret vil det ikke længere være muligt for regeringen at bruge penge fra statskassen til en sådan beredskabsplan uden først at have spurgt parlamentet om lov.
Læs også:May-talsmand bekræfter afstemning om brexitaftale tirsdagVigtig politisk sejrUden en aftale kan et farvel til EU ifølge regeringen få flere økonomiske konsekvenser for Storbritannien og medføre blandt andet lukkede havne, brud på forsyningskæden og mangel på medicin.
Afstemningen finder sted, få dage inden parlamentsmedlemmerne skal stemme ja eller nej til den aftale med EU om Storbritanniens exit, som Theresa May har forhandlet på plads.
Jeremy Corbyn, leder af partiet Labour.
Det er en vigtig politisk sejr for oppositionen, lyder det fra oppositionsleder Jeremy Corbyn.
- Dette resultat er et vigtigt skridt i at forhindre et brexit uden en aftale (no-deal brexit).
Det viser, at der ikke findes et flertal i parlamentet, i regeringen eller i landet for at vælte ud af EU uden en aftale, skriver leder af oppositionspartiet Labour, Jeremy Corbyn på Twitter.
Han opfordrer samtidig premierministeren til at udelukke muligheden for at forlade EU uden en aftale "en gang for alle".
Finansminister Robert Jenrick udtalte efterfølgende, at det eneste, nederlaget vil komme til at betyde, er, at Storbritannien kommer til at forlade EU "lidt mindre forberedt".
FacebookTwitterKopier linkEmner:EU|Jeremy Corbyn (politiker)|Storbritannien|Theresa May (politiker)|EU-forhold




https://www.dr.dk/nyheder/regionale/bornholm/mor-hvorfor-kan-bedstefar-ikke-huske-mit-navn

Bornholm'Mor, hvorfor kan bedstefar ikke huske mit navn?
' Ny børnebog skal gøre det lettere for børn at forstå bedsteforældrenes demenssygdom.
Af Laura Barfoed Mikkelsen og Morten Søgård Volff08.
jan.
2019 kl.
18.
20 | opdateret 09.
jan.
2019 kl.
07.
55Bemærk: artiklen er mere end 30 dage gammelLæs opDet kan være svært at få forklaret børnene, hvad der sker, når en bedsteforælder glemmer navnet på børnebørnene på grund af demens.
Men det vil en ny børnebog forsøge at ændre.
Den sætter fokus på demens med en historie om barnet Stump, der oplever, at bedstefar bliver mere og mere syg.
Bogen hedder 'Kaffe Kanin Vintergæk Væk' og er skrevet af Betina Birkjær og tegnet af Anna Margrethe Kjærgaard.
Ideen kom fra Jens Rehfeld, der er daglig leder af Erindringscenter Bornholm, der hjælper demensramte familier.
Bedstefar mister sit ordforrådFor det er nemlig vigtigt at kunne tale med sine børn om demens, også selv om det kan være svært, forklarer han:- Med bogen har en forælder mulighed for at læse højt for sine børn og oplyse dem om, hvad der sker, når bedsteforældrene får en demenssygdom, siger Jens Rehfeld.
På 44 sider beskriver billedbogen, hvordan barnets bedstefar langsomt mister sit ordforråd, imens demenssygdommen bliver værre og værre, og Jens Rehfeld mener, at bogens mange tegninger giver et afsæt til mor og far, når børnene skal lære, hvad der sker, når bedstemor eller bedstefar rammes af demens:- Eksempelvis når bedstefaren begynder at glemme sine ord, så viser tegningerne, at ordene falder af ham, mens han går, og så vil børn spørge: "Hvorfor ryger der bogstaver af bedstefar, når han går?
" Så giver det forældrene mulighed for at forklare for børnene, hvad der sker, siger han.
Syv gode råd til forælderen, når en bedsteforælder rammes af demens1.
Tal om det:Tal med dit barn om demens, når barnet bliver ked af det eller bange på grund af bedsteforælderens sygdom.
2.
Husk, at det er en sygdom:Forklar barnet, at det er en sygdom, som gør, at en bedsteforælder nogle gange opfører sig mærkeligt eller anderledes.
3.
Grin sammen:Fortæl barnet, at det er ok at grine, når en bedsteforælder opfører sig fjollet, men understreg over for barnet, at det er vigtigt at fortælle bedstemor eller bedstefar, hvorfor du griner, så de kan grine ad det sammen.
4.
Bliv ved med at fortælle om sig selv:Selvom en bedsteforælder godt kan glemme dele af dit barns liv, så sig til barnet, at det er helt okay for ham eller hende at gentage en historie eller detalje igen for bedsteforælderen.
5.
Hold kontakten:Sørg for at tage barnet med, når I besøger den demensramte bedsteforælder på plejehjemmet.
6.
Gør noget sammen:Opfordrer dit barn til at lave noget sammen med en bedsteforælder.
Eksempelvis kan de se på gamle billeder sammen, synge en sang eller se en film.
7.
Fortæl det til andre:Det er naturligt, at barnet bliver ked af det på grund af bedsteforælderens sygdom.
Derfor er det vigtigt, at barnet også får talt med andre end dig om det.
Det kan eksempelvis være med barnets lærer eller klassekammerater.
Kilde: AlzheimerforeningenBørn er nødt til at forholde sig til demensDet Nationale Videnscenter for Demens anslår, at cirka 89.
000 personer i Danmark har demens, og har man først fået diagnosen, så er der ingen mulighed for at blive helbredt.
Selve sygdommen forværres løbende, og patienten dør i sidste ende af den, men det kan tage flere år.
Og selvom sygdommen er alvorlig og ikke just børnevenlig, så mener Jens Rehfeld, at det er nødvendigt for børnene at forholde sig til sygdommen.
- Børn oplever, at deres bedsteforældre bliver underlige, og de kan også opleve, at mormor eller morfar faktisk glemmer deres navne.
Det er hensigtsmæssigt at skildre det i en bog.
Børn har jo en tendens til at spørge: "Hvorfor er bedstemor eller bedstefar på den måde?
", siger han.
Børn har jo en tendens til at spørge: 'Hvorfor er bedstemor eller bedstefar på den måde?
'Jens Rehfeld, daglig leder af Erindringscenter BornholmForkert at skærme børneneSamme melding kommer fra Else Hansen, der som demensfaglig rådgiver hjælper børn og unge med at forstå demenssygdommen, når den invaderer deres kæres sind.
Hun oplever, at der er nogen forældre, som decideret afskærmer børnene, når en bedsteforælder får demens.
Eksempelvis er der tilfælde, hvor forældrene lader børnene blive derhjemme, når den demensramte får besøg af familien på plejehjemmet.
Men det er en rigtig dårlig idé, mener Else Hansen:- Det er rigtig ærgerligt.
For både den demensramte og børnene kan få nogle gode stunder sammen, fordi børnene går ind i det på en helt anden måde, og børnene har lettere ved at opnå en god kontakt med bedsteforældrene.
Hvis børnene fortsat er sammen med bedsteforældrene, så kan det ikke kun berige barnet, men også den ældre, som faktisk får en anerkendelse man sjældent får, når sindet langsomt forsvinder.
- Den demensramte føler sig anerkendt på en helt anden måde, og han eller hun får mulighed for at yde en omsorg for andre mennesker, hvilket man ofte bliver frataget, når man får en demenssygdom, så på en måde fortsætter de med at være et helt menneske, når børnene er der, siger Else Hansen.
'Kaffe Kanin Vintergæk Væk' udgives af forlaget Jensen & Dalgaard, og bogen udkommer i dag.
FacebookTwitterKopier linkEmner:Demens|Litteratur|Bornholm|Sygdomme og lidelser|Sundhed og velvære




https://www.dr.dk/sporten/fodbold/dbu-efter-nyt-qatar-besoeg-fremskridt-migranter-sker-med-smaa-skridt

FodboldDBU efter nyt Qatar-besøg: 'Fremskridt for migranter sker med små skridt'Ifølge unionen går det fremad på nogle områder for migrantarbejderne i Qatar, som knokler for, at landet bliver klar til VM i fodbold i 2022.
- Vi skal fastholde presset.
Vi kan ikke hjælpe dem, hvis vi ikke er der, siger DBU-formand Jesper Møller.
Af Rasmus Dalgaard08.
jan.
2019 kl.
18.
28Bemærk: artiklen er mere end 30 dage gammelLæs opI 2016 udkom Amnesty International med en rapport om VM-forberedelserne frem mod 2022 i Qatar, og den var trist læsning for det internationale samfund.
I rapporten fortalte Amnesty om forfærdelige forhold for mange af de migrantarbejdere, der er blevet hentet ind fra lande som Nepal, Indien og Bangladesh for at bygge stadioner i landet.
Læs også:Amnesty: Arbejde på VM-stadion er et levende helvedeDet er helt sikkert, at der ikke er noget, der forandrer sig, hvis vi bare sidder hjemme i sofaen og lytter til rygter.
Jesper Møller, Formand i DBUDet fik DBU til at besøge landet for med egne øjne at se forholdene, og i disse dage er unionen igen sammen med de nationale forbund fra Norge og Sverige og LO i Qatar for at følge op på 2016-besøget.
Læs også:DBU-formand inden besøg i Qatar: 'Ingen skal dø for et VM i fodbold'Delegationen har både talt med migranter og folkene bag VM, og ifølge Jesper Møller, der er formand i Dansk Boldspil-Union, så er der både positive og negative ting at berette om fra det kommende værtsland for VM.
- Det er tydeligt, at tingene forbedres, men det er med små skridt, siger Jesper Møller til DR Sporten.
Et billede fra 19 september sidste år af byggeriet af Lusail Stadium, som skal huse VM-finalen i 2022.
Regler om løn og pasDBU fortæller, at der blandt andet er indført midlertidig minimumsløn, og at arbejderne har fået udleveret deres pas, hvilket tidligere har været et stort kritikpunkt fra blandt andet Amnesty International.
- Reglerne og redskaberne er til stede, men det kan bekymre mig, hvorvidt arbejderne bliver informeret om det.
Det er vigtigt, at de bliver oplyst om deres rettigheder.
Læs også:DBU efter Amnesty-kritik: Det kan vi ikke leve medJesper Møller fortæller desuden, at det er hans indtryk, at forholdene er blevet forbedret for de mange tusinde arbejdere på byggerier omhandlende ting som stadioner og infrastruktur, men det er ikke kun der migranterne arbejder.
- Den anden million arbejdere, der er hentet til Qatar i forbindelse med VM og forberedelserne dertil, dem kan jeg være mere bekymrede for, siger Jesper Møller.
Amnesty Internationals rapport i 2016 afslørede, at migrant-arbejdere som disse levede og arbejdede under slavelignende vilkår.
DBU fortæller, at der er et stykke vej endnu, når det kommer til arbejdernes forhold, men at man er glad for, at man er taget til Qatar for at følge med i forberedelserne i 2018.
Læs også:Saudi Arabien står i vejen for Fifas ønske om et udvidet VM i QatarKan I være sikre på, at I ikke bare bliver vist et glansbillede af de rigtige forhold?
Det er tydeligt, at tingene forbedres, men det er med små skridt.
Jesper Møller, Formand for DBU- Nej, det kan vi ikke, men det er helt sikkert, at der ikke er noget, der forandrer sig, hvis vi bare sidder hjemme i sofaen og lytter til rygter.
Når vi er hernede, kan vi både tale med arbejderne og folkene bag VM, og sammen med vores egne observationer må vi så danne os et billede af, hvordan den reelle situation er.
Dansk klubfokus på lande i MellemøstenPå det seneste har der været meget snak i Danmark om fodboldklubbers træningslejre i lande som Qatar og De Forenede Arabiske Emirater, hvor menneskerettigheder ikke altid kommer i første række.
Det fik i sidste uge FC København til at melde ud, at klubben i fremtiden ikke vil tage til De Forenede Arabiske Emirater på træningslejr.
Det skete på opfordring fra klubbens fans.
Læs også:FCK dropper fremtidige ture til Dubai efter kritikMen en boykot af VM i fodbold i Qatar er ikke noget, der overvejes hos DBU.
- Skal vi hjælpe, så skal vi ikke blive hjemme, så boykot er ikke et tema i forhold til fodbold-VM, og det er noget, vi har aftalt med Folketinget i Danmark, siger Jesper Møller.
Khalifa International Stadium i Doha, Qatar, er et af de byggerier, som de omtale migranterne rapporten fra 2016 arbejdede ved.
DBU's formand fortæller desuden, at byggeriet i landet er langt fremme, og at det formodes, at de stadioner, der skal bruges til VM, står færdige et år før VM.
Læs også:Brøndby efter fankritik af Dubai-tur: ’Det gør indtryk’Rapporten fra 2016 fortalte om kummerlige forhold for migrantarbejdere i Qatar, hvor arbejderne blev udsat for tilbageholdelse af løn, trusler om straf, inddragelse af pas og fratagelse af muligheden for at forlade Qatar igen uden deres arbejdsgivers tilladelse.
FacebookTwitterKopier linkEmner:Qatar|FC København|Fodbold|Forenede Arabiske Emirater|Jesper Møller (idrætsleder)




https://www.dr.dk/nyheder/indland/efter-togulykke-sikkerhedsproblemer-med-saerlige-godsvogne-skal-tages-op-i-eu

IndlandEfter togulykke: Sikkerhedsproblemer med særlige godsvogne skal tages op i EUDe såkaldte lommevogne blev godkendt i Holland til transport i hele EU, oplyser Trafikstyrelsen.
Ulykken i onsdags kostede otte personer livet, mens 16 personer blev såret.
Af Emil Søndergård Ingvorsen08.
jan.
2019 kl.
17.
19Bemærk: artiklen er mere end 30 dage gammelLæs opTrafikstyrelsen i Danmark vil gå i dialog med deres partnere i EU, efter ulykken på Storebælt i sidste uge, der kostede otte personer livet.
En test i går hos godsoperatøren DB Cargo viste nemlig, at der er en sikkerhedsbrist ved de særlige godsvogne lommevogne.
Der er nemlig i praksis en risiko for, at en lastbiltrailer ikke sidder ordentligt låst fast på vognen, selv om operatøren har fulgt retningslinjerne.
Det betød, at styrelsen har forbudt al transport af lastbiltrailere på lommevogne i Danmark.
Og det er ikke kun et potentielt problem i Danmark, siger kontorchef i Trafikstyrelsen Claus René Pedersson.
- De her vogne er ikke godkendt i Danmark, men i Holland.
De er alle sammen godkendt på EU-basis, og det betyder, at de kan køre frit i alle EU-lande.
Vi må antage, at landet bag godkendelsen har taget højde for alle de ting, der skal tages højde for, siger han og fortsætter:- Vi vil tage det op med vores EU-partnere og finde ud af, hvad vi kan gøre på EU-plan.
Det her er ikke kun et dansk problem, men et problem i EU.
(© DR Nyheder)(© DR Nyheder)Forbud kan ophævesFra dags dato må godsoperatørerne ikke fragte lastbiltrailere på lommevogne i Danmark.
Claus René Pedersson fra Trafikstyrelsen pointerer dog, at man for eksempel gerne må fragte containere på lommevogne, hvis de er bygget til det.
Og godsoperatørerne kan fremover igen få mulighed for at fragte lastbiltrailere.
- Virksomhederne skal kunne dokumentere over for os, at en uvildig fagekspert har vurderet, at den kontrol, de gennemfører, viser, at kongetappen låser rigtigt i skamlen.
Hvis de kan det, så bliver forbuddet ophævet for dem, siger kontorchefen i Trafikstyrelsen.
Herunder kan du se, hvordan man påfører en lastbiltrailer på en lommevognJusterer regler for vindhastighedTrafikstyrelsen har i dag også lavet nye vilkår for godstog på Storebæltsbroen.
Her har de justeret reglerne for vindhastigheder i forbindelse med togkørsel over Storebælt med vindfølsomme tog.
De nye vilkår er følgende:- Ved stiv kuling (15 m/sek) og tværvind skal hastigheden for godstransport med vindfølsomme køretøjer nedsættes til 80 kilometer i timen, skriver styrelsen, hvor det videre lyder.
- Ved stormende kuling (20 m/sek) og tværvind forbydes godstransport med vindfølsomme køretøjer.
Ved storm (25 m/sek) forbydes alt godstransport.
Dette er også relevant i forhold til sagen.
Det blæste nemlig 20,9 meter per sekund, da godstoget kørte over Storebælt onsdag morgen.
Det skulle dog have blæst 21 meter per sekund, for at godstoget skulle have været forpligtet til at sætte farten ned til 80 kilometer i timen.
Hvis de nye regler havde været gældende i sidste uge, havde det ikke været tilladt for et vindfølsomt tog at passere broen.
Ifølge Trafikstyrelsen har man valgt at lave nye retningslinjer ud fra et forsigtighedsprincip.
- Det betyder, at da der har været tvivl om, hvorvidt vinden har haft en medvirkende årsag til ulykken, så har vi valgt at sige, at vi gerne vil følge de samme retningslinjer, som der er på vejtrafikken.
Det er egentlig de retningslinjer, vi har lagt os op ad, siger kontorchef Claus René Pedersson.
FacebookTwitterKopier linkEmner:EU|Trafikstyrelsen|Fyn|Sjælland|EU-forhold




https://www.dr.dk/sporten/tennis/wozniacki-lytter-bedre-efter-sin-krop-jeg-er-klar-til-den-nye-saeson

TennisWozniacki lytter bedre efter sin krop: 'Jeg er klar til den nye sæson'Caroline Wozniacki har vænnet sig til at lytte mere til sin krop, når gigten plager hende.
Caroline Wozniacki har lært at leve med en kronisk gigtsygdom, som kan tvinge hende til at neddrosle den hårde træning.
08.
jan.
2019 kl.
17.
36Bemærk: artiklen er mere end 30 dage gammelLæs opTidligere vidste Caroline Wozniacki ofte ikke, hvad der var i vejen fysisk, når hun havde smerter.
Men efter at hun sidste år fik at vide af lægerne, at hun havde en kronisk gigtsygdom, har hun været bedre i stand til at håndtere det.
Det fortæller tennisspilleren i et interview med den engelske avis The Telegraph.
- Min tilstand kan variere fra dag til dag, men jeg er klar til den nye sæson.
Jeg har altid arbejdet hårdt.
- Jeg er altid ude på banen eller i fitnesscentret, men hvis min krop ikke føles perfekt, så vil jeg arbejde på nogle tekniske ting.
- Jeg har været nødt til at tilpasse mig en lille smule, siger Wozniacki i interviewet med avisen.
I oktober sidste år fortalte hun efter sæsonens sidste kamp ved WTA Finals i Singapore offentligt om sygdommen, og siden da har hun mentalt haft det nemmere med det hele.
- Jeg er meget tilfreds med, at jeg stadig kan konkurrere med de bedste i verden, og det er det vigtigste.
Jeg er kun 28.
Det handler om at tage vare på min krop, hvile og så arbejde hårdt, siger hun.
Hun håber, at hun kan inspirere andre med leddegigt, der menes at have ramt omkring 25 millioner mennesker i verden.
- Jeg tror, at mange folk omkring mig ikke vidste, hvordan det kunne påvirke mig, da jeg i første omgang fik diagnosen.
- Hver gang man får en diagnose af den slags, eller man bliver fortalt, at kroppen ikke fungerer, som den plejer, så er der en proces, man skal igennem.
For mig hjalp tiden uden for sæsonen mig.
- Jeg fik tid sammen med mine venner og familie, og jeg kunne se på det positive.
Det hjalp kroppen tilbage i balance, forklarer Wozniacki.
Næste opgave for verdenstreeren bliver grand slam-turneringen Australian Open, der går i gang på mandag.
Sidste år vandt hun turneringen i Melbourne.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Australian Open|Sygdomme og lidelser|Australien




https://www.dr.dk/nyheder/penge/amazon-solgte-boeger-i-garagen-nu-fejer-virksomheden-alle-andre-af-banen

PengeAmazon solgte bøger i garagen.
Nu fejer virksomheden alle andre af banenAmazon er mere værd end Microsoft og Apple.
Markedsværdien er mere end fem billioner kroner.
Amazons direktør, Jeff Bezos, grundlagde virksomheden i garagen i Seattle sammen med sin kone og to programmører.
Af Signe Mai Vilsbøll08.
jan.
2019 kl.
17.
30Bemærk: artiklen er mere end 30 dage gammelLæs opAmbitionerne fejlede ikke noget, da den amerikanske entreprenør Jeff Bezos i 1994 skulle navngive sin nye virksomhed.
Han ville skabe en onlineplatform for salg af bøger, der var bedre end eksisterende boghandlere, og da han faldt over navnet Amazon i en ordbog, besluttede han sig for at opkalde virksomheden efter den godt 6.
800 kilometer lange brasilianske flod.
- Amazon er ikke bare en af verdens største floder.
Den er så stor, at den fejer alle andre floder af banen, sagde Jeff Bezos dengang om virksomhedens højtragende navn.
Amazon Amazon blev grundlagt i 1995 og børsnoteret i 1997.
Grundlæggeren Jeff Bezos (f.
1964) er stadig administrerende direktør.
Han blev uddannet fra det prestigefyldte universitet Princeton i 1986 og var en af Wall Streets succesrige investeringsrådgivere, inden Amazon blev grundlagt.
I dag har Amazon har over en halv million fuldtidsansatte, og logistikcentre mere end 175 steder i verden.
Og siden har netop dét billede vist sig at være ganske passende på onlineplatformen, der i dag er verdens mest værdifulde virksomhed.
Kursen steg i går til 3,4 procent, og med en markedsværdi på hele 796 milliarder dollar, svarende til mere end fem billioner kroner, er Amazon mere værdifuld end techgiganter som Microsoft og Apple.
Men hvad er Amazon egentlig for en virksomhed?
Startede som bogudsalg i garagenDet stod ikke skrevet i stjernerne, at Jeff Bezos virksomhed ville vokse sig til en af verdens giganter, da han startede med et bogudsalg fra sin garage i Seattle tilbage i begyndelsen af 90'erne.
I Amazon er det er købmandsskabet, der sejrer.
De er gode til at se et marked, og i dag bryster de sig af at have det største udvalg indenfor alle kategorier.
DR's techkorresponent, Carsten NielsenMed sin viden om internettets muligheder og en klar strategi for onlineplatformen, begyndte han dog sammen med sin kone og to programmører at forme en bogforretning, der tog udgangspunkt i nye måder at sælge på.
Allerede i 1995, et år efter, at Amazon var navngivet og registreret, begyndte platformen at sælge de første bøger, og virksomheden voksede stabilt.
I 1997 blev den børsnoteret.
Gav bogbranchen en mavepusterBogbranchens forhandlere og forlag var de første, der blev ramt af Amazons indtog.
På Jeff Bezos onlineplatform kunne forbrugere nemlig ikke bare handle bøger med en rabat på op til 40 procent af listeprisen i de etablerede butikker.
De kunne også få leveret deres bogkøb direkte til døren indenfor få dage.
Varehus i Phoenix, Arizona.
(Foto: RALPH D.
FRESO © Scanpix)Det viste sig at give pote.
For mens bogbranchen frygtede for sit liv, åd Amazon sig langsomt ind i hjertet hos forbrugerne, der viste sig at være godt tilfredse med det produkt og den service, Amazon kunne tilbyde.
Købmandsskabet sejrerMed et stigende antal kunder på onlineplatformen fik Amazon den idé at analysere data på købsadfærd.
Og oplysningerne om, hvad kunderne havde søgt på og købt, gjorde det lettere for Amazon at forudse fremtidige køb.
Ifølge tech-korrespondent i DR, Carsten Nielsen, har smarte forretningsmodeller været med til at gøre Amazon til en virksomhed, som samtlige brancher med god grund kan frygte.
- I Amazon er det er købmandsskabet, der sejrer.
De er gode til at se et marked, og i dag bryster de sig af at have det største udvalg indenfor alle kategorier.
Det er farligt for virksomheder, for de har tilmed den styrke, at de ofte kan sælge varerne billige og kan levere dem til kunderne hurtigt, forklarer Carsten Nielsen.
En handelsplads for altingI dag er der heller ikke kun bøger på hylderne hos Amazon.
Efter 23 år har sortimentet udvidet sig til at omfatte alt fra bildæk til hundelegetøj, og Amazon lader også mod betaling andre små og store virksomheder bruge platformen som markedsplads.
A worker gathers items for delivery from the warehouse floor at Amazon's distribution center in Phoenix, Arizona November 22, 2013.
The web-based retailer is preparing for Cyber Monday, traditionally the busiest day of the year for online purchases, which falls on December 2 in 2013.
REUTERS/Ralph D.
Freso (UNITED STATES - Tags: BUSINESS EMPLOYMENT) (Foto: RALPH D.
FRESO © Scanpix)Desuden påpeger Carsten Nielsen, at Amazon faktisk også har bredt sig til områder ud over kerneforretningen internethandel.
I 2017 opkøbte virksomheden for eksempel den økologiske supermarkedskæde Whole Foods, og Amazon har også kastet sig over og udvikling af egne produkter.
Amazon på udebaneAmazon er ifølge Carsten Nielsen blevet en stor virksomhed i amerikanernes bevidsthed.
På trods af, at den ikke har en "skarp profil som andre tech-virksomheder", har Amazon formået at fastholde de amerikanske kundernes loyalitet.
Avisen New York Times har pointeret, at så meget som 49 cent omsættes hos Amazon, hver gang der bliver brugt en dollar på nethandel i USA, og imens sluger Amazon markedsandele i Europa.
I Tyskland sidder virksomheden på 40 procent af markedet for internethandel.
Og ifølge Dansk Erhverv omkring en tredjedel af markedet i Frankrig og en fjerdedel i Storbritannien.
Dansk entré?
Herhjemme står Amazon for knapt to procent af internethandlen til danskerne, og det foregår primært gennem den tyske hjemmeside, fordi Amazon fortsat ikke har gjort sit indtog i Danmark endnu.
Det sidste år har rygterne om en dansk entré dog svirret.
Amazon Web Services, som er en cloud-baseret forretning, kom ifølge Børsen til Danmark tidligere i år med kontor i Codan-bygningen på Frederiksberg.
I november forlængede virksomheden sin aftale med Postnord, så den nu er bundet for en tre-årig periode.
Employees sort packages at the Amazon distribution center warehouse in Saran, near Orleans, France, November 22, 2016.
REUTERS/Philippe Wojazer - Det er nok ikke et spørgsmål om, om de kommer, men hvornår.
Og så vil det nok have en effekt på den danske nethandel, vurderer DR's teknologikorrespondent, Carsten Nielsen.
Konsulentvirksomheden Boston Consulting Group forudser, at Amazon om bare fem år vil kunne sætte sig på op mod 20 procent af nethandlen i Danmark, hvis det går som i andre europæiske lande.
Kilder: Brad Stone (bog om Amazon), Amazon.
com, New York Times, Berlingske, Børsen, Dansk Erhverv.
FacebookTwitterKopier linkEmner:Erhverv|Jeff Bezos (erhvervsleder)|Storbritannien|Virksomhedsdrift|Whole Foods Market




https://www.dr.dk/nyheder/indland/danmarks-ambassadoer-i-spidsen-protest-i-iran-efter-attentplaner

Landsdækkende politiaktionSe temaIndlandDanmarks ambassadør i spidsen for protest i Iran efter attentplanerSammen med andre europæiske lande har ambassadøren protesteret mod iranske attentatforsøg.
Den danske udenrigsminister, Anders Samuelsen (LA), kalder dagens protest for et klart forsvar af EU's frihedsrettigheder.
Arkivfoto.
Af Anna Sol Jørgensen08.
jan.
2019 kl.
17.
48 | opdateret 08.
jan.
2019 kl.
18.
12Bemærk: artiklen er mere end 30 dage gammelLæs opDanmarks ambassadør i Iran har i dag stået i spidsen for en gruppe europæiske lande, der i Teheran har protesteret mod iranske attentatforsøg i andre lande.
Det skriver Udenrigsministeriet i en pressemeddelelse.
Beskeden fra den europæiske protestdelegation i den iranske hovedstad, Teheran, lød, at man ikke vil acceptere Irans fjendtlige aktiviteter og attentater planlagt og begået i Danmark og i andre lande i Europa.
Landene understregede samtidig, at den slags handlinger er fuldstændigt uacceptable og må have konsekvenser.
Det var også baggrunden for, at EU tidligere i dag vedtog nye sanktioner med Iran.
- Vi har gjort det klart direkte overfor Iran, at de sanktioner, vi nu indfører overfor en iransk efterretningsenhed, er en direkte konsekvens af deres ulovlige aktiviteter og attentater i Europa, siger den danske udenrigsminister, Anders Samuelsen (LA).
- Det er et robust svar og et klart forsvar af EU's frihedsrettigheder og Europas grænser, fortsætter han.
Iransk efterretningstjeneste på terrorlisteEU stemte tidligere i dag nye sanktioner mod Iran igennem.
Læs også:EU vedtager sanktioner mod Iran efter formodede attentatplanerKonkret betyder det, at det iranske Direktorat for intern sikkerhed, der er en del af den iranske efterretningstjeneste, er kommet på EU's terrorliste.
- Det, at man tager en del af efterretningstjenesten og sætter dem på en terrorliste, det er et meget markant signal, lød det fra Anders Samuelsen tidligere i dag.
Den danske udenrigsminister har siden efteråret arbejdet sammen med sin franske kollega for at få sanktioner gennemført, og han har tidligere betegnet det som et skridt i retningen af at komme tættere på en resolut udenrigspolitik.
De nye sanktioner og dagens europæiske protest i Teheran kommer, i kølvandet på at en iransk efterretningstjeneste havde planlagt et attentat på eksiliranere i Danmark.
Da politiet troede, at det attentat var ved at blive gennemført, udløste det en omfattende politiaktion, der lammede trafikken i store dele af Danmark.
Sagen kort•Politiets Efterretningstjeneste (PET) iværksatte 28.
september en omfattende politiaktion, der lammede trafikken i store dele af Danmark og lukkede både Storebæltsbroen og Øresundsbroen.
•Få dage senere meddelte PET, at aktionen skyldtes, at en iransk efterretningstjeneste havde planer om et attentat i Danmark.
•En norsk statsborger med iranske rødder blev anholdt den 21.
oktober og sigtet for have sat "iransk efterretningstjeneste i stand til at virke i Danmark".
•Målet for det formodede attentat, tre eksiliranere som er medlem af organisationen ASMLA, er nu sigtet for at bifalde terror i forbindelse med et terrorangreb i Iran.
FacebookTwitterKopier linkEmner:Anders Samuelsen (politiker)|EU|Iran|Politiets Efterretningstjeneste|Terrorisme




https://www.dr.dk/nyheder/penge/rygter-om-opkob-gor-parkens-aktier-174-mio-kroner-mere-vaerd

PengeRygter om opkøb gør Parkens aktier 174 mio.
kroner mere værdParken Sport & Entertainment steg med 21 procent på børsen i dag efter vedholdende opkøbsrygter.
Tirsdag sendte rygter om opkøb aktiekursen markant op i Parken Sport & Entertainment.
(Arkivfoto) )08.
jan.
2019 kl.
17.
05Bemærk: artiklen er mere end 30 dage gammelLæs opParken Sport & Entertainments aktionærer kunne tirsdag glæde sig over en solid kursstigning.
Det skete, efter at mediet Inside Business kunne skrive, at en investorgruppe øjner et opkøb af selskabet.
Mediet fortæller, at flere unavngivne kilder havde fortalt dem, at gruppen med investeringsfonden Fortress, der har rådgivningsfirmaet Redstone med på sidelinjen, er på trapperne med et bud.
- Under henvisning til rygterne i Inside Business dags dato om, at en gruppe udenlandske investorer påtænker at præsentere Parken Sport & Entertainment for et købstilbud, skal vi hermed meddele, at Parken Sport & Entertainment ikke har været i dialog med nogen udenlandske investorgrupper, og der er ikke blevet præsenteret noget købstilbud, skrev selskabet tirsdag formiddag.
Læs også:Parken afviser rygter om udenlandske investorer: Vi har ikke fået noget købstilbudBekræftelse fra storaktionærAlligevel endte aktierne i selskabet, der blandt andet ejer fodboldklubben FC København og Lalandia, tirsdag med en stigning på 21 procent til 100 kroner.
Det svarer til, at selskabet blev 174 millioner kroner mere værd.
Tirsdagen igennem var der da også flere ting, der tydede på, at der ikke blot er tale om løse rygter.
- Jeg kan bekræfte, at vi har været i kontakt med nogen, som er interesseret i at købe Parken, men vi har ikke indgået en endelig aftale med dem, sagde direktør for LD, Dorrit Vanglo, til Berlingske Business.
LD ejer 29 procent af aktierne i Parken Sport & Entertainment.
Pris på 1,2 milliarderIfølge Inside Business skulle buddet komme til at ligge på mellem 105 til 120 kroner per aktie.
Det svarer til en samlet pris på Parken på en til 1,2 milliarder kroner.
Ud over LD er rigmændene Erik Skjærbæk og Karl Peter Sørensen begge storaktionærer i selskabet.
De ejer hver over to millioner aktier af samlet 9,9 millioner aktier i selskabet.
/ritzau/FacebookTwitterKopier linkEmner:Erik Skjærbæk (erhvervsleder)|FC København|Parken (stadion)|Økonomi|Østerbro




https://www.dr.dk/nyheder/udland/kaotisk-valg-i-dr-congo-ansatte-har-svindlet-med-optaelling

UdlandKaotisk valg i DR Congo: Ansatte har svindlet med optællingValgobservatører har opdaget store uregelmæssigheder i forbindelse med præsidentvalget i DRCongo.
Valgobservatører har fundet eksempler på ansatte, der har svindlet med optællingen.
08.
jan.
2019 kl.
16.
40Bemærk: artiklen er mere end 30 dage gammelLæs opEn gruppe valgobservatører i Den Demokratiske Republik Congo oplyser, at der er blevet fusket med stemmeoptællingen i forbindelse med landets i forvejen skandaleramte præsidentvalg.
Observatørerne har opdaget 52 "store" uregelmæssigheder i de 101 stemmeoptællingscentre, som de har overvåget.
Heriblandt eksempler på ansatte, der har svindlet med optællingen.
16 procent af de overvågede centre benyttede i øvrigt udelukkende maskinoptælling.
Loven kræver ellers, at stemmerne tælles i hånden.
Præsidentvalget i det afrikanske land DRCongo er blevet udskudt flere gange.
30.
december lykkedes det omsider at gennemføre valget.
Resultatet skulle være kommet søndag, men er udskudt på ubestemt tid.
/ritzau/ReutersFacebookTwitterKopier linkEmner:Valg og folkeafstemninger|Den Demokratiske Republik Congo




https://www.dr.dk/nyheder/indland/vaerested-advarer-mod-kemisk-aids-farligt-stof-fundet-i-flere-kokainproever

IndlandVærested advarer mod 'kemisk aids': Farligt stof fundet i flere kokainprøverHerberg i København har fundet farligt blandingsstof i flere kokainprøver.
Stoffet levamisol er også kendt under navnet "kemisk aids", fordi det nedbryder kroppens immunforsvar.
(© Mændenes Hjem)Af Anna Sol Jørgensen08.
jan.
2019 kl.
16.
51Bemærk: artiklen er mere end 30 dage gammelLæs opStoffet levamisol er i den seneste tid blevet fundet i mange kokainprøver.
Det oplyser Mændenes Hjem på Vesterbro i København, der beskæftiger sig med hjemløse og stofmisbrugere, til TV2 Lorry.
Mændenes Hjem laver løbende test af renheden af de stoffer, der er i omløb på gaden.
Og i en lang periode har der været en høj grad af renhed i kokain.
Men i løbet af de sidste tre måneder er der fundet levamisol i mange af prøverne.
Levamisol er også kendt under navnet "kemisk aids", fordi det som sygdommen aids nedbryder kroppens hvide blodlegemer og dermed immunforsvaret.
Derfor kan indtagelse af levamisol medføre dårlig sårheling og øget modtagelighed over for infektioner som influenza, lungebetændelse, MRSA og lignende.
Giver lilla pletter på hudenEn anden kendt bivirkning ved stoffet er lilla pletter på huden, der kommer i skadet væv på kroppen.
Det kan være både store og små pletter, der kan ligne blå mærker.
Men ulig blå mærker forsvinder de lilla pletter ikke over tid.
En del skadelige tilsætningsstoffer kan fjernes, hvis stoffet koges.
Men det gælder ikke levamisol, hvorfor stoffet også kan give bivirkninger, hvis det ryges.
Levamisol har tidligere været brugt som lægemiddel til mennesker og bruges i dag som ormekur til dyr.
Opslaget der advarer mod det farlige stof på Mændenes Hjem.
(© © Mændenes Hjem)FacebookTwitterKopier linkEmner:København|Mændenes Hjem|TV 2 (tv-kanal)|Sygdomme og lidelser|Socialforhold




https://www.dr.dk/nyheder/kultur/film/lars-von-trier-overvejer-ny-saeson-af-kultserien-riget

Film og serierLars von Trier overvejer ny sæson af kultserien 'Riget'Den uhyggelige kultserie, der gjorde instruktøren til et verdenskendt navn, får måske endelig sin afslutning.
Lars von Trier til Filmfestivalen i Cannes, hvor hans seneste film, 'The House That Jack Built', blev vist i maj 2018.
Af Kasper Madsbøll Christensen08.
jan.
2019 kl.
16.
57Bemærk: artiklen er mere end 30 dage gammelLæs opTv-serien 'Riget' gik verden rundt, da den blev sendt i 1994, og blev instruktør Lars von Triers helt store, folkelige gennembrud.
Nu bliver den måske genoplivet, skriver Euroman.
I magasinets februarudgave fortæller instruktøren, at han for nylig har fået en rundvisning på Rigshospitalet af den grund, at han overvejer, om det kan lade sig gøre at lave en sidste sæson af 'Riget'.
Seriens første fire afsnit blev sendt i slutningen af 1994, mens de resterende fire blev sendt i 1997.
Serien var oprindeligt planlagt til 13 afsnit, og det er altså de sidste fem, der kan være på vej fra instruktøren, der senest har stået bag filmen 'The House That Jack Built'.
'Riget' vandt adskillige priser, herunder fire Bodilpriser og seks Robertpriser.
Her er det en af de to opvaskere, der var centrale figurer i serien.
(© (c) DR)- At lave en tredje sæson af 'Riget' vil være decideret dumt.
For man vil altid tænke, at de gamle afsnit nu alligevel var de bedste.
David Lynch prøvede jo at lave en afslutning på 'Twin Peaks' som biograffilm, og det var noget vås, siger Lars von Trier til Euroman.
- På den anden side kunne det være en slags kryds- og tværs at få det til at hænge sammen, hvilket ville være meget sjovt, siger Lars von Trier.
Zentropa har ikke taget stillingIfølge DR's serieekspert Kasper Lundberg var Lars von Trier på forkant med både den kunstneriske brug af seriemediet og gyserseriens mainstreamsucces, da han skabte 'Riget'.
Lars von Trier med to af skuespillerne fra 'The House That Jack Built', Sofie Gråbøl og Siobhan Fallon Hogan.
Serien samlede næsten lige så stort et publikum, som mere folkelige programmer som 'Vild med dans' og 'Den Store Bagedyst' gør i dag.
Den amerikanske forfatter Stephen King fik fingre i rettighederne til historien og omsatte den med blandet succes til en amerikansk version.
Læs også:Den mest uhyggelige danske serie nogensinde skræmmer stadigIfølge Euroman har Zentropa endnu ikke afgjort, om 'Riget III' bliver til noget.
FacebookTwitterKopier linkEmner:David Lynch (filminstruktør)|Lars von Trier (filminstruktør)|Euroman|Zentropa|Litteratur




https://www.dr.dk/nyheder/regionale/sjaelland/maaneder-efter-indvielse-kridtskulpturer-smuldrer

SjællandTo måneder efter indvielse: Kridtskulpturer smuldrer Tre ud af ti skulpturer i Store Heddinges nye skulpturpark skal enten repareres eller erstattes efter frostskader.
Kridtskulpturene i Store Heddinge begynder langsomt at smuldre i vintervejret.
Af Louise Wimmer Elmhoff og Julie Würtz08.
jan.
2019 kl.
16.
00Bemærk: artiklen er mere end 30 dage gammelLæs opDen 24.
november sidste år blev ti nye kridtskulpturer indviet i Store Heddinge, som et led i en større skulpturpark, der skulle være med til at sætte byen på Stevns på landkortet.
Sådan lød forventningerne i hvert fald til Store Heddinges nye skulptur-park, hvor Borger- og Handelsstandsforeningen har været initiativtagere til det milliondyre projekt.
Hele skulpturpark-projektet har et samlet budget på 1,2 millioner kroner, hvor Stevns Kommune blandt andre har støttet med 500.
000 kroner, EU’s LAG-midler udgør 460.
000 kroner og 68.
750 kroner kommer fra Landdistriktspuljen.
Men vinterens nattefrost har slået skår i glæden og har allerede sat sine spor på flere af de ti kalkskulpturer - blot to måneder efter indvielsen.
De smuldrende skulpturer er nu pakket ind i vintermåtter for at mindske skaderne.
Tre af kridtskulpturerne er således begyndt at smuldre i vintervejret, og flere steder kan man se, hvordan det porøse kridt falder fra hinanden og samler sig som hvide masser på jorden.
Det vækker langt fra begejstring fra flere borgere, som har udtrykt deres utilfredshed på foreningens Facebook-side og i Facebook-gruppen ”Os fra Stevns”.
- Jeg synes blot, at det er absurd, at de allerede forfalder efter så kort tid til så mange penge, lyder det blandt andet fra borgeren Nick Jørgensen.
"Det er smadderærgerligt"Tim Warner er formand for Store Heddinge Borger- og Handelsstandsforening.
Han har stået i spidsen for det store kunstprojekt og kan godt forstå borgernes undren.
- Det er smadder ærgerligt.
Det er noget, vi vælger at handle på med det samme.
Derfor havde vi i går pakket de tre berørte skulpturer ind i vintermåtter for at begrænse skaderne, siger han.
Skaderne er opstået ved, at nogle af de udvalgte kalksten har været for bløde i kvaliteten til at kunne modstå vintervejret.
Det er svært at finde smilet hos Tim Warner og Bo Karberg, der står bag skulpturprojektet.
- Vi havde fået udpeget stenene af brudmesteren i Faxe Kalkbrud, og desværre er de her sten lidt blødere, end den kvalitet vi ellers havde håbet på, lyder det fra Tim Warner.
Der er især tale om én skulptur, hvor frostgraderne og nedbøren har sat sine spor.
- Nu handler det om at passe på de skulpturer, der er medtaget, og så må vi se, hvor meget der kan repareres.
Ellers må der laves nogle nye til foråret, lyder det fra Tim Warner, som vurderer, at det ville koste mellem 10.
000 til 15.
000 kroner at erstatte skulpturen.
En erstatning som Borger- og Handelstandsforeningen vil påtage sig.
Bo Karberg er kunstnerisk konsulent på kalkskulpturprojektet.
Han forsikrer, at man oven på denne oplevelse i fremtiden vil have et enormt stort fokus omkring hårdheden af stenen:- Vi vil også arbejde med at imprægnere skulpturerne med enten silikat eller linolie, for at beskytte dem mod indtrængning af vand fremover, siger han.
Hvorfor har I ikke gjort det før?
- Vi havde tillid til, at de sten, vi havde fået fra Faxe Kalkbrud, havde den gode og rigtige kvalitet til at kunne modstå vand og frost.
Så det her kommer som en stor overraskelse for os, men vi har ikke tænkt os at sidde stille og se på, at det sker.
Udover de ti skulpturer består projektet også af en legeplads, et borde-bænkesæt, et grillområde og en kridttavle.
FacebookTwitterKopier linkEmner:Store Heddinge|Billedkunst|Facebook|Sjælland|Vejret




https://www.dr.dk/nyheder/udland/sne-kaos-lukker-alle-pister-i-populaert-skiomraade-vi-er-taget-paa-afterski

UdlandSne-kaos lukker alle pister i populært skiområde: 'Vi er taget på afterski'Det østrigske skisportssted Ischgl har lukket alle pister på grund af storm og høj lavinefare.
Der er faldet voldsomme mængder sne i Alperne i løbet af de seneste døgn.
Af Lars Lindevall og Maja Lærke Maach08.
jan.
2019 kl.
16.
08Bemærk: artiklen er mere end 30 dage gammelLæs opGondol-liftene holder stille, og skiene bliver på hotellet.
Til gengæld er der godt gang i salget af øl på de lokale barer.
Sådan er situationen på det østrigske skisportssted Ischgl, hvor de lokale myndigheder har lukket alle pister i området på grund af storm kombineret med et lavine-varsel i den næsthøjeste kategori fire.
Ligesom i store dele af det øvrige Tyrol er der faldet massive snemængder i området i løbet af de seneste dage.
En af de danske turister i området er 29-årige Simon Lind, der er på skiferie med sin familie.
Han fortæller, at skisportsstedet lukkede alt ned tirsdag formiddag.
- Vi kan godt blive enige om, at det er kedeligt at være fanget i en ski-by, når man ikke kan komme op på pisterne, siger Simon Lind og tilføjer:- Det er første gang, jeg har oplevet, at hele området er blevet lukket.
Frygter flere dage uden skiHan fortæller, at stormvejret ser ud til at fortsætte i morgen, og derfor er han bekymret for, at pisterne fortsat vil holde lukket.
- Jeg frygter, at vi både i dag og i morgen vil være fanget i byen og på hotelværelset, siger Simon Lind.
Og så er der ikke meget andet for end at gå ned på den lokale afterski-bar, fastslår han:- Som så mange andre er vi taget på afterski i stedet, for det er det folk gør, når de keder sig.
Jeg tror, at barerne håber på kronede dage, hvor de kan få solgt lidt mere øl end normalt, siger Simon Lind.
Læs også:Vandrere fundet døde i to meter sne: Lavinefaren er fortsat høj i ØstrigSimon Lind er på skiferie i Ischgl, men i dag har alle pister været lukkede.
Ingen forsikring dækkerHvis du er på skiferie, og løjperne er lukkede, så du ikke kan komme ud og stå på ski, så er det surt show.
Der er ikke nogen forsikring, som dækker de manglende ture op og ned af løjperne, oplyser Bjørn Cronquist fra Europæiske Rejseforsikring.
Folk med pakkerrejser er dog noget bedre stillet, forklarer han.
- Hvis du er på vej på skiferie med et rejseselskab og ikke kan komme frem til din destination, så skal de give en form for kompensation.
Det er altid en god idé med en pakkerejse, fordi rejsebureauet dermed skal sørge for, at alt glider, som det skal, siger Bjørn Cronquist.
Skal du så forsikre dig ekstra grundigt, hvis du er på vej på skiferie i et område med stor lavinefare?
Nej, lyder svaret fra Bjørn Cronquist.
Du er dækket på samme vilkår som normalt, og det gælder også, hvis du trodser myndighedernes advarsler og vælger at stå offpiste.
Det er dog vigtigt at have forsikringen i orden inden afrejsen, da det nogle steder kan blive for din egen regning, hvis redningsfolk skal ud og lede efter dig i sneen.
Især hvis eftersøgningen sker med helikopter, bliver det en dyr fornøjelse for dig.
FacebookTwitterKopier linkEmner:Turisme|Skisport|Rejse- og turistbranchen|Østrig|Europæiske Rejseforsikring




https://www.dr.dk/sporten/golf/irer-afloeser-thomas-bjoern-som-ryder-cup-kaptajn

GolfIrer afløser Thomas Bjørn som Ryder Cup-kaptajnI de seneste tre Ryder Cup-turneringer har Padraig Harrington været vicekaptajn, men nu får han hovedansvaret.
Kaptajn Thomas Bjørn viser stolt Ryder Cup-trofæet frem.
Næste år er det irske Padraig Harrington, der skal stå i spidsen for Europas bedste golfspillere.
08.
jan.
2019 kl.
15.
08Bemærk: artiklen er mere end 30 dage gammelLæs opPadraig Harrington bliver Ryder Cup-kaptajn for Europas bedste golfspillere i 2020.
Dermed overtager ireren jobbet fra danske Thomas Bjørn, der førte Europa til en flot sejr over USA i Frankrig sidste år.
Læs også:Thomas Bjørn fører Europa til Ryder Cup-sejr over USABjørn var en del af et panel på fem medlemmer, der valgte Harrington som den næste europæiske kaptajn.
Ud over Bjørn sad blandt andre de tidligere Ryder Cup-kaptajner Darren Clarke og Paul McGinley i panelet.
Harrington har som spiller vundet Ryder Cup fire gange, og han har deltaget i turneringen seks gange.
Tre gange har 47-årige Harrington vundet en af de store majorturneringer i golfsporten.
Ryder Cup foregår i 2020 i USA.
/ritzau/FacebookTwitterKopier linkEmner:Golf|USA|Frankrig|Thomas Bjørn (golfspiller)




https://www.dr.dk/sporten/haandbold/vm-herrer/spilleren-med-flest-kampe-i-bagagen-melder-sig-klar-til-vm-kamp-mod

VM herrerSpilleren med flest kampe i bagagen melder sig klar til VM-kamp mod ChileHans Lindberg er med sine 261 landskampe den mest erfarne på det danske håndboldlandshold.
Hans Lindberg fik debut på A-landsholdet i 2003 og har siden spillet 261 landskampe, scoret 729 mål og deltaget i 12 VM- og EM-slutrunder samt to gange i de olympiske lege.
08.
jan.
2019 kl.
16.
22Bemærk: artiklen er mere end 30 dage gammelLæs opMed sine 37 år er Hans Lindberg den ældste på det danske herrelandshold i håndbold.
Han er samtidig den spiller, der har spillet flest landskampe.
Og nu ser det ud til, at der kommer endnu flere på kontoen.
Efter at have siddet ude i de to VM-testkampe mod Ungarn med en lægskade, deltog han tirsdag i hele træningen med resten af holdet.
Læs også:Landsholdsspiller til scanning: Gennemlevede mareridtet fra 2014- Det gik godt.
Jeg kunne ikke mærke noget, så det var positivt, siger Lindberg.
Han melder sig dermed helt klar til start torsdag, når Danmark skyder hul på VM.
Dermed ser det ud til, at Johan Hansen, som landstræner Nikolaj Jacobsen har indkaldt som gardering for Lindberg, ikke kommer med i den endelige VM-trup.
Også Nikolaj Markussen, der måtte udgå i den seneste landskamp mod Ungarn med en fodskade, er meldt klar til torsdagens VM-kamp.
Lindberg fik debut på A-landsholdet i 2003 og har siden spillet 261 landskampe, scoret 729 mål og deltaget i 12 VM- og EM-slutrunder samt to gange i de olympiske lege.
Alligevel mener den erfarne højre fløj ikke, at de mange landskampe giver ham en ekstra fordel ved dette års VM.
Læs også:Mikkel Hansen har fornyet sporten, han var for lille til- I bund og grund, når det går løs, drejer det sig om præstationer på banen, og så er antallet af landskampe egentlig ligegyldigt.
Det handler om at præstere, siger han.
Om det bliver Lindbergs sidste slutrunde i rødt og hvidt, ved han endnu ikke.
- Det har jeg absolut ikke taget stilling til overhovedet.
Jeg er der, hvor jeg tager én slutrunde ad gangen, så jeg vil bare nyde denne her og sørge for, at jeg kan gøre mit til, at vi måske kan nå langt, siger han.
Lindberg og resten af det danske landshold spiller den første kamp mod Chile torsdag klokken 20.
15 i Royal Arena i København.
Læs også:Dansk playmaker efter sløj VM-test: 'Det bliver ikke til en skid på den måde'Derefter rykker landsholdet til Herning, hvor det skal spille de andre kampe i gruppespillet mod Tunesien, Saudi-Arabien, Østrig og Norge.
/ritzau/FacebookTwitterKopier linkEmner:Nikolaj Jacobsen (håndboldtræner)|Chile|Saudi-Arabien|Royal Arena|Håndbold




https://www.dr.dk/nyheder/kultur/boeger/50-aarig-forfatter-vil-kun-have-kvinder-paa-25-nu-svarer-hans-jaevnaldrende

Bøger50-årig forfatter vil kun have kvinder på 25.
Nu svarer hans jævnaldrende igenDen 50-årige forfatter Yann Moix møder kritik efter udtalelse om, at jævnaldrende kvinder er usynlige for ham.
Yann Moix måtte mandag forsvare sine udtalelser om kvinder på RTL, efter at han forleden fremprovokerede en storm af kritik på de sociale medier.
Af Marie Ravn Nielsen08.
jan.
2019 kl.
14.
57Bemærk: artiklen er mere end 30 dage gammelLæs opNogle er til blondiner, andre er mere til brunetter.
Den 50-årige franske forfatter Yann Moix er mest til kvinder, der er yngre end ham selv.
Særligt dem på 25, udtaler han i et interview med den franske udgave af magasinet Marie Claire.
Kvinder på 50 er kort sagt 'usynlige' for ham og de er 'alt, alt for gamle', siger han blandt andet og tilføjer:- Jeg foretrækker yngre kvinders kroppe, sådan er det.
Punktum.
En 25-årig kvindes krop er ekstraordinær.
Kroppen på en kvinde på 50 er slet ikke ekstraordinær, siger han til Marie Claire.
Hans smag i kvinder har dog sendt Yann Moix ud i noget af et stormvejr på de sociale medier og dernæst i de franske medier.
Det skriver blandt andet The Telegraph.
- Voila, her er en 52-årig kvindes ballerDen franske komiker Marina Foïs, der fylder 50 om et års tid, har for eksempel gjort grin med Moix’ udtalelse på Twitter ved at skrive, at hun nu 'kun har et år og 14 dage' tilbage til at have sex med forfatteren – efterfulgt af tre emojis af krydsede fingre.
Andre har delt billeder af kendte skuespillere og popstjerner omkring de 50 – heriblandt Demi Moore, Jennifer Aniston, Kylie Minogue og Sandra Bullock – på Twitter med henvisning til Yann Moix' udtalelse.
Her er to af de kvinder, som brugere på blandt andet Twitter deler flittigt i disse dage efter Yann Moix' udtalelse: 50-årige Kylie Minogue og 54-årige Sandra Bullock.
(© Scanpix)Og forfatter og journalist Colombe Schneck delte kortvarigt et billede af sin egen bare bagdel og skrev:- Voila, her er en 52-årig kvindes baller … Hvilken tåbe du er.
Du ved ikke, hvad du går glip af, dig og din lille, kedelige hjerne.
Vil ikke stå til regnskabDerudover har den franske skuespiller Anne Roumanoff i et radioprogram på Europe 1 sagt, at romantik ikke bare handler om kroppens fasthed, men om relationen mellem to mennesker:- Jeg håber, at han (Yann Moix, red.
) en dag vil opdage den glæde, siger hun.
Jeg kan lide dem, jeg kan lide, og det skal jeg ikke stå til regnskab for ved en smagsdomstol.
Yann Moix, forfatterDe mange reaktioner har nu fået Yann Moix til at kommentere balladen overfor tv-stationen RTL.
- Jeg kan lide dem, jeg kan lide, og det skal jeg ikke stå til regnskab for ved en smagsdomstol, siger han og tilføjer så:- 50-årige kvinder gider da heller ikke date mig.
De har jo andet at lave end at omgås en neurotiker, der skriver og læser hele dagen.
Det er ikke nemt at være sammen med mig.
Yann Moix er både prisvindende forfatter, skribent, filminstruktør og tv-vært.
FacebookTwitterKopier linkEmner:Jennifer Aniston (skuespiller)|Kylie Minogue (musiker)|Litteratur|Twitter|Pop og rock




https://www.dr.dk/nyheder/indland/dansk-offer-terrordrab-bliver-mindet-i-kirke-lordag

Dansker og nordmand dræbt i MarokkoSe temaIndlandDansk offer for terrordrab bliver mindet i kirke lørdagMed et billede og mindeord oplyser Louisa Vesterager Jespersens familie, at hun bliver mindet i Ikast.
Der blev sat lys og blomster for de to dræbte kvinder på Rådhuspladsen i København mellem jul og nytår.
Arkivfoto.
08.
jan.
2019 kl.
14.
39Bemærk: artiklen er mere end 30 dage gammelLæs opFamilie og venner til 24-årige Louisa Vesterager Jespersen, som blev dræbt i Marokko 17.
december, siger et sidste farvel til den unge kvinde lørdag.
Denne dag bliver hun mindet ved en højtidelighed fra Fonnesbæk Kirke i Ikast.
Det oplyser familien via en dødsannonce i Ugeavisen Grindsted.
I annoncen er et billede af Louisa Vesterager Jespersen trykt sammen med en besked fra hendes mor.
- Jeg længes efter at se dig.
Jeg længes efter at høre din stemme.
Døden tog dig fra mig, og tomrum er alt, der er tilbage.
Hvil i fred vores søde engel, du vil altid være i vores hjerter, lyder det.
Louisa Vesterager Jespersen blev fundet dræbt sammen med sin norske veninde 28-årige Maren Ueland.
De to var på ferie i et bjergområde i Marokko.
De to var på ferie i Marokko, da de på brutal vis blev slået ihjel i et populært turistområde i nærheden af landsbyen Imlil i Atlasbjergene.
Blev dræbt i sit rette elementKvinderne studerede på Universitetet i Sørøst-Norge i Bø i Telemark og var begge erfarne friluftsmennesker.
Det er også Louisa Vesterager Jespersens kærlighed til naturen, som blandt andre hendes far hæfter sig ved på en mindeside.
- Med sin rejselyst fik Louisa mødt mange mennesker, hvoraf venskaber opstod.
Louisa fandt sit rette element i naturen.
Fra det storslåede til selv den mindste blomst kunne hun begejstres og finde forundring.
- En ringe trøst for os tilbage er, at Louisa døde i færd med det, som hun holdt allermest af.
På vej mod nye eventyr.
Æret være Louisas minde.
Dit smil og din styrke vil altid være i vores hjerte og sjæl, skriver familien.
Adskillige personer er blevet anholdt i forbindelse med efterforskningen af drabene.
Fire af de anholdte optræder på en video, der blev offentliggjort en uge før drabene, hvor de sværger troskab til Islamisk Stat.
/ritzau/FacebookTwitterKopier linkEmner:Islamisk Stat|Marokko|Ikast|Norge|Terrorisme




https://www.dr.dk/nyheder/regionale/syd/foraeldre-bekymrede-boernene-skimmelsvamp-paa-nyrenoveret-skole-igen

Syd- og SønderjyllandForældre bekymrede for børnene: Skimmelsvamp på nyrenoveret skole.
Igen.
Haderslev Kommune bekræfter, at der igen er skimmelsvamp på Sønder Otting Skole.
Søren Axelgaards søn bliver undervist i lokaler med skimmelsvamp.
 DR)Af Sofie Lewring og Anne Marie Lindholm08.
jan.
2019 kl.
15.
21Bemærk: artiklen er mere end 30 dage gammelLæs opFlere forældre er bekymrede over at sende deres børn til Sønder Otting Skole i Haderslev, hvor der igen er tegn på skimmelsvamp.
Søren Axelgaard har en søn i 8.
klasse på Sønder Otting Skole.
Sønnen døjer med hovedpine i løbet af skoledagen, og Søren Axelgaard er bekymret for sin søns helbred.
- Vi er bekymrede for, om vi udsætter vores barn for at blive meget syg, når vi sender ham til undervisning på skolen, siger han.
18 millioner for renovering og genhusningDele af skolen blev sidste år lukket ned på grund af massive problemer med skimmelsvamp, der gjorde både elever og lærere alvorligt syge.
Haderslev Kommune har spyttet 18 millioner kroner i renovering af skolens lokaler og genhusning af elever og lærere.
Men nu oplever flere elever og lærere igen hoste, hovedpine og røde øjne.
I efteråret blev undervisningen flyttet tilbage i de nyrenoverede lokaler, men nu bekræfter Haderslev Kommune over for DR, at der igen er skimmelsvamp og tegn på dårligt indeklima på Sønder Otting Skole.
Helbred og skimmelsvampSkimmelsvamp kan medføre irritation i øjne, næse og øvre luftveje, hovedpine, træthed, hoste og hududslæt.
Risikoen for luftvejsinfektioner øges også, da luftvejene irriteres.
Personer med astma eller høfeber er særligt følsomme, hvis de bliver udsat for skimmelsvamp.
Hvis du gentagne gange udsættes for skimmelsvamp, er der risiko for at udvikle allergi, der typisk vil vise sig i form af astma og allergisk snue eller høfeber.
I sjældne tilfælde kan der udvikles allergisk lungebetændelse.
Kilde: SundhedsstyrelsenMens renoveringen af skolen stod på, blev skolens undervisning flyttet ud i nogle barakker.
Nu, hvor der igen er tegn på skimmelsvamp, kan Søren Axelgaard ikke forstå, at elever og lærere stadig skal opholde sig i de berørte lokaler.
- Der er jo en sundhedsrisiko for både børn og voksne, hvis der er skimmelsvamp på skolen.
Den har haft problemer med dårligt indeklima i flere år nu, og der er stadig ikke fundet nogle løsning på det, siger han.
Søren Axelgaard håber, at politikerne og skoleledelsen vil tage affære, for at skolens forældre ikke skal bekymre sig om, hvorvidt deres børn risikerer at blive syge af at komme i skole.
- Der skal findes en rigtig løsning for vores børn både på kort og lang sigt.
Her og nu skal vores børn væk fra det dårlige indeklima, men på længere sigt bør man begynde at bygge en ny skole, mener Søren Axelgaard.
Marianne Hølyk har besluttet, at hendes søn ikke skal flytte ind på Sønder Otting Skolen til næste skoleår.
 DR)Mor fravælger Sønder Otting SkoleMarianne Hørlyk fra Haderslev bekymrer sig også ekstra over sine børns helbred.
I forlængelse af skolens mange problemer med indeklimaet har hun besluttet, at hendes yngste søn ikke skal flytte ind i de ramte bygninger til næste skoleår.
- Jeg ved ikke, om de har styr på deres indeklima, og jeg tør ikke tage chancen.
Min yngste søn går i 6.
klasse og vil naturligt skulle flytte ind på Sønder Otting Skole næste år, men det skal han ikke alligevel, siger hun.
Marianne Hørlyk frygter, at hendes søns astma vil blive værre, hvis han bliver undervist i lokaler med dårligt indeklima.
Tidligere havde Marianne Hørlyk en datter på Sønder Otting Skole.
Mens hun gik på skolen, oplevede Marianne Hørlyk, at datteren ofte havde hoste.
I december 2017 blev datteren indlagt i fem dage med et astmaanfald.
Kommune afventer lægefaglig vurderingDer er tegn på skimmelsvamp, men omfanget er endnu ikke klarlagt, lyder det fra børn- og ungechef Rasmus Andreasen fra Haderslev Kommune.
- Vi venter på en lægefaglig vurdering.
Hvis den siger, at det er sundhedsfarligt at være i lokalerne, rykker vi på det lige med det samme, siger børn- og ungechef Rasmus Andreasen.
På torsdag får Haderslev Kommune mere at vide om omfanget af skimmelsvamp på skolen.
FacebookTwitterKopier linkEmner:Haderslev Kommune|Uddannelse|Bolig|Sundhed og velvære|Haderslev




https://www.dr.dk/sporten/cykling/forvirring-mellem-cykelunioner-om-dansk-dopingsag

CyklingForvirring mellem cykelunioner om dansk dopingsagUCI's offentliggørelse af dopingdom til ung dansk cykelrytter er sket i strid med meldingen til DCU.
Jens-Erik Majlund og resten af Dansk Cykle Union forstår ikke, hvorfor UCI har offentliggjort navnet på den dansk rytter, der er taget for doping.
08.
jan.
2019 kl.
14.
22Bemærk: artiklen er mere end 30 dage gammelLæs opTirsdag kom det frem, at den 18-årige danske cykelrytter Mattias Skjelmose Jensen af Den Internationale Cykelunion (UCI) var blevet idømt ti måneders karantæne for brud på antidopingreglerne.
Det bekræftede UCI i en mail til Jyllands-Posten og DR Sporten.
Men nyheden kom noget bag på Danmarks Cykle Union (DCU), fortæller administrations- og elitechef Jens-Erik Majlund.
Rytteren var nemlig kun 17 år på tidspunktet for afgivelsen af den positive dopingprøve.
Derfor havde DCU ikke forventet at se hverken navn eller dom i medierne.
- Jeg kan godt se, at det er blevet offentliggjort med navns nævnelse rundt omkring.
Vi har kun fået at vide, at da der var tale om en mindreårig, så ville de (UCI, red.
) ikke offentliggøre hverken navn eller dom, siger han.
Læs også:Dansk juniorrytter får 10 måneders karantæne for doping- Men jeg har lige snakket med andre, som åbenbart har fået en mail fra UCI.
Den mail har jeg bedt om at få.
For vi er kun blevet informeret om, at den ikke ville blive offentliggjort.
Han vil nu forsøge at finde ud af, hvorfor UCI har handlet stik imod, hvad han var blevet informeret om.
Ifølge UCI fik rytteren selv sat karantænen i gang 7.
juli 2018.
Den varer derfor frem til 6.
maj i år.
I forhold til Mattias Skjelmose Jensens fremtid på de danske landshold får dopingkarantænen ikke indflydelse, når straffen er udstået.
- Vi kan ikke under nogen omstændigheder alene på baggrund af en dom som denne her, eller en dopingdom i det hele taget, lade være med at udtage en rytter, siger Jens-Erik Majlund.
- Der vil vi blive underkendt i både vores eget idrætslige retssystem og også, hvis den skulle komme videre i et offentligt retssystem.
Læs også:Ung dansk cykelrytter taget i dopingtest i 2018- En dopingdom kan vi ikke lægge som den eneste grund til ikke at udtage nogen til landsholdet.
Overfor DR Sporten forsikrer DCU, at der ikke har været dopingsager, som ikke har set dagens lys.
- Det kan jeg sige med sikkerhed.
Der har ikke været sager, som ikke er blevet offentliggjort, siger Jens-Erik Majlund.
Rytteren er testet positiv for stoffet methylhexanamin, der er et præstationsfremmende middel.
Ritzau og DR SportenFacebookTwitterKopier linkEmner:Den Internationale Cykelunion|Doping|Cykelsport|Danmarks Cykle Union|Retsvæsen




https://www.dr.dk/sporten/haandbold/vm-herrer/landsholdsspiller-til-scanning-gennemlevede-mareridtet-fra-2014

VM herrerLandsholdsspiller til scanning: Gennemlevede mareridtet fra 2014I 2014 missede håndboldspiller Nikolaj Markussen EM på hjemmebane.
I år er han igen skadet lige inden VM i Danmark.
Nikolaj Markussen udgik søndag med en fodskade, da Danmark mødte Ungarn.
Foden er heldigvis i bedring.
Af Mathias Jacobsen og interview af Peter Fiilsø08.
jan.
2019 kl.
15.
33Bemærk: artiklen er mere end 30 dage gammelLæs op”Akillessenen er røget.
”Så hård var beskeden Nikolaj Markussen fik i 2014, da han med den alvorlige skade måtte vinke farvel til en EM-slutrunde på hjemmebane.
I år er Nikolaj Markussen så igen udtaget op til en hjemmebaneslutrunde.
Denne gang VM.
Håndboldspilleren frygtede, at mareridtet ville gentage sig, da han forleden måtte udgå af forberedelseskampen mod Ungarn.
- Det gav et klik i foden, og derefter begyndte den at sove, siger Nikolaj Markussen.
Et grimt flashbackI en nærkamp kom foden på højkant, inden den blev mast mellem en ungarer og halgulvet.
Og så gik turen ellers endnu engang til scanning.
Læs også:Mikkel Hansen har fornyet sporten, han var for lille til- Man får selvfølgelig et grimt flashback, når man sidder der.
Er det hele slut, eller er det ”kun” åbningskampen, jeg går glip af?
Denne gang gik scanningen dog heldigvis noget bedre, og drømmen om VM på hjemmebane er således langt fra brast.
Det fortæller den høje bagspiller fra Bjerringbro-Silkeborg.
- Der er heldigvis ikke noget brud, men der er kommet en blødning, og det er den, jeg bøvler med.
Der er så meget hævelse, at det er svært at sætte af og at løbe endnu.
- Jeg håber selvfølgelig, at det er bedre i morgen, hvor den skal testes.
Så må vi se, om jeg kan komme i spil til torsdag, eller om det først bliver lørdag, siger Nikolaj Markussen.
Danmark åbner VM torsdag, når holdet møder Chile i Royal Arena klokken 20.
30.
Kampen kan ses på TV2 eller høres i LIGA på P3.
FacebookTwitterKopier linkEmner:Bjerringbro-Silkeborg Elitehåndbold|TV 2 (tv-kanal)|Bjerringbro|Håndbold|Nikolaj Markussen (håndboldspiller)




https://www.dr.dk/nyheder/indland/ejeren-af-knap-en-tredjedel-af-fck-vi-er-klar-til-saelge-hvis-det-rigtige-tilbud

IndlandEjeren af knap en tredjedel af FCK: Vi er klar til at sælge, hvis det rigtige tilbud kommerStoraktionæren Lønmodtagernes Dyrtidsfond bekræfter ‘relativt aktuel dialog’ med kapitalfonden Redstone.
Storaktionæren Lønmodtagernes Dyrtidsfond bekræfter, at aktieposten i selskabet bag FC København er til salg.
Af Mads Korsager Nielsen og Ole Hall08.
jan.
2019 kl.
14.
12Bemærk: artiklen er mere end 30 dage gammelLæs opHvis tilbuddet er godt nok, kan knap en tredjedel af selskabet bag fodboldklubben FC København ende på udenlandske hænder.
Så klar er meldingen fra Lønmodtagernes Dyrtidsfond, der som ejer af knap 30 procent af aktierne i Parken Sport & Entertainment erklærer sig klar til at sælge aktieposten.
Det bekræfter Dorrit Vanglo, direktør i LD Fonde, der er en del af Lønmodtagernes Dyrtidsfond (LD).
- Vi er klar til at sælge, hvis det rigtige tilbud foreligger, siger Dorrit Vanglo.
Aktiekurs strøg i vejretParken Sport & Entertainments aktier strøg i vejret, da erhvervsmediet Inside Business fra morgenstunden fortalte, at en gruppe udenlandske investorer er varme på selskabet bag Lalandia og fodboldklubben FC København.
Parken Sport & Entertainment selv afviser, at bestyrelsen er blevet præsenteret for et købstilbud.
Men nu bekræfter storaktionæren LD altså, at der har været en ‘relativt aktuel dialog’ med en rådgiver det britiske investeringsfirma Redstone.
Afgøres i kommende dage- Det her skal afgøres ved, at parterne bliver enige.
Dertil er det ikke kommet, og nu er det så blevet offentliggjort.
Jeg ved ikke, om de interesserede trækker følehornene til sig, eller de kommer længere frem på banen.
Det får vi at se i løbet af de kommende dage, siger direktør Dorrit Vanglo, der ikke lægger skjul på, at aktieposten har været til salg i længere tid.
- Det har ikke været planen, at det ejerskab skulle fortsætte i al evighed, og derfor har jeg ved flere lejligheder sagt, at til de rigtige vilkår er vores aktiepost til salg, konstaterer Dorrit Vanglo.
Ifølge erhvervsmediet Finans har to af Parken Sport & Entertainments øvrige storaktionærer, rigmændene Erik Skjærbæk og Karl Peter Korsgaard Sørensen, ingen kommentarer til interessen fra udlandet.
FacebookTwitterKopier linkEmner:Erik Skjærbæk (erhvervsleder)|FC København|Karl Peter Korsgaard Sørensen (erhvervsleder)|Storbritannien|Fodbold




https://www.dr.dk/nyheder/indland/havariundersoeger-test-bekraeftede-sikkerhedsproblemer-med-saerlige-godsvogne

Togulykke på StorebæltsbroenSe temaIndlandHavariundersøger: Test bekræftede sikkerhedsproblemer med særlige godsvogneSikkerhedsundersøgelse af lommevogne hos DB Cargo i går har ført til totalt forbud.
Ulykken på Storebælt i sidste uge kostede otte personer livet.
Af Emil Søndergård Ingvorsen08.
jan.
2019 kl.
14.
20Bemærk: artiklen er mere end 30 dage gammelLæs opEn undersøgelse hos godsoperatøren DB Cargo i går har medført, at Trafikstyrelsen i dag har nedlagt forbud mod al brug af lastbiltrailere på de såkaldte lommevogne.
Forbuddet kommer, efter at en togulykke, hvor en lastbiltrailer var involveret, i onsdags kostede otte personer livet.
Undersøgelsen af de særlige godsvogne bekræftede en mistanken om, at der er et sikkerhedsproblem, når lastbiltrailere skal påsættes vognen.
Det fortæller havariundersøger Bo Haaning.
- Testene hos DB Cargo bekræftede de indikationer, vi havde, at selv om trailerne var læsset på lommevognene efter forskrifterne og burde være sikret, så kunne trailerne i praksis risikere ikke være låst, siger souschefen i Havarikommissionen.
(© DR Nyheder)(© DR Nyheder)Hvor mange test blev der foretaget i går ude hos DB Cargo?
- Vi foretog to test.
På den ene vogn var vognen låst, som den skulle.
På den anden vogn viste testen, at vognen kunne løftes, selv om den var læsset efter forskrifterne.
Vi skulle have foretaget en tredje test, men her viste det sig, at vognen var defekt i forvejen, siger havariundersøger Bo Haaning.
Hvad kan I bruge denne her oplysning til i jeres efterforskning af ulykken på Storebælt i sidste uge?
- Det her er en brik i det store puslespil.
Hvorvidt denne brik er en stor brik, en lille brik eller slet ikke har nogen betydning i den skrækkelige ulykke 2.
januar, det er alt for tidligt at sige på nuværende tidspunkt, siger han.
Herunder kan du se, hvordan man påfører en lastbiltrailer på en lommevogn.
FacebookTwitterKopier linkEmner:Trafikstyrelsen|Ulykker|Fyn|Sjælland




https://www.dr.dk/nyheder/politik/eksperter-i-offentlig-forvaltning-efterlyser-et-opgoer-med-chefbonusser

PolitikEksperter i offentlig forvaltning efterlyser et opgør med chefbonusserBonusser er som en stammedans, der ikke rigtigt tjener noget formål, vurderer professor.
Brugen af præstationsafhængig løn i staten er steget markant gennem de seneste år.
(© dr)Af Thomas Klose Jensen og Andreas Nygaard Just08.
jan.
2019 kl.
14.
20Bemærk: artiklen er mere end 30 dage gammelLæs opFor langt de fleste chefer i staten er bonusser ikke længere noget, som de kan håbe på, men i højere grad kutymen.
Sådan fremgår det af en ny analyse fra Moderniseringsstyrelsen, der har sat fokus på området efter flere sager, hvor bonusserne er blevet udbetalt, selvom chefen ikke levede op til de aftalte mål.
En af dem, som højlydt har kritiseret bonusserne, er Kurt Klaudi Klausen, professor i offentlig forvaltning på Syddansk Universitet.
Han ærgrer sig over, at analysen i høj grad kun har fokuseret på at klarlægge brugen af chefbonusser i stedet for at undersøge, om de rent faktisk gør en forskel.
- Jeg synes, man forsømmer at stille det helt fundamentale spørgsmål: Er det nødvendigt, siger han.
Professor: Tag bonus fra flere end departementscheferneInnovationsminister Sophie Løhde (V) har på baggrund af analysen lanceret en række initiativer, der skal stramme op på brugen af bonusser.
Blandt andet skal den årlige bonus, som ministeriernes departementschefer modtager, afskaffes.
En bonus, der ligger varierer fra 63.
000 kroner og op til 125.
000 kroner.
En rigtig god idé, mener professor i statskundskab på Aarhus Universitet og forsker i resultatkontrakter Anne Storkjær Binderkrantz.
Hun mener ikke, at det giver mening at bruge resultatløn på det niveau.
Det skyldes blandt andet, at målsætninger og dagsordener i ministerier hurtigt kan ændre sig, og konkrete mål derfor ikke nødvendigvis giver mening at styre efter.
- Men man skulle også kigge et lag dybere i det ministerielle hierarki, på de selvejende institutioner og overveje, hvor ulemperne (ved bonusordningerne, red.
) overstiger fordelene.
Min analyse vil være, at ulemperne fylder mest flere steder, siger hun.
En af årsagerne til, at innovationsministeren nu vil afskaffe departementschefernes årlige éngangsvederlag, er, at den ikke fastsættes af departementschefernes egentlig chef - nemlig ministeren.
I stedet sker det på baggrund af en vurdering i Stats- og Finansministeriet, som ifølge analysen ikke har en "tilpas detaljeret indsigt i hver enkelt departementschefs præstation".
- Jeg vil godt sætte spørgsmålstegn ved, om topcheferne har det i al almindelighed i forhold til de chefer, som de giver den her løn, siger Kurt Klaudi Klausen.
Godt med mere åbenhedBegge professorer roser initiativet, der skal sikre mere åbenhed omkring chefbonusserne.
Sophie Løhde har nemlig besluttet, at eksempelvis den præstationsafhængige løn for styrelsesdirektører skal være tilgængelig på styrelsernes egne hjemmesider.
- Der er en tradition for transparens i det offentlige, og at man skal kunne stå på mål for de beslutninger, man har truffet.
Så ved at skabe gennemskuelighed, minimerer man den usikkerhed og de myter, der kunne være, siger Kurt Klaudi Klausen.
- Det er udmærket at være lidt proaktiv og offentliggøre de her ting – både så man kan se, hvordan resultatløn bruges i de enkelte styrelser, men også så det er muligt at sammenlignelige med brugen andre steder, siger Anne Storkjær Binderkrantz.
Bonusser er stadig "et skuespil"Som det sidste initiativ har Sophie Løhde bedt Moderniseringsstyrelsen om at skærpe retningslinjerne for brugen af chefbonusser.
- Der er ikke noget i vejen for at lave retningslinjer, men jeg kan tvivle på, hvor meget det ændrer, siger Anne Storkjær Binderkrantz.
Kurt Klaudi Klausen har tidligere betegnet de offentlige bonusser som "et kæmpe skuespil" og "dybt problematiske".
Og hverken Løhdes initiativer eller analysen får ham til at ændre på den vurdering.
- Så længe man ikke rigtig ved, hvad man har med at gøre, og hvorfor man tildeler de her midler, så er det et skuespil.
En rituel stammedans, som man opfører en gang om året, og som rigtig mange godt ved, ikke rigtigt tjener et formål, siger han.
Analysens 6 anbefalinger•De eksisterende rammer for brugen af præstationsafhængig løn til chefer skal præciseres.
•Ministerierne bør udarbejde interne retningslinjer og tage stilling til aflønningsform og formålet med detn•De statslige institutioner skal have adgang til at sammenligne, hvor meget de differentierer i deres præstationsafhængige løn til chefer.
•Anvendelsesorienteret materiale skal give vidensgrundlag og inspiration til aktiv brug af redskaberne.
Det anbefales, at i Institutionerne skal have adgang til redskaber, som kan understøtte brugen af resultatløn og engangsvederlag.
Eksempelvis i form af vidensark eller case-samlinger.
•Departementschefers løn bør omlægges, så der ikke er noget præstationsafhængigt element.
•Mere åbenhed om udbetalinger af præstationsafhængig løn for topchefer i staten, da det er i offentlighedens interesse, og det kan skabe større legitimitet om brugen af præstationsafhængig løn.
•Kilde: 'Analyse af præstationsafhængig løn i staten', ModerniseringsstyrelsenFacebookTwitterKopier linkEmner:Kurt Klaudi Klausen (professor)|Sophie Løhde (politiker)|Venstre|Moderniseringsstyrelsen|Ansættelsesforhold




https://www.dr.dk/nyheder/udland/minister-iran-star-bag-politiske-drab-i-holland

UdlandMinister: Iran står bag to politiske drab i HollandHollands udenrigsminister, Stef Blok, siger, at Iran stod bag drab i hollandske byer i 2015 og 2017.
Hollands udenrigsminister, Stef Blok, sætter Iran i forbindelse med to drab i Holland (Arkivfoto).
08.
jan.
2019 kl.
14.
07Bemærk: artiklen er mere end 30 dage gammelLæs opIran står bag to politiske drab i Holland.
Det oplyser den hollandske udenrigsminister, Stef Blok, ifølge nyhedsbureauet Reuters.
- Den hollandske efterretningstjeneste har fundet stærke tegn på, at Iran var involveret i likvideringerne af to hollandske statsborgere, som var af iransk oprindelse, skriver Blok i et brev til det hollandske parlament.
- Drabene skete i Almere i 2015 og i Haag i 2017, oplyser han.
- De to personer var stærke modstandere af det iranske regime, tilføjer han.
EU's medlemslande har tirsdag vedtaget sanktioner mod Iran efter attentatplaner i Danmark og Frankrig sidste år.
Læs også:Efter kæmpe politiaktion: Eksiliranere er truede efter drab i HollandIfølge PET planlagde den iranske efterretningstjeneste i efteråret at slå til mod en gruppe eksiliranere i Ringsted.
Eksiliranerne er medlem af gruppen ASMLA, der ønsker en selvstændig arabisk stat i det sydvestlige Iran.
Gruppen betragtes af Iran som terroristisk.
I Frankrig har politiet blandt andet afværget et angreb planlagt af den iranske efterretningstjeneste i Paris.
/ritzau/ReutersFacebookTwitterKopier linkEmner:Holland|Iran|EU|Efterretningstjenester|ASMLA




https://www.dr.dk/nyheder/udland/paa-skiferie-i-oestrig-halvdelen-af-pisterne-er-lukkede

UdlandPå skiferie i Østrig: 'Halvdelen af pisterne er lukkede'Massivt snevejr og lavinefare påvirker skiferien for de mange danskere, der lige nu er på skiferie i Alperne.
Der er faldet voldsomme snemængder i Alperne i løbet af de seneste dage.
Af Lars Lindevall08.
jan.
2019 kl.
13.
48Bemærk: artiklen er mere end 30 dage gammelLæs opSneen er fortsat væltet ned i store dele af Østrig, Sydtyskland og Schweiz i løbet af de seneste døgn.
Særligt i de østrigske Alper er der faldet voldsomme snemængder på mellem to og tre meter, og det ser ikke ud til at stoppe foreløbig.
Det massive snevejr har påvirket skiferien for mange tusinde turister, der lige nu opholder sig i populære skisportsområder som eksempelvis Sölden, Saalbach-Hinterglemm eller Obertauern i Østrig.
DR Nyheder har talt med flere danske skiturister, som er berørt af de kraftige mængder sne.
34-årige Anders Birkenfeldt er i øjeblikket på ferie i Sölden i Østrig, som er et af de steder, hvor der er faldet ekstremt meget sne.
- Nu har jeg stået på ski i Østrig i 25 år, og jeg har aldrig oplevet så meget sne som på nuværende tidspunkt, siger Anders Birkenfeldt, der til daglig arbejder som advokat.
Læs også:Vandrere fundet døde i to meter sne: Lavinefaren er fortsat høj i ØstrigPå trods af det kraftige snevejr og flere lukkede pister, er Anders Birkenfeldt alligevel kommet ud på løjperne i Sölden, Østrig.
Han fortæller, at der i øjeblikket er lidt besværlige forhold for skiløbere, fordi sigtbarheden er lav på grund af snevejret.
Samtidig er de øvre dele af skiområdet blevet lukket.
- Halvdelen af pisterne er lukket på grund af lavinefare.
Det er kun de nedre dele, der er åbne.
De orange lamper blinker alle vegne for at signalere lavinefare.
Til gengæld er sneen fantastisk, siger han og tilføjer:- Det er klart, at når det sner så kraftigt, som det gør nu, så er sigtbarheden ret dårlig.
I går var vi i nogle områder, hvor der kun var to meters sigtbarhed.
Og der er ikke udsigt til, at det vil stoppe med at sne de næste to dage.
Læs også:Sneudsigten for Europa: Flere meter begraver Alperne i Østrig og SchweizHar respekt for forholdeneSom en erfaren skiløber går han meget op i at følge anvisningerne - herunder at holde sig væk fra off piste-områderne.
- Man skal have den største respekt for forholdene i denne her situation.
Et dybt lag puddersne kan se meget uskyldigt og tillokkende ud, men det kan være dødsensfarligt at bevæge sig ud i.
Ferieboliger i Sölden er dynget til med sne.
DR Nyheder talte tidligere med 24-årige Ida Stærk, der i morges var på vej med en bus mod skisportsstedet Saalbach-Hinterglemm, hvor hun skal skal på skiferie sammen med to veninder.
- Vi har været meget spændte, og vi har fulgt med i vejrsituationen.
Nu glæder vi os bare til at komme ud og se al den nye sne, siger Ida Stærk.
Hun er ikke så bekymret for de store snemasser.
- Vi tager vores forholdsregler - vi står op og ser, hvordan dagen ser ud, og så handler det om, at man ikke gør noget, som man ikke skulle have gjort, siger Ida Stærk.
FacebookTwitterKopier linkEmner:Østrig|Turisme|Skisport|Vejret|Schweiz




https://www.dr.dk/nyheder/kultur/film/foerste-gang-kan-afdoed-skuespiller-vinde-robert-pris

Film og serierFor første gang kan afdød skuespiller vinde Robert-prisAfdøde Baard Owe er nomineret til en Robert.
Se også de andre nominerede her.
Baard Owe (i midten) døde i november 2017 - nu er han Robert-nomineret for sin sidste filmrolle.
Her ses han som kong Christian den 4.
i 'Christian IV - Den sidste rejse'.
08.
jan.
2019 kl.
12.
46Bemærk: artiklen er mere end 30 dage gammelLæs opÅrets vinder af Robert Prisen for årets spillefilm skal findes blandt 'Den skyldige', 'Ditte & Louise', 'Journal 64', 'Lykke-Per' og 'The House That Jack Built'.
Det står klart, efter at Danmarks Film Akademi tirsdag har offentliggjort årets nomineringer i en pressemeddelelse.
Desuden skal priserne for årets kvindelige og mandlige hovedroller uddeles.
Og her er der masser af debutanter at finde, skriver Ritzau.
Læs også:Queen-film og Netflix sejrer ved overraskende Golden Globe-fest: Her er alle vinderneI den mandlige kategori er fire skuespillere for første gang nomineret ved Robert Prisen for bedste hovedrolle i en film.
Det er Baard Owe, Esben Smed, Matt Dillon og Rasmus Bjerg.
Jakob Cedergren, der er nomineret til en Robert-pris for fjerde gang, spiller hovedrollen i 'Den skyldige'.
Filmen er pt.
stadig med i kapløbet om en Oscar-nominering.
Den femte nominerede er skuespiller Jakob Cedergren, der er nomineret for fjerde gang.
Skuespiller Baard Owe, der døde i november 2017, er nomineret for sin rolle som kong Christian IV i filmen 'Christian IV - Den sidste rejse' – det er første gang i filmakademiets historie, at en afdød skuespiller er blevet nomineret.
Populære serier dyster om prisBlandt kvinderne er det enten Ditte Hansen, Katrine Greis-Rosenthal, Louise Mieritz, Victoria Carmen Sonne eller Paprika Steen, der løber med prisen for årets hovedrolle i en film.
For de første fire er det første gang, at de er nomineret i kategorien, mens det er femte gang for Paprika Steen.
I 'Ditte og Louise' klæder Ditte Hansen sig ud som mand for at få en filmrolle.
Her ses hun bl.
a.
med Anders Berthelsen og Thure Lindhardt og ikke mindst veninden Louise, spillet af Louise Mieritz.
Begge kvinder er nomineret for deres roller i filmen.
I kategorien med tv-serier skal flere DR-serier dyste med en TV2-serie og en Netflix-serie.
Således er fjerde sæson af 'Broen', anden sæson af 'Herrens Veje' og 'Liberty' nomineret.
De er alle vist på DR.
Læs også:Lars Mikkelsen er nomineret til stor international tv-pris'Kriger', der blev vist på TV2, og Netflix-serien 'The Rain' er desuden med i feltet om at vinde prisen for årets tv-serie.
Robert-statuetterne uddeles 3.
februar.
Det er 35.
gang, at priserne uddeles.
Og de nominerede er.
.
.
Få overblikket over de store priser ved prisuddelingen her:Årets danske spillefilm•‘Den skyldige’•‘Ditte & Louise’•‘Journal 64’•‘Lykke-Per’•‘The House That Jack Built’Årets instruktør•Bille August, 'Lykke-Per'•Christoffer Boe, 'Journal 64'•Gustav Möller, 'Den skyldige'•Isabella Eklöf, 'Holiday'•Lars von Trier, 'The House That Jack Built'Årets børne- og ungdomsfilm•‘Brakland’•‘Landet af glas’•‘Ternet Ninja’•‘Vildheks’•‘Vitello’Årets kvindelige hovedrolle•Ditte Hansen, 'Ditte & Louise'•Katrine Greis-Rosenthal, 'Lykke-Per'•Louise Mieritz, 'Ditte & Louise'•Paprika Steen, 'Den tid på året'•Victoria Carmen Sonne, 'Holiday'Årets mandlige hovedrolle•Baard Owe, 'Christian IV – Den sidste rejse'•Esben Smed, 'Lykke-Per'•Jakob Cedergren, 'Den skyldige'•Matt Dillon, 'The House That Jack Built•Rasmus Bjerg, 'Så længe jeg lever'Årets kvindelige birolle•Fanny Leander Bornedal, 'Journal 64'•Jessica Dinnage, 'Den skyldige'•Julie Christiansen, 'Lykke-Per'•Karen-Lise Mynster, 'Den tid på året'•Sofie Gråbøl, 'Den tid på året'Svenske Fares Fares (tv.
) er nomineret for sin birolle i 'Journal 64'.
Her ses han i en scene med Nikolaj Lie Kaas.
Årets mandlige birolle•Adam Brix, 'Ditte & Louise'•Anders W.
Berthelsen, 'Ditte & Louise'•Benjamin Kitter, 'Lykke-Per'•Fares Fares, 'Journal 64'•Jacob Lohmann, 'Den tid på året'Årets tv-serie•'Broen IIII'•'Herrens veje II'•'Kriger'•'Liberty'•'The Rain'Årets korte tv-serie•'30'•'Doggystyle'•'En fremmed flytter ind'•'Theo & Den Magiske Talisman'•'Vitello'Årets kvindelige hovedrolle – tv-serie•Alba August, 'The Rain'•Ann Eleonora Jørgensen, 'Herrens veje II'•Danica Curcic, 'Kriger'•Lene Maria Christensen, 'Friheden'•Sofia Helin, 'Broen IIII'Årets mandlige hovedrolle – tv-serie•Carsten Bjørnlund, 'Liberty'•Dar Salim,'Kriger'•Lars Mikkelsen, 'Herrens veje II'•Lars Ranthe, 'Friheden'•Thure Lindhardt, 'Broen IIII'/ritzau/FacebookTwitterKopier linkEmner:Esben Smed (skuespiller)|Jakob Cedergren (skuespiller)|Karen-Lise Mynster (skuespiller)|Teater|Royalt




https://www.dr.dk/nyheder/udland/may-talsmand-bekraefter-afstemning-om-brexitaftale-tirsdag

BrexitSe temaUdlandMay-talsmand bekræfter afstemning om brexitaftale tirsdag15.
januar skal det britiske parlament tage stilling til Theresa Mays aftale om vilkårene for at forlade EU.
Aktivister med skilte, der opfordrer den britiske premierminister til at leve op til afstemningen i 2016, hvor briterne stemte for at forlade EU.
08.
jan.
2019 kl.
15.
47Bemærk: artiklen er mere end 30 dage gammelLæs opOm præcis en uge - tirsdag den 15.
januar - bliver medlemmerne i det britiske parlament tvunget til at tage et valg:Enten vil de støtte premierminister Theresa Mays foreslåede aftale om en skilsmisse med EU, eller også stemmer de den ned.
En talsmand for Theresa May bekræfter tirsdag efter et møde i regeringstoppen, at den meget omtalte og kritiserede aftale bliver sendt til afstemning i parlamentet 15.
januar.
- Hvis parlamentet vedtager en dagsorden, vil debatten blive åbnet i morgen.
Premierministeren har sagt, at hun vil slutte debatten næste tirsdag, hvorefter en afstemning vil finde sted, siger talsmanden.
Afstemning udskudtIfølge talsmanden har Theresa May på mødet med regeringstoppen fortalt, at det ikke bliver regeringens politik at udskyde artikel 50-processen, der omhandler Storbritanniens udmeldelse af EU.
Det britiske underhus skulle have stemt om Mays aftale med EU i december.
Afstemningen blev dog udskudt, da May måtte indse, at den stod til at blive stemt ned.
Derfor er der blevet spekuleret i, om May endnu engang kunne finde på at udskyde den omdiskuterede afstemning.
Læs også:Britiske politikere sender bøn til May inden brexit-afstemningDet har hun afvist.
Men i weekenden understregede hun behovet for at acceptere aftalen.
Det skete i en klumme i den britiske avis Daily Mail.
May: Ingen har et alternativHer skriver hun, at både brexitfortalere og brexitmodstandere risikerer at skade det britiske demokrati, hvis de går imod hendes plan.
- Begge grupper er motiverede af, hvad de tror, der er bedst for vores land.
- Men begge grupper må erkende de risici, som det indebærer for vores demokrati og vores vælgere, skriver May.
Hendes aftale er den eneste, som imødekommer resultatet af folkeafstemningen i 2016, og som samtidig beskytter job og giver sikkerhed til folk og virksomheder, lyder det fra premierministeren.
- Ingen andre har en alternativ plan, der lever op til de ting, lyder det.
Storbritannien forlader efter planen EU den 29.
marts.
/ritzau/ReutersFacebookTwitterKopier linkEmner:Storbritannien|Theresa May (politiker)|EU|EU-forhold|Daily Mail




https://www.dr.dk/nyheder/regionale/fyn/op-til-halvanden-meter-fynboer-maa-igen-forberede-sig-paa-forhoejet-vandstand

FynOp til halvanden meter: Fynboer må igen forberede sig på forhøjet vandstandI grundejerforeningen Seden Strandby frygter man en oversvømmelse.
I Seden Strand ved Odense forventes en vandstand mellem 120 og 150 centimeter over normal vandstand fra i aften klokken 23 til i morgen klokken 10.
Af Anne Mette Dam Thrane, Trine Rødkær og Carl Odorico08.
jan.
2019 kl.
12.
40Bemærk: artiklen er mere end 30 dage gammelLæs opMellem 120 og 150 centimeter.
Så meget kan vandet stige over normal vandstand langs den fynske nordkyst, nær Odense Fjord og i Kerteminde fra i aften omkring klokken 23 til i morgen omkring klokken 10.
LÆS SVARENE Hvordan holder man bedst vandet ude af kælderen?
Sådan lyder det i et varsel fra DMI, som også gør opmærksom på, at hård vind kombineret med forhøjet vandstand kan give lokale kystnære oversvømmelser og kan forårsage betydelige skade på klitter, diger, havne og bygninger.
Vi frygter, at vores lille by bliver oversvømmet, og det har vi jo prøvet under stormen Bodil for en del år siden, og vi har været truet fem-seks gange de sidste fire år.
Anders Rasmussen, Formand for grundejerforeningen Seden StrandbyEt af de områder, som kan blive berørt, er Seden Strand i Odense Fjord, hvor beboerne ruster sig til i aften.
- De forberedelser, vi gør, er at sikre os, at vi har sandsække, og at vi har arme og ben, der kan hjælpe os, forklarer formand for grundejerforeningen, Anders Rasmussen.
Senest i sidste uge måtte beboerne også kæmpe mod vandet.
- Vi frygter, at vores lille by bliver oversvømmet.
Det har vi jo prøvet under stormen Bodil for en del år siden, og vi har været truet fem-seks gange de sidste fire år.
Formand for Seden Strandby Grundejerforening frygter, at den lille by Seden Strand igen bliver oversvømmet.
Men nu er de også ved at have fået nok.
- Det er ikke til at leve med, så vi er nødt til at få sat gang i en reel kystbeskyttelse, mener Anders Rasmussen.
Beredskab Fyn er klar til tirsdag aftenBeboerne kan selv lægge sandsække ud for at sikre sig mod vandet, men hvis vandstigningen bliver voldsommere, end det de selv kan klare, står Beredskab Fyn klar til at hjælpe.
Hos Beredskab Fyn regner man dog ikke med, at det bliver lige så slemt som sidste uge.
- Selv om prognoserne stiger lidt derude, så er vi klar, for vi er noget under der, hvor vi var i sidste uge, fortæller Mikkel Mygenfordt, der er operativ leder hos Beredskab Fyn.
Der er lagt mange tusind sandsække ud, som folk kan hente og yde hjælp til selvhjælp, hvis det bliver nødvendigt.
- Vi har udpeget de steder, hvor prognoserne siger, det bliver højest, og har lagt sandsække ud, siger Mikkel Mygenfordt.
Beredskab Fyn forventer ikke, at der bliver behov for de såkaldte 'watertubes', som er rør, der lægges ud som barrierer, ved vandstandsstigningen de kommende døgn.
DMI varsler en stigning mellem 120 centimeter og 150 centimeter over normalen på Fyns nordkyst.
Og langs den fynske østkyst, i det nordlige Lillebælt og i det sydfynske øhav er der også varslet forhøjet vandstand.
FacebookTwitterKopier linkEmner:Fyn|Danmarks Meteorologiske Institut|Seden|Vejret|Oversvømmelser




https://www.dr.dk/nyheder/penge/storaktionaer-bekraefter-udenlandsk-interesse-parken

PengeStoraktionær bekræfter udenlandsk interesse for ParkenParkens storaktionær Lønmodtagernes Dyrtidsfond bekræfter interesse fra kapitalfonden Redstone.
Lønmodtagerenes Dyrtidsfond, der ejer 29 procent af selskabet bag FC København, bekræfter ifølge Børsen interessen fra kapitalfonden Redstone.
Af Mads Korsager Nielsen08.
jan.
2019 kl.
11.
55Bemærk: artiklen er mere end 30 dage gammelLæs opAktierne strøg i vejret, da erhvervsmediet Inside Business fra morgenstunden fortalte, at en gruppe udenlandske investorer er varme på Parken Sport & Entertainment.
Senere bekræftede Lønmodtagernes Dyrtidsfond, der ejer 29 procent af selskabet bag FC København og Lalandia, at man er i dialog med den britiske kapitalfond Redstone om et eventuelt salg, skriver Børsen.
Parken Sport & Entertainment selv afviser, at bestyrelsen er blevet præsenteret for et købstilbud.
At det danske selskab er i søgelyset hos udenlandske købmænd kan der være flere grunde til, mener fodboldøkonom og partner hos revisionsfirmaet Deloitte, Jesper Jørgensen.
- Hvis en investor gerne vil ind i sportens verden, så er FCK en relativt billig genvej til et vist niveau.
Klubben spiller europæisk fodbold næsten hvert år og er i stand til at udvikle spillere, der kan sælges til og præstere for storklubber, siger Jesper Jørgensen.
Medie: Vil splitte selskab opIfølge Inside Business vil de udenlandske investorer splitte selskabet op og blandt andet sælge Lalandia fra for alene at satse på fodbolddelen.
Men fodbold alene er fortsat en usikker investering, forklarer fodboldøkonomen.
- Man lever og dør med de sportslige resultater.
Det er ikke blevet mere sikkert at drive fodboldforretning.
Men FC København har i løbet af de seneste 10-15 år fået opbygget en talentudvikling, der er lysår foran visse engelske klubbers.
Det, kombineret med at de spiller i Europa stort set hvert år, samtidig med at de kan sælge spillere, kan gøre dem til en attraktiv investering, siger Jesper Jørgensen fra Deloitte.
Flere udenlandske opkøb i DanmarkFor DR Sportens fodboldekspert Andreas Kraul er den udenlandske interesse ikke overraskende.
Den kommer i kølvandet på udenlandske investorer, der har gjort deres indtog i klubber som FC Midtjylland, FC Nordsjælland og Vejle.
- Derfor er det ikke overraskende, at nogen nu interesserer sig for FCK, der vel er blandt Skandinaviens største fodbold-brands.
Det kan der ligge flere forretningsmæssige kalkuler bag, der ikke i første omgang handler om at tjene styrtende med penge fra dag et, siger Andreas Kraul.
Kan betyde vigtig viden for FCKHvis en kapitalfond kaster sig over Parken Sport & Entertainment, bliver de nødt til at investere i forretningen, konstaterer Jesper Jørgensen.
- Hvis de skal have noget ud af det, skal de gå aktivt ind og bidrage til en positiv udvikling.
De kan ikke bare læne sig tilbage og vente på overskuddet.
For Parken kan det betyde, at man får adgang til viden om, hvordan man driver sportsforretning i England og USA.
Det er viden, som man ikke bare kan købe sig til, siger sportsøkonom Jesper Jørgensen.
FacebookTwitterKopier linkEmner:Fodbold|Parken Sport & Entertainment|FC Midtjylland|Virksomhedsøkonomi|Storbritannien




https://www.dr.dk/nyheder/indland/efter-storebaelts-ulykke-oejeblikkeligt-forbud-mod-saettevogne-paa-lommevogne

Togulykke på StorebæltsbroenSe temaIndlandEfter Storebælts-ulykke: Øjeblikkeligt forbud mod sættevogne på 'lommevogne'Forbuddet gælder hele det danske jernbanenet, oplyser styrelsen.
Ulykken skete tidligt onsdag morgen.
Af Emil Søndergård Ingvorsen08.
jan.
2019 kl.
12.
45 | opdateret 08.
jan.
2019 kl.
12.
49Bemærk: artiklen er mere end 30 dage gammelLæs opEfter togulykken på Storebælt i sidste uge, der kostede otte personer livet, blev det lørdag meldt ud, at der er fundet en potentiel sikkerhedsbrist ved de såkaldte 'lommevogne' ved transport af sættevogne.
Den potentielle sikkerhedsbrist betyder nu, at Trafikstyrelsen i dag har forbudt al transport på det danske jernbanenet med sættevogne læsset på ’lommevogne’.
Det oplyser Trafik-, Bolig- og Byggestyrelsen over for DR Nyheder.
- Forbuddet gælder for alle typer af ’lommevogne’ uanset type af skammel/saddel ved læsning af alle typer af sættevogne.
Alle relevante jernbanevirksomheder har d.
d.
fået direkte besked, lyder det fra styrelsen i en pressemeddelelse.
Forbuddet kommer, efter at styrelsen i mandags overværede en test forestået af Havarikommissionen.
Her blev det observeret, at der kan være risiko for, at sættevognen ikke låses sikkert fast til skammel/saddel ved læsning på godsvogne af typen ’lommevogne’.
Det var netop en sættevogn, som faldt af et godstog, da det tidligt onsdag morgen kørte over Storebælt.
Et lyntog kolliderede efterfølgende med sættevognen.
Det førte til den værste togulykke i Danmark de seneste 30 år, hvor otte personer mistede livet, mens yderligere 16 personer kom til skade.
(© DR Nyheder)(© DR Nyheder)Også nye regler for vindI pressemeddelelsen fra styrelsen meddeler de også, at der er ændrede retningslinjer for godstransport på Storebæltsbroen oven på ulykken.
De nye vilkår er følgende:- Ved stiv kuling (15 m/sek) og tværvind skal hastigheden for godstransport med vindfølsomme køretøjer nedsættes til 80 kilometer i timen, skriver styrelsen, hvor det videre lyder.
- Ved stormende kuling (20 m/sek) og tværvind forbydes godstransport med vindfølsomme køretøjer.
Ved storm (25 m/sek) forbydes alt godstransport.
Dette er også relevant i forhold til sagen.
Det blæste nemlig 20,9 meter per sekund, da godstoget kørte over Storebælt onsdag morgen.
Det skulle dog have blæst 21 meter per sekund, for at godstoget skulle have været forpligtet til at sætte farten ned til 80 kilometer i timen.
Hvis de nye regler havde været gældende i sidste uge, havde det ikke været tilladt for et vindfølsomt tog at passere broen.
Herunder kan du se, hvordan man påfører en lastbiltrailer på en lommevogn.
FacebookTwitterKopier linkEmner:Fyn|Sjælland|Transportvirksomhed|Ulykker|A/S Storebælt




https://www.dr.dk/nyheder/vejret/derfor-stiger-vandet-vi-kan-faa-halvanden-meter-mere-end-normalt

VejretDerfor stiger vandet: Vi kan få halvanden meter mere end normaltFlere steder i landet vil vandstanden stige det kommende døgn.
Her er forklaringen.
I eftermiddag ligger et lavtryk med centrum omkring Bornholm og sender en kraftig nordenvind ned over landet.
Det skaber pres på de indre danske farvande og får vandstanden til at stige.
Af Louise Gade Sig08.
jan.
2019 kl.
13.
35Bemærk: artiklen er mere end 30 dage gammelLæs opFlere steder i Danmark kan vandstanden det kommende døgn blive over halvanden meter højere en normalt.
En væsentlig del af forklaringen, skal vi finde i vinden.
Vandstanden ved kysterne stiger nemlig ved pålandsvind.
Hvis det bare er en moderat vind, er det sjældent noget, vi bemærker, men når vinden spiller med musklerne og lægger pres på havvandet, så er det noget, der kan ses.
Den særlige vindsituation, vi har og har haft i disse dage - med først blæst fra vest og siden hen fra nord - spiller en hovedrolle.
Siden i går eftermiddags har en mærkbar vestenvind skubbet vand ind i Skagerrak og den nordlige del af Kattegat.
Blæsten blev skabt af et lavtryk, som i nattens løb bevægede sig ind over Danmark, og vinden er derfor nu drejet om i nord.
Denne nordenvind vil tage til i løbet af eftermiddagen.
Det giver et tryk ned gennem Kattegat og presser vandstanden opad ved særligt de nordvendte kyster.
Sådan forventer prognosen, at vandstanden vil være i morgen tidlig.
Værst bliver det omkring den fynske nordkyst.
Lillebælt og Storebælt også ramtDet største pres kommer på den nordfynske kyst.
Her viser prognoserne, at der fra i aften klokken 23 vil være en vandstand på mellem 1,2 og 1,5 meter over normal vandstand.
Det kategoriserer DMI som "farligt vejr" og understreger, at hård vind kombineret med forhøjet vandstand kan føre til lokale kystnære oversvømmelser og gøre skade på klitter, diger, havne og bygninger.
Også det Sydfynske Øhav og Smålandsfarvandet kan blive ramt.
Læs også:BILLEDER Forhøjet vandstand i DanmarkHer forventer man mellem 1,2 og 1,4 meter over normal vandstand.
Det gælder fra i nat klokken 3 til klokken 11 i morgen formiddag.
I det nordlige Lillebælt og vestlige Storebælt regner man med en øgning på mellem 1,2 og 1,35 meter over normal vandstand.
Det gælder fra midnat og frem til i morgen formiddag klokken 11.
DMI betegner det som "voldsomt vejr," og opfordrer til forsigtighed.
Se med når "Vores Vejr" i aften sender fra Nyborg, der også rammes af forhøjet vandstand.
Det er klokken 19.
55 på DR1.
FacebookTwitterKopier linkEmner:Vejret|Fyn|Danmarks Meteorologiske Institut|DR1|Jylland




https://www.dr.dk/sporten/cykling/dansk-juniorrytter-faar-10-maaneders-karantaene-doping

CyklingDansk juniorrytter får 10 måneders karantæne for dopingMattias Skjelmose Jensen er væk fra cykelsporten indtil 6.
maj 2019 grundet en dopingdom.
18-årige Mattias Skjelmose Jensen blev i 2018 taget for doping, og han afsoner nu en karantæne på ti måneder.
Af Rasmus Dalgaard08.
jan.
2019 kl.
11.
35Bemærk: artiklen er mere end 30 dage gammelLæs opDer er nu faldet en afgørelse i sagen om en dansk cykelrytter, der i maj 2018 afleverede en positiv dopingprøve.
Det skriver Den Internationale Cykelunion (UCI) i en mail til DR Sporten.
- UCI bekræfter, at Mattias Skjelmose Jensen er blevet idømt ti måneders udelukkelse for uden forsæt at have overtrådt antidopingreglerne den 26.
maj, skriver unionen.
Det var i forbindelse med et løb, den nu 18-årige rytter afleverede den positive dopingprøve, der indeholdt stoffet methylhexanamin, der er et præstationsfremmende middel.
Mattias Skjelmose Jensen vandt, samme dag som den positive prøve blev afleveret, først en enkeltstart i Tour de Pays de Vaud og blev siden samme dag nummer 22 på en landevejsetape.
Han endte med at vinde det schweiziske etapeløb sammenlagt.
Læs også:Ung dansk cykelrytter taget i dopingtest i 2018UCI skriver desuden, at rytteren i 2018 bad om påbegyndelse af en frivillig karantæne, og denne trådte i kraft 7.
juli.
Karantænen er overstået 6.
maj.
UCI vil ikke oplyse, hvornår der er truffet en afgørelse i sagen, men bekræfter, at det ikke er lang tid siden.
- Vi kan bekræfte, at sagen mellem parterne har fundet en afgørelse for nyligt, og dermed er sagen blevet afsluttet.
Mattias Skjelmose Jensen blev betragtet som en af landets allerbedste juniorryttere inden dopingsagen ramte.
FacebookTwitterKopier linkEmner:Den Internationale Cykelunion|Doping|Cykelsport




https://www.dr.dk/nyheder/viden/kroppen/fire-unge-har-ordet-fem-gode-raad-fra-teenagere-til-voksne

KroppenFire unge har ordet: Fem gode råd fra teenagere til voksneHvordan hjælper man bedst sin hormonramte teenager?
Forældre kan få svaret her.
Gymnasieeleverne (fra venstre til højre) Sebastian Scott Petersen, Hannah Isabel Hovmand, Mathias Bendix Hendriksen og Johanne Hedvig Hovmand Nissen prøver at forklare forældre, hvordan de bliver til bedre at hjælpe deres teenager.
Af Thomas Prakash08.
jan.
2019 kl.
12.
01Bemærk: artiklen er mere end 30 dage gammelLæs opDet er ikke nemt at være teenager.
Lemmerne bliver lange og klodsede, der dukker hår op nye steder, og hormonerne raser.
- Det føles som om, at ens krop bliver strukket i forskellige retninger, som 17-årige Sebastian Scott Petersen forklarer det.
SPØRG TEENAGEREN Stil dit spørgsmål til 18-årige Martha Kofod her i aften klokken 21-22.
Spørg teenagerenSundhedsmagasinet følger 18-årige Martha Kofods hverdag med gymnasium, fritidsarbejde, venner, kæreste og familie og alle de udfordringer, der følger med det at være teenager.
Men hvad er egentlig det hårdeste ved at være teenager, hvad er hendes drømme og hvornår er hendes forældre de bedste og de værste i verden?
Det kan du spørge hende om i aften fra klokken 21-22.
Stil dit spørgsmål her.
Og som om bumser og uren hud ikke er nok, så kæmper teenagere ovenikøbet for første gang med livets store spørgsmål.
Hvem er jeg?
Hvad skal jeg være?
Og får jeg nogensinde en kæreste?
Ikke underligt at man nogle gange har brug for at smække døren til teenageværelset bag sig, tage et par høretelefoner på og bare stikke hovedet i skærmen.
Men hvordan kan man som forældre bedst hjælpe sin hormonramte teenager?
Se programmetSundhedsmagasinet: "Teenager i Kroppen".
Se programmet her på DR TV eller på DR 1 tirsdag 8.
januar kl.
21.
55.
Vært på Sundhedsmagasinet, Peter Qvortrup Geisling, har spurgt fire af slagsen.
Og de fire gymnasieelever Sebastian Scott Petersen, Hannah Isabel Hovmand (18 år), Mathias Bendix Hendriksen (17 år) og Johanne Hedvig Hovmand Nissen (17 år) har forsøgt at forklare det bedst muligt.
1Hvad kan forældre gøre bedre, når det gælder forholdet mellem jer?
- Være mere forstående.
Jeg ved, at de jo har også været teenagere og har været gennem det samme som os.
Men det er som om, de glemmer det.
De må godt lige lære at forstå, hvor hårdt det egentligt er nogle gange at være teenager.
(Mathias)- Det har måske noget at gøre med, at vores ungdom i dag er meget anderledes end deres ungdom med alt det her teknologi og anderledes fester.
De skal ligesom lære at acceptere, at det ER anderledes end deres ungdom.
(Sebastian)2Når I har venner hjemme, hvad skal jeres forældre så gøre?
- Bare se på.
(Hannah)- Mine forældre er i hvert fald ret gode til at lave nogle ting, hvor de også inddrager mine venner.
Så bager vi et eller andet.
Eller de får dem til at hjælpe med at dække bord, så det ikke føles så malplaceret.
(Johanne)- Jeg føler faktisk, at det er ligesom min mor gør - at hun er lidt cool-agtig.
Men ikke dumsmart.
At man laver nogle jokes - og måske også trækker sig tilbage igen.
Mine kammerater er jo hjemme hos mig.
(Sebastian)Så forældrene skal helst holde sig lidt væk, når der er gæster?
- Det er sådan en hårfin grænse, tror jeg.
(Johanne)3Hvad er det bedste jeres forældre kan gøre, når det kommer til fester og alkohol?
- Acceptere, at det ligesom er en del af at være ung nu til dags.
(Sebastian)- Være der, så vi føler os trygge, for der kan jo ske alt muligt.
Det er altid rart at vide, at ens forældre sidder derhjemme og altid lige er klar til at tage bilen og køre.
(Hannah)- Jeg synes, at man som forældre skal passe ret meget på med at sætte alt for stramme grænser.
Jeg tror, at der er mange, der godt kan lide at bryde grænser.
Det kunne jeg i hvert fald selv, da jeg var lidt yngre.
Hvis man har for mange grænser, så bliver de sjovere at bryde.
(Johanne)4Hvordan kan jeres forældre hjælpe jer, når det gælder kærlighed og sex?
- Jeg synes faktisk ikke rigtigt, at de skal bringe det på banen (Sebastian)- De skal være der, hvis man har brug for det.
(Hannah)- Ja, præcis.
(Sebastian)- Og være søde, hvis man får en kæreste.
(Johanne)- Og de skal ikke pludseligt komme ind og prøve at snakke med en om al det der sex.
(Mathias)- Altså man opsøger sine forældre, hvis man har lyst til det.
(Hannah)5Hvordan kan forældrene bedst hjælpe jer, når det gælder jeres fremtid?
- Det, jeg gør med min mor, er, at jeg kommer op med nogle ideer: "Hey, hvad ville du egentligt synes, hvis jeg blev det og det?
" Og så har hun sagt til mig, at uanset hvad du bliver, så bliver jeg glad, hvis du bliver glad for det.
Så på den måde er det rigtigt dejligt at vide, at man skal ikke føle, at der er pres på en.
(Sebastian)FacebookTwitterKopier link




https://www.dr.dk/nyheder/indland/kronprinsparrets-tvillinger-fylder-otte-aar

IndlandKronprinsparrets tvillinger fylder otte årKronprinsessen har taget nye billeder af tvillingerne Vincent og Josephine.
Kongehuset har frigivet nye billeder af kronprinsparrets yngste børn i anledning af deres otte års fødselsdag.
(Foto: H.
K.
H.
Kronprinsessen © Kongehuset)Af Emil Søndergård Ingvorsen08.
jan.
2019 kl.
10.
27Bemærk: artiklen er mere end 30 dage gammelLæs opDet er en festdag i kongehuset i dag, hvor fødselsdagsflagene er hejst for de kongelige tvillinger, prins Vincent og prinsesse Josephine.
Og i dagens anledning har kongehuset traditionen tro delt nye billeder af fødselarerne.
Denne gang er det dog deres mor, kronprinsesse Mary, som har stået bag kameraet.
- I dag fylder D.
K.
H.
prins Vincent og prinsesse Josephine otte år, og i anledning af fødselsdagen har kronprinsparret den glæde at dele en række nye billeder af Deres Kongelige Højheder, skriver kongehuset på sin Instagram-profil, hvor mere end 14.
000 brugere har trykket 'synes godt om' til billederne.
Prins Vincent er den ældste.
Han kom til verden en lille halv time før sin søster.
(© Kongehuset) Begge børn går i 1.
klasse på en folkeskole i Hellerup.
(© Kongehuset) Tvillingerne fylder 8 år i dag.
(© Kongehuset)1 / 3Prins Vincent er den ældste.
Han kom til verden en lille halv time før sin søster.
(© Kongehuset)1 / 3Begge børn går i 1.
klasse på en folkeskole i Hellerup.
(© Kongehuset)2 / 3Tvillingerne fylder 8 år i dag.
(© Kongehuset)3 / 3Tvillingernes fulde navne er prins Vincent Frederik Minik Alexander og prinsesse Josephine Sophia Ivalo Mathilda.
De kom til verden på Rigshospitalet, hvor prins Vincent kom ud i lyset en lille halv time før sin søster.
Tvillingerne bor på Amalienborg med deres far og mor og deres to ældre søskende, prins Christian på 13 år og prinsesse Isabella på 11 år.
Kronprinsparrets yngste børn går begge i 1.
klasse i en folkeskole i Hellerup.
FacebookTwitterKopier linkEmner:Royalt|Folkeskolen (Danmark)|Instagram|Rigshospitalet|Hellerup




https://www.dr.dk/nyheder/penge/parken-afviser-rygter-om-udenlandske-investorer-vi-har-ikke-faaet-noget-koebstilbud

PengeParken afviser rygter om udenlandske investorer: Vi har ikke fået noget købstilbudSelskabet bag FCK og Lalandia afviser pure, at de er i dialog med udenlandske investorer.
Et erhvervsmediet kunne i dag fortælle, at udenlandske investorer har planer om at købe Parken Sport & Entertainment og koncentrere sig om fodboldforretningen.
Af Emil Søndergård Ingvorsen08.
jan.
2019 kl.
10.
32Bemærk: artiklen er mere end 30 dage gammelLæs opParken Sport & Entertainments aktier steg massivt fra morgenstunden, da erhvervsmediet Inside Business kunne berette om, at selskabet var i dialog med en gruppe af udenlandske investorer, der var interesseret i at opkøbe selskabet.
Men den historie har ingen gang på jord, oplyser Parken Sport & Entertainment i en selskabsmeddelelse.
- Under henvisning til rygterne i Inside Business dags dato om, at en gruppe udenlandske investorer påtænker at præsentere Parken Sport & Entertainment A/S’ bestyrelse for et købstilbud på aktierne i Parken Sport & Entertainment A/S, skal vi hermed meddele, at Parken Sport & Entertainment A/S ikke har været i dialog med nogen udenlandske investorgrupper, og der er ikke blevet præsenteret noget købstilbud for Parken Sport & Entertainment A/S’ bestyrelse, skriver selskabet i en meddelelse til Fondsbørsen.
Læs også:Opkøbsrygter sender Parken-aktien på himmelflugtIfølge erhvervsmediet Inside Business' oplysninger har de udenlandske investorer planer om at splitte dele af selskabet op.
Her vil de ifølge mediets oplysninger sælge Lalandia og nogle kontorejendomme på Østerbro fra for i stedet at koncentrere selskabet om FC København og Parkens fodboldaktiviteter.
Investorgruppen har ifølge Inside Business den amerikanske investeringsfond Fortress i ryggen.
Buddet er angiveligt mellem 25 og 43 procent højere, end den aktiekurs Parken havde før aktiemarkedet åbnede i dag, skrev erhvervsmediet.
Aktien var oppe med 25 procent fra morgenstunden, efter historien blev udgivet, men investorerne har prompte reageret på selskabsmeddelelsen fra koncernen.
Aktien er dog stadig oppe med cirka 18 procent klokken 10.
30.
FacebookTwitterKopier linkEmner:Parken Sport & Entertainment|FC København|Virksomhedsøkonomi|Oplevelsesbranchen|Østerbro




https://www.dr.dk/nyheder/udland/tysk-hojrepolitiker-sparket-i-hovedet-af-maskerede-maend

UdlandTysk højrepolitiker sparket i hovedet af maskerede mændFrank Magnitz, der er lokal leder af AfD, blev mandag aften angrebet af tre mænd ved et teater i Bremen.
Frank Magnitz er blevet udsat for et brutalt overfald.
Han er lokal leder for det nationalkonservative parti Alternative for Germany (AfD).
08.
jan.
2019 kl.
11.
16Bemærk: artiklen er mere end 30 dage gammelLæs opTre maskerede mænd overfaldt sent mandag aften en lokal leder af det tyske højrefløjsparti Alternative für Deutschland (AfD).
Partiet udtaler tirsdag, at den lokale leder Frank Magnitz blev slået bevidstløs ved at blive sparket i hovedet og slået med trækøller uden for et teater i den tyske by Bremen.
Magnitz er blevet indlagt på hospitalet efter angrebet, som det tyske politi mener, er politisk motiveret.
Efter overfaldet har flere oppositionspartier fordømt angrebet.
Den tyske udenrigsminister, Heiko Maas, fra den tyske venstrefløj skriver i et tweet:- Vold må aldrig blive et middel i politisk konfrontation - lige meget hvem man er oppe imod, eller hvad deres motiver er.
Medlem af partiet De Grønne Cem Özdemir ser gerne, at AfD bliver bekæmpet, men ikke med vold.
- Dem, der bekæmper had med had, lader altid hadet vinde til sidst, skriver han på Twitter.
AfD blev stemt ind i det tyske parlament i 2017 og er repræsenteret i samtlige af Tysklands 16 delstater.
/ritzau/APFacebookTwitterKopier linkEmner:Alternative für Deutschland|Tyskland|Vold|Twitter




https://www.dr.dk/nyheder/indland/spoerg-eksperten-hvordan-holder-man-bedst-vandet-ude-af-kaelderen






https://www.dr.dk/nyheder/regionale/syd/skole-ramt-af-skimmelsvamp-renoveret-10-millioner-nu-bliver-eleverne-syge-igen

Syd- og SønderjyllandSkole ramt af skimmelsvamp renoveret for 10 millioner: Nu bliver eleverne syge igen Flere elever og lærere oplever igen røde øjne, hoste og udslæt.
Haderslev Kommune bekræfter, at der igen er tegn på skimmelsvamp på Sønder Otting Skole.
Af Sofie Lewring og Anne Marie Lindholm08.
jan.
2019 kl.
09.
49Bemærk: artiklen er mere end 30 dage gammelLæs opMeget tyder på, at en gennemgribende renovering af Sønder Otting Skole i Haderslev ikke har hjulpet på det dårlige indeklima.
I 2017 blev dele af skolen lukket ned på grund af massive problemer med skimmelsvamp, der gjorde både lærere og elever alvorligt syge.
Sidste år brugte Haderslev Kommune i alt 18 millioner kroner på renovering af skolens bygninger og genhusning af skolens ældste elever.
Nu bekræfter Haderslev Kommune over for DR Syd, at der igen er fundet skimmelsvamp og tegn på dårligt indeklima på Sønder Otting Skole.
Flere får symptomer på skimmelsvamp igenFlere elever og lærere døjer igen med hoste, kløe, udslæt og hovedpine, efter de er rykket tilbage fra barakkerne til de renoverede lokaler på Sønder Otting Skole.
Det er en udfordring, der skal tages seriøst, lyder det fra bestyrelsesformand Mathias Christiansen.
- Vi er blevet orienteret om, at der både er børn og voksne, der er sygemeldt på grund af dårligt indeklima, siger Mathias Christiansen.
Blandt andet oplever lærer Luise Lomholdt de samme symptomer på skimmelsvamp, som hun gjorde, inden skolen blev renoveret.
- Allerede fem dage efter vi rykkede tilbage på skolen, fik jeg igen røde og tørre øjne, kløe, udslæt, og derudover har jeg svært ved at få luft og er enormt træt, når jeg kommer hjem efter arbejde, siger Luise Lomholdt.
- Man skal kunne gå i skole og på arbejde uden at blive syg.
Jeg vil helst været et sted med god luft, og hvis jeg skal have god luft, skal jeg tilbage i barakkerne, siger hun.
Omfanget af skimmelsvamp er endnu uklartHaderslev Kommune har brugt ti millioner kroner på at renovere Sønder Otting Skole, efter skolen fik konstateret skimmelsvamp første gang.
Imens renoveringen stod på, brugte kommunen yderligere otte millioner kroner på at genhuse elever og lærere i barakker.
Der er igen tegn på skimmelsvamp, men omfanget er endnu ikke klarlagt, lyder det fra børn- og ungechef Rasmus Andreasen i Haderslev Kommune.
Ved renoveringen er der blevet gjort en ekstra indsats for at sikre lokalerne yderligere, blandt andet er lokalerne blevet lysnet, og der er sat luftrensere op.
Det ærgrer derfor Rasmus Andreasen ekstra meget, at der igen er tegn på skimmelsvamp.
- Det er simpelthen brandhamrende ærgerligt.
Det er frustrerende at konstatere, at noget ikke er, som det burde være, siger han.
Formanden for børn- og familieudvalget Henrik Rønnow (S) var sammen med et enigt byråd med til at bevilge 18 millioner kroner til skolens udgifter.
Det bekymrer ham, at flere igen oplever hoste og udslæt.
- Hvis det griber om sig, og flere bliver syge, er vi nødt til at handle hurtigt.
Jeg vil ikke acceptere, at børn og lærere bliver syge på Sønder Otting Skole, siger Henrik Rønnow.
Forældrebestyrelsen kræver handlingBåde Luise Lomholdt og flere andre lærere har sagt til DR Syd, at de vil have undervisningen tilbage i barakkerne, fordi de her ikke bliver syge.
Haderslev Kommune afviser dog at flytte undervisningen tilbage til barakkerne, før målinger af skolens lokaler ligger klar.
Når målingerne ligger klar, skal der laves en lægefaglig vurdering.
Her skal en embedslæge eller anden fagperson vurdere, hvorvidt det er forsvarligt at opholde sig i lokalerne.
De nyeste målinger forventes at være klar torsdag.
Indtil da vil kommunen ikke gøre yderligere ved sagen.
Formanden for forældrebestyrelsen på Sønder Otting Skole Mathias Christiansen har rettet en henvendelse til Haderslev Kommune og bedt om, at der bliver taget affære.
- Jeg håber, at kommunen tager det her meget seriøst, for at vi kan finde den bedst mulige løsning.
Det kan ikke gå hurtigt nok.
Det skal ske nu, siger han.
FacebookTwitterKopier linkEmner:Haderslev Kommune|Henrik Rønnow (politiker)|Socialdemokraterne|Uddannelse|Haderslev




https://www.dr.dk/nyheder/vejret/sneudsigten-europa-flere-meter-begraver-alperne-i-oestrig-og-schweiz

VejretSneudsigten for Europa: Flere meter begraver Alperne i Østrig og SchweizMassivt snevejr fortsætter i Alperne, men de norske fjelde har også fået store mængder.
Det er især i Østrig, Schweiz og Sydtyskland, at vintervejret har vist sig de seneste dage, og mere sne er på vej.
(© DR Nyheder)Af Maja Lærke Maach08.
jan.
2019 kl.
11.
24Bemærk: artiklen er mere end 30 dage gammelLæs opSnekaos og lukkede pister og veje præger en række skisportsområder i Østrig, hvor risikoen for laviner flere steder er på det næsthøjeste niveau.
Især den nordlige del af Alperne har fået masser af sne de seneste dage, og sneen vil fortsat falde de kommende dage.
Men det sner også i Schweiz, Sydtyskland, Italien, Norge, og en smule i Sverige.
Her følger et vejroverblik over sneen rundt om i Europa.
1Østrig - Fare for lavinerA street sign is covered in snow on an icy road in Knoppen, Austria January 7, 2019.
REUTERS/Leonhard Foeger Sneen har ramt det meste af Østrig, især i den vestlige del og lidt mindre i den østlige del.
- Der kommer mere sne til Alperne de næste to-tre dage, før det begynder at klare op, og der kommer betydeligt mindre sne, fortæller vagthavende meteorolog ved DMI Klaus Larsen.
Østrigske medier melder om snemængder på mellem to og tre meter, og der kommer ny sne til skisportsstederne.
Indtil torsdag kan der forventes 20 til 60 centimeter ny sne på den nordlige side af Alperne og mere end en meter i bjergene.
Mindst seks personer har ifølge østrigske medier mistet livet i sneen, og myndighederne anbefaler skiturister at holde øje med de lokale vejrudsigter og tage myndighedernes advarsler alvorligt.
Snemængderne er især voldsomme omkring Tyrol, hvor der allerede ligger tre meter sne, og hvor lavinevarslet er på 4, som er det næsthøjeste niveau.
Samme lavinevarsel gælder i områderne Oberösterreich og Steiermark.
I områder som Voralberg, Salzburg, og nordlige dele af Kärnten er lavinevarslet på kategori 3 af 5, hvilket stadig betyder 'betydelig' lavinefare.
Den sydlige del af landet har den laveste sandsynlighed for laviner.
På kortet kan du se, hvordan lavinevarslet lyder for hele Østrig i skrivende stund ifølge hjemmesiden lawineinfo.
at.
De røde områder er kategori 4, der er det næsthøjeste fareniveau i landet.
(© (c) DR)(© (c) DR)2Schweiz, Sydtyskland og ItalienDet sker ikke tit, at sneen lægger sig på toppen af Vesuv-bjerget i Italien, så det måtte turister forevige forleden.
Vejrudsigten for nabolandet Schweiz viser, at der er faldet op til over to meter sne i områderne Luzern og Valais og over en meter sne på de schweiziske løjper i området Graubünden.
Alle pister er åbne, og der meldes om gode forhold for skiløb ifølge den schweiziske hjemmeside snow.
myswitzerland.
com.
De kommende dage vil temperaturen ligge fra minus to og ned til minus 16 grader.
Også hele Bayern-regionen i den sydlige del af Tyskland er klædt i hvidt, og det fortsætter de kommende dage.
I Sachsen venter meteorologerne eksempelvis mellem 40 og 60 centimeter ny sne i dag, skriver Spiegel.
de.
Sne og is har medført, at flere veje er blevet lukket, og i lufthavnen i München har man aflyst over 100 afgange, mens mindst 70 afgange er blevet forsinket på grund af snevejret.
BBC skriver, at der også er faldet sne i den italienske del af alperne, hvor to bjergbestigere har mistet livet.
Sneen er sågar også landet på det vulkanske bjerg Vesuv nær Napoli, hvilket er et sjældent syn.
Der er dog ikke meldinger om lige så problematiske snemasser i Italien som i Østrig og Sydtyskland.
Bayern-regionen i Sydtyskland har fået store snemængder de seneste dage, og mere er på vej.
3Norge og SverigeIfølge svenske SVT er der faldet sne i områderne Värmland og Dalarna, mens der er mere sne - 10-20 centimeter - på vej til det nordlige Uppland, Gästrikland og det sydlige Hälsingland.
- Der ligger 20-30 centimeter i den nordlige del af Sverige, men på den anden side af de norske fjelde er sneen på en meter, fortæller Klaus Larsen fra DMI.
- De norske fjelde tager det meste sne.
Sverige ligger i læ for de norske fjelde, og sneen har ikke den store betydning.
Det falder flere steder som regn, fordi det er så varmt, siger Klaus Larsen.
Han forklarer, at sneen i Norge skyldes et højtryk over de britiske øer og Færøerne, som sender et lavtryk fra Atlanten op over Island og den nordlige del af Norge.
- Desto længere nordpå, desto mere snevejr er der i Norge.
Men der er også sne længere sydpå i Norge, siger meteorologen.
FacebookTwitterKopier linkEmner:Vejret|Sverige|Tyskland|Danmarks Meteorologiske Institut|Skisport




https://www.dr.dk/sporten/haandbold/vm-herrer/kort-foer-vm-det-faelles-korea-hold-er-blevet-venner

VM herrerKort før VM: Det fælles Korea-hold er blevet vennerKoreas hold ved VM i håndbold består af 12 sydkoreanere og fire nordkoreanere.
Tidligere har Sydkorea stillet op under eget flag, men ved VM i år bliver det altså som et samlet Korea.
08.
jan.
2019 kl.
08.
58Bemærk: artiklen er mere end 30 dage gammelLæs opNår herrernes VM i håndbold begynder torsdag med åbningskampen i Berlin, bliver det med en dyst mellem de tyske medaljebejlere og det stærkt undertippede koreanske hold.
Selv om Korea ikke levnes mange chancer i den kamp eller ved slutrunden i det hele taget, er koreanerne på forhånd en slags vindere.
I lighed med flere store sportsbegivenheder i det seneste år består holdet nemlig af spillere fra både Nord- og Sydkorea, selv om det egentlig kun var Sydkorea, som var tildelt en VM-billet.
Fra distancerede til vennerTruppen består af 12 sydkoreanske spillere og fire spillere fra Nordkorea.
Efter startvanskeligheder har spillerne fundet fælles fodslag.
Læs også:Godt nyt for VM-truppen: Mikkel Hansen er blevet far- Vi var lidt distancerede, da vi mødte nordkoreanere for første gang, men vi har lært hinanden bedre at kende i de dage, vi har været sammen.
Nu er vi blevet venner, siger anfører Jung Su-Young, der er fra Sydkorea.
Landstræner Cho Young-Shin fortæller, at nordkoreanerne halter et stykke efter håndboldmæssigt, men han lover samtidig, at mindst en nordkoreaner vil få spilletid i alle VM-kampe.
- Teknisk er nordkoreanerne ikke de stærkeste, men de har et stort ønske om at integrere sig på holdet.
De er i ekstremt god form, og det vil jeg tage med, når jeg skal lægge taktikken, siger træneren.
Læs også:Mikkel Hansen har fornyet sporten, han var for lille tilSamtidig påpeger han, at der er noget symbolsk over, at det fælles koreanske hold spiller sine VM-gruppekampe i Berlin.
- Det giver meget mening for os at spille kampene i Berlin.
Det er en by, som var delt, men fandt vej til fred efter murens fald.
Som et forenet hold vil vi vise, at Korea også kan finde en vej, siger træneren.
Jagter det umuligeDen nordkoreanske spiller Ru Kyong-Song håber, at han sammen med sine tre landsmænd kan få en værdifuld erfaring.
- Det bliver vores første VM.
Vi har store forventninger til, hvad der venter os, og hvad vi skal lære.
Vi vil arbejde hårdt for at opnå store resultater, siger han.
Korea er havnet i en hård pulje, hvor de skal møde Tyskland, Frankrig, Rusland, Serbien og Brasilien.
De tre bedste hold går videre til mellemrunden.
/ritzau/NTBFacebookTwitterKopier linkEmner:Sydkorea|Berlin|Tyskland|Nordkorea|Brasilien




https://www.dr.dk/nyheder/politik/s-og-df-undrer-sig-over-statens-udbredte-brug-af-chefbonusser

PolitikS og DF undrer sig over statens udbredte brug af chefbonusserAlt for mange chefer i det offentlige får chefbonus, mener DF.
S vil se på retningslinjerne.
Det er en god idé at se retningslinjerne efter for, hvornår der skal gives bonus til statens chefer, mener såvel Benny Engelbrecht (S) som Peter Skaarup (DF).
(© dr)Af Thomas Klose Jensen og Andreas Nygaard Just08.
jan.
2019 kl.
10.
06Bemærk: artiklen er mere end 30 dage gammelLæs op9 ud af 10 chefer i staten får en eller anden form for bonus oveni deres faste grundløn.
Det viser en ny analyse fra Moderniseringsstyrelsen, som innovationsminister Sophie Løhde (V) har bestilt.
På baggrund af analysens konklusioner har ministeren blandt andet besluttet, at departementscheferne skal fratages deres årlige engangsvederlag.
Initiativerne får medvind blandt partier på Christiansborg.
- Jeg synes, at de initiativer, som Sophie Løhde spiller ud med virker ret fornuftige, siger Benny Engelbrecht, finansordfører for Socialdemokratiet.
- Det er ret konkret, og derfor vil jeg også anbefale, at hun indkalder til en bred drøftelse med Folketingets partier for at se, om ikke vi kan knæsætte de her principper, så de består uanset regeringens farve efter næste valg.
DF: Brug for mereHos Dansk Folkeparti er gruppeformand Peter Skaarup også positivt stemt over for initiativerne.
- Der er ingen tvivl om, at der er grund til at rippe op i alt, hvad der handler om de her bonusser.
For der er for mig at se ingen grund til, at offentlige chefer får en bonus oveni den løn, de har i forvejen, forklarer han.
Faktisk så Peter Skaarup gerne, at ministeren går videre, end hun gør.
Han savner blandt andet en egentlig dokumentation for, at der skulle være en sammenhæng mellem de resultater, cheferne opnår, og den resultatløn, de får udbetalt.
Derudover undrer han sig over, hvorfor der er så stor forskel på, hvordan de enkelte ministerier faktisk bruger præstationsafhængig løn.
- Så der er brug for nogle initiativer, og jeg tror, det er et godt skridt på vejen, men der er også brug for mere, siger Peter Skaarup.
Ingen bonus i styrelser, der sejlerBenny Engelbrecht er enig i, at det kan virke, som om chefbonusserne i staten er ved at have et lidt for stort omfang, når så mange chefer får det.
For hvis det er blevet sådan, at bonusserne bare er blevet et fast lønelement, så er det en udfordring.
- Derfor synes jeg også, at vi skal kigge på, om retningslinjerne er de rigtige.
For det er selvfølgelig også sådan, at hvis der gøres nogle ekstraordinære indsatser, og man stiller en medarbejder en eller anden belønning i udsigt, så skal man selvfølgelig også kunne gøre det, siger han.
- Men det skal altså ikke være sådan, at der gives en bonus, hvis det sejler i en styrelse.
FacebookTwitterKopier linkEmner:Benny Engelbrecht (politiker)|Sophie Løhde (politiker)|Venstre|Dansk Folkeparti|Ansættelsesforhold




https://www.dr.dk/nyheder/regionale/fyn/personalet-paa-ulykkestoget-dybt-beroert-af-togulykke

Togulykke på StorebæltsbroenSe temaFynPersonalet på ulykkestoget dybt berørt af togulykkeTogpersonalet på det forulykkede tog er fritaget for arbejde på ubestemt tid.
DSB flagede på halv den 3.
januar på Nyborg Station.
Af Sine Skott08.
jan.
2019 kl.
08.
04Bemærk: artiklen er mere end 30 dage gammelLæs opVed togulykken på Storebælt i onsdags mistede otte mennesker livet, og 16 kom til skade.
Med på toget var 131 passagerer og tre medarbejdere fra DSB.
Personalet slap for fysiske kvæstelser, men de er meget berørte af oplevelsen psykisk.
Det fortæller underdirektør Anette Haugaard til DR Nyheder.
DSB sendte beredskabet ud til ulykken med det samme - for kriseplanen var klar og gennemøvet.
Men i situationen kunne DSB ikke få hjælpen ud til sine medarbejdere, fordi ulykken skete ude på broen.
Det kørende togpersonale fik derfor først hjælp i Fredericia, hvor psykologer stod klar til at tage imod dem på et krisecenter.
- Det har været en utrolig tragisk begivenhed.
Vi er alle dybt berørte af det, og det er de pågældende medarbejdere også, fortæller Anette Haugaard.
Medarbejdere får stadig psykologhjælpSelvom der er gået seks dage, så har alle tre medarbejdere stadig brug for hjælp til deres tanker.
- De er i kontakt med psykologer, som hjælper dem igennem den her hændelse.
De har også ønsket en fælles debriefing.
Den har vi gennemført i fredags, forklarer underdirektøren.
Ledelsen i DSB er i daglig kontakt med medarbejderne men ved endnu ikke, hvornår de er klar til at arbejde igen.
- De er fritaget fra deres arbejde, så længe vi - sammen med dem - vurderer, at det er nødvendigt, forklarer hun.
Hør hele interviewet med Anette Haugaard:Berørte DSB-medarbejderePå grund af efterforskningen og beskyttelse af medarbejderne kan DSB ikke oplyse, hvor personalet befandt sig i toget, da toget blev ramt.
DSB vil nu undersøge, om noget skal ændres i deres kriseberedskab i fremtiden.
Krisehjælp til alle berørtePsykiatrien i Region Syddanmark tilbød i sidste uge krisehjælp til alle, der måtte ønske det.
Det har ført til 27 fysiske samtaler og 29 telefonsamtaler.
- Vi tror, at det har været et fint supplement til dem, som først senere opdagede, at de måske havde nogle udfordringer i forhold til det, de har oplevet, forklarer sygeplejefaglig direktør, Ole Ryttov, og fortsætter:- Og ikke mindst at der var pårørende til nogle af de dræbte, der også har haft mulighed for at henvende sig og få den nødvendige hjælp.
FacebookTwitterKopier linkEmner:DSB|Arbejdsmarked|Ulykker|Region Syddanmark|Fredericia




https://www.dr.dk/nyheder/penge/opkobsrygter-sender-parken-aktien-pa-himmelflugt

PengeOpkøbsrygter sender Parken-aktien på himmelflugtRygter om et salg af selskabet bag FC København har sendt aktien op med over 25 procent.
Rygter om opkøb har sendt aktierne i vejret hos Parken Sport & Entertainment, der blandt andet står bag FC København.
08.
jan.
2019 kl.
09.
25Bemærk: artiklen er mere end 30 dage gammelLæs opRygter om et opkøb af Parken Sport & Entertainment har sat en raket på selskabets aktie, der efter få minutters handel er steget til vejrs.
Selskabet er måske bedst kendt som selskabet bag fodboldklubben FC København og feriecentret Lalandia.
Efter 10 minutters handel på fondsbørsen er aktien steget over 25 procent i værdi.
Rygterne om opkøbet stammer fra erhvervsmediet Inside Business.
Mediet citerer "en lang række" unavngivne kilder for, at en gruppe udenlandske investorer har set sig lun på Parken Sport & Entertainment.
Gruppen vil købe selskabet og splitte dele af det op.
Ifølge Inside Business er planen fra investorgruppen at sælge Lalandia og nogle kontorejendomme på Østerbro fra for i stedet at koncentrere selskabet om FC København og Parkens fodboldaktiviteter.
Investorgruppen har ifølge Inside Business den amerikanske investeringsfond Fortress i ryggen.
Hos de nuværende ejere er storaktionæren LD positiv over for et salg ifølge erhvervsmediets historie.
Buddet er angiveligt mellem 25 og 43 procent højere, end den aktiekurs Parken havde før handlen tirsdag.
Det meste af den margin er tilsyneladende blevet spist på de første minutters aktiehandel.
/ritzau/FacebookTwitterKopier linkEmner:FC København|Lalandia|Parken Sport & Entertainment|Virksomhedsøkonomi|Fodbold




https://www.dr.dk/nyheder/udland/samuelsen-om-iranske-sanktioner-et-skridt-paa-vej-mod-resolut-udenrigspolitik

UdlandSamuelsen om iranske sanktioner: Et skridt på vej mod resolut udenrigspolitikDer er grænser for, hvad vi skal finde os i, siger udenrigsministeren om de attentatplaner, der nu fører til EU-sanktioner mod Iran.
Udenrigsminister Anders Samuelsen (LA) håber på, at flere måneders arbejde for nye sanktioner mod Iran i dag bliver endeligt vedtaget.
Af Louise Brodthagen Jensen og Lise Karlshøj Ipsen08.
jan.
2019 kl.
09.
06Bemærk: artiklen er mere end 30 dage gammelLæs opDer er klare grænser for, hvad vi skal finde os i.
Og når de grænser overtrædes, kræver det et resolut svar.
Sådan lyder det fra Danmarks udenrigsminister, Anders Samuelsen (LA), om de sanktioner, som EU-landene i går blev enige om at indføre mod Iran som følge af de formodede attentatplaner, der var rettet mod eksiliranere i Danmark og Frankrig.
- Der er grænser for, hvad vi skal finde os i, og når fremmede magter forsøger at planlægge attentater på europæisk jord, skal der komme et svar, siger udenrigsministeren til DR Nyheder.
Sanktionerne forventes at blive endeligt vedtaget i dag på et ministermøde i Bruxelles, og helt konkret vil de ifølge udenrigsministeren ramme en leder og en ansat i det iranske efterretnings - og sikkerhedsministerium, som begge vil blive optaget på EU's terrorliste.
Læs også:Anders Samuelsen håber på nye EU-sanktioner mod Iran efter attentatplanerEnhver overtrædelse kræver svarDen formodede attentatplan sidste år førte til en stor politiaktion den 28.
september, hvor både Storebælts - og Øresundsbroen blev lukket, og trafikken i dele af landet blev påvirket.
- For mig er det et yderligere skridt i retningen af at komme tættere på en resolut udenrigspolitik.
Hvor vi svarer konkret, hver gang vi ser nogle, der overskrider de grænser, som vi vil stå for i Danmark.
Det kan være et angreb på vores ytringsfrihed eller vores liberale frihedsrettigheder, siger Anders Samuelsen og fortsætter:- Det er også derfor, vi har ændret i måden, vi giver støtte til palæstinensere på, og derfor vi har stoppet for mulighed for våbeneksport til Saudi-Arabien.
Udenrigsministeren har arbejdet sammen med sin franske kollega siden efteråret for at få gennemført sanktionerne, og det har ikke været helt let.
- Det, der har været svært, har været at få samlet hele Europa for at få det her gennemført.
Det håber jeg, vi nu er lykkedes med, så de her sanktioner kan træde i kraft, siger Anders Samuelsen.
FacebookTwitterKopier linkEmner:Anders Samuelsen (politiker)|EU|Liberal Alliance|Iran|EU-forhold




https://www.dr.dk/nyheder/udland/vandrere-fundet-doede-i-meter-sne-lavinefaren-er-fortsat-hoej-i-oestrig

UdlandVandrere fundet døde i to meter sne: Lavinefaren er fortsat høj i ØstrigMindst seks personer har mistet livet i sneen.
Endnu mere nedbør ventes i Alperne.
De kraftige snemængder har blandt andet ramt den østrigske by Filzmoos.
Af Maja Lærke Maach08.
jan.
2019 kl.
07.
32Bemærk: artiklen er mere end 30 dage gammelLæs opSne, sne, sne, og der er ingen ende på det i sigte.
Sådan beskriver en af Østrigs store medier Krone.
at vejrforholdene ved landets skisportssteder.
Store mængder sne har de seneste dage lukket veje, togstrækninger og skiløjper på grund af stor fare for laviner, og det ser ikke ud til, at sneen falder i mindre grad de kommende dage.
Ifølge det østrigske public servicemedie ORF.
at ventes der op til en halv meter ny sne, ligesom der også kommer regn og kraftig stormvejr flere steder.
Det gør lavinefaren endnu værre i det sydlige Tyskland og Østrig.
I forvejen er lavinefaren på det næsthøjeste niveau flere steder i Østrig, især i de nordlige Alper.
Kortet viser de nuværende lavinevarsler i Østrig.
De røde områder er kategori 4, der er det næsthøjeste niveau i landet.
Advarsler skal tages meget alvorligtMyndighederne opfordrer skiløbere til at holde øje med de lokale vejrforhold og tage advarslerne om laviner meget alvorligt, da mindst seks personer siden weekenden er fundet døde i snemasserne, skriver mediet Krone.
at.
Det er det vildeste, jeg har oplevet i al den tid, jeg har stået på ski.
Der har været rigtig ekstremt snevejrlærer Mogens BirkelundSå sent som i går eftermiddags fandt bjergbestigere to døde vandrere nær området Abtenau i Dachstein-West regionen.
De havde været savnet siden i lørdags og var blevet fanget i en lavine.
Læs også:Lavinefare i østrigsk katastrofeområde: Mere sne og kraftig storm på vejDistriktschef for bjergredningstjenesten i området, Wilfried Seidl, fortæller, at de to blev fundet med 20 meters afstand begravet i to meter høj sne, og man lokaliserede dem ved at bruge detektorer.
Blandt de omkomne er også en slovensk skiløber, der i søndags mistede livet i skisportsstedet Zauchensee.
En schweizisk kvinde og to tyskere døde weekenden i skiområdet Vorarlberg.
BILLEDER ØSTRIG OG SYDTYSKLAND DÆKKET AF SNE Mange veje er lukkede af frygten for laviner, her er det nær Untertauern, Østrig.
 En kvinde skovler sne fra taget på sit hus i Knoppen, Østrig.
 Skiløbere bevæger sig gennem snemasserne i deres landsby for at komme til løjperne.
 En bil bevæger sig gennem det store vinterlandskab i Filzmoos, Østrig.
 Bilerne er mange steder begravet i sne i den østrigske by Filzmoos.
 Gravkøer på overarbejde i Holzkirchen, der ligger i Bayern i Sydtyskland.
1 / 6Mange veje er lukkede af frygten for laviner, her er det nær Untertauern, Østrig.
1 / 6En kvinde skovler sne fra taget på sit hus i Knoppen, Østrig.
2 / 6Skiløbere bevæger sig gennem snemasserne i deres landsby for at komme til løjperne.
3 / 6En bil bevæger sig gennem det store vinterlandskab i Filzmoos, Østrig.
4 / 6Bilerne er mange steder begravet i sne i den østrigske by Filzmoos.
5 / 6Gravkøer på overarbejde i Holzkirchen, der ligger i Bayern i Sydtyskland.
6 / 6Skoler og børnehaver er lukketI delstaten Steiermark holder de lokale myndigheder i dag krisemøde i byen Graz om den kritiske vejrsituation, hvor Pölstal og Hohentauern er blevet erklæret katastrofeområder, skriver ORF.
at.
Også i Tyrol er vejrsituationen kritisk, som den ikke har været i årtier.
Her har myndighederne blandt andet sørget for at få flere helikoptere til de sneklædte områder, da man frygter, at faren for laviner vil stige til det højeste niveau, ligesom sneen kan lukke trafikale knudepunkter og afskære folk fra at komme væk fra dalområder.
I Salzburg har snemasserne kostet strømmen flere steder.
Mindst 500 husstande er ifølge ORF.
at uden elektricitet.
Flere skoler og børnehaver har valgt at holde lukket i dag og i morgen på grund af lavinefaren.
Flere danskere på ski er påvirket af det voldsomme vejr.
Omkring 100 elever fra den danske idrætsefterskole BGI Akademiet i Hornsyld skulle have været hjemme i søndags, men de sneede inde ved skisportsstedet Hochfügen.
Først i går blev de fragtet om på den anden side af et bjerg, hvor en bus kunne køre dem hjem til Danmark.
- Det er det vildeste, jeg har oplevet i al den tid, jeg har stået på ski.
Der har været rigtig ekstremt snevejr, og det har sneet helt op mod halvanden meter i den tid, vi har været hernede, sagde lærer Mogens Birkelund til DR Nyheder.
FacebookTwitterKopier linkEmner:Østrig|Vejret|Skisport|Fritidsaktiviteter|Tyskland




https://www.dr.dk/sporten/fodbold/dansk-asian-cup-debutant-nyder-ekstreme-dubai

FodboldDansk Asian Cup-debutant nyder ekstreme DubaiAC Horsens' Kevin Ray-Mendoza var for første gang med på Filippinernes holdkort i Asian Cup-kampen mod Sydkorea.
Michael Falkesgaard vogtede buret for Filippinerne, mens Kevin Ray-Mendoza sad på bænken.
Af Michael Sten Jensen i Lyon08.
jan.
2019 kl.
08.
02Bemærk: artiklen er mere end 30 dage gammelLæs opMens holdkammeraterne halser rundt i Horsens for at få rusket vinterflæsket af sig, sidder Kevin Ray-Mendoza og hygger sig i Dubai.
Ikke nogen forlænget ferie, nej, nærmere et lille, sportsligt eventyr for den 24-årige målmand, der normalt gør sig som reserve for Matej Delac i superligaklubben.
Læs også:Filippinerne udtager AC Horsens-målmand til Asian CupI december modtog Kevin Ray-Mendoza nemlig sit filippinske pas, hvilket muliggjorde en landsholdsudtagelse til landets første Asian Cup, der altså afholdes i Dubai i disse dage.
Mandag sad Kevin Ray-Mendoza på bænken i hele åbningskampen mod Sydkorea, der endte med et nederlag på 0-1.
Og selv om tribunerne på det spritnye Al-Maktoum Stadium ikke var decideret overrendte af tilskuere, så var hele optakten til kampen alligevel noget særligt, fortæller den unge målmand.
- De er rimelig ekstreme i Dubai.
Vi spillede på et helt nyt stadion, og vi bliver eskorteret rundt af politiet i deres Audier, mens vi kører rundt vores egen bus, så det er ret vildt, siger Kevin Ray-Mendoza.
Du kan se et lille galleri fra Kevin Ray-Mendozas tur herunder.
Kevin Ray-Mendoza griber bolden mens Michael Falkesgaard (til højre) kigger på.
Kevin Ray-Mendoza inden kampen mod Sydkorea.
Brasilianske Ronaldo med en hilsen til det filippinske landshold forud for Asian Cup.
De to danske målmænd, Kevin Ray-Mendoza og Michael Falkesgaard.
1 / 5Kevin Ray-Mendoza griber bolden mens Michael Falkesgaard (til højre) kigger på.
1 / 5Kevin Ray-Mendoza inden kampen mod Sydkorea.
2 / 5Brasilianske Ronaldo med en hilsen til det filippinske landshold forud for Asian Cup.
3 / 5De to danske målmænd, Kevin Ray-Mendoza og Michael Falkesgaard.
4 / 55 / 5Svensk legende er nede på jordenSven-Göran Eriksson, der blandt andet har været engelsk landstræner, er manden, der har udtaget Kevin Ray-Mendoza til turen.
Og selv om det endnu ikke er blevet til spilletid for den danske superligareserve, så er det alligevel stort at få et taktisk oplæg fra en trænerkapacitet som Sven-Göran Eriksson.
- Han er jo en stille og rolig fyr, som er meget behagelig.
Så det virker ikke så vildt, og man tænker ikke over det, når han taler.
Men det er jo stort, når man tænker over de ting, som han har opnået gennem sin karriere, siger Kevin Ray-Mendoza.
Filippinerne møder den 11.
januar Kina, inden Kirgisistan venter den 16.
januar.
De fire bedste treere stryger videre i turneringen, og derfor er der også gode muligheder for, at Bo Henriksen, cheftræner i AC Horsens, ikke får set Kevin Ray-Mendoza lige foreløbigt.
Træning på Al Maktoum Stadium.
- Jeg er ikke særlig ked af at gå glip af opstarten, når det er for at få den her oplevelse i stedet.
Jeg har været med til en del opstarter, og det er ikke altid det sjoveste, så jeg tror det er fint, at jeg kan holde mig i gang her og så få en oplevelse ud af det, siger målmanden.
Kevin Ray-Mendoza er ikke den eneste kending af dansk fodbold, der tørner ud for Filippinerne.
Målmanden Michael Falkesgaard, der har en fortid i OB, Brøndby og FC Midtjylland, fik debut for landsholdet i marts måned i 2018.
FacebookTwitterKopier linkEmner:Dubai|Sydkorea|AC Horsens|FC Midtjylland|Fodbold




https://www.dr.dk/nyheder/penge/amazon-erobrer-pladsen-som-verdens-mest-vaerdifulde-selskab

PengeAmazon erobrer pladsen som verdens mest værdifulde selskabEfter flere års markant vækst har Amazon nu indtaget førstepladsen med en værdi på hele fem billioner kroner.
Enorm vækst har nu bragt Amazon op på pladsen som det største offentligt handlede selskab i verden.
08.
jan.
2019 kl.
07.
16Bemærk: artiklen er mere end 30 dage gammelLæs opInternethandelsgiganten Amazon har efter de amerikanske aktiemarkeders fyraften mandag overtaget pladsen som det største offentligt handlede selskab i verden.
Det sker efter en kursstigning på 3,4 procent, der dermed gør Amazon til et mere værdifuldt selskab end techgiganter som Microsoft.
Det skriver nyhedsbureauet AFP.
Med kursstigningen lander Amazon på en markedsværdi på hele 796 milliarder dollar, svarende til mere end 5 billioner kroner (5.
000.
000.
000.
000 kroner).
Til sammenligning var Danmarks bruttonationalprodukt i 2018 2,4 billioner kroner.
Er vokset eksplosivtUnder Jeff Bezos ledelse har Amazon, der oprindeligt gjorde sig mest i salg af bøger, oplevet en enorm vækst over de seneste år.
Virksomhedens omsætning er steget fra 74,5 milliarder dollar i 2013 til 178 milliarder dollar i 2018.
I 2019 regner man med en omsætning på 232 milliarder dollar, svarende til 1,5 billioner kroner.
Læs også:Robot fejlede på lager hos Amazon: 24 medarbejdere endte på hospitaletAmazons markedsværdi er steget, samtidig med at en anden tidligere indehaver af førstepladsen - Apple - har oplevet store fald.
I de senere år har Amazon bredt sig over mange nye områder ud over kerneforretningen, internethandel, og i 2017 opkøbte virksomheden Whole Foods, en økologisk supermarkedskæde.
Derudover har Amazon meldt sig ind i underholdningsindustrien med streamingtjenesten Amazon Prime.
/ritzau/FacebookTwitterKopier linkEmner:Amazon.
com|Jeff Bezos (erhvervsleder)|Microsoft|IT-branchen|Virksomhedsdrift




https://www.dr.dk/nyheder/politik/chefer-i-staten-faar-bonus-minister-vil-tage-den-fra-departementscheferne

PolitikChefer i staten får bonus: Minister vil tage den fra departementscheferneSophie Løhde (V) vil stramme vejledningen for brug af chefbonusser.
Analysen om brugen af chefbonusser blev bestilt, efter at DR Nyheder havde beskrevet flere sager, hvor der blev udbetalt præstationsbonusser selvom flere direktører ikke indfriede de mål, der ellers var fastsat.
Af Thomas Klose Jensen, Andreas Nygaard Just og Nicolas S.
Nielsen08.
jan.
2019 kl.
07.
26Bemærk: artiklen er mere end 30 dage gammelLæs opDepartementscheferne i ministerierne skal ikke længere have udbetalt en såkaldt præstationsbonus i slutningen af året.
Sådan lyder det fra innovationsminister Sophie Løhde (V).
- Tiden er inde til, at vi afskaffer det her årlige - skal vi kalde det jule- eller nytårsgratiale - som departementscheferne mere eller mindre automatisk modtager, forklarer hun.
Baggrunden er, at departementschefernes bonus ikke fastsættes af deres formelle chef - altså ministeren i det respektive ministerium - og derfor ikke bruges som ledelsesredskab.
Ministeren vil derfor gå i dialog med de faglige organisationer om, hvordan det kan gøres.
Den seneste lønoversigt for departementscheferne viser, at engangsvederlaget for 2017 lå på mellem 63.
000 kroner og op til 125.
000 kroner.
"Jeg kan godt forstå de danskere, der synes, det ser mærkeligt ud, når udbetalingen af en resultatløn og bliver holdt op imod nogle resultater, som er svære at få øje på," siger minister for offentlig innovation Sophie Løhde (V).
9 ud af 10 chefer får præstationsbonusUdmeldingen kommer på baggrund af en analyse af brugen af præstationsafhængig løn i staten, som Moderniseringsstyrelsen har lavet for ministeren.
Kort om chefbonusserUdbredelsen af chefbonusser er steget igennem de seneste år, mens niveauet ligger stabilt på omkring syv procent af chefernes samlede løn.
Retningslinjerne for brugen af præstationsbonusser til chefer er gået fra at være meget detaljerede til at være mere pragmatiske og baseret på skøn.
Brugen af præstationsafhængig løn er mindre udbredt i kommuner og regioner.
Kilde: 'Analyse af præstationsafhængig løn i staten', ModerniseringsstyrelsenAnalysen blev bestilt, efter at DR Nyheder havde beskrevet flere sager, hvor der blev udbetalt præstationsbonusser i blandt andet Banedanmark, selvom flere af direktørerne ikke indfriede de mål, der ellers var fastsat.
Og brugen af chefbonusser i staten er steget markant over de seneste år.
Hvor godt halvdelen af cheferne i 2002 fik en bonus, var det sidste år steget til 9 ud af 10.
Innovationsministeren er ikke imod brugen af de såkaldte præstationsbonusser, men hun efterlyser mere gennemsigtighed omkring dem.
- Derfor vil jeg nu tage initiativ til, at blandt andre styrelsesdirektører fremover skal offentliggøre deres resultatafhængige løn på deres respektive hjemmesider, siger hun.
Vil stramme vejledningAnalysen peger også på, at der er stor forskel på, hvordan den præstationsafhængige løn bruges i de statslige institutioner.
Der er både forskel på, hvordan man bruger engangsvederlag og tildeler præstationsløn.
Men også forskel på om chefen rent faktisk har skullet leve op til aftalte mål for at få udbetalt sin bonus.
Det vil ministeren have gjort op med.
Derfor har hun bedt Moderniseringsstyrelsen om at få strammet vejledningen for, hvordan og hvornår den præstationsafhængige løn kan komme i spil.
- Der skal selvfølgelig være sammenhæng mellem resultaterne og de resultatkontrakter, man opstiller for de offentlige topledere, siger hun.
- Hvis man ikke kan forklare og forsvare, hvorfor man gør noget, så skal man lade være med at gøre det, forklarer hun.
FacebookTwitterKopier linkEmner:Sophie Løhde (politiker)|Venstre|Ansættelsesforhold|Moderniseringsstyrelsen|Offentlig forvaltning




https://www.dr.dk/sporten/haandbold/vm-herrer/mikkel-hansen-har-fornyet-sporten-han-var-lille-til

VM herrerMikkel Hansen har fornyet sporten, han var for lille tilMikkel Hansen kunne ligeså godt være blevet kasseret, før talentet for alvor foldede sig ud.
Af Peter Kobbersmed og Grafik: Jens Albæk Aarup08.
jan.
2019 kl.
07.
00Læs op- I sin aldersgruppe er han vel det største talent i verden.
Ordene er daværende GOG-direktør Arne Buchs og knytter sig til den dengang 20-årige Mikkel Hansen, som i 2008 har fået sit store gennembrud hos de gulblusede fra Fyn og står foran et skifte til storklubben Barcelona.
Her starter fortællingen om Mikkel Hansen typisk.
Det exceptionelle talent, sønnen af den tidligere landsholdskæmpe Flemming Hansen, en håndboldspiller, som nærmest var skabt til storhed.
Manden som kan føre nationen til VM-guld.
Men historien om dansk håndbolds største stjerne begynder et andet sted, hvis man spørger Mikkel Hansens ungdomstræner.
- Da jeg møder 14-årige Mikkel for første gang, kunne jeg overhovedet ikke se, at han var et særligt håndboldtalent, siger Claus Hansen, som gennem de sidste 20 år har været dansk håndbolds vigtigste talentudvikler.
Mikkel Hansen var som dreng hverken den største eller bedste håndboldspiller på sin årgang.
Men han elskede sporten og arbejdede ihærdigt på at udvikle sin teknik.
(© (Privatfoto))Claus Hansen har været med til at udklække utallige landsholdsspillere i forskellige roller hos Dansk Håndbold Forbund.
Og han har været særlig tæt på Mikkel Hansen, som han senere hen blev både klasselærer og ungdomstræner for i GOG.
Mikkel Hansen, der for nyligt selv fik en søn, har omtalt Claus Hansen som en slags reservefar i den periode, hvor han flyttede hjemmefra i en ung alder.
Håndbold på DR: Besøg hos Mikkel Hansen i ParisFor mig er Mikkel Hansen den største danske herrespiller nogensinde.
Han har fornyet sporten og nytænkt måden, man kan kaste en håndboldThomas Ladegaard, forfatterDeres første møde var til en unionssamling for sjællandske spillere, mens Mikkel Hansen stadig var at finde i barndomsklubben i Helsingør.
- Der var ikke noget, som indikerede, at Mikkel skulle være dygtigere end de øvrige spillere til samlingen.
Han var ikke særlig høj, og han var spinkel, så han blev rykket ud som venstre fløj.
Mikkel var bare én blandt de andre, siger Claus Hansen.
Mikkel Hansen ville ikke skydeMikkel Hansen havde i de unge år sin egen far som klubtræner, og Flemming Hansen fortæller samme historie om sin søn: Der gik flere år, før Mikkel Hansen skød i vejret og fik fysik på omgangshøjde med konkurrenterne, men den manglende pondus kompenserede han for.
- Mikkel havde tidligt et godt blik for spillet, og det udnyttede han.
Vi havde straks sværere ved at få ham til at skyde.
Han spillede den altid videre til en medspiller i stedet for selv at tage skuddet, siger Flemming Hansen.
Mikkel Hansen i sin far Flemmings favn, da Mikkel er cirka to og et halvt år gammel.
Lørdag d.
5.
januar blev Mikkel Hansen selv far.
Selvom han hverken var størst eller bedst, overvejede Mikkel Hansen aldrig at droppe håndbolden.
Hans glæde ved spillet og passionen for at udvikle nye teknikker var ifølge hans far ganske enkelt for stor.
Og her gemmer en af hemmelighederne bag superstjernens evner på en håndboldbane sig.
- Én af nøglerne til Mikkels succes er, at han har været så heldig at være sent fysisk udviklet.
Det betød, at han legede med bolden og forfinede sine tekniske og taktiske evner helt vildt for at få en fordel.
Da så først fysikken følger med, har han jo hele pakken, siger Claus Hansen.
Vi skal sørge for, at de unge spillere bevarer glæden, legen og nysgerrigheden i spilletClaus Hansen, træner og talentudviklerOg pludselig går det stærkt.
Mikkel Hansen starter på idrætsefterskolen Oure, og hans udvikling som 16-17-årig er eksplosiv - både fysisk og på håndboldbanen.
- Der begyndte man for alvor at kunne se, at han kunne blive noget særligt.
Hvis han undgik skader, og motivationen fortsat var til stede, kunne han blive ekstraordinært god, siger Claus Hansen.
Mikkel Hansen kommer til GOG for at spille på deres ungdomshold, avancerer hurtigt til klubbens seniorhold og imponerer håndboldverdenen med sin unikke skudafvikling, da den sydfynske klub bliver dansk mester i 2007 med den 20-årige kommende verdensstjerne på holdet.
På en forårsdag i 2007 ligner den norske verdensklasse-keeper Steinar Ege en mand, som aldrig har set lignende, da en langlemmet venstre back stiger op og med et håndledssvirp sender bolden op i det fjerneste målhjørne.
En stor fornyerMikkel Hansens afslutningsteknik er med til at hæve hans spil til et niveau, hvor få andre kan være med.
Og fundamentet blev støbt, mens Mikkel Hansen ikke var større end tobak for en skilling.
- For mig er Mikkel Hansen den største danske herrespiller nogensinde.
Han har fornyet sporten og nytænkt måden, man kan kaste en håndbold.
Han kan jo afvikle et skud, så bolden får det berømte og for målmænd berygtede skru; en curveball, som man kender det i baseball, lyder skudsmålet fra forfatter og håndboldobservatør Thomas Ladegaard.
- Alt det, Mikkel Hansen formår at gøre i sit håndled med en bold, og som han selv lærte som lille knægt, forsøger børn i de danske sportshaller at efterligne nu.
Det er ikke kun på banen, at Mikkel Hansen har vist nye veje i håndboldverden.
Han har skabt sig et brand; en moderne Instagram-celeb og kunst-connoisseur, som oser af klasse uden at anstrenge sig.
- Jeg tror faktisk, at Mikkel Hansen er med til at gøre sporten mere graciøs.
Oprindeligt var håndbold noget, man dyrkede på gymnasier og universiteter i store byer.
Det var en sport, som Rifbjerg digtede om.
Nu bliver det jo tit set som en form for lavkultur.
Det københavnske kulturparnas vil jo lidt nedladende sige, at det udelukkende er noget, som foregår i Boxen i Herning.
- Så er spørgsmålet bare, om den rolle er noget, Mikkel Hansen er meget bevidst om, eller han i virkeligheden bare er sig selv, siger Thomas Ladegaard.
DrivkraftKan vi så bruge Mikkel Hansens historie til andet end lidt romantisk dvælen ved fortællingen om den grimme ælling, som blev én af sportens allersmukkeste svaner?
Han har selv flere gange givet udtryk for, at børn skal have love til at nyde deres sport.
Elitetilværelsen må ikke starte for tidligt.
Og Mikkel Hansens vigtigste ungdomstræner er enig:- Vi skal sørge for, at de unge spillere bevarer glæden, legen og nysgerrigheden i spillet.
Det er en meget stærk drivkraft for typer som Mikkel, som kan forny spillet og fortsat gøre det seværdigt for os andre, siger Claus Hansen.
Mikkel Hansen kunne have været kasseret, da han mødte op til unionssamling som 14-årig, og de andre spillere vejede 20 kilo mere.
Men han mistede aldrig lysten til at spille og lege - og til at imponere sit publikum.
- Vi skal huske at nyde en spiller som Mikkel Hansen, for de kommer simpelthen ikke særlig tit.
Han er en spiller, vi også om 30 år vil fortælle om, siger Thomas Ladegaard.
Mikkel Hansen og resten af det danske landshold tager hul på VM-slutrunden, når de torsdag kl.
20.
15 møder Chile.
FacebookTwitterKopier linkEmner:GOG Håndbold|Håndbold|Jyske Bank Boxen|Fyn|Mikkel Hansen (håndboldspiller)




https://www.dr.dk/nyheder/regionale/oestjylland/ambulancereddere-faar-ny-uddannelse-klaedes-bedre-paa-til-behandle

ØstjyllandAmbulancereddere får ny uddannelse: Klædes bedre på til at behandle patienter på stedetI fremtiden skal redderne have autorisation ligesom læger og sygeplejersker.
Det er et stort ansvar, man kommer til at stå med, men det er også en del af motivationen for det her job, at man kan gøre en forskel, siger Julie Bræmer Hansen fra Randers.
Af Heikki Yding og Emma Lichscheidt08.
jan.
2019 kl.
07.
02 | opdateret 09.
jan.
2019 kl.
08.
31Bemærk: artiklen er mere end 30 dage gammelLæs opOpdateret d.
9/1-2019 klokken 8.
31 med en ny rubrik, da den tidligere gav indtryk af, at ambulanceredderne i øjeblikket ikke er i stand til at behandle på stedet.
Det kan de naturligvis godt.
Dette er desuden yderligere tydeliggjort i artiklen.
Når vi har brug for en ambulance i fremtiden, vil redderne være bedre sundhedsfagligt uddannet.
Efter nytår er der kommet en ny og forbedret udgave af uddannelsen til ambulancebehandler, som skal sikre, at redderne er bedre rustet til at behandle patienter, når de ankommer til ulykkesstedet.
Derfor skal eleverne have mere sundhedsfaglig undervisning.
Julie Bræmer Hansen fra Randers er med på det første hold.
- Det er jeg selvfølgelig meget spændt på, i og med at det er en ny uddannelse, så det er stadig uvist for de fleste, hvad det er, vi skal ud på, siger hun.
En del af jobbet som ambulancebehandler er at sidde med patienter, der svæver mellem liv og død.
Men det skræmmer ikke Julie Bræmer Hansen.
- Det er et stort ansvar, man kommer til at stå med, men det er også en del af motivationen for det her job, at man kan gøre en forskel, siger hun.
Falck og lægefaglig direktør positiveDet er Falck, der skal modtage størstedelen af de nyuddannede.
Hvert år får Falck omkring 1.
800 ansøgere, og kun 120-130 af dem bliver ansat som elever.
Den nye uddannelse skal ruste behandlerne til en fremtid med flere ældre og flere med multisygdomme og kroniske lidelser, fortæller uddannelseschef John Braskhøj fra Falck.
- Vi kommer til at se patienter med mange flere sygdomme, både fysiske og psykiske, og det kræver ofte, at man har en baggrund, som kan vurdere et billede, som måske ikke er helt efter skemaet, fordi det er en kombination af flere ting, der har ramt patienten, siger han.
Det er et stort ansvar, man kommer til at stå med, men det er også en del af motivationen for det her job, at man kan gøre en forskel.
Julie Bræmer Hansen, ambulanceredderelevNyuddannede ambulancebehandlere skal have en autorisation på linje med andre sundhedsfaglige, og det er positivt, siger lægefaglig direktør Per Sabro Nielsen fra præhospitalet i Region Midtjylland.
Han forventer, at mange patienter vil kunne undgå at skulle på hospitalet, efterhånden som ambulancerne og behandlerne kan mere og mere.
- I dag afslutter vi allerede adskillige tusinde patienter hvert år, som aldrig kommer på hospitalet, men som kan blive i hjemmet, når vi har været over dem og der eventuelt har været en læge inde over.
Det bliver der formentlig mere og mere af, siger han.
Fremover vil flere undgå hospitalsindlæggelse, vurderer lægefaglig direktør Per Sabro Nielsen fra præhospitalet i Region Midtjylland.
Ambulancereddere kan miste autorisation igenDet er Styrelsen for Patientsikkerhed, der deler autorisationer ud til sundhedspersonale.
Derfor kan det også få konsekvenser, hvis en ambulancebehandler ikke lever op til en høj faglig standard.
- De kan miste deres autorisation, ligesom læger og sygeplejersker kan, hvis de laver fejl, forklarer Per Sabro Nielsen.
Det får dog ikke Julie Bræmer Hansen til at frygte at kaste sig ud i uddannelsen.
Hun glæder sig til at kunne hjælpe folk i fremtiden.
- Jeg er lige så spændt som alle andre på holdet, siger hun.
Uddannelsen til ambulancebehandler tager fire år og syv måneder inklusiv grundforløbet på ét år.
FacebookTwitterKopier linkEmner:Uddannelse|Sundhedspersonale|Styrelsen for Patientsikkerhed|Region Midtjylland|Jylland




https://www.dr.dk/nyheder/regionale/hovedstadsomraadet/flere-vil-koere-groent-flaskehalse-og-ventetid-paa-el-og

KøbenhavnFlere vil køre grønt: Flaskehalse og ventetid på el- og hybridbilerBilproducenterne har svært ved at følge med i efterspørgslen på grønne biler.
Sidste år blev der solgt i alt 4.
868 el- og hybridbiler i Danmark.
Af Peter Bye Andersen08.
jan.
2019 kl.
06.
03 | opdateret 08.
jan.
2019 kl.
15.
29Bemærk: artiklen er mere end 30 dage gammelLæs opHvis du går og drømmer om at sætte dig bag rattet i en spritny el- eller hybridbil, skal du måske væbne dig med tålmodighed.
For den stigende interesse presser flere af bilproducenterne, der melder om flaskehalse og forlænget ventetid på leveringer af de elektriske køretøjer.
Samme melding kommer fra brancheorganisationen Dansk Elbil Alliance.
Hos eksempelvis Volvo tager det lige nu dobbelt så lang tid at få en hybrid-udgave af Volvo V90, som hvis man bestiller benzin-udgaven.
Det tager nemlig tid at få bilindustrien til at omstille produktionen, fortæller presseansvarlig i Volvo, Jan Larsen.
- Det er en helt ny industri, der skal bygges op.
Der skal know how til, før man kan komme op på fuld kraft.
Der er mange grunde til, at det går langsomt med at få startet produktionen op, siger han.
Læs også:El-biler er mest populære i KøbenhavnsområdetHos Kia mærker man også presset fra forbrugerne.
Det betød sidste år, at Kia i en periode havde op mod ni måneders ventetid på en hybridbil.
Og sådan kan det gå igen i år, når den nye elbil kommer på markedet, siger direktør Rasmus Aagaard og understreger, at de arbejder på imødekomme behovet.
- Interessen fra forbrugerne er større, end vi kan nå at følge med.
Derfor tilpasser vi produktionen, så vi kan komme efter det, siger han.
Ifølge elbilekspert og seniorkonsulent hos COWI Ole Kveiborg opstår flaskehalsene på grund af en stigende interesse for de grønne biler på et globalt plan samtidig med, at industrien stadig fremstiller et begrænset antal el- og hybridbiler.
- Det er et problem, vi vil se et stykke frem i tiden.
Men i takt med den stigende efterspørgsel vil producenterne bygge flere elbiler, siger han.
Danmark risikerer at blive oversetIndtil det sker risikerer Danmark at blive overset som elbil-land, når der er flaskehalse og begrænsninger på produktionen, siger Ole Kveiborg med henvisning til Norge, hvor 40.
000 står på venteliste til at købe en elbil.
Det kan politikerne på Christiansborg dog være med til at forhindre ved at sikre ro om afgifterne på el- og hybridbiler i en årrække frem og samtidig gøre det mere attraktivt for forbrugerne at købe grønne biler i form af flere ladestandere og gratis parkering.
- Vi skal sende klare signaler om, at vi også er med på elbil-bølgen, siger han.
Brancheorganisation: Politikerne skal i arbejdstøjetSamme melding lyder fra branchechef i Dansk Elbil Alliance, Lærke Flader.
Hun forklarer, at bilproducenterne helst vil levere biler til vores nabolande som Holland og Norge, hvor regeringerne har gjort det billigere at købe en elbil.
- Vi skal tilbyde de samme rammevilkår.
Det kunne være en grøn firmabilsbeskatning.
Det har virkelig rykket på salget.
Det ønsker vi, at politikerne indfører i Danmark, siger hun.
Sidste år blev der solgt i alt 4.
868 el- og opladningshybridbiler i Danmark, viser tal fra brancheorganisationen Dansk Elbil Alliance.
Det er over tre gange så mange, som der blev solgt året før, og næsten på højde med rekordåret 2015, hvor der blev solgt 5.
079 el- og opladningshybridbiler.
FacebookTwitterKopier linkEmner:Biler|Dansk Elbil Alliance|Volvo|Bilindustri|Norge




https://www.dr.dk/nyheder/viden/teknologi/tv-som-rullegardin-praesenteret-i-las-vegas-kaempefjernsyn-kan-foldes-sammen

TeknologiTv som rullegardin præsenteret i Las Vegas: Kæmpefjernsyn kan foldes sammenVi ser stadig mere tv på stuens store fladskærm, som bliver større og skarpere.
Nu kan den også rulles sammen.
LG's nyeste tv, der skulle komme til salg i løbet af 2019, 08.
jan.
2019 kl.
02.
04Bemærk: artiklen er mere end 30 dage gammelLæs opFladskærmen ruller sig sammen som et rullegardin og kan placeres helt uafhængigt af en væg.
Eller hvad med en super klar og skarp 8K-skærm på gigantiske 98 tommer.
De store tv-producenter er klar med nye design, bedre billeder, lækrere lyd og større skærme, og intet tyder på, at vi som seere er ved at overgive os til de små skærme på vores mobiler, tablets eller computere.
Fjernsynet er stadig populærtTv'et er stadig den mest populære platform til at streame på, når vi skal se film, serier, sport og nyheder.
Således konstaterer direktør for YouSee Jacob Mortensen, at tv'et stadig er den skærm, vi helst vil sidde foran, når vi streamer.
- Den store skærm, tv'et, er ikke alene den mest populære skærm i forhold til den tid, vi bruger på at streame.
Det er også på den store skærm, at væksten stiger, siger han.
- Når vi samlet set bruger 16 gange mere tid på at streame på tv'et frem for på de små skærme, så holder profetierne om, at tv'et ville forsvinde fra stuerne, slet ikke, siger YouSee-direktøren.
50.
000 op- og nedrulningerSå der er givetvis publikum til de nyeste tv, som præsenteres på verdens største messe for forbrugerteknologi, CES i Las Vegas.
Her viste sydkoreanske LG mandag således som ventet sit nye rulle-tv frem.
Som et rullegardin, der trækkes op fra sit skjul, ruller det tynde, 4K Oled-Tv R (R for rulle) sig op i fulde 65 tommer.
- Det som sciencefiction-forfattere forestillede sig for årtier siden, er nu virkelighed, sagde markedsføringsdirektør for LG i USA David Vanderwaal ved præsentationen af tv'et.
Ifølge LG er skærmen blevet testet til at kunne klare 50.
000 op- og nedrulninger.
Hvad prisen bliver på den nyskabende skærm er endnu ukendt, men formentlig temmelig dyr.
Tv'et kommer ifølge LG til salg i løbet af 2019.
LG er også på vej med en gigantisk skærm på 88 tommer og en opløsning på 8K til seerne.
8K har fire gange så mange pixels som i 4K og 16 gange så mange som i HDTV, så det trods sin størrelse kan vise et ultraskarpt billede.
Verdens største tv-producent op vej med skærm på 98 tommerMen LG må se sig overhalet på i alle tilfælde størrelsen af verdens største tv-producent, Samsung.
En skærm på ikke mindre end 98 tommer kommer nu med i kataloget fra producenten med hovedsæde i Seoul, Sydkorea.
Selv om der er lange udsigter til, at der vil blive distribueret levende bileder i 8K-format, så vil det nye tv i Qled-serien ifølge Samsung vise billedet i 8K-opløsning, uanset hvor brugeren får sit indhold fra.
- Dette er Samsungs smarteste og mest kraftfulde tv til dato, sagde Dave Das, direktør i Samsung America, ved præsentationen.
/ritzau/FacebookTwitterKopier linkEmner:LG|Samsung|Forbrugerelektronik|Sydkorea|Jacob Mortensen (erhvervsleder)




https://www.dr.dk/nyheder/udland/statsmedie-nordkoreansk-leder-er-rejst-til-topmode-i-kina

Topmøde mellem Trump og KimSe temaUdlandStatsmedie: Nordkoreansk leder er rejst til topmøde i KinaKim Jong-un satte mandag kursen mod Beijing sammen med sin hustru og en række topembedsmænd ifølge KCNA.
08.
jan.
2019 kl.
02.
07Bemærk: artiklen er mere end 30 dage gammelLæs opNordkoreas leder, Kim Jong-un, er rejst til Kina forud for et topmøde med præsident Xi Jinping.
Det rapporterer det nordkoreanske statsmedie, KCNA, ifølge flere internationale nyhedsbureauer.
Kim Jong-un satte allerede mandag kursen mod Beijing.
Han var ifølge KCNA ledsaget af sin hustru og en række topembedsmænd.
Meldingen kommer, efter at sydkoreanske medier sent mandag kunne rapportere, at Kim Jong-un tilsyneladende var på vej til Kina på et specialbygget tog.
Hverken kinesiske eller sydkoreanske embedsmænd kunne dog mandag bekræfte oplysningerne.
Nordkorea har ikke for vane at kommentere den slags topmøder, før de er overstået.
Det kinesiske nyhedsbureau bekræfter dog tirsdag, at der er planlagt et møde mellem Kim Jong-un og Xi Jinping.
Det tilføjes ikke, hvad der er på dagsordenen for mødet.
Ifølge sydkoreanske medier krydsede Kim Jong-uns tog Kinas grænse sent mandag aften ved byen Dandong.
Toget ventes at nå frem til Beijing omkring klokken ti tirsdag formiddag lokal tid - klokken tre natten til tirsdag dansk tid.
Det skriver det sydkoreanske nyhedsbureau Yonhap.
Det er fjerde gang, at de to ledere mødes.
De mødtes første gang i marts - mere end seks år efter, at Kim Jong-un havde erstattet sin far som styrets leder, skriver nyhedsbureauet AFP.
Det isolerede styre har gennem det seneste år vist tegn på åbenhed og lyst til dialog.
Således mødtes Kim Jong-un og USA's præsident, Donald Trump, i juni sidste år ved et historisk topmøde i Singapore.
Her blev de to ledere enige om at arbejde frem mod en atomafrustning af Den Koreanske Halvø.
Den nordkoreanske leder sagde senest i sin nytårstale, at han er klar til at mødes med Donald Trump igen "når som helst".
Han advarede dog samtidig præsidenten mod at opretholde de økonomiske sanktioner mod styret, skriver nyhedsbureauet Reuters.
/ritzau/FacebookTwitterKopier link




https://www.dr.dk/nyheder/udland/nazi-tilraab-faar-britiske-politikere-til-slaa-alarm

BrexitSe temaUdlandNazi-tilråb får britiske politikere til at slå alarmPolitikere fra begge politiske fløje ønsker, at politiet skal gøre mere for at beskytte dem mod demonstranter.
Af Per Bang Thomsen08.
jan.
2019 kl.
09.
34Bemærk: artiklen er mere end 30 dage gammelLæs opFlere end 55 britiske parlamentarikere har slået alarm, efter at den konservative eksminister Anna Soubry i går blev overfuset foran parlamentet i London.
Under et liveinterview blev Anna Soubry beskyldt for at være både ”nazist” og ”løgner” af en gruppe tilhørere, der også fulgte efter hende, da hun gik tilbage til parlamentsbygningen.
Her blev kun kaldt ”det værste afskum”, og det fik hende efterfølgende til at kritisere politiet for ikke at have grebet ind over for demonstranterne.
The Metropolitan Police er gået i gang med at efterforske, om der blev begået en forbrydelse mod den konservative politiker.
Men sagen har vakt opsigt i det britiske parlament, og i et brev til Cressida Dick, der er politikommissær hos The Metropolitan Police, skriver politikerne nu, at de har ”alvorlige bekymringer om den forværrede offentlige orden og sikkerhedssituationen” foran parlamentet.
Skældsord og trusler- I månedsvis har folk med forskellige politiske holdninger til brexit demonstreret fredeligt og roligt.
Men som I betjente udmærket er klar over, er der i den seneste tid opstået en ubehagelig enhed af individer med forbindelser til det yderste eller det ekstreme højre, der i stigende grad tyr til intimiderende og potentielt kriminelle handlinger målrettet parlamentsmedlemmer, journalister, aktivister og folk på gaden, lyder det i brevet.
De understreger, at Anna Soubry ikke er den eneste, der er blevet overfuset foran parlamentet.
Mandag offentliggjorde Owen Jones, der er en fremtrædende, venstreorienteret kommentator, eksempelvis en video på Twitter, hvor han selv bliver råbt efter af brexit-tilhængere foran parlamentet.
Politikerne mener ikke, at politiet gør nok for at beskytte dem, og de anmoder nu om bedre beskyttelse, skriver BBC.
- Det er helt og aldeles uacceptabelt, at parlamentsmedlemmer, journalister, aktivister og almindelige borgere bliver udsat for skældsord, trusler, truende adfærd og angreb, der potentielt kan blive alvorlige, når de skal til og fra arbejde.
Downing Street: UacceptabeltDet er Labour-politikeren Stephen Doughty, der har været tovholder på brevet, og der er både tilhængere og modstandere af brexit, der har sat deres underskrifter på det.
Brevet har sat fokus på den højspændte brexit-debat, der lige nu finder sted i Storbritannien.
I næste uge skal parlamentarikerne stemme om den brexit-aftale, som premierminister Theresa May har forhandlet på plads med EU.
Men aftalen har mødt stor kritik, og den har samtidig sat fokus på de store spændinger, der er mellem brexit-tilhængerne og -modstanderne.
En talsmand for premierministeren understregede, at Anna Soubry-sagen er ”uacceptabel”, og at "enhver politiker frit skal kunne udføre sit job uden risiko for at blive intimideret”.
FacebookTwitterKopier linkEmner:Storbritannien|Theresa May (politiker)|EU-forhold|London|EU




https://www.dr.dk/nyheder/viden/klima/vi-presser-naturen-til-det-yderste-fem-dyr-vi-snart-har-udslettet

KlimaVi presser naturen til det yderste: Fem dyr, vi snart har udslettetFiskeri, krybskytteri og ødelæggelse af levesteder er nogle af årsagerne til, at mange dyr nu uddør.
Jagt og manglende levesteder har gjort, at der kun er 400 individer tilbage af sumatratigeren.
(© WWF-Indonesia)Af Pernille Kjeldgaard Kristensen08.
jan.
2019 kl.
06.
31Bemærk: artiklen er mere end 30 dage gammelLæs opForskere taler om, at den sjette masseuddøen er i gang for verdens arter.
Det gælder både dyr, insekter, svampe og planter.
Og det er i høj grad menneskets skyld.
- Vi mister mange flere arter end før.
Og de “nye” arter, man finder, er jo ikke nye.
De har hele tiden været her.
Vi har bare ikke beskrevet dem før, siger Mads Frost Bertelsen, som er dyrlæge ved København Zoo og adjungeret professor hos Københavns Universitet.
Han forklarer, at masseuddøen skyldes mennesket.
- Mennesket fjerner skove og levesteder.
Der er krybskytteri, der fiskes uforsvarligt, og klimaforandringer ødelægger leveforhold, siger Mads Frost Bertelsen.
Læs også:Dyre- og plantearter er i frit dødsfald over hele klodenOg listen over uddøde dyr er længere end vi aner.
Nogle arter uddør nemlig, før vi kan nå at beskrive dem.
- Det er meget sørgeligt, at naturområder og levesteder for dyrene udryddes før vi overhovedet når at undersøge arterne og beskrive dem.
Det er især gældende for mindre arter, siger han.
Her er fem eksempler på dyr, som vi skal passe ekstra godt på, hvis de skal overleve.
De er desværre blot en håndfuld ud af næsten 3000 dyr, der bliver kategoriseret som kritisk truede.
De eneste kategorier, der er værre, er "uddød i naturen" og "uddød" ifølge IUCNs røde liste, der opgør arters tilstande.
1GolfmarsvinetVaquita (Phocoena sinus) sighting during a joint investigation project with the Marine Mammals Research and Conservation Coordination (National Ecology Institute, México).
(Foto: WW2CT3925 © Thomas A.
Jefferson / VIVA Vaquita)Verdens mindste hval, golfmarsvinet, er også verdens mest truede havpattedyr.
Golfmarsvin lever i Cortezhavet, hvor der ifølge WWF er 30 individer tilbage af arten, og det betyder, at den er kritisk truet.
Den lille hval er et af de dyr, der kunne være gået under vores radar.
Den blev nemlig først opdaget i 1958, og blot 50 år senere er arten altså næsten uddød.
Og vi har kun os selv at takke for den situation.
Det er nemlig fiskeri og forurening af havet, der gør, at golfmarsvin er så truet, forklarer Mads Frost Bertelsen:- Golfmarsvin sidder fast i fiskernes net.
Mange havpattedyr er truet af vores fiskeri.
Vi fanger deres føde, eller de bliver viklet ind i net, liner og kabler.
De drukner, for de kan ikke komme op og få luft.
2SpixaraCyanopsitta spixii Little blue macaw In zoo.
Loro Parque Canary Islands, Spain (© Roger Leguen / WWF)Den blå fugl kender du måske fra animationsfilmen Rio, hvor den tamme spixara-fugl Blu tager på eventyr til Rio De Janerio.
Og en tam spixara er ikke langt fra virkeligheden.
I 2018 uddøde den sidste frie fugl fra arten nemlig.
Den findes nu kun i fangenskab hos private personer og zoologiske haver.
Den kategoriseres altså som uddød i naturen.
Mads Frost Bertelsen forklarer, at det gennem en lang årrække var udbredt at fange spixara for at bruge dem som kæledyr.
- Spixaras forsvinden fra naturen skyldes tab af skov og dermed leveområder, og at de her specifikke papegøjer er blevet fanget, så de kunne bruges som kæledyr, siger han.
Det blev forbudt i Europa i 90’erne at handle med særlige fugle, som fx spixara, men det er ikke alle steder i verden, at samme regler gælder.
Og det har kostet spixara et liv i den fri natur.
Men måske kan fuglen gøre et comeback, som nogle andre fuglearter har formået.
- Vi kan måske opdrætte fuglen i fangenskab og genudsætte den i naturen, siger Mads Frost Bertelsen.
Og i det tilfælde er det positivt, at der er fugle i fangenskab.
- Førhen var zoologiske haver en del af problemet, fordi nogle købte nye dyr uden at tænke på konsekvenserne for arten, siger Mads Frost Bertelsen og fortsætter.
- Men nu har vi set, at der kan laves en fælles indsats mellem både private ejere og zoologiske haver, så arter kan opdrættes og genudsættes i den fri natur.
På den måde er zoologiske haver i dag en del af løsningen.
3SaolaPseudoryx nghetinhensis - Saola 4 to 5 month old female at the Forest Inventory & Planning Institute botanical garden Ministry of Forestry, Hanoi, Vietnam (© David Hulse / WWF)Saolaen er en mystisk art.
Den blev først opdaget af forskere i 1992, da de fandt et mærkværdigt kranie med lange horn.
Arten er helt sin egen, men den kan bedst beskrives som en sammensmeltning af en okse og afrikansk antilope med dens lange horn, brune pels og hvide områder i pelsen.
- Det er overraskende, at så stort et dyr først opdages af forskere i 90’erne.
Lokalbefolkningen har selvfølgelig kendt til den, men den har været ukendt for resten af verden, siger Mads Frost Bertelsen.
Saolaen lever i tæt jungle ved bjergkæden Annamite Range ved Laos og Vietnam.
- Fordi det er et jungledyr er det svært at finde ud af, hvor mange der er.
Jeg vil anslå, at der kun få hundrede individer tilbage, men ingen ved det præcist, fordi arten er så svær at holde styr på, siger han.
Ligesom mange andre kritisk truede dyr, så er saoloens største fjende habitat-tab.
- Junglen bliver fældet, fordi mennesket har brug for at dyrke jorden, bygge veje og boliger.
Og det går ud over saloaen.
Jeg forstår godt, at det er nødvendigt for de mennesker, der bor i områderne, men det er meget hårdt for arten, når den mister sit levested, siger Mads Frost Bertelsen.
4SumatratigerenCamera trap photograph of a Sumatran tiger (Panthera tigris sumatrae) in Indonesia.
(© WWF-Indonesia)Der er under 400 individer tilbage af arten, der lever på den indonesiske ø Sumatra.
Og det er der særligt to årsager til: Jagt og manglende levesteder.
Tigeren jages ulovligt, blandt andet for at knoglerne kan bruges i kinesisk medicin, som mange tror har magiske egenskaber.
Og så må sumatratigeren leve side om side med mennesket - og det er farligt for både tiger og menneske.
Der er nemlig mangel på levesteder, der har plads nok til sumatratigeren.
Der er derfor udpeget reservater, hvor sumatratigeren kan leve i fred og ro.
Men de reservater er ofte tætte naboer med små landsbyer.
- Tigeren kan derfor snuppe både dyr og mennesker fra landsbyerne, og det giver selvfølgelig problemer.
Lokalbefolkningen skyder derfor nogle af tigerne, hvis de kommer ind i landsbyerne, siger Mads Frost Bertelsen.
5Det nordlige hvide næsehornNorthern white rhinoceros (Ceratotherium simum cottoni ), Garamba National Park, Democratic Republic of Congo (Zaire).
Project number: ZR0009 - Arten er reelt uddød.
Sådan lyder dommen fra Mads Frost Bertelsen.
I marts 2018 døde den sidste han fra arten nordlige hvide næsehorn.
Han efterlod to hunner, og det betyder selvsagt, at arten ikke kan føres videre.
Her spiller mennesket også en central rolle i artens forsvinden.
Krybskytteri har nemlig været et stort problem, da dyrets horn er mange penge værd.
Og det har kostet arten livet.
Læs også:Ekstremt truede næsehorn skal reddes af frossen DNAMennesket kan dog stadig nyde synet af individer fra familien hvide næsehorn - det er bare arten sydlige hvide næsehorn, hvor der stadig er flere tusinde individer tilbage.
Arterne ligner hinanden på en prik, men lever forskellige steder i Afrika.
Men hvorfor kan man ikke bare kan parre nordlige hvide næsehorn-hunner med hanner fra det sydlige Afrika?
- Det handler om, hvordan man ser arterne.
Ser man de nordlige og sydlige som den samme art?
Så er det ikke noget problem, siger han og fortsætter.
- Man kan godt få de to arter til at yngle, men hvis man mener, at det er to forskellige arter, så har man lavet en hybrid, siger Mads Frost Bertelsen.
Han mener, at vi må opgive idéen om det nordlige hvide næsehorn som art.
- Det er nok bedre at holde den sydlige art ren, og lade den nordlige gå tabt.
Så kan vi fokusere på at bevare og beholde de sydlige hvide næsehorn, siger han.
FacebookTwitterKopier linkEmner:Dyr|Københavns Universitet|Miljø og natur|Afrika|Indonesien




