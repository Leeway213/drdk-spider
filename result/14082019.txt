https://www.dr.dk/sporten/fodbold/straffesparksafgoerelse-sender-super-cup-titlen-til-liverpool

FodboldStraffesparksafgørelse sender Super Cup-titlen til LiverpoolStillingen var 2-2 efter den forlængede spilletid, så straffespark blev afgørende, da Liverpool slog Chelsea.
Liverpool sikrede sig sejren i den europæiske Super Cup efter straffesparkskonkurrence mod Chelsea.
14.
aug.
2019 kl.
23.
49Bemærk: artiklen er mere end 30 dage gammelLæs opChampions League-vinderne fra Liverpool kan sætte sæsonens første trofæ ind i pokalskabet.
I den europæiske Super Cup mod Europa League-vinderne fra Chelsea vandt Liverpool efter straffesparkskonkurrence på Besiktas Park i Istanbul.
Den unge angriber Tammy Abraham blev skurken for Chelsea, mens målmand Adrian blev helten for Liverpool.
Liverpool havde scoret på sine første fem spark, og Abraham var tvunget til at score for at holde kampen i live.
Hans forsøg næsten midt i målet blev reddet af Adrian, der vogtede buret i skadede Alisson Beckers fravalg.
Chelsea-målmand Kepa havde inden det hånden på to Liverpool-forsøg, men ikke kræfter nok til at forhindre bolden i at gå i mål på sparkene.
Den ordinære spilletid endte 1-1, og i den forlængede spilletid scorede begge hold igen, så stillingen var 2-2 efter 120 minutter.
Kampen blev ledet af franskmanden Stephanie Frappart, og hun blev dermed den første kvinde til at fløjte en stor europæisk fodboldfinale for mænd under Det Europæiske Fodboldforbund (Uefa).
Den opgave løste hun upåklageligt sammen med videodommersystemet (VAR).
Franske Stephanie Frappart (midten) dømte kampen og blev dermed den første kvinde til at fløjte en stor europæisk fodboldfinale for mænd.
Fra starten tegnede sig et billede af, at Chelsea-spillerne var mest motiverede - måske for at revanchere det ydmygende 0-4-nederlag til Manchester United i weekenden.
Liverpool-målmand Adrian, der vogter buret grundet en skade til førstevalget Alisson Becker, blev hurtigt sat på arbejde.
Sammen med træværket holdt han Chelsea fra at score indtil ti minutter før pausen.
Her blev Liverpool-forsvaret atter fanget i ubalance.
Christian Pulisic fandt en fri Olivier Giroud med en fremragende aflevering, og franskmanden sparkede bolden fladt i mål.
Tandløs første halvleg af LiverpoolInden pausen kunne det være blevet 2-0, men med hjælp fra VAR blev en scoring af Pulisic annulleret for offside.
Liverpool var tandløse i første halvleg, men holdet fandt melodien i anden halvleg og udlignede allerede efter to minutter.
Tæt under mål spillede netop indskiftede Roberto Firmino angrebskollega Sadio Mané fri, og senegaleseren fik skovlet udligningen i kassen.
I modsætning til første halvleg havde Chelsea svært ved at få spillet til at hænge sammen.
Et kvarter før tid måtte Chelsea-målmand Kepa diske op med en formidabel dobbeltredning for at forhindre et føringsmål til Liverpool.
Siden fik Chelseas Mason Mount et mål annulleret for offside, mens Sadio Mané brændte en god mulighed i den anden ende.
Fem minutter før enden på den ordinære spilletid blev en ret anonym Andreas Christensen skiftet ud for Chelsea.
Den forlængede spilletid var kun fem minutter gammel, da endnu et samspil mellem Roberto Firmino og Sadio Mané gav et mål.
Senegaleseren drejede bolden helt op i målhjørnet.
Chelseas modsvar kom prompte.
Målmand Adrian lavede et klodset straffespark, og Jorginho udlignede sikkert til 2-2 fem minutter efter Liverpools føringsmål.
På trods af flere muligheder skulle kampen afgøres i straffesparkskonkurrence.
Her var Liverpool-skytterne og målmand Adrian stærkest.
/ritzau/FacebookTwitterKopier link




https://www.dr.dk/nyheder/politik/roede-partier-forslag-om-graensekontrol-er-naivt-og-symbolpolitisk

PolitikRøde partier: Forslag om grænsekontrol er 'naivt' og 'symbolpolitisk'Regeringens ønske om bedre kontrol af grænsen til Sverige møder modstand.
Hvis man pendler mellem Sverige og Danmark, kender man allerede til grænsekontrollen.
Sverige har nemlig grænsekontrol mod Danmark allerede.
Arkivfoto.
Af Sally Frydenlund Larsen14.
aug.
2019 kl.
22.
37Bemærk: artiklen er mere end 30 dage gammelLæs opDanmark skal beskytte sig mod kriminalitet fra Sverige.
Og det skal vi gøre ved at indføre grænsekontrol.
Det var et af statsminister Mette Frederiksens (S) budskaber på et pressemøde, hun afholdt sammen med justitsminister Nick Hækkerup (S) tidligere i dag.
Anledningen til forslaget er, at Købehavns Politi har sigtet to unge, svenske mænd i forbindelse med eksplosionen ved Skattestyrelsen tirsdag i sidste uge.
- Det skal ikke være sådan, at man kan rejse fra Sverige til Danmark og placere dynamit i København, sagde Mette Frederiksen på pressemødet.
Det vil regeringen:Den socialdemokratiske regering vil forbedre politiets værktøjer for at stoppe de eksplosioner, som har ramt København.
Bedre grænsekontrol:Grænsen til Sverige skal beskyttes på en bedre måde uden at ramme pendlerne.
Bedre videoovervågning:Der skal ses på antallet af kameraer i det offentlige rum og politiets adgang til dem.
Bedre nummerpladegenkendelse:Systemet, der kan spotte nummerplader, når en bil passerer et kamera, skal optimeres.
Skærpede straffe:Skærpede straffe for bomber, der er rettet mod offentlige myndigheder.
Kilde: Ritzau.
Forslaget om grænsekontrol er en del af en generel saltvandsindsprøjtning til politiet.
Efter planen skal de nye initiativer og lovgivningen på området stå klar, når Folketinget åbner i oktober.
Radikale: Det er 'lidt naivt'Hvis den socialdemokratiske mindretalsregering vil have indført grænsekontrol, skal Mette Frederiksen først have overbevist sine støttepartier om, at det er en god idé.
Og der kan være langt igen.
Sådan lyder det fra Radikale Venstres retsordfører Kristian Heegaard, der kalder forslaget for "sådan lidt 'pas på, svenskerne kommer'-agtigt".
- Vi skal passe på, vi ikke forfalder til hurtige, fikse løsninger som grænsekontrol på baggrund af enkeltstående sager.
Symbolpolitik som grænsekontrol har generelt ikke løst så meget, så det synes jeg, vi skal være meget påpasselige og tilbageholdende med, siger han.
Kristian Heegaard tror heller ikke på, at politikontrol ved grænsen får svenske kriminelle til at blive hjemme.
-Det er en lidt naiv tilgang.
Hvis man virkelig gerne vil over grænsen mellem Danmark og Sverige, så vælger man bare nogle steder, hvor der ikke lige er grænsekontrol.
Vi har meget kyststrækning, som gør, at man kan komme hertil, så jeg tror ikke, at det her er et forslag, som løser en hele masse på den korte bane.
Presset politiMette Frederiksen skal heller ikke regne med støtte fra Enhedslisten.
Det konstaterer Rosa Lund, der er partiets retsordfører.
- Jeg har svært ved at se, hvordan en grænsekontrol skulle have stoppet de her bombninger ærligt talt.
Jeg tror, den her grænsekontrol er et udtryk for symbolpolitik, siger hun.
Retsordføreren mener også, det er ærgerligt hvis et i forvejen presset politi skal til at bruge ressourcer på at bevogte endnu en grænse.
Kristian Heegaard er nytiltrådt retsordfører hos Radikale Venstre.
- Jeg satser stærkt på, at Mette Frederiksen og Nick Hækkerup kommer til fornuft og godt kan se, at det her er en meget dårlig måde at bruge politiets ressourcer på, siger Rosa Lund.
I SF, derimod, åbner man en dør på klem til regeringen.
- Det er klart, hvis regeringen kan sandsynliggøre, at der er et behov for at øge grænsekontrollen af hensyn til tryghed og sikkerhed, så vil vi se på det.
Det kan vi formentlig også bakke op, men det handler om, hvilke argumenter, der bliver fremlagt, siger retsordfører Karina Lorentzen.
Venstre: København skal ikke være MalmøTonerne er anderledes i det største oppositionsparti, Venstre.
Her er retsordfører Inger Støjberg positivt stemt over for regeringens forslag om grænsekontrol og siger, at Venstre kommer til at "gå konstruktivt" til forhandlingerne med regeringen.
- Det er jo først og fremmest vigtigt, at vi kan leve i tryghed i Danmark.
Derfor vil vi selvfølgelig se positivt på det her, siger hun og fortsætter:- Danmark skal ikke være Sverige og København skal ikke være Malmø.
Vi ser store problemer i Malmø og store problemer i Sverige, sådan skal vi ikke ende i Danmark, og så bliver vi nok nødt til at træffe nogle foranstaltninger.
Inger Støjberg er både positiv over for forslaget om grænsekontrol og om øget overvågning i det offentlige:Det er ikke første gang, forslaget om grænsekontrol mod vores svenske naboer er oppe at vende.
Så sent som i februar foreslog Dansk Folkeparti grænsekontrol på den dansk/svenske-grænse, men forslaget blev ikke stemt igennem.
FacebookTwitterKopier linkEmner:Inger Støjberg (politiker)|Nick Hækkerup (politiker)|Socialdemokraterne|Sverige|Retspolitik




https://www.dr.dk/nyheder/politik/pape-kritiserer-lokke-vk-samarbejdet-er-roget-ned-i-kloakken

Krise i VenstreSe temaPolitikPape kritiserer Løkke: VK-samarbejdet er røget ned i kloakkenPape: Lars Løkke Rasmussen begik en stor fejl, da han under valgkampen kaldte SV-regering en førsteprioritet.
Søren Pape Poulsen var justitsminister i VLAK-regeringen og langer nu kraftigt ud efter Venstres formand og forhenværende statsminister.
14.
aug.
2019 kl.
22.
23Bemærk: artiklen er mere end 30 dage gammelLæs opDen konservative formand, Søren Pape Poulsen, langer ud efter Lars Løkke Rasmussen (V) i et interview til Berlingske.
Ifølge den tidligere justitsminister, var det et "stort svigt" af den daværende statsminister, da han under valgkampen lancerede en SV-regering som en mulighed og senere som Venstres førsteprioritet.
- Det er et svigt, når man dagen før valget siger, at nu har jeg ikke længere det borgerlige Danmark som førsteprioritet.
Farvel til det.
- Farvel til mine regeringspartnere.
Farvel til VK-samarbejdet.
Det hele røg ned i kloakken, siger Søren Pape Poulsen til avisen.
Læs også:Løkke om dramatisk sommergruppemøde: Det har slået nogle gnisterSom Venstreformanden har ageret, mener Søren Pape Poulsen, at det borgerlige Danmark reelt ikke har en statsministerkandidat på nuværende tidspunkt.
Kritik kommer efter V-sommergruppemødeDer har ellers været ganske stille fra De Konservative siden valget.
Ikke meget er blevet sagt om, hvad partiet mente om Lars Løkke Rasmussens udmeldinger om en SV-regering op til valget.
Ifølge Søren Pape Poulsen havde han gået stille med dørene, fordi han forventede, at Venstre på sit sommergruppemøde i sidste uge ville påtage sig rollen som leder af oppositionen.
Se Lars Løkke Rasmussen snakke om, at sommergruppemødet slog gnister heroverI stedet slog Venstres formand fast, at en SV-regering fortsat er noget, partiet ser som en mulighed.
Derfor har Søren Pape Poulsen nu valgt at gå ud med sin kritik, fortæller han.
- Det er hovedrystende, at et parti, der kalder sig Danmarks liberale parti, har som førsteprioritet at komme i regering med Socialdemokratiet.
Forstår ikke udelukkelse af VermundEn kritik, der også går på Løkkes udelukkelse af et samarbejde med Nye Borgerlige.
- Jeg synes, det er meget forkert.
Jeg er enig, når det kommer til Stram Kurs.
Og man skal huske, at de jo også selv sagde, at de ikke tilhørte nogen blok.
Men Nye Borgerlige.
Ja, de har haft nogle skarpe synspunkter.
- Men det må man kunne forhandle om.
Det her med, at deres mandater ikke tæller med, det forstår jeg slet ikke noget som helst af, siger Søren Pape Poulsen.
/ritzau/FacebookTwitterKopier linkEmner:Lars Løkke Rasmussen (politiker)|Søren Pape Poulsen (politiker)|Venstre|Det Konservative Folkeparti|Valg og folkeafstemninger




https://www.dr.dk/nyheder/udland/efter-dom-i-aap-rocky-sag-begge-parter-er-skuffede-men-eksperter-er-tilfredse

UdlandEfter dom i A$AP Rocky-sag: Begge parter er skuffede - men eksperter er tilfredseDen amerikanske rapper er kendt skyldig i vold, men slipper for fængsel.
A$AP Rockys advokat, Slobodan Jovicic, er skuffet efter dagens voldsdom.
Af Sean Coogan14.
aug.
2019 kl.
21.
04Bemærk: artiklen er mere end 30 dage gammelLæs op- Det var sandsynligvis det mildeste udfald, man kunne forestille sig.
Sådan lyder vurderingen fra Dennis Martinsson, ekspert i strafferet til SVT, efter den amerikanske rapper A$AP Rocky i eftermiddag blev kendt skyldig i anklagen om vold i Stockholm, men slipper for fængsel.
Sagen mod A$AP RockyNatten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
5.
juli blev tre af dem varetægtsfængslet, herunder A$AP Rocky.
Her sad de bag tremmer i fire uger.
20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
De tiltalte risikerede op til to års fængsel, hvis de blev kendt skyldige.
Den 19-årige mand, som ifølge tiltalen blev overfaldet, er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
Rapperen og hans to assistenter handlede ikke i selvforsvar, da de slog og sparkede en 19-årig mand, som de var i konflikt med, lyder det i rettens afgørelse.
Læs også:A$AP Rocky kendt skyldig for overfaldMen retten finder ikke, at overfaldet er af en sådan karakter, at en fængselsdom er på sin plads.
De tre har i stedet modtaget en betinget dom.
Den 19-åriges ønske om en erstatning på i alt 139.
700 svenske kroner blev heller imødekommet, og han vil i stedet modtage i alt 12.
500 svenske kroner fra de tre tiltalte.
Men man skal ikke forvente, at den amerikanske rapper jubler over udfaldet af retssagen.
- Vi er skuffede, for vi havde håbet på en frikendelse, siger advokat Slobodan Jovicic, som har forsvaret rapperen, ifølge NRK.
Ifølge advokaten er det for tidligt at sige, om man vil appellere rettens afgørelse.
En ting er dog sikkert, siger advokaten.
At dommen ikke afholder rapperen fra at optræde i Sverige igen.
- Det er 100 procent sikkert, siger advokaten.
Anklager gik efter fængselsstrafDet er dog ikke kun i rapperens lejr, at man ikke rækker armene i vejret efter dagens afgørelse.
Dagens dom er "lidt både og", siger den 19-åriges advokat, Magnus Strömberg, til DR Nyheder.
- Domstolen kom frem til, at der ikke var en nødsituation – det er godt, siger advokaten om rettens afvisning af, at der var tale om selvforsvar, da rapperen og hans to assistenter slog og sparkede den 19-årige mand.
Magnus Strömberg er advokat for den 19-årige mand, og han har blandede følelser om dagens afgørelse.
Med voldsdommen er der oprejsning til hans klient, lyder det, men han er ikke tilfreds med, at der ikke blev fundet bevis for, at den 19-årige blev angrebet med en glasflaske.
Spørgsmålet om glasflasken har påvirket vurderingen af forbrydelsens alvor, lyder det i dagens afgørelse, og glasflasken fyldte også meget i retssagens første dag.
I løbet af retssagen har anklagemyndigheden argumenteret for, at der var tale om vold, og at de tiltalte burde straffes med seks måneders fængsel, mens rapperens forsvarer ønskede en frifindelse.
Tilfredshed blandt eksperterDer er altså skuffelse at spore i begge lejre efter dagens dom.
Men kigger man i stedet på det svenske juridiske landskab, så er vurderingen, at den svenske domstol har lagt snittet ganske fornuftigt.
Det fortæller Anna Gaarslev, DR's Europa-korrespondent, som befinder sig i Stockholm.
- Svenske jurister siger nærmest alle sammen, at det er en god og velunderbygget dom.
At det er en dom, som helt naturligt fejer argumentet om selvforsvar af banen, men som til gengæld tager de mere formildende omstændigheder i betragtning, siger hun.
Hun fortæller, at mange svenskere håber på at kunne komme videre nu, hvor der er sat et punktum i en ellers banal voldssag, der fik en international dimension, da præsident Trump gik ind i den med både tweets, advarsler og ved at sætte en amerikansk topjurist fra udenrigsministeriet på sagen.
Det betød nemlig, at Sverige blev trukket ind i en kontroversiel sag, man ikke ønskede sig.
- Der er mange svenskere, der ønsker sig tilbage til den tid, hvor de var kendt for ligestilling, Volvoer og Abba, siger Anna Gaarslev, efter det svenske retssystem i denne sag er blevet en international affære.
- Det er noget, som en del svenskere er temmelig trætte af.
FacebookTwitterKopier linkEmner:Donald Trump (politiker)|Vold|Retsvæsen|Sverige|Anklagemyndigheden




https://www.dr.dk/nyheder/indland/minister-stensikker-sammenhaeng-mellem-sverige-og-eksplosion-ved-skattestyrelsen

Eksplosioner i KøbenhavnSe temaIndlandMinister: 'Stensikker' sammenhæng mellem Sverige og eksplosion ved SkattestyrelsenMed øget grænsekontrol vil regeringen stoppe svenske kriminelle.
Af Sally Frydenlund Larsen14.
aug.
2019 kl.
22.
01Bemærk: artiklen er mere end 30 dage gammelLæs opKriminalitet kender ingen grænser, og i dag meddelte statsminister Mette Frederiksen (S) og justitsminister Nick Hækkerup (S), at regeringen vil afsøge mulighederne for at indføre bedre grænsekontrol mod Sverige.
Sverige, og i særdeleshed Malmø, har i en længere periode været plaget af bandekriminalitet, eksplosioner og likvideringer.
I går aftes anholdt politiet en 22-årig svensk mand i relation til eksplosionen ved Skattestyrelsen - tirsdag i sidste uge.
En 23-årig svensk mand er samtidig internationalt eftersøgt for sin rolle i sagen.
Justitsminister Nick Hækkerup bekræftede her til aften i TV Avisen, at der er en 'stensikker' forbindelse mellem Sverige og eksplosionen ved Skattestyrelsen - tirsdag i sidste uge.
Bombe plantet af svenskereSkattestyrelsens facade blev ødelagt ved eksplosionen, der var så høj, at ruder knustes og rystede i området.
- Helt konkret i forhold til bomben ved Skattestyrelsen, der er det jo svenskere, der er kørt over og placeret bomben, og så er kørt tilbage til Sverige igen, så der er det jo helt evident, at der er en forbindelse, siger justitsministeren:- Der er stensikker forbindelse i sagen om Skattestyrelsen, og der er jo i øvrigt også andre ting, der indikerer, at der er forbindelse.
De "andre ting", som Nick Hækkerup nævnte i interviewet, er for eksempel det dobbeltdrab på to svenskere, der fandt sted i Herlev i juni, hvor tre svenske teenagere efterfølgende er anholdt.
- Der er nogle banderelationer, som går på tværs af Øresund, og som jo er overordentlig skræmmende, siger justitsministeren.
Chefpolitiinspektør Jørgen Bergen Skov fortæller om de mistænkte svenskere:Svensker tidligere ustraffetDer er nedlagt navneforbud i sagen om bomben ved Skattestyrelsen.
Det er derfor begrænset, hvad offentligheden kan få at vide om de to sigtede svenske mænd - og det er endnu ikke klart om de to har banderelationer.
Den ene er ustraffet, mens den anden har en dom for vold, som han fik efter et slagsmål med en kammerat.
Ifølge DR Nyheders oplysninger bor den 22-årige med sine forældre i en forstad til Malmø.
Til Ekstra Bladets reporter har den anholdtes mor sagt, at hun mener, at hendes søn er uskyldig:- Han er for dum til at lave en bombe, lød det.
Han arbejder på sin fars restaurant, mens den 23-årige har arbejdet på et bilværksted, og stillede i 2014 op til kommunalvalget for et parti på venstrefløjen, skriver TV2.
Det står heller ikke klart, hvad motivet bag eksplosionen var, eller hvordan de to sigtede forholder sig i sagen.
FacebookTwitterKopier linkEmner:Mette Frederiksen (politiker)|Nick Hækkerup (politiker)|Skattestyrelsen|Sverige|Kriminalitet




https://www.dr.dk/nyheder/regionale/sjaelland/gerts-ansatte-tog-stoffer-sendte-en-misbrugsekspert-i-stedet-en

SjællandGerts ansatte tog stoffer: Sendte en misbrugsekspert i stedet for en fyreseddelDirektøren Gert Daar vil have, at der bliver talt om problemet med stoffer på arbejdspladserne.
Af Anne Kathrine Stengaard og Julie Würtz14.
aug.
2019 kl.
20.
15Bemærk: artiklen er mere end 30 dage gammelLæs opFor et halvt år siden greb Gert Daar telefonen og inviterede en misbrugsekspert ud i sit stilladsfirma, Stillads Kompagniet.
Fakta om kokainKokain udskilles fra koka-blade med kemikalier.
Det er et hvidt pulver af krystaller med en let bitter smag.
Derfor kaldes kokain også tit "sne" i folkemunde.
Kokain sniffes gennem næsen, spises, drikkes eller indsprøjtes direkte i blodet.
Kokain påvirker centralnervesystemet på næsten samme måde som amfetamin, dvs.
, at det virker stimulerende, opkvikkende og appetitnedsættende.
Umiddelbart efter rusen kan der følge en ganske voldsom nedtrykt sindstilstand.
Kokain kan medføre en hurtigt indtrædende psykisk afhængighed, som præges af en voldsom trang til igen at indtage stoffet for at opnå dets rus virkninger.
Firmaet oplevede det problem, at nogle af de ansatte tog stoffer – særligt kokain.
- Der var et sjak, der blev taget i at sidde og sove i lastbilen et par gange, så jeg kaldte dem til samtale og spurgte dem direkte, om de havde problemer med stoffer, fortæller direktøren i Stillads Kompagniet, Gert Daar.
- Der blev helt stille, og så sagde de, at det gjorde de i weekenderne.
Det kom bag på mig, for det var nogle mennesker, jeg ikke havde regnet med tog stoffer, fortæller han.
Gert Daar oplevede også at have lånt en medarbejder penge til en bil.
Penge, som han senere fandt ud af, var brugt til at afbetale en narkogæld.
Droppede fyreseddelHvor andre arbejdsgivere måske havde sendt medarbejderne en fyreseddel, fik episoderne i stedet Gert Daar til at kontakte en misbrugsekspert, som kom ud i firmaet og holdt oplæg for medarbejderne.
- Jeg synes i bund og grund, at jeg har nogle gode medarbejdere.
Og dem vil jeg gerne holde på.
Vi kan alle sammen komme ud i problemer, siger Gert Daar.
Og reaktionen fra medarbejderne på mødet med misbrugseksperten har også næsten udelukkende været positiv.
Hvis ikke du kan stole på, at din makker er ved sine fulde fem, så er du på røven.
Poul Larsen, stilladsmedarbejder- Det har haft stor betydning for medarbejderne, at udfordringerne er kommet op til overfladen.
Vi kan snakke om det nu.
Det kunne vi ikke før, siger Jack Olsen, der er arbejder i Stillads Kompagniet.
Hans makker Poul Larsen supplerer.
- Sikkerheden på stilladset er alfa og omega.
Hvis ikke du kan stole på, at din makker er ved sine fulde fem, så er du på røven.
Eller hvis jeg ikke er ved mine fulde fem og taber et hegn ned i hovedet på ham, så dør han.
Intentionen med et besøg fra misbrugseksperten er, at de ansatte bliver opmærksomme på, at de også kan komme ud af problemet og få noget hjælp.
- Jeg ser som arbejdsgiver, at hvis folk kommer ud i sådan nogle problemer, så yder de heller ikke ligeså meget på arbejdet.
I stedet render de rundt og er til fare for sig selv og andre.
Vi arbejder oppe i højderne, og hvis de falder ned, så er der ikke noget at gøre.
Jeg vil nødig være den, der ringer hjem til deres pårørende, siger Gert Daar.
Glad for at bryde tabuetMedarbejder Poul Larsen mener også, at mødet med misbrugseksperten har gjort en forskel på arbejdspladsen.
- Det er skidegodt, at Gerttog det initiativ.
Han har fjernet tabuet og den hvisken, der var i krogene.
Han har givet os muligheden for at tage hånd omkring problemstillingerne i stedet for at blive dunket oven i hovedet med en spade.
Poul Larsen oplever også, at det er blevet lettere for kollegerne at tale internt om problemet med stoffer.
Et problem, som han har mødt på flere byggepladser.
- Vi møder det ofte ude på arbejdspladserne, men nogle er bedre til at skjule det end andre, siger han.
Jack Olsen, Gert Daar og Poul Larsen er alle tilfredse med den åbne dialog om misbrug i firmaet, så det kan stoppes.
Det skræmmer Gert Daar, at medarbejderne så let kan få fat i det hvide pulver.
- Mine medarbejdere fortæller, at det er lige så let som at gå til bageren og købe en basse.
’Kokain har erstattet alkohol’Der findes ingen tal på, hvor udbredt kokain og andre euforiserende stoffer er på arbejdspladserne.
Misbrug på arbejdspladsen er nemlig ofte rigtig svært at opdage, fortæller overlæge i Stofrådgivningen og misbrugsekspert Henrik Rindom.
Det var ham, der holdte oplæg for medarbejderne i Stillads Kompagniet.
- Hvis personen sidder i et ret betroet job, er stresset og ikke har fået sovet, kan den her gruppe af borgere godt tage kokain.
De tager ikke så meget, som hvis man sidder i et festligt lag.
De tager kun i små doser, så de er lidt mere vågne, fortæller Henrik Rindom.
Vi kan se, at alkohol næsten er kommet helt ud fra arbejdsmarkedet, men i stedet er der kommet nogle stoffer ind som kokain, amfetamin og hash.
Henrik Rindom, overlæge i Stofrådgivningen og misbrugsekspert.
Han fortæller også, at det er svært at afgøre, hvor stort problemet med stoffer er, når der ikke findes nogle konkrete opgørelser.
- Alkohol næsten er kommet helt ud af arbejdsmarkedet, men i stedet er der kommet nogle stoffer ind som kokain, amfetamin og hash.
Vi møder personer med et kokainforbrug i alle faggrupper, understreger Henrik Rindom.
Han vurderer, at en mulig løsning på problemet kan være, hvis arbejdspladserne har en fællestillidsmand med speciale i stoffer, som medarbejdere med et problem diskret kunne henvende sig til og få hjælp fra.
I et skriftligt svar fortæller Arbejdstilsynet til DR, at det ikke er deres oplevelse, at alkohol og stoffer er typiske problemer på byggepladsen.
Dertil skriver de.
- Arbejdsgiveren skal altid sikre, at de ansatte kan udføre arbejdet sikkerheds- og sundhedsmæssigt fuldt forsvarligt.
Det betyder blandt andet, at de ansatte ikke er påvirket af alkohol eller stoffer, så de kan være til fare for dem selv eller andre.
FacebookTwitterKopier linkEmner:Arbejdsmarked|Brug af euforiserende stoffer|Arbejdspladser|Stofrådgivningen|Arbejdstilsynet




https://www.dr.dk/sporten/fodbold/kvindeligaen/broendbys-kvinder-sejrer-snaevert-i-odense

KvindeligaenBrøndbys kvinder sejrer snævert i OdenseBrøndby vandt 2-1 i Odense, mens FC Nordsjælland spillede sig op som rækkens førerhold.
Af Mathias Hauge Jacobsen14.
aug.
2019 kl.
20.
47Bemærk: artiklen er mere end 30 dage gammelLæs opOnsdag aften var der fuldt program i kvindernes bedste fodboldrække.
Og her hentede Brøndby blandt andet en snæver 2-1-sejr i Odense.
Kvinderne fra den københavnske vestegn var på forhånd store favoritter mod OdenseQ, men der skulle et straffespark til, før gæsterne fik gang i målscoringen.
Nanna Christiansen eksekverede fra 11-meterpletten – og det til perfektion.
Og så var Brøndby i front med 1-0 efter et kvarters spil.
Kort efter var selvsamme Nanna Christiansen tæt på at fordoble scoringen, da hun tæt under mål modtog bolden.
Offensivspilleren manglede dog kvalitet i sin afslutning, og hun tordnede bolden langt over mål.
Brøndby var generelt dominerende, men fodbold er som bekendt et spil, hvor man skal kende sin besøgelsestid.
Det gjorde Brøndby ikke, og så kunne Cecilie Fløe udligne kort inde i anden halvleg.
Det fik dog ikke større konsekvenser, end at målet ikke blev holdt rent.
For med 20 minutter igen på stadionuret var Nicoline Sørensen på pletten.
Forarbejdet stod Josefine Hasbo for, og så var det for Nicoline Sørensen bare om at sparke bolden det sidste stykke over stregen til slutresultatet 2-1 til Brøndby.
Rivalerne fra Fortuna snubledeBrøndbys evige rivaler fra Fortuna Hjørring skuffede stort længere nord på.
På eget græs var de ellers også store favoritter i aftenens opgør mod Thisted.
Gæsterne ville det dog anderledes, og ganske overraskende var det Thisted, der bragte sig foran midtvejs i første halvleg ved Malene Sørensen.
Føringen blev dog udlignet ti minutter før pausen, da Emma Snerle sendte bolden i kassen til 1-1.
Men mere blev det ikke til for værterne, som dermed smed dyrebare point i toppen af ligaen, hvor Brøndby nu er gået forbi Fortuna Hjørring på rækkens fjerdeplads.
KoldingQ smed både føring og førsteplads i AarhusI Aarhus var rækkens tophold, Kolding Q, på besøg hos VSK.
Og her lignede det hurtigt tredje sejr af tre mulige for koldingenserne.
Fire minutter var der blot spillet, da Sofie Thrane Hornemann omsatte en friløber til 1-0.
Kort efter fik gæsterne så tilkendt et straffespark, men fra pletten svigtede skarpheden hos Louise Eriksen, der måtte se sit spark reddet af VSK-keeper Katrine Svane.
KoldingQ-anfører Louise Eriksen - her i aktion mod Brøndby - brændte straffespark, da holdet måtte nøjes med 1-1 i Aarhus onsdag aften.
Den potentielle tomålsføring blev i stedet til 1-1 kort efter pausen ved Jannie Thomsen.
Og værre blev det for KoldingQ, da Carola Schneider blev udvist efter at have modtaget sit andet gule kort med godt ti minutter igen.
En spiller i undertal kunne gæsterne ikke komme tilbage på sejrskurs, og derfor måtte KoldingQ nøjes med 1-1.
Et resultat, der gør, at klubben nu har måttet give afkald på ligaens førsteplads.
Øverst i tabellen finder vi onsdag aften nemlig i stedet oprykkerne fra FC Nordsjælland.
Holdet, der i sidste uge fik tildelt en skrivebordssejr over Brøndby, hentede således tre point i Ballerup, hvor det blev til en sejr på 1-0 over BSF.
Simone Andersen blev med sit mål efter små 20 minutter matchvinderen, der kunne sende Farum-klubben op på ligaens førsteplads, hvor FC Nordsjælland nu har hentet syv point i sæsonens første tre kampe.
Det samme antal som KoldingQ, der dog har en dårligere målscore end nordsjællænderne.
Sæsonens fjerde spillerunde afvikles i weekenden, hvor der er tre kampe på programmet lørdag, inden Fortuna Hjørring og Brøndby mødes søndag.
FacebookTwitterKopier linkEmner:Brøndby|Fodbold|FC Nordsjælland|Fortuna Hjørring|Odense




https://www.dr.dk/sporten/cykling/danmark-rykker-frem-og-scorer-stort-hold-til-vm-i-cykling

CyklingDanmark rykker frem og scorer stort hold til VM i cyklingEM-femteplads til Michael Mørkøv og mistede point til Simon Yates sender Danmark frem på verdensranglisten.
Michael Mørkøv (th.
) sprintede sig til en femteplads ved EM i landevejscykling.
En femteplads, der var med til at sikre Danmark otte pladser på holdet ved det forestående VM.
14.
aug.
2019 kl.
18.
21Bemærk: artiklen er mere end 30 dage gammelLæs opDanmark får otte ryttere - det maksimale - med i mændenes landevejsløb ved det kommende VM i cykling i slutningen af september i England.
På den opdaterede verdensrangliste sniger Danmark sig lige akkurat forbi Storbritannien og ind på tiendepladsen.
Derfor får Danmark otte ryttere med frem for seks ryttere.
Sidste år havde Danmark også otte ryttere med ved VM.
Det er resultaterne ved sidste uges EM, der har sendt Danmark det afgørende skridt foran briterne på verdensranglisten.
Michael Mørkøvs femteplads ved EM tippede vægtskålen over i danskernes favør.
Femtepladsen udløste 100 point til verdensranglisten.
Samtidig nød danskerne godt af, at Simon Yates mistede de 370 point, som han scorede i samme periode sidste år.
Fuglsang dansk topscorerNationernes verdensrangliste udregnes ved at lægge de individuelle verdensranglistepoint sammen for de otte bedste ryttere fra hver nation.
Her er Jakob Fuglsang dansk topscorer foran Kasper Asgreen og Michael Valgren.
Den individuelle verdensrangliste baserer sig på point indsamlet gennem det seneste år.
Danmark er cirka 145 point foran Storbritannien.
Verdensranglisten toppes af Frankrig foran Belgien, Italien, Holland og Spanien.
/ritzau/FacebookTwitterKopier linkEmner:Jakob Fuglsang (cykelrytter)|Kasper Asgreen (cykelrytter)|Storbritannien|Cykelsport|Belgien




https://www.dr.dk/nyheder/udland/47-drab-i-weekenden-blodig-bandekonflikt-haerger-cape-town

Udland47 drab i weekenden: Blodig bandekonflikt hærger Cape TownBandekonflikten i den sydafrikanske millionby er langt fra slut, selv om militæret er sat ind.
I Cape Town ransager soldaterne borgernes hjem i kvarteret Lavender Hill.
Af Catharina Maria Skov Lassen14.
aug.
2019 kl.
20.
33Bemærk: artiklen er mere end 30 dage gammelLæs opHvide sandstrande og smuk natur.
For mange er drømmen om Cape Town drømmen om et ferieparadis.
Men landet er splittet i to.
Elendigheden præger landets borgere, og i byen Cape Town er der en høj andel af arbejdsløshed.
Og så er byen altså en af de voldeligste i verden.
- Hvis du laver en liste over de mest dødelige byer i verden, så er Cape Town en af dem, lyder det fra DR's afrikakorrespondent, Søren Bendixen.
Bag det ellers så idylliske ydre gemmer der sig aktuelt også en blodig bandekonflikt, som indtil videre har kostet mere end 2.
000 mennesker livet.
Alene i løbet af weekenden mistede 47 mennesker livet som led i konflikten.
Grene tilbage til apartheidI kvarteret Lavender Hill står boligblokkene på rad og række.
Kvarteret bliver også kaldt ”Narco surburbs” (narko-forstæder red.
) af de lokale på grund af det primære levegrundlag i bydelen.
I kvarteret fylder stofferne meget for beboerne.
Og det er grundlaget for hele konflikten.
Banderne regulerer i området, derfor udøves der kriminalitet.
Kampene, som foregår i området, opstår, fordi banderne kæmper om retten til at sælge metamfetaminDRs Afrikakorrespondent, Søren Bendixen.
Før apartheid var Cape Town en stor blanding af forskellige mennesker og etniciteter, men da raceopdelingen blev landets styreform, blev en stor del af sorte og farvede i landet sendt ud i forstæderne.
Området blev apartheids losseplads.
I forstæderne var der ikke et egentlig samfund, og autoriteter og infrastruktur måtte opbygges på ny af tilflytterne, fortæller Søren Bendixen.
- Banderne regulerer i området, derfor udøves der kriminalitet.
Kampene, som foregår i området, opstår, fordi banderne kæmper om retten til at sælge metamfetamin, siger Søren Bendixen.
I Cape Town bliver huse gennemsøgt for våben og stoffer.
 Over 1.
300 soldater er sat på gaden i Cape town for at stabilisere byen.
 Militære patruljer går gennem området ved Lavender Hill, og ransager huse.
 Med store pistoler står politimændende synligt i gadebilledet.
1 / 4I Cape Town bliver huse gennemsøgt for våben og stoffer.
1 / 4Over 1.
300 soldater er sat på gaden i Cape town for at stabilisere byen.
2 / 4Militære patruljer går gennem området ved Lavender Hill, og ransager huse.
3 / 4Med store pistoler står politimændende synligt i gadebilledet.
4 / 4Ungdommen i forstaden til Cape Town er stærkt præget af den hårde kultur.
Kuglerne flyver gennem luften i de bandeopgør, der udspiller sig på gaderne og efterlader mange dræbte på deres vej.
- Hvis man som ung skal overleve i Lavender Hill, skal man enten flygte eller blive en del af en bande, fortæller Søren BendixenMiljøet skaber hårde kår for de unge, som vokser op i "en krigslignende situation", forklarer korrespondenten.
Blodig weekendI juli besluttede regeringen at indsætte de nationale militære styrker for at få styr på de interne stridigheder i byen.
Ind i byen kørte store brune vogne med soldater iklædt camouflagefarvede dragter.
Med sig bragte de geværer og et håb om kontrol, men sådan blev det ikke.
Læs også:Ekspert 25 år efter apartheids afskaffelse: Det var et helt vildt dødsdømt projektWeekendens 47 dødsfald er det højeste antal, siden soldaterne blev indsat i byen, forklarer Søren Bendixen.
- Der fortælles, at der er blevet arresteret over 1.
000 mennesker, og at man har forhindret meget kriminalitet, men virkeligheden er en anden, siger Søren Bendixen.
Borgerne i kvarteret er glade for, at både politi og militær er på gaden.
Når de er der, forhindres kriminaliteten, men når de forsvinder, strømmer banderne ud på gaden endnu engang.
Den seneste udvikling tyder det på, at byens håndtering ikke er løsningen, siger Søren Bendixen.
- Når der i weekenden er 47 dræbte, så er løsningen nok en anden.
FacebookTwitterKopier linkEmner:Cape Town|Kriminalitet|Sydafrika|Organiseret kriminalitet|Militær




https://www.dr.dk/nyheder/regionale/midtvest/mejetaerskerne-staar-stille-aarets-hoest-risikerer-drukne-i-regn

Midt- og VestjyllandMejetærskerne står stille: Årets høst risikerer at drukne i regnI store dele af Jylland står markerne under vand.
Af Helge Røjle og Maiken Friis Lange14.
aug.
2019 kl.
18.
52Bemærk: artiklen er mere end 30 dage gammelLæs opLandmændene havde egentlig udsigt til en flot høst ovenpå sidste års tørke.
Men voldsomme regnmængder i august har stoppet mejetærskerne og skabt seriøs bekymring for høsten hos landmændene.
Tørken 2018Tørken i 2018 kostede dansk landbrug et direkte økonomisk tab på 4,1 milliarder kroner.
Kilde: Institut for Fødevare- og Ressourceøkonomi, Københavns UniversitetIkke mindst i store dele af Jylland, hvor det har regnet mest.
- Jeg får nervøse trækninger, når jeg kigger på mine marker, siger Morten Yde, som er landmand ved Snedsted i Thy.
Allerede halvvejs gennem august er der nogle steder i landet faldet, hvad der svarer til en hel måneds nedbør, skriver DMI.
Det gør det svært for mejetærskerne at køre på markerne.
Skybrudene har været hårde ved kornet, siger chefrådgiver i Landbo Thy Michael Riis.
- Kornet står i noget blankt vand, og det kan nemt tage skade.
Det kan nemt lægge sig ned, så det bliver rigtig svært at samle kornet op, siger han.
Nordjylland er hårdest ramtEn tredjedel af høsten i hele landet er allerede i hus, skriver Landbrugsavisen.
Mest i det sydøstlige Danmark, hvorimod i Nordjylland er man knapt nok begyndt på de vigtigste kornsorter vinterhvede og vårbyg, fortæller Michael Riis.
- Vi mangler stadig at få rigtig meget korn høstet.
Langt det meste korn er ved at være høstklar, så vi venter bare på noget godt høstvejr.
Efter en lang tørkeperiode sidste år, hvor mange landmænd tabte penge, vil et godt høstår falde på et tørt sted, siger landmand Morten Yde.
For ham og de andre landmænd er situationen dobbelt ærgerlig, fordi kornet står så flot i år på de våde marker.
- Jeg er rigtig ked af, at der står nogle fantastiske afgrøder derude, som vi havde glædet os meget til at bjærge.
Det er godt nok en udfordring nu, siger han.
Michael Riis fra Landbo Thy regner med, at tre dage med tørvejr kan gøre markerne klar til at blive høstet.
DR's vejrudsigt lover dog mere regn både torsdag og lørdag, så mange landmænd kommer helt sikkert til at betale ekstra for tørring af kornet, når det engang bliver bjærget, siger Michael Riis.
FacebookTwitterKopier linkEmner:Landbrug|Jylland|Vejret|LandboThy|Danmarks Meteorologiske Institut




https://www.dr.dk/nyheder/viden/teknologi/trekants-dating-app-afsloerer-brugernes-private-billeder-og-intime-data

TeknologiTrekants-dating-app afslører brugernes private billeder og intime dataDet er ikke første gang, en dating-app afslører sine brugeres hemmeligheder- 3Fun har formentlig den dårligste sikkerhed, jeg nogensinde har set ved en dating-app, siger IT-sikkerhedsekspert )Af Chris Lehmann14.
aug.
2019 kl.
20.
00Bemærk: artiklen er mere end 30 dage gammelLæs opDet er altid dårligt nyt, når apps med personlige data ikke er sikre.
Og det er nu gået galt for appen 3Fun, der beskriver sig selv som "den bedste måde at møde 'frisindede' partnere til bl.
a.
trekanter"Et hold af amerikanske it-sikkerhedseksperter fra virksomheden Pentestpartners har nemlig kortlagt, hvordan 3Fun, der er fyldt med dybt personlige data, har tilladt alle og enhver at følge med i brugernes adfærd.
Pentestpartners beskriver i et blogindlæg, hvordan de kunne hacke sig ind på appen og hente gps-oplysninger, offentlige og private billeder fra appen samt systematiske data om brugernes navn, køn, alder og seksuelle præferencer.
Det er virkelig krænkende, hvis din nabo eller arbejdsgiver finder ud af, at du er aktiv på sådan en appAnette Høyrup, Seniorjurist, Forbrugerrådet TænkDet betyder, at Pentestpartners kunne kortlægge kønsfordelingen i appen (fire ud af fem brugere er mænd) og se, hvor hver enkelte bruger befinder sig lige nu og her - helt ned til den specifikke adresse.
- 3Fun har formentlig den dårligste sikkerhed, jeg nogensinde har set ved en datingapp, siger Ken Munro, der er direktør i Pentestpartners, til Techcrunch.
Din dating-app har dine intime dataOg så stort et sikkerhedsbrist er særligt alvorligt, fordi det er en dating-app, forklarer Anette Høyrup, der er seniorjurist i Forbrugerrådet Tænk.
- Det er data fra din mest private, intime sfære, der deles med omverdenen.
Det er virkelig krænkende, hvis din nabo eller arbejdsgiver finder ud af, at du er aktiv på sådan en app, siger hun og fortsætter:- Du skal derfor være ekstra opmærksom på sikkerheden i de her apps, som har meget private oplysninger.
Efter sagen er kommet frem, har 3Fun ifølge Pentestpartners rettet op på sikkerheden.
Hvem stoler du på?
Men 3Fun er langt fra den eneste dating-app, der har haft udfordringer med at beskytte brugernes oplysninger.
Amerikanske myndigheder har advaret om, at dating-appen Grindr, der primært er rettet mod LGBTQ+-personer, kan udgøre en trussel mod USA's nationale sikkerhed, fordi appen er blevet solgt til et kinesisk firma.
Frygten er, at den kinesiske regering nemt kan få fat i særdeles intime oplysninger.
Det gælder både information om, hvad kinesere laver i udlandet, men også privat materiale om ansatte i den amerikanske stat, der kan bruges til afpresning.
Desuden har det i årevis været muligt, gennem uautoriseret adgang til Grindrs data, at afsløre brugernes præcise positioner samt forfalske sin egen placering.
Derudover har der været en række datalæk som følge af hackerangreb, blandt andet på den jødisk orienterede dating-app JCrush og Donald Daters, som er rettet mod konservative.
Slet din app, når du har scoretDatalæk på netop dating-apps kan være meget alvorlige.
For udover dit navn, billede og alder (og hiv-status og seneste hiv-tjek, hvis du bruger Grindr), så kan din opførsel på appen også fortælle meget om dig.
Din seksuelle orientering kan dataen vise ved at indsamle, hvilke brugere du søger efter og liker.
Og ved at se på din adfærd kan den også danne et mønster over dine præferencer.
Den kan altså aflure, hvad du er interesseret i.
Anette Høyrup forklarer, at du derfor altid skal tænke over it-sikkerheden, når du går om bord i en dating-app.
- Hvis du vil bruge de her apps, så skal du tænke over, hvad du deler, siger hun og fortsætter.
- Dernæst skal du tjekke din telefons indstillinger, for der kan du typisk blokere nogle måder, appen indsamler data på.
Du kan for eksempel vælge kun at dele din placering, når appen er åben og aktiv.
Og så tilføjer hun, at det er en god ide at slette ens profil, data og afinstallere appen, når man ikke længere skal bruge den.
FacebookTwitterKopier linkEmner:Samliv og børn|IT-branchen|Forbrugerrådet|Kina|USA




https://www.dr.dk/nyheder/regionale/trekanten/kaos-i-kolding-kommunen-fyrer-direktoer-og-jagter-180-millioner-kroner-i

TrekantområdetKaos i Kolding: Kommunen fyrer direktør og jagter 180 millioner kroner i besparelserSocialdirektør i Kolding Kommune forsøgte at holde kæmpe overforbrug skjult og står nu uden job.
Kolding Kommune skal på jagt efter penge.
 Signe Heiredal)Af Jeppe Ligaard, Søren Rahbek og Rasmus Dyrberg Hansen14.
aug.
2019 kl.
17.
49Bemærk: artiklen er mere end 30 dage gammelLæs opPolitikerne i Kolding Kommune har helt ekstraordinært besluttet at genåbne dette års budget for at finde besparelser, der skal udligne en del af kommunens massive overforbrug.
Da politikerne i Kolding Kommune sidste år lagde budgettet for årets udgifter, var det forventet, at de blev nødt til at tage ti millioner kroner fra kommunens kassebeholdning for at få det hele til at gå op.
Men virkeligheden er en ganske anden.
På et møde i aftes i Kolding Kommune fremgik det, at der skal tages hele 190 millioner fra kassen, hvis tingene skal hænge sammen.
Det er en fejl af de grovere, som revisoren også skriver, og det må selvfølgelig ikke ske.
Jørn Pedersen, borgmester, Kolding Kommune (V)Overforbruget i Kolding Kommune har været kendt i nogen tid, hvor særligt socialområdet har brugt markant flere penge, end det var tiltænkt.
Socialudvalgene i kommunen overskred budgetterne med 57,9 millioner kroner i 2019.
Det har kostet socialdirektør Lars Rasmussen jobbet, efter at det er kommet frem, at han har forsøgt at få tallene til at se pænere ud, end de var.
Kommunens revisor har nemlig konstateret, at socialforvaltningen overførte regninger for 19,3 millioner kroner fra 2018 til 2019.
På den måde blev den reelle størrelse af overforbruget i forhold til budgetterne holdt skjult, og det lignede, at 2018 havde haft et bedre resultat, end tilfældet var.
Det var Lars Rasmussen, der var ansvarlig for den manøvre, og han har lavet en fratrædelsesaftale med kommunen.
- Det er en fejl af de grovere, som revisoren også skriver.
Det må selvfølgelig ikke ske, siger borgmester i Kolding Kommune Jørn Pedersen (V), der dog ikke direkte vil kalde det regnskabsfusk.
Kolding i kriseDe økonomiske skandaler har klæbet til Kolding i år, og tidligere har både en økonomichef, en skolechef og en uddannelsesdirektør mistet jobbet som følge af overforbrug i flere af kommunens udvalg.
Læs også:Efter overforbrug på 29 mio.
kr.
: Kolding Kommune fyrer tredje chef i rækkenSagerne ærgrer borgmester Jørn Pedersen (V), og det giver anledning til overvejelser- Selvfølgelig skal vi have tillid til, at folk kommer med fakta og ikke pynter eller omprioriterer nogle ting.
Det duer ikke, hvis det er et udtryk for en kultur, vi skulle have, men det har jeg overhovedet ikke grund til at antage, siger han.
Tilbage står kommunen så med udfordringen om at finde knap 180 millioner kroner, hvis budgettet skal gå op.
Så nu skal de politiske udvalg tilbage i arbejdslokalet og se, om de kan tage penge fra forskellige poster, som egentlig allerede havde fået sikret deres finansiering for i år.
- Det kan være, at vi situationens alvor taget i betragtning, kan levere noget, siger Jørn Pedersen.
Kommunerne er under presIfølge Roger Buch, valgforsker og ekspert i kommunalpolitik på Danmarks Medie- og Journalisthøjskole, er situationen i Kolding Kommune alvorlig, men ikke nødvendigvis usædvanlig.
De danske kommuner kæmper nemlig gevaldigt med økonomien i disse år, siger han.
- Kommunerne har været presset i temmelig mange år.
Det er usædvanligt at stå med et hul på næsten 200 millioner kroner, men det er ikke unikt.
Det afspejler en generel ubalance i den kommunale verden, som vokser og vokser, siger Roger Buch.
Vi går konstruktivt ind i det her og kigger alle i hvert vores udvalg og ser, om der er noget, vi kan gøre for at rette op på det her underskudHans Holmer, formand for Social- og Sundhedsudvalget (SF)Han peger på det kommunale skattestop fra 2001, der stadig er gældende, som en af de primære årsager.
- Alt tyder på, at ubalancen bliver større og større.
Vi har en række opgaver, der vokser.
Siden 2003 er der eksempelvis kommet 20-30.
000 flere ældre hvert år, og det fortsætter de næste tyve år, siger Roger Buch.
Spareplan klar om en månedDen 17.
september skal økonomiudvalget i kommunen så tage stilling til de spareforslag, der måtte være kommet ind.
- Vi går konstruktivt ind i det her og kigger alle i hvert vores udvalg og ser, om der er noget, vi kan gøre for at rette op på det her underskud.
Her kan ting som ansættelsesstop, anlægsstop og indkøbsstop kan være nogle af de værktøjer, vi gør brug af, blev vi enige om i går, siger formanden for Social- og Sundhedsudvalget Hans Holmer (SF).
Hvis der ikke blev gjort noget for at spare penge, ville Kolding Kommunes pengekasse ende med at være tømt i 2023.
DR har uden held forsøgt at få en kommentar fra Lars Rasmussen.
FacebookTwitterKopier linkEmner:Jørn Pedersen (politiker)|Kolding Kommune|Roger Buch (lektor)|Økonomi|Kolding




https://www.dr.dk/nyheder/detektor/detektor-dr-og-foedevarestyrelsen-skaber-forvirring-om-klimaaftryk-fra-slik-alkohol

DetektorDetektor: DR og Fødevarestyrelsen skaber forvirring om klimaaftryk fra slik, alkohol og kaffeDet giver "ingen mening" at sammenligne søde sager med oksekød, fastslår ekspert.
Slik er en mindre klimasynder per kilo end oksekød.
Du skal spise mindst 1,4 kilo slik, hvis du skal sætte det samme klimaaftryk, som når du spiser en bøf af oksekød på 250 gram.
Det viser en beregning fra tænketanken Concito.
Af Sofie Frøkjær, Camilla Stampe og Laura Marie Sørensen14.
aug.
2019 kl.
21.
01Bemærk: artiklen er mere end 30 dage gammelLæs opNår vi står foran hylderne og kølediskene i supermarkedet, kan det være svært at gennemskue, hvilke fødevarer der sætter et stort klimaaftryk, og hvilke vi kan lægge i indkøbskurven med god CO2-samvittighed.
Den seneste uge har ikke gjort forvirringen mindre.
Fødevarestyrelsen har på Twitter og Facebook udråbt alkohol, slik og kaffe til store klimasyndere.
Og dr.
dk gjorde i en overskrift alkohol, kaffe og slik til større klimasyndere end oksekød på baggrund af en rapport fra Aarhus Universitet.
Men kan det passe, at oksekød, som ellers er kendt som en af de største klimasyndere blandt fødevarer, faktisk er mindre belastende for klimaet end alkohol, kaffe og slik?
Detektor er dykket ned i påstandene og rapporten bag.
Hvad skriver Fødevarestyrelsen?
Sådan så Fødevarestyrelsens opslag ud på Facebook 9.
august.
Den 9.
august lagde Fødevarestyrelsen et opslag på sin på Facebook- og Twitter-profil.
Facebook-opslaget har overskriften “Klimavenlig kost", som bliver efterfulgt af følgende påstande:- Vi ved det jo godt: Alkohol, kaffe og slik er ikke sundt.
Men vidste du, at hvis du spiser lidt mindre slik, og drikker mindre kaffe og alkohol, så gør du også vores klima en tjeneste?
Alkohol, kaffe og slik er nemlig store klimasyndere.
Faktisk så ville klimaaftrykket formentlig falde drastisk, hvis alle fulgte Fødevarestyrelsens kostråd.
På Twitter skrev Fødevarestyrelsen samme dag:- KLIMAVENLIG KOST: Alkohol, kaffe og slik er store klimasyndere.
Hvis alle fulgte kostrådene fra @foedevare, ville klimaaftrykket fra vores fødevarer formentlig falde drastisk.
Det er da nemt!
Begge steder linker Fødevarestyrelsen til en artikel fra dr.
dk med overskriften “Alkohol, kaffe og slik er større klimasyndere end oksekød.
”Hvad skriver DR?
Første udgave af artiklen fra dr.
dkArtiklen på dr.
dk med overskriften “Alkohol, kaffe og slik er større klimasyndere end oksekød” blev bragt 8.
august.
I artiklen har DR trukket enkelte tal ud af en rapport fra Aarhus Universitet og fokuseret på dem.
I indledningen står:- Forbrug af oksekød er ofte omdrejningspunktet i hede debatter om vores klimaaftryk.
Men noget tyder på, at vi skal til at vende blikket et nyt sted hen - lige der, hvor tilværelsen virkelig bliver forsødet.
I artiklen sammenligner dr.
dk det klimaaftryk, som oksekød sætter, med det aftryk, der samlet set kommer fra nydelsesmidler, som er et begreb i rapporten fra Aarhus Universitet.
KlimaaftrykKlimaaftryk er et mål for en persons eller et produkts samlede direkte eller indirekte udledning af CO2 og andre drivhusgasser.
Her bliver nydelsesmidler defineret som alkohol, kaffe, te, søde drikkevarer, slik, kage, is og chokolade.
Sammenligningen mellem oksekød og nydelsesmidlerne baserer sig på tal i rapporten fra Aarhus Universitet og viser, at nydelsesmidlerne samlet set udgør 28 procent ud af danskernes samlede fødevarers klimabelastning.
Overfor det står danskernes forbrug af oksekød, der står for mellem 11 og 15 procent af de samlede fødevarer i følge rapporten.
Som læser får man altså det indtryk, at alkohol, slik og søde sager er værre for klimaet end oksekød, som overskriften på artiklen også påstår.
Om det er rigtigt, vender vi tilbage til.
Hvad står der i rapporten fra Aarhus Universitet?
Forsiden på rapporten fra Aarhus Universitet.
I juni i år udkom en 110 sider lang rapport med overskriften “Oksekøds- og kalvekøds klimapåvirkning” fra Nationalt Center for Fødevarer og Jordbrug ved Aarhus Universitet.
Det er forskere fra DTU Fødevareinstituttet og Aarhus Universitet, der står bag rapporten.
Den har til formål at give et samlet overblik over okse- og kalvekøds klimapåvirkning fra stald til stegepande.
Derudover ser rapporten blandt andet på mulighederne for at reducere klimapåvirkningen både fra oksekød og andre dele af danskernes kost.
Rapporten konkluderer, at vi som almindelige danskere kan mindske vores klimaaftryk ved at reducere madspild og vælge kød, der kommer fra malkekvæg frem for kødkvæg.
Vi kan ifølge rapporten også mindske klimaaftrykket ved at skifte oksekød ud med et andet animalsk produkt som svinekød, fisk eller fjerkræ eller ved at skifte kødet ud med et vegetabilsk produkt som rugbrød.
En anden konklusion i rapporten er, at et mindre indtag af nydelsesmidler - altså alkohol, kaffe og søde sager - kan reducere danskernes klimaaftryk.
Som artiklen på dr.
dk refererer, er nydelsesmidler ifølge rapporten ansvarlig for 28 procent af det samlede klimaaftryk fra danskernes mad og drikke.
I rapportens konklusion står:- Hvis man helt undlod at indtage nydelsesmidler, og energien herfra blev erstattet af for eksempel havregryn, ville det samlede klimaaftryk fra mad og drikke kunne reduceres med cirka 25 procent.
Medier som Dagbladet Information og Jyllands-Posten samt Facebookgruppen Klimatosserne har den seneste uge sat fokus på, at rapporten fra Aarhus Universitet er betalt af Kvægafgiftsfonden, og at Landbrug & Fødevarer, Danish Crown og Kødbranchens Fællesråd har været en del af styregruppen bag rapporten.
Klimatosserne lagde dette op på sin Facebookside 11.
august.
Kødindustriens rolle bliver også nævnt i rapporten.
Det står på side tre, at projektet bag er gennemført med støtte fra Kvægafgiftsfonden, og at interesseorganisationen Landbrug & Fødevarer har stået for den overordnede projektledelse.
KvægafgiftsfondenKigger man på Kvægafgiftsfondens hjemmeside står der, at fondens formål er at styrke oksekødssektoren og kvægbrugets udvikling og konkurrenceevne.
På side tre i rapporten står også, at projektets styregruppe har “givet input til identificering af de relevante produkt- og produktionstyper samt gennemførelse af projektet i øvrigt”, og at styregruppen har bestået af to repræsentanter fra Kødbranchens Fællesråd, tre repræsentanter fra Landbrug & Fødevarer, en repræsentant fra fødevarevirksomheden Danish Crown foruden to forskere fra Aarhus Universitet og en forsker fra DTU.
Samtidig står der på side tre i rapporten, at forskerne, der har skrevet rapporten “står inde for beregninger og rapportens konklusioner.
”Hvad siger eksperterne om rapporten?
Oksekøds klimapåvirkning er i fokus i rapporten fra Aarhus Universitet.
Detektor har bedt tre eksperter se på rapporten fra Aarhus Universitet.
Det er Niclas Scott Bentsen, lektor i biomasseressourcer og bioenergi ved Københavns Universitet.
Jannick Schmidt, lektor ved Det Danske Center for Miljøvurdering på Aalborg Universitet.
Og Michael Minter, leder af den grønne tænketank Concitos program om fremtidens fødevarer.
Alle tre eksperter er enige i, at pointen om nydelsesmidlers klimaaftryk fylder en meget lille del i rapporten fra Aarhus Universitet, og at det ikke er rapporten, men medierne - herunder artiklen på dr.
dk - der laver sammenligningen med oksekød.
Ingen af eksperterne kan se eksempler i rapporten på, at forskerne er blevet påvirket af Landbrug & Fødevarer, Danish Crown og Kødbranchens Fællesråd til at drage konklusioner til fordel for kødindustrien.
Men Jannick Schmidt og Michael Minter har alligevel flere kritikpunkter af rapporten.
Deres hovedkritik går på, at rapporten ikke medtager produktionens indirekte arealanvendelse.
Indirekte arealanvendelse er et udtryk for de klimaeffekter, som den danske fødevareproduktion har på arealer uden for Danmark.
Hvis efterspørgslen på oksekød for eksempel stiger i Danmark, vil det betyde en omlægning af arealer, så køer kan græsse, og der kan dyrkes foder.
Det kan potentielt betyde skovrydning et andet sted i verden, som vil få drivhusgasser til at stige.
Michael Minter fra tænketanken Concito siger, at regner man den indirekte arealanvendelse med, vokser klimabelastningen betragteligt.
Men han medgiver samtidig, at der ikke er konsensus om, hvorvidt den indirekte arealanvendelse skal regnes med eller ej.
- I den videnskabelige verden er man ikke blevet enige om, hvordan det præcis skal gøres, og derfor er det selvfølgelig lettere at undlade at regne det med.
Men hvis man regner det med, så er belastningen fra oksekød potentielt tre gange større end det, der fremgår af rapporten, siger Michael Minter.
Et andet kritikpunkt fra lektor Jannick Smith er, at rapportens beregninger tager udgangspunkt i dansk produceret oksekød, som næsten udelukkende er et biprodukt fra mælkeproduktionen: malkekøer og deres afkom.
Ifølge Jannick Schmidt betyder det, at rapporten dels fokuserer på noget, som ikke påvirkes af danskernes oksekødsindtag, og dels at klimaaftrykket undervurderes, fordi man ikke medregner betydningen af importeret kødkvæg.
Hvad siger forskerne bag rapporten til kritikken?
I rapporten fra Aarhus Universitet kan man læse, at hvis danskerne erstattede alle nydelsesmidler som alkohol, slik og kaffe med havregryn, kunne vi reducere vores klimatryk fra fødevarer med 25 procent.
Havregrynen skulle så være uden sukker.
Lisbeth Mogensen er lektor ved Institut for Agroøkologi ved Aarhus Universitet og en af de tre forskere bag rapporten.
Hun bekræfter over for Detektor, at rapporten og projektet bag er støttet af Kvægafgiftsfonden, der støtter forskning inden for kvæg.
- På den måde kan man jo godt sige, at undersøgelsen er betalt af landbruget, men selve arbejdet er udført af uvildige forskere fra DTU og Aarhus Universitet.
De har jo ikke betalt for resultaterne, men for at få lavet undersøgelsen, siger Lisbeth Mogensen.
De har jo ikke betalt for resultaterne, men for at få lavet undersøgelsenLisbeth Mogensen, Aarhus UniversitetHun har læst den debat, der har været om kødindustriens rolle i forhold til rapporten.
- Man lægger op til i debatten, at vi som forskere ikke har lov til at samarbejde med landbruget.
Men hvis man gerne vil gøre noget for at reducere klimaaftrykket i Danmark, så er samarbejdet jo netop vigtigt, for det er den vej igennem, at vi får adgang til data, så vi kan lave gode beregninger, og det giver dem input til, hvor der kan reduceres.
Har de haft redigeringsret på rapportens valg af metoder og konklusioner?
- Nej, ikke på indholdet på nogen måde.
De har haft lov til at redigere det tekstmæssige og forståelsesmæssige i rapporten, men det er forskerne, der står inde for den endelige rapport, og som er ansvarlige for resultaterne.
Betydningen af den indirekte arealanvendelse er ifølge Lisbeth Mogensen ikke medregnet i rapporten, fordi der ikke findes en generelt anerkendt metode til at lave den slags beregninger.
- Jeg kan godt forstå, at der bliver spurgt til det med betydningen af indirekte landanvendelse, da det kan give et relativt stort bidrag til nogle fødevarers klimaaftryk.
Men problemet er, at man endnu ikke har en generelt anerkendt metode.
Og PEFC, der er EU's retningslinjer indenfor miljøvurdering, anbefaler faktisk også, at man endnu ikke regner det med.
Lisbeth Mogensen bekræfter, at rapporten er baseret på danske produktionsdata, og at man ikke har undersøgt, om der er forskel på danske og udenlandske produktionssystemers klimaaftryk.
Samtidig understreger hun, at der i beregningen af oksekødets samlede klimaaftryk er taget højde for transport, og hvilken type af kvæg der importeres.
Er oksekød eller nydelsesmidler den største klimasynder, når vi ser på fødevarer?
- Kigger man på klimaaftrykket per kilo fødevare, så ligger oksekød langt højere end både øl, kaffe og slik.
Men det, som vi har undersøgt, er klimaaftrykket fra en danskers gennemsnitlige forbrug af forskellige fødevarer per dag.
Og her viser det sig, at en stor andel af en danskers klimaaftryk fra mad og drikke kommer fra øl, slik og kaffe og de andre nydelsesmidler.
Men det er stadig sådan, at hvis jeg står overfor valget mellem at skære et kilo oksekød eller et kilo slik ud af min kost, så gør jeg klimaet den største tjeneste ved at skære et kilo oksekød ud?
- Ja, helt klart.
Per kilo kommer det største klimabidrag stadig fra oksekød.
Hvad siger eksperterne om Fødevarestyrelsens opslag?
Fødevarestyrelsens opslag på Facebook fra 9.
august.
Når nu oksekød per kilo er en af de største klimasyndere, er det ifølge flere eksperter problematisk, at Fødevarestyrelsen får udråbt slik, kaffe og alkohol til store klimasyndere i sine opslag på sociale medier.
Klimaaftryk fra fødevarer Rapporten er blandt andet blevet kritiseret for at sammenligne oksekøds klimaaftryk med en pulje af andre fødevarer og konkluderer, at vores forbrug af nydelsesmidler som alkohol og søde sager er mere belastende end forbruget af oksekød.
Her er klimaaftrykket fra de forskellige typer fødevarer:Oksekød: 17,1 CO2 pr.
kgØl: 1,1 CO2 pr.
kgVin: 2,3 CO2 pr.
kgSpiritus: 3,1 CO2 pr.
kgSaft: 0,4 CO2 pr.
kgSodavand: 1,0 CO2 pr.
kgKaffe: 0,3 CO2 pr.
kgTe: 0,2 CO2 pr.
kgKage: 1,9 CO2 pr.
kgSlik: 2,3 CO2 pr.
kgChokolade: 3,1 CO2 pr.
kgKilde: Aarhus Universitet.
Opgørelsen har ikke medtaget indirekte arealanvendelse.
Det skaber forvirring hos forbrugerne, vurderer Michael Minter.
- Det kan jo nemt opfattes som om, at nu skal vi også have dårlig klimasamvittighed over at spise et stykke kage eller drikke et glas vin til aftensmaden.
Det mener jeg ikke, at man skal.
Det bliver et skævt fokus både fra DR’s side, men også fra Fødevarestyrelsens side, når man fremstiller slik og kaffe som en stor klimasynder, siger han.
Det bliver et skævt fokus både fra DR’s side, men også fra Fødevarestyrelsens side, når man fremstiller slik og kaffe som en stor klimasynderMichael Minter, ConcitoBente Halkier, som er professor i sociologi på Københavns Universitet, har forsket i danskernes adfærd, når det kommer til sundhedsråd.
Hun er ikke i tvivl om, at både DR’s dækning af rapporten fra Aarhus Universitet og Fødevarestyrelsens opslag kan være med til at skabe forvirring hos forbrugerne.
- Vi ved fra undersøgelser om sundhedsråd, at folk bliver fuldstændigt overvældede af alle de overskrifter, de læser om mad og sundhed.
De fleste ser bare overskriften og får ikke tjekket op på, hvordan det egentlig hænger sammen.
Resultatet bliver, at mange så slet ikke ved, hvad de egentlig skal rette sig efter, siger hun.
De mange informationer om forskellige fødevarer kan få folk til at miste overblikket og i værste fald blive ligeglade, forklarer Bente Halkier.
Det kan hurtigt blive til ”der kan du selv se, veganer-niece.
Det hjælper ikke en skid”.
Bente Halkier, professor Københavns Universitet- Så begynder folk at tænke, at det alligevel ikke gør nogen forskel, hvad de gør, siger hun.
For nogle forbrugere kan det også betyde, at de nu har et argument for, hvorfor de ikke behøver at skære ned på deres kødforbrug, siger Bente Halkier:- Vi har en meget kødspisende kultur i Danmark, og der er mange danskere, der har meget svært ved at skulle skære ned på deres kødforbrug.
For dem taler sådan en artikel eller et opslag fra Fødevarestyrelsen lige ned i deres argumentation, og det kan hurtigt blive til ”der kan du selv se, veganer-niece.
Det hjælper ikke en skid”.
Hvad siger Fødevarestyrelsen til kritikken?
Slik er en stor klimasynder, skriver Fødevarestyrelsen.
Men det er de eksperter, DR har talt med, ikke enige i.
Vært på Detektor, Camilla Stampe, har interviewet kontorchef i Fødevarestyrelsen, Else Molander.
Tror du, at det kan skabe forvirring, at I går ud og fremhæver tre nye fødevarer, som man nu skal lade være med at spise eller bare spise lidt mindre af, som du siger, når vi nu ved, at der er fødevarer, som har en langt større betydning for klimaforandringerne?
- Jeg tror bestemt ikke, at det forvirrer nogen.
Hvorfor tror du ikke det?
- Fordi folk lytter.
De, der interesserer sig for det her, de følger jo med i debatten, og de hører jo, at den er kompliceret.
Madspild er jo en af de allervigtigste ting, vi kan røre ved, og det ved vi jo godt.
Vi kan jo ikke skrive det hele i et tweet.
Men det er jo jer, der fremhæver, alkohol, kaffe og slik.
.
.
- Det gør vi i det her tweet, og en anden gang har vi fremhævet oksekødet, og en anden gang har vi fremhævet madspildet.
Vi fremhæver også, at man kan spise lokalt og i sæson for, at man kan spare på klimaaftrykket, så vi giver de budskaber løbende, som der kan stå i et tweet.
Vi har talt med en klimaekspert, som siger, at det skaber forvirring og frustration hos forbrugerne, når I laver et opslag som det her, hvor I skriver, at alkohol, kaffe og slik er store klimasyndere.
Især fordi I er en myndighed, som folk faktisk typisk lytter til.
Er det jeres opgave som myndighed at skabe forvirring om, hvilke fødevarer der er bedst at købe, hvis man gerne vil tage hensyn til klimaforandringerne?
Det er selvfølgelig ikke vores opgave at skabe forvirring, og det er jeg bestemt heller ikke enig i, at vi gør.
Else Molander, Fødevarestyrelsen- Det er selvfølgelig ikke vores opgave at skabe forvirring, og det er jeg bestemt heller ikke enig i, at vi gør.
Vi linker direkte til den film, vi har lavet, som viser, hvor mange ting man kan gøre for både at spise sundere og spise mere klimavenligt.
Men hvad nu hvis folk ikke ser jeres film og i stedet bare læser det, I har skrevet, hvor I skriver, at alkohol, kaffe og slik er store klimasyndere.
Hvilket indtryk tror du så, de får?
- At man skal tænke sig om og måske overveje, om man spiser rigtig meget slik, og at det kunne være, at man skulle skære lidt ned på det.
Og så kan det være, at man forhåbentlig kigger lidt dybere ned i teksten og ser, hvad man mere kan gøre, hvis man er interesseret.
Vi hører jo meget om den her debat.
Vi hører om kødet, og vi hører om madspild, så samlet så tror jeg godt, at forbrugeren er klar over, at man skal kigge lidt på det hele.
En anden ekspert, som forsker i sundhed og adfærd, fortæller, at der er ret mange mennesker, som reagerer med afmagt, når de får alt for meget information om, hvad de må spise og ikke må spise.
Og her går I jo ud som myndighed og siger, at det kan godt være, at der er nogle fødevarer, som vi ved er dårlige for klimaet, men nu præsenterer vi nogle flere fødevarer, som man også skal tænke over.
Kan du godt forstå, hvis der er nogen forbrugere, der tænker, ’jeg kan simpelthen ikke overskue det her mere’, og så bliver ligeglade?
- Ja, og det er jo desværre det, vi også ser i forhold til sundhedsbudskaber.
Det er kompliceret.
Men vi gør det jo ikke kompliceret.
Det er jo en kompliceret sag, så vi prøver jo at gøre det så enkelt, som vi overhovedet kan, og så kan det da godt være, at vi kunne gøre det bedre.
Hvad siger eksperterne til DR's artikel?
Ifølge en udregning fra Aarhus Universitet sætter kaffe et klimaaftryk på 0,3 kilo CO2 per kilo kaffe.
Når dr.
dk skriver, at alkohol, kaffe og slik er større klimasyndere end oksekød, er det korrekt, hvis man puljer nydelsesmidlerne, og stiller dem overfor oksekød.
Men både Michael Minter, Jannick Schmidt og Niclas Scott Bentsen er kritiske overfor, at DR i sin artikel sammenstiller en række fødevarer som nydelsesmidler og sammenligner det med en enkelt fødevare, nemlig oksekød.
- Hvis man lavede sammenligningen med hele indtaget af kød og fisk, så er klimabelastningen fra det stadig væsentlig større, end klimabelastningen fra nydelsesmidler, siger Niclas Scott Bentsen.
- Sammenligningen er ikke relevant, for den siger ikke noget om, hvor stor en klimasynder de pågældende fødevarer er.
Med artiklens logik kunne ”frugt, grønt og juice” for eksempel også fremstilles som en større klimasynder end oksekød samlet set – og det giver jo ingen mening, siger Michael Minter.
DR ændrede 12.
august sin rubrik fra “Alkohol, kaffe og slik er større klimasyndere end oksekød” til “Alkohol, kaffe og slik er tilsammen større klimasyndere end oksekød”.
Før rettelsen kunne læsere få indtryk af, at slik i sig selv er en større klimasynder en oksekød, og det er misvisende, siger Michael Minter:- Når DR vælger at fokusere på slik, som er et af de mindst klimabelastende produkter i nydelsesmiddelskategorien, bliver det jo helt skævt at fremstille det som en stor klimasynder.
Ifølge tal fra Aarhus Universitet skal der 5,5 kilo slik til, før man når op på det samme klimaaftryk som 1 kilo oksekød.
Hvad siger DR til kritikken?
DR har justeret sin overskrift på artiklen, siden den blev bragt 8.
august.
Vært på Detektor, Camilla Stampe, har interviewet Mads Damm, der er redaktionschef for dr.
dk.
Jeres artikel bygger på en rapport, som fastslår, at oksekød er en af de fødevarer, der udleder mest CO2.
Alligevel vælger I at fremhæve alkohol, kaffe og slik i artiklen.
Hvorfor?
- Det er jo en efterhånden gammelkendt sandhed, at lige præcis oksekød - når vi taler fødevarer og klimapåvirkning – er en af de helt store poster på klimaregnskabet.
- Vi syntes derfor, at det var interessant at kigge på et andet aspekt, som står i FN’s klimarapport, og som de kilder, vi taler med også henviser til.
Nemlig at noget af det, som danskerne nyder i stor stil - kaffe, alkohol, slik - også sætter et betragteligt klimaaftryk.
Jeg skal spise tre til fem kilo kage eller drikke 17 liter kaffe, hvis det skal svare til samme mængde CO2, som en enkelt bøf på 250 gram udleder.
Synes du godt, at man på den baggrund kan skrive, at alkohol, kaffe og slik tilsammen er større klimasyndere end oksekød?
Synes du, det giver mening at lave den sammenligning?
- Altså, det rent forskningsmæssige vil jeg ikke gå ind i.
Det har jeg simpelthen ikke kompetencen til.
Men jeg synes som sagt, det er relevant at kigge på noget af det, som danskerne nyder i meget stor stil: slik, kaffe og alkohol.
Hvis man har et højt forbrug af det, hvilket mange af os jo har, så sætter det faktisk et betydeligt klimaaftryk.
Det synes jeg er relevant at beskæftige sig med journalistisk.
Men du er med på, at der er en kæmpe forskel?
Fordi det netop er kæmpe mængder sukker eller kæmpe mængder kaffe, man skal droppe, hvis det skal svare til en enkelt bøf.
Det er vel det, der godt kan være svært at forstå, når man læser jeres artikel?
- Ja, det kan godt være svært at forstå, og jeg kan heller ikke afvise, at sammenligningen kan virke ekstrem.
Men jeg synes stadigvæk, det er relevant at sætte fokus på, at der er andre ting, som sætter et betydeligt klimaaftryk end lige præcis oksekød, som vi har talt om rigtig længe og formentlig også vil gøre i fremtiden.
Det er relevant at sætte fokus på, at der er andre ting, som sætter et betydeligt klimaaftryk end lige præcis oksekødMads Damm, redaktionschef for dr.
dkDa vi første gang læser den her artikel på dr.
dk, står der i overskriften at ”Alkohol, kaffe og slik er større klimasyndere end oksekød”, og den overskrift har I så rettet nu.
Hvordan kan det være?
- Vi har ikke rettet overskriften, vi har valgt at opdatere den.
Det gør vi jævnligt med rubrikker på dr.
dk, hvis det er nødvendigt.
Vi fik nogle henvendelser for nogle læsere, som simpelthen havde misforstået overskriften.
- Folk troede, at det var slik, kaffe eller alkohol i sig selv, som havde et større klimaftryk end oksekød.
Så for at undgå, at overskriften simpelthen blev misforstået, opdaterede vi den.
Det er helt normal procedure.
I har også valgt at tilføje en faktaboks i artiklen, hvor der nu står, hvem der har støttet rapporten, og hvem der har været indover arbejdet med rapporten.
Hvorfor var det ikke med i første omgang?
- Det mener jeg også, er en klar fejl.
Det er ingen tvivl om, at vi altid skal deklarere, hvor vi har vores oplysninger fra.
Det er helt normal journalistisk praksis, og noget vi faktisk går temmelig meget op i hos DR Nyheder.
Uanset om det er historier til nettet, til radio eller til tv.
– Vi skal have styr på vores kilder, og det skal være klart for vores brugere, hvor vi har vores oplysninger fra.
Så det var en klar fejl.
Hva’ så nu - rødvin, slik eller bøf på fredag?
Skal du vælge mellem en oksebøf eller et glas rødvin, skal du vælge oksebøffen fra, hvis du vil sætte det mindste klimaaftryk.
Vi kan altså slå fast, at oksekød er en af de største klimasyndere, hvis man kigger på det klimaaftryk, der bliver afsat per kg.
Og at oksekød per kilo er en større klimasynder end både alkohol, kaffe og slik.
Hvis du for eksempel spiser en ribeye-steak på 250 gram, skal du spise 1,4 kilo slik, tre til fem kilo kage eller drikke 17 liter kaffe eller to flasker vin for at have sat det samme klimaaftryk.
Det viser en beregning, som Michael Minter fra Concito har lavet for Detektor med udgangspunkt i tallene i rapporten fra Aarhus Universitet.
Hvis man så vælger at lægge effekten af den indirekte landanvendelse med, skal der endnu større mængder vin, kaffe og slik til at nå op på den samme CO2-udledning som ribeye-steaken.
Når det er sagt, er det ikke forkert, at man kan hjælpe klimaet ved at skære ned på nydelsesmidler som vin, kaffe og slik, som Fødevarestyrelsen og dr.
dk skriver.
Der skal bare langt større mængder til end ved oksekød, og det har kun en effekt, hvis man erstatter nydelsesmidlerne med ingenting eller et produkt, der har en mindre klimabelastning.
FacebookTwitterKopier linkEmner:Fødevarestyrelsen|Fødevarer|Videnskab|Forbrug|Facebook




https://www.dr.dk/nyheder/udland/efterforskere-fodboldstjerne-udsat-kulilteforgiftning-inden-flystyrt

UdlandEfterforskere: Fodboldstjerne udsat for kulilteforgiftning inden flystyrtEmiliano Sala og hans pilot fik en farlig mængde kulilte, inden deres fly styrtede ned i januar.
Sala var netop skiftet fra franske Nantes til Premier League-klubben Cardiff.
Han havde været i Frankrig for at sige farvel til fansene, inden han satte sig ombord på ulykkesflyet.
14.
aug.
2019 kl.
17.
44Bemærk: artiklen er mere end 30 dage gammelLæs opDen argentinske fodboldstjerne Emiliano Sala og hans pilot blev udsat for farlige niveauer af kulilte, inden deres fly styrtede ned i januar 2019 og dræbte dem begge.
Det siger britiske efterforskere ifølge nyhedsbureauet AP.
Læs også:Lig bjærget fra flyvrag er forsvundne Emiliano SalaUndersøgelsesafdelingen for luftfart siger onsdag, at toksikologiprøver viser, at Sala havde et højt mætningsniveau af COHb, en kombination af kulilte og hæmoglobin, i sit blod.
Langt over dødeligt niveauNiveauet befandt sig på 58 procent, og et niveau på mere end 50 procent betragtes generelt som potentielt dødeligt hos et sundt individ, lyder det.
Sala var netop skiftet fra franske Nantes til Premier League-klubben Cardiff, da han var på et kort besøg i Frankrig for at sige farvel til sine tidligere holdkammerater.
Et billede af flyvraget, der blev fundet på bunden af Den engelske kanal.
For at komme hurtigt tilbage satte han sig i et lille enmotorsfly, og det fik altså tragiske konsekvenser.
Flyet styrtede i Den Engelske kanal 21.
januar, og Salas krop blev først fundet to uger senere.
Piloten David Ibbotsons lig er stadig ikke fundet.
/ritzau/FacebookTwitterKopier linkEmner:Storbritannien|Frankrig|Cardiff




https://www.dr.dk/nyheder/indland/haekkerup-aabner-tv-overvaagning-af-flere-offentlige-institutioner

Eksplosioner i KøbenhavnSe temaIndlandHækkerup åbner for tv-overvågning af flere offentlige institutionerRegeringen påtænker flere nye tiltag for at komme eksplosioner i Danmark til livs.
- Jeg tror, det vigtige her er, at vi markerer, at vi ikke vil have et samfund, hvor der sprænger bomber, sagde Nick Hækkerup på dagens pressemøde.
.
Af Mette Mayli Albæk14.
aug.
2019 kl.
18.
42Bemærk: artiklen er mere end 30 dage gammelLæs opJustitsminister Nick Hækkerup (S) åbner nu op for, at flere offentlige institutioner skal have tv-overvågning.
Det siger han i kølvandet på den seneste udvikling i sagen om eksplosioner i København.
- Jeg synes, det er relevant at overveje, om alle relevante offentlige institutioner skal have mulighed for tv-overvågning, siger Nick Hækkerup.
Nick Hækkerup, når man ser overvågningen ude fra den politistation, hvor der er sket en eksplosion, så ligner gerningsmanden en, der godt ved, at han bliver overvåget.
Tror du øget overvågning vil virke mod sådan en mand?
Oprydningsarbejdet efter eksplosionen ved Skattestyrelsen i København for otte dage siden.
- Ja, det tror jeg.
For andre steder i efterforskningsforløbet er der ingen tvivl om, at nogle af dem, der har været inde i de her forløb, er blevet fanget på videokameraer, uden at de har været vidende om, at der var overvågning, siger Nick Hækkerup.
Sammen med statsminister Mette Frederiksen (S) fortalte Nick Hækkerup onsdag eftermiddag på et pressemøde, at regeringen påtænker en række nye tiltag for at komme eksplosioner i Danmark til livs.
Derfor vil justitsministeren nu indkalde Folketingets partier til drøftelser omkring grænsekontrol, forebyggende arbejde og altså også tv-overvågning.
Rigspolitiet udgav i forbindeles med terrorangrebet i Danmark i 2015 en række evalueringer af tv-overvågning i Danmark, og her blev flere udfordringer skitseret.
Blandt andet har politiet ofte svært ved hurtigt at få adgang til overvågningsmateriale samt udfordringer med at få lokaliseret, præcis hvor der sidder tv-overvågningskameraer.
Ønsker skræpede straffePå pressemødet varslede statsministeren også skærpede straffe for at sprænge ting i luften.
En idé, som den nye justitsminister Nick Hækkerup bakker op om.
Nick Hækkerup, dit eget forskningskontor har udgivet en rapport, som jeg læser sådan, at der ikke er belæg for, at højere straffe hjælper på noget.
Hvorfor vil du gerne hæve straffen?
- Det er en af de ældste diskussioner, vi har i retspolitikken.
Når vi straffer, gør vi det, fordi alternativet er, at man hver især vil søge retfærdighed.
Og hvis det var sådan, ville det blive de stærkes ret.
Det ender så i diskussionen om, hvad niveauet for straffen skal være, og her ser det ud som om, at straffen for sprængstoffer er ude af takt med straffen for våbenbesiddelse, siger Nick Hækkerup.
Læs også:Mette Frederiksen: Vi skal beskytte grænsen til Sverige bedreKører man så ikke bare ind i en bygning med en bil næste gang, for så er det der, straffen er lav?
- Jeg tror, det vigtige her er, at vi markerer, at vi ikke vil have et samfund, hvor der sprænger bomber.
Derfor bliver vi nødt til ret hurtigt at være konsekvente.
Det er det, vi prøver på her ved at genetablere trygheden,siger Nick Hækkerup.
FacebookTwitterKopier linkEmner:Mette Frederiksen (politiker)|Nick Hækkerup (politiker)|Socialdemokraterne|Retsvæsen|København




https://www.dr.dk/sporten/cykling/sejrshattrick-af-hurtig-irer-i-binckbank-tour

CyklingSejrshattrick af hurtig irer i BinckBank TourSam Bennett vandt for tredje dag i træk i BinckBank Tour.
Han var marginalt hurtigere end Dylan Groenewegen.
Sam Bennett (i grønt) vandt onsdag for tredje dag i træk sprinten i BinckBank Tour.
14.
aug.
2019 kl.
17.
04Bemærk: artiklen er mere end 30 dage gammelLæs opIreren Sam Bennett (Bora) virker ustoppelig i World Tour-løbet BinckBank Tour.
Onsdag sejrede han på 3.
etape af løbet, og dermed har han indtil videre vundet alle etaper i årets udgave af BinckBank Tour.
Samtidig rundede han et skarpt hjørne med sejr nummer 40 som professionel.
Mens hans første to sejre i løbet var ganske suveræne, var det kun på yderste marginal, at Bennett onsdag slog Dylan Groenewegen (Jumbo-Visma) i spurten.
Onsdagens etape blev indledt med et minuts stilhed for den afdøde cykelrytter Bjorg Lambrecht, der omkom under Polen Rundt i sidste uge.
Undervejs på onsdagens rute passerede feltet Lambrechts hjemby, Knesselare.
Her blev han begravet tirsdag.
Drilsk sving gav decimeret spurtAkkurat som på de to foregående etaper fik et udbrud lov til at køre, men hele tiden med et jagtende felt i kontrol.
Heller ikke et brostensstykke lidt over 20 kilometer før mål skabte den ravage i feltet, der kunne have hjulpet udbryderne.
Det mest drilske for sprinterne var et sving cirka 400 meter før mål, og her opstod der så meget kaos, at det blev en lille og decimeret spurt.
Bennett var på den rigtige side af kaosset, og med få centimeters margin vandt han etapen.
- Jeg skulle holde mig ude af problemer.
Det brugte jeg meget energi på, siger Sam Bennett i et interview vist på Eurosport.
Han fortæller også, at han er stolt over at være den første til at vinde tre etaper i træk i BinckBank Tour.
Ireren fører etapeløbet.
Qua sine tre sejre og medfølgende bonussekunder har han 20 sekunder ned til nummer to og tre, Jasper Philipsen (UAE) og Dylan Groenewegen.
Danske Lars Bak ligger nummer seks i klassementet.
Han er 23 sekunder efter Bennett.
BinckBank Tour er en del af World Touren.
Etapeløbet køres i Belgien og Holland frem til på søndag.
/ritzau/FacebookTwitterKopier linkEmner:Dylan Groenewegen (cykelrytter)|Cykelsport|Eurosport|Visma|Belgien




https://www.dr.dk/nyheder/politik/stoejberg-om-overfyldte-arresthuse-lukning-af-lindholm-goer-det-kun-vaerre

PolitikStøjberg om overfyldte arresthuse: 'Lukning af Lindholm gør det kun værre'Nye regler om meldepligt for udviste kriminelle giver pladsproblemer i arresthuse.
Inger Støjberg holder fast i, at det var det rigtige at stramme regler om meldepligt, selv om det har resulteret i overfyldte arresthuse.
Af Anders Byskov Svendsen14.
aug.
2019 kl.
16.
37Bemærk: artiklen er mere end 30 dage gammelLæs opProblemet med overfyldte arresthuse bliver kun værre, efter den nye socialdemokratiske regering har valgt at droppe planerne om et udrejsecenter på øen Lindholm i Stege Bugt.
Sådan lyder det fra Venstres retsordfører Inger Støjberg.
For Lindholm var netop målrettet udviste kriminelle udlændinge og folk på tålt ophold.
- Den nye regering er selv gået i gang med at gøre problemet meget, meget værre ved at aflyse Lindholm.
Hvis man sendte de her mennesker til Lindholm, så var der langt bedre styr på dem, siger Inger Støjberg.
Som tidligere udlændingeminister stod hun bag de regler, som ansatte i jyske arresthuse nu råber op omkring.
For en stramning af reglerne betyder, at der nu skal markant færre overtrædelser af meldepligten til, før udviste kriminelle og folk på tålt ophold kan varetægtsfængsles og derefter få fængselsstraf.
Det oplever de ansatte i arresthuse lige nu, hvor der er en overbelægning på grund af indsatte, der ikke har overholdt meldepligten.
Inger Støjberg mener ikke, problemet er, at reglerne er strammet for meget.
- At der er udlændinge, der kommer i fængsel, fordi de ikke overholder deres meldepligt, er en rigtig god ting, for vi skal have styr på de mennesker, der skal sendes ud af landet.
Jeg er meget tilfreds med, at vi indførte strammere regler for kriminelle udlændinge, men jeg synes, de skulle have boet på Lindholm, siger hun.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
Brug for flere fængselspladserSamme toner lyder fra Dansk Folkeparti.
Retsordfører Peter Skaarup mener, at regeringen må ud af busken og komme med en plan for, hvad der skal ske, efter Lindholm-planerne er droppet.
- Hvis regeringen ikke vil have en ø, må den finde en anden løsning.
Det eneste, regeringen har gjort indtil videre, er at sige nej til øen.
- Hvis der er problemer med mandskab og plads, må regeringen sørge for, at det bliver tilvejebragt.
Det er helt nødvendigt, at der styr på de mennesker, der er på tålt ophold.
Det er kriminelle, der er udvist, siger Peter Skaarup.
Fængselsbetjentene har skrevet et brev til justitsminister Nick Hækkerup, hvor de gør opmærksom på problemet med de overfyldte arresthuse.
Og de spiller selv ind med et forslag.
Det nedlagte fængsel i Møgelkær syd for Horsens kan bruges.
Det forslag bliver der taget godt imod hos Karina Lorentzen, retsordfører for SF.
- Vi er nødt til at se antallet af fængselspladser.
Forslaget om at genåbne dele af Møgelkær lyder som et godt og konkret forslag.
Der er nødt til at være en konsekvens ved at bryde meldepligten, og det betyder så, at vi fylder fængslerne, siger hun.
Det tidligere fængsel i Møgelkær bliver nu brugt til at uddanne fængelsesbetjente.
Et nyt forslag kan betyde, at det igen skal være fængsel.
Enhedslistens udlændingeordfører Rosa Lund mener, at der er brug for at ansætte flere folk.
- Jeg kan sagtens forstå, at de her fængselsbetjente nu råber op.
De arbejder under vanvittige forhold.
Det første, vi skal gøre, er at ansætte mere fængselspersonale.
Men vi kommer ikke uden om, at den lovgivning, vi har fået, betyder, at der nu sidder flere mennesker på tålt ophold i arresthusene, siger Rosa Lund.
Læs også:Arresthuse har ikke plads til udviste kriminelle: Må sove i mødelokaler og besøgsrumFacebookTwitterKopier linkEmner:Inger Støjberg (politiker)|Fængsler|Kriminalitet|Venstre|Horsens




https://www.dr.dk/nyheder/regionale/nordjylland/lokal-murer-skal-flytte-ikonisk-fyr-80-meter-ind-i-landet-hvis-det

Flytning af Rubjerg Knude FyrSe temaNordjyllandLokal murer skal flytte ikonisk fyr 80 meter ind i landet: 'Hvis det lykkes, vil jeg være pavestolt'Forberedelserne til at flytte Rubjerg Knude Fyr er begyndt.
© DR NyhederAf Klaus Videbæk, Marie Bergmann og Janus Jacobsen (foto)14.
aug.
2019 kl.
16.
49Læs op- Jeg kan lige så godt sige det, som det er.
Jeg har ingen erfaring med at flytte et fyr.
- Men jeg har fået fat i en masse dygtige mennesker.
Så jeg er fortrøstningsfuld, og jeg er sikker på, at de kan deres kram, og at de gør deres bedste.
Murer Kjeld Pedersen fra Lønstrup har svært ved at holde smilet tilbage under fuldskægget, når han fortæller om det store flytteprojekt, der i dag skal begynde.
I halvandet år har han regnet og tegnet og talt frem og tilbage med ingeniører og andre fagfolk for at finde ud af præcist, hvordan dælen man i ét stykke flytter et 23 meter højt fyr op til 80 meter ind landet – uden at det vælter vel og mærke.
Nu nærmer øjeblikket sig.
I dag den 14.
august tager gravkøer og gummigeder fat for at bane vej op til den omkring 60 meter høje sandklit, hvor fyret står.
For selvom fyret er slukket og taget ud af brug, har Kjeld Pedersen og de øvrige beboere i området brug for deres fyr.
Det skal reddes, inden det mister sit fodfæste og begynder at smuldre.
Lå 200 meter inde i landetRubjerg Knude Fyr blev bygget i årene 1899 og 1900 på vej ind i et nyt århundrede.
Fra toppen af den 12 kilometer lange Lønstrup Klit skulle fyret lyse ud over havet og give skibene et sikkert punkt at navigere efter.
Faktisk kunne det ses hele 42 kilometer væk, og så gjorde det ikke noget, at man placerede det 200 meter inde i landet.
Fyret flyttes på én dagSelve flytningen af Rubjerg Knude Fyr skal ske over kun én dag.
Her flyttes det 940 tons tunge fyr på skinner med omkring otte kilometer i timen.
Men inden da skal man lave et grundigt forabejde, der ventes at tage omkring to måneder.
Arbejdet vil blive fulgt at både medier og tusindvis af turister, som vil kigge forbi området for at følge processen.
Flyttedagen ventes at blive i uge 43, men det er usikkert, hvilken dag det bliver, da det er afhængigt af vejrforholdene - og ikke mindst blæsten på dagen.
Når fyret er flyttet, vil der gå mellem 20 og 40 år, inden det er nødvendigt at flytte det igen.
Her ville det være i sikker afstand fra havets bølger.
Troede man i hvert fald.
For ikke alene åd Vesterhavet sig stille og roligt ind på kysten – samtidig blæsten vinden store mængder sand op fra klinten, som lagde sig omkring fyret.
Fyrets fremtid på spilI et forsøg på at dæmpe sandet, som trængte ind i både fyrtårnet og fyrmesterhusene, der dengang lå omkring det, satte man fyrretræstoppe og plantede marehalm og hjelme på klitten.
Resultatet blev blot, at klitten voksede sig endnu større.
Efter at have kæmpet med sandet i flere årtier, gav man i 1968 op.
Den 1.
august samme år slukkede man fyret, og det lyste for sidste gang.
Men nu har havet imidlertid slugt så meget af klinten, at man igen har været nødt til at tage stilling til fyrets fremtid.
Det står nu under ti meter fra skrænten og er i overhængende fare for at ryge udover, ligesom det har været tilfældet for flere andre byggerier i området.
Murer Kjeld Pedersen kan selv hele historien.
Han har boet på egnen al den tid, han har levet, og han har oplevet forandringerne ved kysten på tætteste hold.
Pillede selv Mårup Kirke nedHan elsker at mærke naturens kræfter, og da en voldsom storm en dag rasede over vestkysten, tog han ud til Mårup Kirke, nord for Rubjerg Knude Fyr, for at kigge ud over havet.
Her kunne han konstatere, at kirkens blytag var ved at blæse af, og han ringede til sin lillebror, så de sammen kunne binde taget fast.
Murer Kjeld Pedersen suger frisk luft ind ved Rubjerg Knude.
Han har en stor kærlighed til fyret og er glad for, at det ikke skulle sprænges væk.
Efterfølgende hev han fat i Naturstyrelsen for at gøre dem opmærksom på problemet.
De takkede for kaldet, og da han var murer, spurgte de, om han ikke vil være med til at passe på kirken og kalke den, når det blev nødvendigt.
Det ville Kjeld Pedersen gerne, og det gjorde han og medarbejderne i hans lille fima, indtil den dag, hvor kirken kom for tæt på havet.
- Det endte med, at jeg pillede Mårup Kirke ned stump for stump, sten for sten, fortæller Kjeld Pedersen.
Kontaktede sprængstofeksperterDet var netop på grund af det arbejde, at Kjeld Pedersen for små tre år siden blev spurgt, om han kunne hjælpe med at løse en anden opgave.
Hvad skulle man stille op med Rubjerg Knude Fyr, når det inden længe ville gå samme vej som med kirken?
Kjeld Pedersen gik i gang.
Her kan du se Rubjerg Knude Fyrs placering i forhold til kysten i henholdsvis 1964 og 2006.
Han kontaktede blandt andet sprængstofeksperter for at finde ud af, om man kunne sprænge fyret væk.
Men på en regnvejrsdag, hvor han for en gangs skyld ikke havde noget murerarbejde at gå i gang med, fik han en tanke.
Kunne man flytte fyret?
- Det var bare et skud i tågen, fortæller Kjeld Pedersen.
- Det var faktisk vældig dyrt at få fyret kørt væk, og så tænkte jeg: 'Gad vide, om det kan lade sig gøre at flytte det?
'Et fritidsprojektHan ringede til kran- og liftudlejningsvirksomheden BMS for at høre, hvad de tænkte og tog derefter fat i ingeniørerne.
Det, han først selv betragtede som en skør idé, viste sig slet ikke at være så umuligt endda.
Det kunne godt lade sig gøre.
Mårup Kirke er væk nu, og hvis fyret også bare skal rykkes ned… Det ville jeg have det rigtig, rigtig svært med.
Kjeld Pedersen, murer fra LønstrupKjeld Pedersen måtte fortsat passe sit almindelige arbejde som murer med de opgaver, der fulgte, men i fritiden begyndte han sammen med fagfolkene at lægge en plan.
Og i 2018 satte politikerne fem millioner kroner af til projektet via Finansloven.
Skubbes på rulleskøjterMed en bunke tegninger forsøger Kjeld Pedersen at forklare, hvordan flytningen skal foregå.
Først er man nødt til at bore huller i bunden af fyret.
Ind gennem hullerne fører man en række jernstænger, der skal stabilisere fundamentet, så det ikke krakelerer undervejs.
Herefter graver man sig vej ind under fyret og sætter nogle store og stærke donkrafte, som skal løfte det en smule, inden det på rulleskøjter og skinner, som lægges ned i sandet, skal rulles 60 til 80 meter hen til det sted, hvor fyret skal stå.
Det er ikke helt sikkert, hvor stedet præcist bliver, for der er mange usikkerheder, når man skal lave et flytteprojekt på en kæmpe sandbanke.
Fyret skal stå fuldstændig lodret under hele processen, hvis det ikke skal lide overlast og falde sammen, og der kan vente flere overraskelser i sandet og undergrunden, som man er nødt til at korrigere efter.
Derfor er det ikke sikkert, at det kan komme helt så langt, som man ønsker.
Trods besværligheden og de mange arbejdstimer mener Kjeld Pedersen, at det er forsøget værd at flytte fyret.
- Jeg er lidt med de mennesker, der mener, at naturen skal gå sin gang.
Men Mårup Kirke er væk nu, og hvis fyret også bare skal rykkes ned… Det ville jeg have det rigtig, rigtig svært med.
Jeg elsker det fyr, siger han.
Lever af turismen ved fyretÅrligt besøges Rubjerg Knude Fyr af omkring 250.
000 mennesker fra både ind- og udland.
Derfor er det heller ikke uden betydning for lokalområdet, at fyret bevares.
- Lønstrup by ligger, hvor den ligger, fordi der er en fantastisk god fiskeplads ud for.
Men man kan ikke leve af fiskeriet i dag.
Nu lever vi af turismen, siger 59-årige Kjeld Pedersen, der regner med at lægge murerskeen på hylden, når han fylder 60 år.
Dermed kan flytningen af Rubjerg Knude Fyr blive hans sidste store opgave.
- Jeg har bygget mange huse, men hvis det her lykkes, vil jeg være pavestolt, siger han.
FacebookTwitterKopier linkEmner:Lønstrup|Bygge- og anlægsvirksomhed|Jylland|Naturstyrelsen|Vejret




https://www.dr.dk/nyheder/udland/konservative-slaas-internt-om-brexit-forraederi-forlade-eu-uden-en-aftale

BrexitSe temaUdlandKonservative slås internt om brexit: "Forræderi" at forlade EU uden en aftaleTidligere finansminister beskylder Johnson-rådgiver for bevidst at stille umulige krav til EU.
Boris Johnson møder kritik fra sin partifælle Philip Hammond, mens brexit-datoen nærmer sig.
Af Sean Coogan14.
aug.
2019 kl.
23.
03Bemærk: artiklen er mere end 30 dage gammelLæs opBruxelles og britiske modstandere af brexit er gået sammen i "en frygtelig kollaboration", som vil tvinge Storbritannien ud i et exit fra EU uden en aftale.
Sådan lyder beskyldningen fra den britiske premierminister, Boris Johnson.
Udtalelserne kommer, efter den tidligere konservative finansminister Philip Hammond har kaldt Johnsons kurs i forhold til forhandlinger med EU for "ødelæggende", beretter Ritzau.
Læs også:Briter skuffede over manglende brexit-forhandling - imens hamstrer Domino's tomatsovsHammond har længe været en udtalt kritiker af Johnson og trådte tilbage som følge af beslutningen om at gøre ham til ny konservativ partileder og dermed premierminister.
Den tidligere minister siger, at Johnson risikerer at begå" forræderi" mod resultatet af folkeafstemningen, hvis han lader Storbritannien ryge ud af EU uden en skilsmisseaftale - et såkaldt no-deal-brexit.
Han beskylder ydermere Johnsons særlige rådgiver Dominic Cummings for at forsøge at arbejde for et no-deal-brexit ved at komme med krav til EU, som det europæiske samarbejde ikke "kan eller vil tilslutte sig".
Imens tikker uret ned til brexit, som efter planen finder sted den 31.
oktober.
Boris Johnson (t.
v.
) og Philip Hammond (t.
h.
) er ikke helt enige om, hvordan Storbritanniens farvel til EU skal foregå.
Top-demokrat advarer briterneBoris Johnson har længe fastholdt, at han er villig til at forlade EU uden en aftale, men at risikoen for et sådan udfald var meget lille.
Han har i stedet sagt, at han forventede at forhandle en ny og bedre aftale hjem med Bruxelles, end den som Theresa May fik fra EU.
Den er der nemlig ikke opbakning til i det britiske parlament.
Men i den senere tid er tonen fra den nye britiske regering blevet mindre optimistisk.
- De udviser overhovedet ingen kompromisvilje i Bruxelles i forhold til en udtrædelsesaftale.
Det frygtelige er, at desto længere dette fortsætter, desto mere sandsynligt er det selvfølgelig, at vi vil blive tvunget til at forlade EU uden en aftale, siger Johnson ifølge Ritzau.
Og i dag var der flere dårlige nyheder til den nye premierminister.
På den anden side af Atlanten advarer man nemlig briterne om, at en ny handelsaftale med USA ikke er en selvfølge.
Topdemokraten Nancy Pelosi advarer briterne mod brexit-kaos.
Der er nemlig ingen chance for, at amerikanerne siger ja til en ny handelsaftale med briterne, hvis brexit truer freden i Nordirland, siger topdemokraten Nancy Pelosi, som er den demokratiske formand for Repræsentanternes Hus.
- Uanset hvilken form det ender med, så skal brexit ikke få lov til at sætte Langfredag-fredsaftalen i fare - herunder den usynlige grænse mellem den Irske Republik og Nordirland, siger hun.
Nordirland splitter•Det lille land Nordirland er blevet en stor del af uenigheden omkring brexit.
Det skyldes det såkaldte irske backstop, der skal sikre, at der ikke kommer en hård grænse mellem Nordirland og EU-landet Irland, selvom Storbritannien og EU aldrig bliver enige om centrale fremtidige aftaler.
•Det ville bevare den såkaldte Langsfredagsaftale, der endte årtiers vold i Nordirland, men kritikere peger på, at det irske backstop risikerer at isolere Nordirland fra resten af Det Forenede Kongerige.
•Boris Johnson har sagt, at den irske backstop skal skrottes i en ny aftale.
Det er noget, som EU og Irland har afvist.
Blandt andet på grund af frygt for, at uro igen vil bryde ud på den irske ø.
Håb for mere handel med USAHos briterne hersker der en frygt for, at brexit vil medføre et hårdt økonomisk slag for Storbritannien.
Derfor har der været forhåbninger om, at mere handel med USA kan rette op på dette.
Når Storbritannien forlader EU, kan de nemlig indgå helt nye handelsaftaler med udlandet.
Tidligere på ugen sagde USA's nationale sikkerhedsrådgiver, John Bolton, at USA støtter et hårdt brexit, og at Storbritannien vil stå forrest i køen til en ny frihandelsaftale.
Læs også:Alle taler om 'backstop': Men hvorfor skaber det så meget debat?
En sådan aftale vil kræve godkendelse i den amerikanske kongres, hvor Pelosis demokrater har flertal i Repræsentanternes Hus.
Derudover er der en stærk tværpolitisk blok af pro-irske kræfter i den amerikanske kongres, påpeger The Guardian.
FacebookTwitterKopier linkEmner:Boris Johnson (politiker)|EU|Nancy Pelosi (politiker)|Nordirland|EU-forhold




https://www.dr.dk/nyheder/indland/mette-frederiksen-vi-skal-beskytte-graensen-til-sverige-bedre

Eksplosioner i KøbenhavnSe temaIndlandMette Frederiksen: Vi skal beskytte grænsen til Sverige bedre Statsministeren vil sikre, at kriminelle fra Sverige ikke kommer ind i Danmark.
Statsminister Mette Frederiksen og justitsminister Nick Hækkerup holder pressemøde om eksplosionerne i København.
Af Sally Frydenlund Larsen14.
aug.
2019 kl.
15.
48Bemærk: artiklen er mere end 30 dage gammelLæs opTo svenske mænd blev tidligere i dag sigtet i sagen om eksplosionen ved Skattestyrelsen i sidste uge, og det har givet anledning til nye overvejelser hos Statsminister Mette Frederiksen (S).
Hun og regeringen vil gå i gang med at undersøge, hvordan grænsen mod Sverige kan sikres endnu bedre.
Det oplyser hun sammen med justitsminister Nick Hækkerup på et pressemøde om eksplosions-sagerne.
- Vi går i gang med at undersøge, hvordan vi kan beskytte grænsen på en bedre og klogere måde, siger statsministeren og tilføjer:- Den dansk-svenske grænse har vores fulde opmærksomhed lige nu.
Læs også:22-årig anholdt i sag om bombesprængning: 'Han venter i arresten på at blive udleveret'Link til SverigeStatsministeren eller justitsministeren vil ikke kommentere, om man mistænker, at angrebene er banderelaterede, men siger dog, at det er tydeligt, at der er en forbindelse til Sverige.
- Der er jo et link til Sverige.
Det kan vi jo også se på det, som svenskerne har kommunikeret i dag.
Det skal ikke være sådan, at man kan rejse fra Sverige til Danmark og placere dynamit i København.
Men vi har jo også problemer herhjemme.
Vi ønsker i den her regering, at politiet har adgang til de værktøjer, som de måtte efterspørge, siger statsminister Mette FrederiksenGrænsen til Sverige er allerede i dag sikret med tjek af id-papirer, men der skal også indføres kontrol fra Sverige til Danmark, siger Mette Frederiksen.
- Målet er de kriminelle - det er ikke de mange pendlere eller folk, der rejser på kryds og tværs, siger hun.
Flere redskaber til politietTiltaget om bedre grænsekontrol er en del af et ønske om at give politiet flere redskaber til at efterforske kriminalitet.
- De knokler derude lige nu døgnet rundt.
Det har krævet rigtig meget af politiet, og vi er derfor kommet til den konklusion, at vi skal give politiet flere midler i form af flere redskaber til at stoppe denne form for kriminalitet, siger statsminister Mette Frederiksen.
Hun fremhæver blandt andet, at videomaterialet fra eksplosionen ved nærpolitistationen på Nørrebro var "grynet".
Det skal der ændres på, siger Nick Hækkerup.
- Øget tv-overvågning er et helt afgørende redskab, når politiet skal opklare den her type forbrydelser, siger justitsministeren.
- Vi vil derfor komme med forslag til, hvordan vi kan øge politiets adgang til øget tv-overvågning, siger Nick Hækkerup og anerkender, at den type forslag vil udløse principielle debatter om den type overvågning.
Efter eksplosionen ved Skattestyrelsen var ruder smadret på Østerbro, København.
(Foto: Arthur J.
Cammelbeeck © Arthur J.
Cammelbeeck)To mænd sigtetSvensk politi hjalp i går deres danske kolleger med at anholde en 22-årig mand i sagen om den kraftige bombesprængning ved Skattestyrelsen tirsdag i sidste uge.
Ifølge DR Nyheders oplysninger bor den 22-årige med sine forældre i en forstad til Malmø, og han venter fortsat på at blive udleveret til Danmark.
En 23-årig svensker er også mistænkt og sigtet i sagen.
Han er endnu ikke anholdt, men er internationalt efterlyst for sin medvirken i sagen.
Motivet for eksplosionen har Københavns Politi ikke oplyst.
Sagen er hemmeligstemplet i Sverige og vil blive behandlet bag lukkede døre i Danmark.
FacebookTwitterKopier linkEmner:Mette Frederiksen (politiker)|Nick Hækkerup (politiker)|Socialdemokraterne|Sverige|Kriminalitet




https://www.dr.dk/sporten/oevrig/leon-madsen-tvivlsom-foer-vm-grandprix-kan-forhaabentlig-begraense-mit-tab

Øvrig sportLeon Madsen tvivlsom før VM-grandprix: 'Kan forhåbentlig begrænse mit tab'Et voldsomt styrt kan koste ham dyrebare VM-point og måske deltagelsen i svensk grandprix.
Leon Madsen var involveret i et voldsomt styrt fredag aften i Polen.
Et styr, der nu kan få konsekvenser for danskerens aktuelle topplacering i den samlede VM-stilling.
14.
aug.
2019 kl.
16.
05Bemærk: artiklen er mere end 30 dage gammelLæs opDen danske speedwaykører Leon Madsen er blevet skadet på et kritisk tidspunkt midt i VM-sæsonen, hvor han ellers er godt med i kampen om titlen som verdensmester.
I fredags styrtede han voldsomt i Polen og meldte afbud til EM-løbet i Vojens den efterfølgende dag, men skaden kommer også til at koste på VM-fronten, når der lørdag dystes om point ved grandprixet i svenske Målilla.
Madsen erklærer sig tvivlsom til grandprixet, og skulle han blive klar, kommer han ikke til at køre for fuld kraft.
Blå BogNavn: Leon MadsenFødt: 5.
september 1988 (30 år)Bopæl: Gdynia i PolenProfession: Professionel speedwaykørerAktuelt: Fast kører i VM-serien 2019VM-grandprix-sejre: En (2019)VM-point i 2019: 61Individuelle meritter:Juniorverdensmester i 2001 (80 cc)Vinder af Ekstra Liga Riders Championship (endagsløb for sæsonens 16 bedste kørere i den stærke polske liga) i 2017Europamester 2018Kilde: Danmarks Motor Union (DMU), speedwaygp.
com og Leon Madsen- Det vil ikke være på 100 procent.
Langtfra.
Hvis jeg kører på lørdag, vil det være for at begrænse tabet til de andre, siger Leon Madsen.
Han fortæller, at han er nervøs over udsigterne.
- Ja, det er jeg.
Med den situation, jeg er i nu med VM, så kommer styrtet rimelig ubelejligt.
Jeg kan ikke gøre fra eller til.
Jeg kan kun gøre mit bedste for at blive klar.
Kan tabe terræn i toppenEfter fem af de ti VM-grandprixer fører Madsen an i stillingen sammen med Bartosz Zmarzlik og Emil Sayfutdinov.
Alle tre kørere har 61 point, og de bliver også presset bagfra.
Således har nummer fire, Martin Vaculik, 59 point.
Dermed risikerer Madsen at tabe terræn i toppen.
- Jeg håber, jeg kan blive klar til at køre på lørdag, så jeg i hvert fald kan begrænse tabet.
Det vil være endnu værre, hvis jeg ikke kan køre med om point.
Det vil være et stort slag, og så vil VM-udsigterne se sorte ud.
Madsen beskadigede både ankel og skulder i styrtet fredag.
- Anklen er fin, men det er mest min skulder, jeg døjer med, fordi jeg i forvejen har været skadet i højre arm og brækket den to gange, så jeg har mistet de fleste muskler i skulderen.
- Den har fået et ordentlig slag, så den bøvler jeg stadig med at bevæge.
Jeg har mange smerter i den, fortæller Leon Madsen.
Han har endnu ikke været på cyklen siden styrtet, da han har brugt al tid på at restituere og få behandling, men fredag skal han testes forud for lørdagens grandprix.
- Jeg kæmper alt, hvad jeg kan, for at blive så klar som muligt.
Så må den store test være fredag til træningen, hvor jeg må se, hvordan kroppen, anklen og skulderen reagerer, lyder det fra den 30-årige speedwaykører.
/ritzau/FacebookTwitterKopier linkEmner:Polen|Vojens




https://www.dr.dk/nyheder/kultur/birthe-kjaer-og-tina-dickow-skaeldt-ud-pride-optraeden-nu-svarer-de-paa-kritikken

KulturBirthe Kjær og Tina Dickow skældt ud for pride-optræden: Nu svarer de på kritikkenCopenhagen Pride mener ikke, der er et problem i at lade kunstnere uden direkte LGBT+-tilknytning optræde ved priden.
Både Birthe Kjær og Tina Dickow møder kritik for at været blevet hyret til Copenhagen Pride, der i denne uge finder sted i København.
Af Christian Mejdahl14.
aug.
2019 kl.
17.
46Bemærk: artiklen er mere end 30 dage gammelLæs opBør navne som Birthe Kjær, Infernal og Tina Dickow optræde til Copenhagen Pride?
Ikke hvis det står til sangerinden O/RIOH.
Kunstneren med det borgerlige navn Rikke Østergaard skulle have åbnet det store prideshow på Rådhuspladsen i København på lørdag, men er nu pillet af plakaten efter at have ytret sin kritik af Copenhagen Pride.
Hun er nemlig vred over, at Copenhagen Pride ikke har booket kunstnere fra LGBT+-miljøet som hovednavne til årets mangfoldighedsfest, hvor kunstnere gennem hele ugen optræder på Rådhuspladsen.
O/RIOH mener, at Copenhagen Pride svigter sin opgave ved at hyre Birthe Kjær, Tina Dickow og Infernal  som hovednavne til årets pride.
(© Frederikke Dørfler)- Jeg har jo fulgt med i priden, og især i år, da jeg skulle være en del af det, og jeg synes, at deres headline-bookinger er iøjnefaldende på en negativ måde.
Tina Dickow, Birthe Kjær - det rimer altså ikke på pride, siger O/RIOH i et interview med Gaffa, hvor hun fortsætter:Læs også:Kunstner kritiserede Copenhagen Pride - så blev hun taget af programmet- Det er en stor skam, at priden ikke bruger sin store magt og synlighed til det, de står for som politisk organisation og bevægelse; nemlig at støtte op om og give synlighed til LGBTQ-personer.
Singer-songwriteren Tina Dickow skal optræde torsdag aften, og hun forstår godt, hvad O/RIOH mener, men synes også, at det kan give mening at hyre kunstnere, der ikke nødvendigvis er LGBT+-personer.
Hør Tina Dickows 'You Wanna Teach Me To Dance', mens du læser.
Tina Dickow - You Wanna Teach Me To DanceSelvom man ikke selv er en del af miljøet, har man sikkert, som jeg, nære venner eller familiemedlemmer, der er.
Tina Dickow- Jeg er helt vildt glad for at være blevet spurgt, om jeg vil spille til priden, og jeg glæder mig.
Men jeg forstår faktisk udmærket O/RIOH's kritik og havde også forventet, den ville komme.
Det ville give fin mening at lade det være et event, hvor der var fokus på kunstnere fra LGBT+-miljøet, skriver Tina Dickow i en mail til dr.
dk og fortsætter:- På den anden side giver det også god mening at lade alle mulige folkelige kunstnere, der ikke direkte er en del af miljøet, vise deres opbakning og være med til at samle ALLE under pridens faner.
Det er en sag, der vedrører os alle fra forskellige perspektiver.
- Selvom man ikke selv er en del af miljøet, har man sikkert, som jeg, nære venner eller familiemedlemmer, der er.
Og kæmper for et samfund, hvor ens børn også skal have lov til at være dem, de er, og elske dem, de elsker, lyder det fra Tina Dickow, der også fremhæver det universelle i musikken:- Budskaberne i mine sange handler meget om kampen for at finde sig selv, elske sig selv og stå ved sig selv.
Og musik er jo virkelig en kraft, der kan samle.
Tina Dickow er et af de hovednavne, der torsdag skal samle folk på Rådhuspladsen i København.
Opvarmningen består af optrædener fra Kristian Kjærlund, Lydmor og Neigh.
Birthe Kjær overrasket over kritikkenAllerede tirsdag aften blev pride-ugen skudt i gang med en glitrende koncert med Birthe Kjær i front.
Og hun mener ikke, kritikken af hendes navn på pride-plakaten er berettiget.
- Jeg forstår det ikke helt.
Man kan sagtens sende et budskab, selvom man holder en fest for alle.
Så det kom lidt bag på mig.
Hvis Copenhagen Pride booker mig og mit band, er det jo, fordi de mener, vi passer ind, siger Birthe Kjær.
Lyt til Birthe Kjærs Grand Prix-klassiker 'Vi maler byen rød' her.
Birthe Kjær - Vi maler byen rødGrand Prix-legenden forklarer også, at hun er bevidst om den særlige plads, hun har i visse dele af LGBT+-miljøet, hvor hun særligt kender mange homoseksuelle Grand Prix-fans, og udtrykker stolthed over at være en del af årets pride.
- Jeg blev enormt glad, da jeg blev inviteret.
Priden er et signal til omverdenen om, at folk skal være frie til at leve deres liv, og at andres fordomme ikke skal ødelægge noget for dem.
Det handler om at have respekt for hinanden, siger Birthe Kjær og fortsætter:- Jeg ved jo, at priden er en fest, og at der også er mange Grand Prix-fans.
Så jeg overvejede jo ikke engang, om jeg skulle sige ja.
Selvfølgelig ville jeg gerne ind at feste.
Der var hverken sparet på glimmer eller konfetti, da dansktop-dronningen Birthe Kjær åbnede op for sit hit-katalog ved åbningen af Copenhagen Pride tirsdag aften.
Priden: Bestemt seksualitet skal ikke være et kravDet er Copenhagen Pride, der har booket de kunstnere, der ugen igennem optræder på Rådhuspladsen i København.
Og Thomas K.
Rasmussen, der er kommunikationschef i Copenhagen Pride, mener sagtens, at man kan forsvare, at Birthe Kjær, Tina Dickow og Infernal optræder til Copenhagen Pride.
På lørdag er ni ud af 13 kunstnere åbne LGBT+-personer, ligesom mere end to tredjedele af vores samlede program udgøres af LGBT+-personer.
Thomas K.
Rasmussen, kommunikationschef i Copenhagen Pride- Der er jo et begreb, der hedder at være allieret.
Altså at være en støtte for LGBT+-miljøet, selvom man måske ikke selv er en direkte del af det.
Derudover minder han også om, at mængden af LGBT+-artister blandt årets optrædende overstiger andelen af dem, der ikke er.
- Det er jo en interessant kritik.
Og vi kan godt lide at få kritik på vores kunstnere.
Vi synes bare, den er lidt uberettiget, fordi den primært går på tre af vores større navne, siger han og fortsætter:- Vi har altid rigtig mange LGBT+-personer i vores lineup, og på lørdag er ni ud af 13 kunstnere åbne LGBT+-personer, ligesom mere end to tredjedele af vores samlede program udgøres af LGBT+-personer.
Ved sidste års pride var et af hovednavnene Anne Linnet, der lever sammen med en kvinde.
Thomas K.
Rasmussen tror derfor heller ikke, der kommer til at blive indført bestemte krav om, at man som optrædende kunstner ved priden selv skal være LGBT+-person.
- Det er en prioritet for os, og noget vi arbejder på i vores planlægning.
Men det bliver aldrig et krav fra vores side, at man skal have en bestemt kønsidentitet eller seksualitet for at optræde til Copenhagen Pride.
Det, mener vi, vil være begrænsende.
Men selvom Copenhagen Pride altså mener, at repræsentationen af LGBT-+personer på pridescenen er ganske fornuftig, tager de alligevel O/RIOH's kritik til sig, siger Thomas K.
Rasmussen.
- Vi lytter til kritikken og kigger indad, og det vil også være en del af vores evaluering for at se, om der er noget, vi kan blive endnu bedre til i fremtiden.
O/RIOH kritiserede også, at Infernal var blevet booket, men det har ikke været muligt at få en kommentar fra bandet.
FacebookTwitterKopier linkEmner:Copenhagen Pride|Seksualitet|København|Birthe Kjær (musiker)|Tina Dickow (musiker)




https://www.dr.dk/nyheder/indland/22-aarig-anholdt-i-sag-om-bombespraengning-han-venter-i-arresten-paa-blive-udleveret

Eksplosioner i KøbenhavnSe temaIndland22-årig anholdt i sag om bombesprængning:  'Han venter i arresten på at blive udleveret'Ifølge retten i Malmø er han ikke tidligere straffet.
Chefpolitiinspektør Jørgen Bergen Skov fortalte i dag på et pressemøde, at politiet har anholdt to svenskere, der er mistænkt i sagen om bombesprængning ved Skattestyrelsen.
Foto: Philip Davali/Ritzau Scanpix Af Louise Dalsgaard14.
aug.
2019 kl.
13.
25 | opdateret 14.
aug.
2019 kl.
16.
06Bemærk: artiklen er mere end 30 dage gammelLæs opSvensk politi hjalp i går deres danske kolleger med at anholde en 22-årig mand i sagen om den kraftige bombesprængning ved Skattestyrelsen tirsdag i sidste uge.
Han sidder lige nu i politiets varetægt, mens han venter på at blive udleveret til Danmark.
Det fortæller pressetalsmand ved Malmøs politi Nils Norling.
- Han blev formelt anholdt af en anklager klokken 22.
30 i går aftes, mistænkt for at have medvirket til en sprængning i Danmark i sidste uge, lyder det.
- Lige nu sidder han i en arrest i Malmø, hvor han venter på, at spørgsmålet om udlevering til Danmark bliver behandlet, siger Nils Norling.
Ifølge DR Nyheders oplysninger bor den 22-årige med sine forældre i en forstad til Malmø.
Hans pårørende ønskede i dag ikke at sige noget, da DR var forbi bopælen.
Til Ekstra Bladets reporter på stedet sagde den anholdtes mor dog, at hun mener, at hendes søn er uskyldig:- Han er for dum til at lave en bombe, lød det.
22-årig ikke tidligere straffetHverken svensk eller dansk politi ønsker at fortælle, om det var på bopælen eller et andet sted, at han blev anholdt i går aftes.
Det skyldes, at sagen er hemmelighedsstemplet i Sverige, og at dansk politi vil begære lukkede døre, når den 22-årige kommer til Danmark og skal stilles for en dommer.
Malmøs tingsret oplyser, at der hos dem ikke findes oplysninger om, at den 22-årige tidligere er straffet.
Eksplosionen ved SkattestyrelsenEksplosionen blev anmeldt tirsdag den 6.
august klokken 22.
15.
Ukendte gerningsmænd havde ifølge politiet angrebet Skattestyrelsen og forårsaget en kraftig eksplosion.
Sprængstoffet var ifølge politiet placeret 60 centimeter fra indgangspartiet.
Ruder i bygningen var smadret, og facaden voldsomt beskadiget.
Ifølge politiet blev der brugt industrielt sprængstof ved eksplosionen.
Det er kraftigt sprængstof, der for eksempel bruges til at sprænge granit eller bygninger væk.
Én person kom til skade ved ekplosionen, da vedkommende blev ramt af fragmenter.
Skattestyrelsens medarbejdere måtte blive hjemme fra arbejde to dage på grund af bombesprængningen.
Dansk politi fik i går kl.
17.
10 Københavns Byrets "ja" til at udstede en europæisk arrestordre på både den 22-årige og en 23-årig mand.
Den 23-årige er endnu ikke anholdt, men er nu internationalt efterlyst for sin medvirken i sagen.
- Spørgsmålet om udlevering af den 22-årige behandles af afdelingen for internationale anklagere.
Det kommer nok til at gå hurtigt, siger Nils Norling.
Hvis den 22-årige modsætter sig udleveringen, skal spørgsmålet dog først prøves ved en svensk domstol.
Den 23-årige mand blev ifølge retsdokumenter fra Sverige i 2011 straffet med dagsbøder for at give en anden ung mand et slag i nakken og i maven, ligesom han den 28.
juni i år fik frataget sit kørekort.
Han har desuden været politisk aktiv, idet han stillede op for et parti på venstrefløjen i 2014.
'Sigtede vil fjerne spor, advare eller påvirke andre'Det er uvist, hvad de to svenskere præcist bliver sigtet for, og hvilken rolle politiet mener, de hver især har haft forud for og ved eksplosionen.
De beskrives dog af politiet som gerningsmænd.
Af retsbogen fra Københavns Byret fremgår det, at dommer i Københavns Byret Jens Stausbøll i går anså det for værende nødvendigt at få fængslet de to svenskere.
- Efter de foreliggende oplysninger er der begundet mistanke for, at de sigtede har gjort sig skyldige i de rejse sigtelser, lyder det.
Samtidig lagde dommeren vægt på, at de to ikke har nogen tilknytning til Danmark.
- Efter sagens karakter findes der endvidere bestemte grunde til at antage, at de sigtede på fri fod vil vanskeliggøre forfølgningen, navnlig ved at fjerne spor, advare eller påvirke andre, lyder begrundelsen i retsbogen.
Motiv fortsat ukendtPå et kort pressemøde fortalte Københavns Politi tidligere i dag, at de to svenskere sættes i forbindelse med bombesprængningen ved Skattestyrelsen, men at de to på nuværende tidspunkt ikke forbindes med en eksplosion uden for nærpolitistationen på Nørrebro.
Politiet fortalte også, at det var efterforskningen af tekniske spor, overvågning, vidneforklaringer og andre oplysninger, der har ført til anholdelserne.
Men på pressemødet ville Jørgen Bergen Skov ikke svare på, hvad politiet anser som et muligt motiv for angrebet mod Skattestyrelsen.
- Det kan vi ikke komme nærmere ind på, lød det fra chefpolitiinspektør Jørgen Bergen Skov.
DR Nyheder har forsøgt at få kontakt til de to mistænkte svenskeres forsvarsadvokater i Sverige.
En af dem er vendt retur, men uden at ville kommentere sagen.
Der er nedlagt navneforbud i sagen mod de to svenskere.
København har i alt været ramt af ni eksplosioner det seneste halve år.
FacebookTwitterKopier linkEmner:Malmø|Ekstra Bladet|Københavns Byret|Kriminalitet|Politi




https://www.dr.dk/nyheder/regionale/nordjylland/birgit-var-datter-af-rubjergs-sidste-fyrmester-der-var-sand-overalt

Flytning af Rubjerg Knude FyrSe temaNordjyllandBirgit var datter af Rubjergs sidste fyrmester: 'Der var sand overalt – selv i køleskabet' Rubjerg Knude Fyr spillede en gang en vigtig rolle på vestkysten.
Birgit Frederiksen er glad for, at fyret nu bliver reddet.
Af Klaus Videbæk og Trine Dam14.
aug.
2019 kl.
16.
50Bemærk: artiklen er mere end 30 dage gammelLæs opI mange år var Rubjerg Knude Fyr ikke blot en populær turistattraktion på den jyske vestkyst.
For skibene på havet var fyret et vigtigt navigationspunkt – ikke mindst om natten, hvor kysten var indhyllet i mørket, og kun fyrets lyskegle fortalte, hvor langt skibene var fra land.
Sådan var det lige indtil 1968, hvor man efter mange års kamp mod sandet besluttede at tænde fyrets lys en sidste gang for derefter at lukke det ned.
Rubjerg Knude Fyr flyttesI dag er man gået i gang med forberedelserne til at flytte Rubjerg Knude Fyr, der blev bygget 1899.
Ved hjælp af et særligt system bestående af skinner og en slags rulleskøjter skal det skubbes mellem 60 og 80 meter ind i landet.
Selve flytningen skal finde sted i løbet af én dag i uge 43.
Men på grund af vind og vejr er dagen ikke fastlagt endnu.
Nu skal fyret så flyttes.
Havets bølger har spist så meget af kysten, at det nu er tæt på at falde ned ad skrænten, og dermed skal der skrives et nyt kapital i fyrets historie.
En historie Birgit Frederiksen kender særdeles godt.
Sand over det heleHun var datter af den sidste fyrmester, der bestyrede Rubjerg Knude Fyr, og boede dengang med sin familie i fyrmesterhuset, der lå umiddelbart op ad fyret sammen med depoter og signalhuse.
Da man byggede fyret lå det 200 meter inde på land, og derfor var det nok de færreste, der spekulerede over, at det en dag kunne risikere at falde i havet.
BILLEDER: Gennem mange år har den lokale maler John Kristensen malet fyret hvert år for at bevidne naturens gang.
Her kan man tydeligt se, hvad der er sket.
John Kristensens maleri af Rubjerg Knude Fyr, som det så ud i 1982.
Dengang blev boligerne brugt som museum.
John Kristensens maleri af fyret i 1996.
Allerede her kan man se, at havet er kommet nærmere.
Fyret i 2002.
På John Kristensens maleri kan man se, at klitten nu kommet helt ind til fyret.
John Kristensens maleri fra 2006.
Nu er den store klit væk, og havet ligger ikke langt fra fyret.
På John Kristensens maleri fra 2013 kan man se, hvor tæt havet nu er på.
De små huse ved fyrets fod er væk, og havet er ikke mange meter væk.
1 / 5John Kristensens maleri af Rubjerg Knude Fyr, som det så ud i 1982.
Dengang blev boligerne brugt som museum.
1 / 5John Kristensens maleri af fyret i 1996.
Allerede her kan man se, at havet er kommet nærmere.
2 / 5Fyret i 2002.
På John Kristensens maleri kan man se, at klitten nu kommet helt ind til fyret.
3 / 5John Kristensens maleri fra 2006.
Nu er den store klit væk, og havet ligger ikke langt fra fyret.
4 / 5På John Kristensens maleri fra 2013 kan man se, hvor tæt havet nu er på.
De små huse ved fyrets fod er væk, og havet er ikke mange meter væk.
5 / 5Men som tiden gik blev afstanden mindre, og sandet trængte ind på fyret og boligerne omkring.
- Det var voldsomt.
Meget voldsomt, fortæller nu 70-årige Birgit Frederiksen.
- Man kunne ikke holde sand ude.
Selv køleskabet kom der sand ind i, siger hun.
Fyret blev nytteløstNår klassekammeraterne inde fra Hjørring kom på besøg, undrede de sig da også lidt.
Hvordan kunne man bo et sted med så meget sand?
Men Birgit Frederiksen var glad for at bo, hvor hun boede, og hun husker tydeligt det tidspunkt, hvor hendes far fik besked på at lukke fyret ned.
Her kan du se Rubjerg Knude Fyrs placering i forhold til kysten i henholdsvis 1964 og 2006.
På grund af de store mængder sand, skete det, at man slet ikke kunne se fyret fra havet, og dermed var fyrets rolle udspillet.
- Det var en sørgelig dag, for det var dét, der var fyrets historie, siger Birgit Frederiksen.
Glad for at det bliv reddetOmrådet er i dag fredet, og den gamle fyrmesterbolig blev i flere år brugt som museum, hvor man kunne blive klogere på sandflugten og naturens kræfter ved Vesterhavet.
Men ironisk nok måtte også museet opgives på grund af sandflugten.
Det blev lukket i 2002, og samtidig blev dele af bygningerne revet ned for at undgå ulykker.
I dag er det kun fyret, der står tilbage, og som nævnt er det for en stakket frist, inden det om kort tid bliver rykket op til 80 meter ind i landet.
Og det er godt, at fyret reddes, mener Birgit Frederiksen.
- Det er rigtig spændende, at det bliver flyttet nu.
Men jeg tænker ikke på, at det er et fyr, der bliver flyttet.
Jeg tænker på det som en turistattraktion.
Og med den natur vi har heroppe, er jeg så glad for, at det lykkes, siger hun.
FacebookTwitterKopier linkEmner:Lønstrup|Jylland|Museer|Hjørring




https://www.dr.dk/nyheder/udland/aap-rocky-kendt-skyldig-overfald

UdlandA$AP Rocky kendt skyldig for overfaldDen amerikanske rapper får en betinget dom for et slagsmål i Stockholm.
A$AP Rocky var 30.
juni involveret i et slagsmål i Stockholms gader (arkivfoto).
Af Sean Coogan14.
aug.
2019 kl.
14.
05Bemærk: artiklen er mere end 30 dage gammelLæs opDen amerikanske rapper A$AP Rocky er kendt skyldig for overfald.
Det samme er to af hans assistenter.
Det har byretten i Stockholm netop meddelt.
A$AP Rocky får en betinget fængselsstraf.
Han slipper dermed for at afsone yderligere i Sverige, skriver Ritzau.
Sagen mod den amerikanske rapper stammer fra en episode i slutningen af juni, hvor en konflikt med en 19-årig mand endte med et slagsmål i Stockholms gader.
Sagen mod A$AP RockyNatten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
5.
juli blev tre af dem varetægtsfængslet, herunder A$AP.
20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
De tiltalte risikerer op til to års fængsel, hvis de bliver kendt skyldige.
Den 19-årige mand, som ifølge tiltalen blev overfaldet, er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
Rapperen – med det borgerlige navn Rakim Mayers – endte efterfølgende bag tremmer i Sverige, men blev tidligere på måneden løsladt efter 28 dages varetægtsfængsling, hvor han sammen med to assistenter var tiltalt for vold mod den 19-årige mand.
Læs også:A$AP Rocky foreslår samfundstjeneste som straf i voldssagMayers har nægtet sig skyldig i tiltalen om vold, men har erkendt, at han både slog og sparkede den 19-årige mand under konfrontationen.
Han har insisteret på, at der var tale om selvforsvar, og hans forsvar har ønsket, at Mayers skulle frikendes, mens anklagemyndigheden har argumenteret for, at der var tale om vold, og de tiltalte burde straffes med fængsel.
Retten finder ikke, at overfaldet er af en sådan karakter, at en fængselsdom er på sin plads, lyder det i dommen.
- Det var sandsynligvis det mildeste udfald, man kunne forestille sig, lyder vurderingen fra Dennis Martinsson, ekspert i strafferet, til SVT.
Ikke selvforsvar - men heller ingen flaskeRetten finder det bevist, at de anklagede overfaldt den 19-årige ved at slå og sparke ham, mens han lå ned.
Rapperen væltede ham ned på asfalten og stod på hans arm, lyder det i dommen.
Retten mener ikke, at de tiltalte var i en situation, hvor de skulle udøve selvforsvar, men man har samtidig ikke fundet bevis for, at de tiltalte slog den 19-årige med en flaske, som det har været fremsat.
Flasken var i fokus under første retsdag, hvor blandt andet flaskens etiket kom under lup.
Læs også:Gul flaskeetiket spiller central rolle i voldssag mod A$AP RockyIfølge A$AP Rockys advokat havde den 19-årige passet rapperen og hans følge op og været voldsomt provokerende.
Manden selv har flere gange nægtet at have truet eller chikaneret amerikanerne og har i stedet hævdet at være blevet sparket og slået flere steder på kroppen med flasker.
Den 19-årige mand har krævet en erstatning på i alt 139.
700 svenske kroner, som svarer til næsten 100.
000 danske kroner, men i dagens dom lyder erstatningen på 12.
500 svenske kroner, beretter SVT.
Under retssagen har A$AP Rocky meldt sig klar til at udføre samfundstjeneste, hvis han blev kendt skyldig, men det har retten ikke fundet passende, fordi samfundstjeneste kun er en mulighed som alternativ til at sidde i fængsel, lyder det i dommen.
Trump på banenDer har været stor mediefokus omkring sagen, og det er ikke blevet mindre af, at den amerikanske præsident, Donald Trump, har blandet sig i sagen.
#freerockySagen mod rapperen A$AP Rocky har vakt stor opstandelse i USA, hvor kendisser som Justin Bieber, Kim Kardashian West, Kanye West og Snoop Dogg har forsøgt at lægge pres på de svenske myndigheder for en hurtig løsladelse.
Præsident Donald Trump har endda haft ringet til den svenske statsminister Stefan Löfven og tilbudt at kautionere for rapstjernen.
På sociale medier har en lang række andre stjerner sluttet sig til kampen for at få A$AP Rocky løsladt under hashtag som #freerocky.
Mange af opslagene har været ledsaget af opfordringer til at boykotte svenske firmaer og varer.
Han har talt for en løsladelse af den amerikanske rapper på både Twitter såvel som i Det Ovale Kontor foran den fremmødte presse.
Læs også:Tre grunde til at A$AP Rocky-sagen endte på præsident-niveauDen amerikanske præsident har også tilbudt den svenske statsminister, Stefan Löfven, personligt at kautionere for A$AP Rocky, men kaution er ikke en mulighed ifølge svensk lov.
Derudover har en repræsentant for den amerikanske regering i et brev advaret Sverige om, at sagen kunne få negative konsekvenser for forholdet mellem USA og Sverige.
FacebookTwitterKopier linkEmner:Donald Trump (politiker)|Twitter|Sverige|Vold|Stockholm




https://www.dr.dk/nyheder/politik/live-tv-det-radikale-venstre-holder-sommergruppemoede






https://www.dr.dk/nyheder/regionale/sjaelland/df-vil-kalde-sundhedsministeren-i-samraad-sundhedsplatformen-er-til-fare

SundhedsplatformenSe temaSjællandDF vil kalde Sundhedsministeren i samråd: ’Sundhedsplatformen er til fare for patienterne’Flere fejl vækker ny kritik mod Sundhedsplatformen.
Sundhedsplatformen får igen kritik af læger og politikere, efter systemet har lavet en ny fejl i medicinordineringen.
Af Henny Mortensen og Julie Würtz14.
aug.
2019 kl.
13.
05Bemærk: artiklen er mere end 30 dage gammelLæs opDet er ikke mere end en uge siden, at der endnu engang var problemer med patienternes medicin i forbindelse med brugen af Sundhedsplatformen.
Her betød fejlen, at der var sket en fejl i ordineringen af en stofskiftemedicin til 14 patienter i Region Hovedstaden og i Region Sjælland.
Ingen var dog i livsfare.
Læs også:Sundhedsplatformen bytter rundt på stofskiftemedicinMen fejlen vækker alligevel ny kritik fra lægerne, der dagligt arbejder med it-systemet.
- Det er en tidsrøver, og den stjæler tid fra patienterne.
Men det allerværste er, at vi går i konstant usikkerhed om, hvorvidt patienterne nu også får den medicin, vi har ordineret, lyder det fra formanden for Overlægeforeningen, Lisbeth Lintz, der også er overlæge på Holbæk Sygehus.
SUNDHEDSPLATFORMENSundhedsplatformen er en elektronisk patientjournal, hvor læger og sygeplejersker fremover skal dokumentere deres arbejde.
Patienter kan logge på systemet med NemID via internettet og følge deres egen behandling.
Systemet blev for første gang indført på Herlev og Gentofte Hospital den 21.
maj 2016.
Platformen har i alt kostet 2,8 mia.
kroner.
Platformen blev indført på alle hospitaler i Region Hovedstaden og Region Sjælland i perioden 2016-2017.
Kilde: www.
sundhedsplatform.
dkHun mener ikke, at lægerne kan stole 100 procent på it-systemet, når de skal ordinere medicin til patienterne.
- Det er et kæmpe patient-sikkerhedsmæssigt problem, siger Lisbeth Lintz.
Kritikken om Sundhedsplatformen står nu på for tredje år i træk, men i februar blev it-systemet opdateret, og lægerne krydsede dengang fingre for, at det ville betyde en lettere arbejdsdag med mere tid til patienterne.
- Noget kom til at fungere bedre, men der er også andre forhold, der er blevet værre.
Samlet set er det ikke blevet bedre, understreger hun.
Sundhedsordfører vil kalde minister i samrådDerfor skal der gøres noget.
Det mener Dansk Folkepartis sundhedsordfører, Liselott Blixt.
Hun vil kalde sundhedsministeren, Magnus Heunicke, i samråd, hvis han ikke tager ansvar for det udskældte it-system.
- Det er i høj grad et anliggende for sundhedsministeren, og hvis sundhedsministeren igen skubber ansvaret fra sig, vil jeg kalde ministeren i samråd.
Sundhedsministeren har et ansvar for Sundhedsplatformen, som regionerne fejlagtigt har købt og bliver ved med at bruge penge på, siger hun.
Liselott Blixt mener også, at Sundhedsplatformen er til skade for patienternes sikkerhed, og at lægerne bruger for meget tid på it i stedet for lægearbejde.
Det er også helt uholdbart, at patienternes sikkerhed er i fare, når systemet ikke fungerer optimalt.
Liselott Blixt, sundhedsordfører i Dansk Folkeparti- De to østdanske regioner bruger flere hundrede millioner kroner alene på it-konsulenter.
De penge går fra den egentlige patientbehandling.
Desuden er det også helt uholdbart, at patienternes sikkerhed er i fare, når systemet ikke fungerer optimalt, siger sundhedsordføreren.
Sundhedsminister Magnus Heunicke fra Socialdemokratiet har ikke ønsket at svare på kritikken, men henviser til, at det er Region Sjælland og Hovedstadens eget ansvar at få Sundhedsplatformen til at fungere.
Men der kan også findes en helt anden løsning, foreslår Liselott Blixt.
- Ministeren sagde før valget, at vi skulle kigge på vores it-sundhedssystem for hele Danmark.
Jeg mener, at vi skal have ét system.
Løsningen kunne være at skrotte Sundhedsplatformen og kigge på det system, som man bruger i resten af landet, siger Liselott Blixt.
’En kompleks opgave’Direktøren for sundhed i Region Sjællands koncernledelse, Leif Panduro Jensen, genkender ikke kritikken fra lægerne og sundhedsordføreren.
- Jeg er ikke enig i, at Sundhedsplatformen er til fare for patientsikkerheden.
Systemet er blevet meget bedre.
Ikke helt så godt, som jeg forudså i sin tid, men vi er på vej, understreger Leif Panduro Jensen.
14 måneder tidligere har den nytiltrådte direktør nemlig udtalt, at ’om et års tid, ville de fleste være glade, og flere ting ville fungere godt’, når det gælder it-systemet.
Vi er ikke nået dertil endnu, og det er også en stor frustration for mig.
Leif Panduro, direktør for sundhed i Region Sjælland.
- Vi er ikke nået dertil endnu, og det er også en stor frustration for mig.
Det har også været en langt mere kompleks opgave, og vi ønsker kun, at det er et godt og nemt system at bruge.
Det er også derfor, at vi bruger mange ressourcer på systemet, siger han.
Samtidig beder Leif Panduro lægerne om at være tålmodige.
- Jeg får det indtryk, at Sundhedsplatformen stadig er for besværlig for lægernes arbejdsgang.
Det er også, hvad vi i øjeblikket arbejder på at få optimeret, understreger han.
Sundhedsplatformen koster alene i år 128 millioner kroner til it-konsulenter og drift i Region Sjælland og 370 millioner kroner i Region Hovedstaden.
FacebookTwitterKopier linkEmner:Leif Panduro (forfatter)|Leif Panduro Jensen (læge)|Region Sjælland|Sundhedsvæsen|Sjælland




https://www.dr.dk/nyheder/indland/forsvaret-har-reddet-vandrere-fra-gronlandsk-storbrand

IndlandForsvaret har reddet vandrere fra grønlandsk storbrandTo turister og en guide blev fanget i opblusset naturbrand i Grønland.
Branden i området mellem Kangerlussuaq og Sisimiut har været i gang siden 8.
juli.
14.
aug.
2019 kl.
13.
09Bemærk: artiklen er mere end 30 dage gammelLæs opTre vandrere i området nær Kangerlussuaq slap med skrækken, da de tirsdag aften blev fanget i kraftig røgudvikling fra den store igangværende naturbrand i det vestlige Grønland.
De fik sendt en nødmelding til politiet, men da en helikopter fra Air Greenland ikke kunne finde de to vandrere og deres guide, trådte det danske forsvar til.
Fra støtteskibet Absalon gik en af Forsvarets nye Seahawk-helikoptere i luften, og ved hjælp af de moderne sensorer om bord lykkedes det på kort tid at finde de tre nødstedte.
Helikopteren afleverede vandrerne til et lægetjek i Sisimiut, og ifølge Arktisk Kommando er de sluppet uden fysiske mén.
Branden i området mellem Kangerlussuaq og Sisimiut har været i gang siden 8.
juli, hvor den ifølge grønlandsk politi blev startet af en rygeovn.
Brandfolk og frivillige har flere gange siden slået flammerne ned, men branden bliver ved med at ulme i det tørvefyldte område, og kraftige vinde får den med jævne mellemrum til at blusse op igen.
Læs også:38 danske brandmænd skal bekæmpe naturbrand i GrønlandDe to turister og deres guide var ifølge Forsvaret vandret ud fra Kangerlussuaq uden at vide, at fjeldbranden var blusset op.
Hændelsen fandt sted, få timer efter at et brandbekæmpelsesbidrag fra Danmark ankom til Grønland.
Beredskabsstyrelsen satte tirsdag eftermiddag 38 danske brandfolk og deres specialudstyr på et af Forsvarets Hercules-fly og sendte dem nordpå for at hjælpe med at få den massive brand under kontrol.
De danske brandfolk, der er en blanding af frivillige, værnepligtige og erfarne brandfolk fra Beredskabsstyrelsen, har fået 14 dage til at inddæmme den store brand.
Det skal blandt andet ske ved at banke lange spyd ned i jorden for at lave kanaler til vand, der kan slukke de underjordiske gløder i tørvens rodsystemer.
/ritzau/FacebookTwitterKopier linkEmner:Grønland|Brande|Beredskabsstyrelsen|Redningsvirksomhed|Air Greenland




https://www.dr.dk/nyheder/indland/live-tv-statsministeren-holder-pressemoede






https://www.dr.dk/nyheder/indland/patienter-har-ved-en-fejl-faet-meget-kemoterapi

IndlandPatienter har ved en fejl fået for meget kemoterapiNordsjællands Hospital kan ikke afvise, at forhøjede mængder kemo kan have haft betydning for patients død.
Fejlen, der er begået på Nordsjællands Hospital, skyldes angiveligt en fejlvurdering af patienternes nyrefunktion.
14.
aug.
2019 kl.
12.
55Bemærk: artiklen er mere end 30 dage gammelLæs op25 patienter på Nordsjællands Hospital har ved en fejl fået for meget kemoterapi.
Det fremgår ifølge Sundhedspolitisk Tidsskrift af en redegørelse, som hospitalets ledelse har sendt til Region Hovedstaden.
Hospitalet kan ifølge mediet ikke afvise, at enkelte patienter har fået skader på grund af den forhøjede mængde kemo.
Det kan heller ikke afvises, at fejl i analyse og dosering af kemoterapi kan have haft betydning i perioden op til en patients dødsfald.
- Vi er meget opmærksomme på at lære af fejlen, så den ikke gentages.
Det er også derfor, at vi får en kerneårsagsanalyse, siger vicedirektør Jonas Egebart til Sundhedspolitisk Tidsskrift.
Han undskylder over for de berørte patienter.
Fejlen skyldes angiveligt en fejlvurdering af patienternes nyrefunktion.
Alle kræftpatienter, der har været berørt i sagen, er blevet kontaktet telefonisk og orienteret om fejlen.
Derudover er patienterne blevet tilbudt en samtale med deres patientansvarlige læge.
Indført nye retningslinjerFejlen er indberettet og registreret som en såkaldt utilsigtet hændelse, og der er nu igangsat en nærmere analyse.
Der er for nylig indført nye retningslinjer for undersøgelser af patienternes nyrefunktion.
Det er endnu uvist, om fejlen skyldes, at de nye retningslinjer ikke er blevet fulgt.
- Hvis det forholder sig sådan, at det er det, som er sket, så er det vigtigt at få slået fast, hvorfor retningslinjen ikke er blevet implementeret, og hvordan vi kan sikre, at det fremover altid vil ske, siger Jonas Egebart til tidsskriftet.
/ritzau/FacebookTwitterKopier linkEmner:Patienter|Nordsjællands Hospital|Hospitaler|Kræft|Region Hovedstaden




https://www.dr.dk/nyheder/udland/new-zealand-beklager-christchurch-mistaenkt-sender-brev-fra-faengslet

UdlandNew Zealand beklager: Christchurch-mistænkt sender brev fra fængsletEt seks sider langt brev fra formodet terrorist er dukket op på nettet.
Al-Noor mosque i Christchurch, New Zealand blev angrebet 15.
marts i år.
Af Jakob Busk Olsen14.
aug.
2019 kl.
14.
36Bemærk: artiklen er mere end 30 dage gammelLæs opMyndighederne i New Zealand erkender, at de har begået en fejl, efter den formodede terrorist Brenton Tarrant har sendt et brev fra sin fængselscelle.
Den 28-årige australier er sigtet for at have dræbt 51 mennesker i et angreb mod to moskeer i newzealandske Christchurch i marts i år.
Alligevel har han haft mulighed for at sende et brev, som nu er blevet lagt op på hjemmesiden 4chan, som er populær blandt personer på den yderste højrefløj.
Det fire sider lange, håndskrevne brev er adresseret til en "Alan" i Rusland og er "relativt uskyldigt", skriver AP.
Det indeholder dog en advarsel om, at en "stor konflikt" er på vej og har et sprogbrug, der kan tolkes som en opfordring til at gribe til våben, siger nyhedsbureauet.
Brenton Tarrant er sigtet for terrorangrebet i Christchurch, som blev streamet live på nettet.
Indsatte har rettighederOffentliggørelsen af brevet kommer på et følsomt tidspunkt.
Både den formodede gerningsmand bag et masseskyderi i El Paso i USA i forrige uge og Philip Manshaus, som angreb en moske i Norge lørdag, har fremhævet angrebet i Christchurch som en inspiration.
Fængselsminister i New Zealand, Kelvin Davis, siger, at brevet ikke burde være sluppet ud af fængslet.
Ministeren oplyser dog samtidig, at man aldrig har haft en fange som Brenton Tarrant før, og at alle indsatte i New Zealand har rettigheder - blandt andet til at sende og modtage post.
Kelvin Davis vil nu undersøge, om lovgivningen på området skal laves om.
Talsmand for oppositionen i New Zealand, David Bennett, kræver "øjeblikkelige svar" fra regeringen i sagen og siger, at newzealænderne vil være forfærdede over, at Brenton Tarrant har fået et brev ud af fængslet.
New Zealands premierminister Jacinda Ardern besøgte Masjid Al-Noor i Christchurch i marts.
Ikke første fejlSagen er særlig pinlig for regeringen i New Zealand, fordi premierminister Jacinda Ardern har svoret, at hun aldrig vil sige den formodede terrorists navn for ikke at give ham den opmærksomhed, han er ude efter.
Det er ikke første gang, at myndighederne begår fejl i terrorsagen.
Til at begynde med blev Brenton Tarrant kun sigtet for et enkelt drab, som skulle repræsentere de øvrige.
Men ved en fejl var ofret i sigtelsen en person, som stadig var i live.
Politiet bevogter Linwood-moskéen i Christchurch efter terrorangrebet.
 New Zealands premierminister Jacinda Ardern oplyser, at landet vil ændre våbenloven som følge af terrorangrebene.
 Ved Al Noor -moskeen, hvor 51 blev dræbt, er politiet massivt til stede.
 Området omkring Al Noor-moskeen er afspærret.
 Det nationale trusselsniveau er steget fra lav til høj for første gang i New Zealands historie.
1 / 5Politiet bevogter Linwood-moskéen i Christchurch efter terrorangrebet.
1 / 5New Zealands premierminister Jacinda Ardern oplyser, at landet vil ændre våbenloven som følge af terrorangrebene.
2 / 5Ved Al Noor -moskeen, hvor 51 blev dræbt, er politiet massivt til stede.
3 / 5Området omkring Al Noor-moskeen er afspærret.
4 / 5Det nationale trusselsniveau er steget fra lav til høj for første gang i New Zealands historie.
5 / 5Terrorangrebet i Christchurch•Terrorangrebet fandt sted fredag den 15.
marts omkring klokken 13.
40 lokal tid.
Målene var Al-Noor-moskeen og Linwood Islamic Centre i byen Christchurch på New Zealands sydlige ø.
•51 mennesker blev dræbt og lige så mange såret.
•Den formodede gerningsmand bag angrebene er den 28-årige australske Brenton Harrison Tarrant, som blev pågrebet umiddelbart efter angrebene.
•Tarrant publicerede et "manifest" før terrorangrebet, hvor han beskrev sine højreekstremistiske synspunkter og livestreamede flere steder på internettet, heriblandt Facebook, mens han likviderede mænd, kvinder og børn, der var til fredagsbøn.
•Han er tiltalt for 51 mord, 40 mordforsøg og deltagelse i terrorhandling.
•Han siger selv, at han er uskyldig.
•Retssagen, som forventes at vare i seks uger, begynder den 4.
maj 2020.
FacebookTwitterKopier linkEmner:New Zealand|Christchurch|Terrorisme|Kriminalitet|Facebook




https://www.dr.dk/nyheder/indland/123-personer-sigtes-kob-af-narko-pa-socialt-medie

Indland123 personer sigtes for køb af narko på socialt medieTre nordjyske mænd stod bag en side på et socialt medie, hvor de solgte hash og kokain.
123 personer på mellem 18 og 51 år er sigtet for at købe narkotika via et socialt medie.
(Arkivfoto).
14.
aug.
2019 kl.
13.
03Bemærk: artiklen er mere end 30 dage gammelLæs opI dag har Nordjyllands Politi sigtet 123 personer for 158 forhold, som ifølge politiet har købt både hash og kokain via en side på et socialt medie.
Det fortæller Casper Jacobsen, politikommissær i Nordjyllands Politi.
- De 123 personer er alle sigtet for køb af narkotika.
Størstedelen af personerne kommer fra Aalborg-området.
Det er primært hash og kokain, der er handlet på den her side.
Der er flere forhold, end der er sigtede, fordi en person eksempelvis har købt narkotika seks gange, siger han.
I marts blev tre nordjyske mænd på mellem 20 og 21 år anholdt for at stå bag siden.
På siden var der oplyst et telefonnummer, som køber kunne afgive bestilling ved.
Køber og sælger kunne dermed aftale tid og sted for levering, hvor et bud transporterede stofferne til køber og varetog den endelige handel.
- De tre mænd, vi havde anholdt i marts, og som vi mener står bag siden, havde udlagt et telefonnummer og tilbudt hash og kokain til nogle priser.
Og så kunne en chauffør køre ud og aflevere det, fortæller Casper Jacobsen.
- De tre mænd er løsladt, men fortsat sigtet i sagen.
Sagen er overgået til anklagemyndigheden, som skal vurdere, hvorvidt der skal rejses tiltale mod de tre personer, der er sigtet for at sælge narko og stå bag den her hjemmeside, siger han.
De 123 personer, som er både kvinder og mænd på mellem 18 og 51 år, modtager bøder på mellem 2.
000 kroner og 12.
000 kroner afhængigt af, hvor meget personerne har købt, og hvor mange gange de har købt.
Politiet ønsker ikke at oplyse, hvilket socialt medie der er tale om, men at det er et socialt medie, som alle kan tilgå.
/ritzau/FacebookTwitterKopier linkEmner:Jylland|Brug af euforiserende stoffer|Nordjyllands Politi|Politi|Anklagemyndigheden




https://www.dr.dk/nyheder/regionale/fyn/homoseksuel-pingvin-udruger-mystisk-aeg-i-zoologisk-have

FynHomoseksuel pingvin udruger mystisk æg i zoologisk haveVerdenskendt pingvin fra Odense Zoo er endelig blevet far.
Men hvor ægget kom fra er et mysterium.
Den homoseksuelle pingvin Hollænder (øverst), blev sidste år verdenskendt, da han sammen med sin daværende partner, Singer, kidnappede en pingvinunge.
Nu har han på mystisk vis udruget en unge.
Af Jonatan Grau Møller og Sofie Ørts14.
aug.
2019 kl.
12.
49Bemærk: artiklen er mere end 30 dage gammelLæs opDet nåede både til Australien og USA, da DR Nyheder sidste år fortalte historien om to homoseksuelle pingviner, Singer og Hollænder, fra Odense Zoo, der kidnappede en unge.
Nu er der imidlertid opstået endnu mere drama i det fynske pingvinanlæg.
De to pingviner danner ikke længere par.
Men det har ikke stoppet Hollænders drømme om at blive pingvin-far.
Det eneste vi ved er, at han lige pludselig står med et æg, som vi ikke ved, hvor kommer fra.
Sandie Munck, dyrepasser i odense zooDet fortæller Sandie Munck, der er dyrepasser i Odense Zoo.
- Han har fået fat i et æg og ruget det, så han nu har fået sin egen unge.
Vi ved ikke helt, hvorfor det er sket.
Det eneste vi ved er, at han lige pludselig står med et æg, som vi ikke ved, hvor kommer fra, siger hun og fortsætter.
- Der er ikke nogen tvivl om, at han har passet godt på ægget, for han har brugt 63 dage på at udruge det, og der er kommet en rigtig fin unge ud af det.
Partnerbytte i pingvinlandMan skulle umiddelbart tro, at alt nu ville være fryd og gammen i pingvinernes verden.
Men intrigerne stopper ikke her.
Det er vigtigt for os at have styr på generne, så vi kan sikre en sund bestand.
Sandiw Munck, dyrepasser i Odense ZooHollænders tidligere kæreste, Singer, har nemlig fundet sig en ny partner.
Han hedder Brille og er også en hanpingvin.
Lige nu sidder Brille også og ruger på et æg.
Denne gang ved Sandie Munck dog godt, hvor ægget kommer fra.
- Singer har tidligere fået en hun-unge, med en anden hun.
Ungen har nu lagt et æg, som Singer har nuppet.
Det vil sige, at hvis ægget er befrugtet, sidder de to hanner og ruger på Singers barnebarn, forklarer dyrepasseren.
Det går altså lidt på kryds og tværs med partnerne i pingvinernes verden.
Men for Odense Zoo er det vigtigt at vide, hvem der er hvem.
- Det er vigtigt for os at have styr på generne, så vi kan sikre en sund bestand, når vi sender pingvinerne ud i verden, siger Sandie Munck.
Sådan så det ud, da alverdens medier i første omgang fortalte om de to pingviner, der havde snuppet et æg.
FacebookTwitterKopier linkEmner:Odense Zoo|Dyreparker|Australien|USA




https://www.dr.dk/musik/du-er-gammel-til-vaere-sexet-verdenskendt-sangerinde-svarer-igen-efter-verbal-lussing

Musik'Du er for gammel til at være sexet': Verdenskendt sangerinde svarer igen efter verbal lussingSangerinden Bebe Rexha har fået nok af alderisme i underholdningsbranchen og bakkes op af blandt andre Taylor Swift og Rita Ora.
29-årige Bebe Rexha er blevet kaldt 'for gammel til at være sexet' af en mand fra musikbranchen.
Af Nanna Mejer Sørensen14.
aug.
2019 kl.
15.
05 | opdateret 15.
aug.
2019 kl.
09.
52Bemærk: artiklen er mere end 30 dage gammelLæs opDet er ikke altid lige let at være kvinde i musikindustrien.
I hvert fald ikke hvis man skal tro den amerikanske sangerinde Bebe Rexha, som mandag fløj til tasterne på Instagram for at ytre sig om en oplevelse, der havde fået hende helt op i det røde felt.
Om Bebe RexhaBebe Rexha er en amerikansk sangskriver, sangerinde og producer fra New York, USA.
Hun er født i 1989 og fylder 30 år den 30.
august.
Bebe Rexha debuterede med ep'en 'I Don't Wanna Grow Up' i 2015 og har samarbejdet med blandt andre G-Eazy, Nicki Minaj og Charlie XCX.
Hun var nomineret i kategorien 'Bedste nye kunstner' ved Grammy Awards i år.
- En MAND fra musikbranchen sagde for nylig til mig, at jeg var ved at blive for gammel, og at mit brand var 'forvirrende'.
Jeg er sangskriver, og jeg poster sexede billeder på min Instagram, og det er ikke noget, kvindelige sangskrivere skal gøre, især ikke i min alder.
Jeg er 29, skrev hun som tekst til et billede, hvorpå hun poserer i undertøj, som hun dedikerede til manden, der havde kaldt hende 'for gammel til at være sexet', og fortsatte:- Jeg har fået nok af at blive sat i en kasse.
Jeg laver mine egne regler.
Jeg er træt af, at kvinder bliver kategoriseret som gamle krager, når de bliver ældre, mens mænd bliver kategoriseret som sexede med alderen.
Bebe Rexha har hittet over hele verden med blandt andet 'Meant to Be'.
Lyt til sangen her:Bebe Rexha feat.
Florida Georgia Line - Meant to Be- Jeg bliver 30 den 30.
august, og ved I hvad, jeg løber ikke fra det.
Jeg vil ikke lyve om min alder eller synge sange, som jeg føler vil sælge bedre, fordi de lyder 'yngre'.
Jeg vil fejre min alder, for jeg er klogere, stærkere, og TRO MIG, jeg er en meget bedre elsker, end jeg var for ti år siden, rasede sangerinden på sine egne og sit køns vegne.
Bakkes op af kvindelige stjernerAt dømme ud fra reaktionerne på Bebe Rexhas Instagram-opslag er hun ikke alene om at have oplevet andre have stærke meninger om, hvad hun må og ikke må som kvindelig kunstner.
For opslaget er nemlig langt fra gået ubemærket hen.
Taylor Swift er en af de stjerner, som også tæller blandt andre The Chainsmokers, Rita Ora, Neyo og X Ambassadors, der har reageret på Bebe Rexhas Instagram-opslag.
- Riv dem rundt, lyder det blandt andet i kommentarfeltet fra Taylor Swift, som ligesom Bebe Rexha fylder 30 i år.
Hun suppleres af blandt andre Rita Ora.
- Du er smuk, bliver mere sexet med alderen, og dit talent SYNGER for sig selv.
Bliv ved med at lave de regler, istemmer sangerinden, som er et enkelt år yngre end Rexha og Swift.
Det er ikke første gang, Bebe Rexha har råbt højt på Instagram om de, ifølge hende, uretfærdigheder, hun er stødt på i sin karriere.
Op til Grammy Awards i februar i år var sangerinden gået på jagt efter den perfekte kjole, men oplevede, at designerne ikke ville klæde hende på på grund af hendes størrelse.
- Mit team har talt med en række forskellige designere, og mange af dem ville ikke klæde mig på, fordi jeg er for stor.
Seriøst, jeg er for stor.
Hvis størrelse 38 er for stort, så gider jeg ikke bære din fucking kjole, lød det fra Rexha i en video.
Læs også:Sangerinde var 'for tyk' til designerne: Nu hyldes hun på den røde løberFacebookTwitterKopier linkEmner:Taylor Swift (musiker)|Instagram|Tøj|Seksualitet




https://www.dr.dk/nyheder/udland/norges-statsminister-beskylder-sverige-eksport-af-hoejreekstremisme

UdlandNorges statsminister beskylder Sverige for eksport af højreekstremisme Sverige bærer et stort ansvar for den spirende nynazisme i Norden, fastslår Norges statsminister, Erna Solberg.
Norges statsminister Erna Solberg har sendt ansvaret for terrorangrebet i en moské i Bærum videre til svenskerne.
Det tager svenskerne ikke let på.
Af Catharina Maria Skov Lassen14.
aug.
2019 kl.
13.
23Bemærk: artiklen er mere end 30 dage gammelLæs opHvad skaber nynazisme i Norden?
Og hvem bærer skylden for højreekstremistisk terror?
Det er spørgsmål, der har fået Norge og Sverige til at ryge i totterne på hinanden efter weekendens terrorangreb på en moske udenfor Norges hovedstad, Oslo.
Læs også:21-årig nordmand sigtes for drab, drabsforsøg og terrorTerrorangreb på en moske i NorgeLørdag eftermiddag blev Philip Manshaus overmandet, efter han havde affyret skud mod al-Noor-moskeen i den norske by Bærum.
Tre mand holdt ham tilbage, inden politiet ankom til stedet og anholdte den 21-årige mand.
En person blev såret.
I Manshaus' hjem i Bærum fandt politiet liget af hans 17-årige lillesøster.
Philip Manshau er sigtet for drab, drabsforsøg og terror.
Han nægter at have gjort noget, der er strafbart, men har endnu ikke afgivet forklaring, så det er stadig uklart, om han vil erkende at have begået handlingen.
Chefen for den norske efterretningstjeneste, PST, oplyste tidligere i dag, at de allerede for et år siden fik et tip om Philip Manshaus, men at de ikke fandt grundlag for at følge op på det.
Motivet efterforskes stadig, men efterforskningen har vist, at den formodede gerningsmand har højreekstremistiske holdninger.
Mandag stillede Erna Solberg sig op på et pressemøde, og talte om det terrorangreb, der har udløst frygt i Norge.
I talen kom den konservative statsminister ind på, at Norge og Sverige bør samarbejde mod nynazisme i Norden.
Men pludselig tog talen en drejning, da statsministeren rettede skylden for højreekstremismen i Norden mod Sverige.
- Når nynazister marcherer gennem norske gader, så hører man en hel del svensk, fordi de svenske nynazister forsøger også at organiserere sig i nabolandene.
Modsvar fra SverigeUdtalelsen fik energiministeren i Sverige, Anders Ygeman, til straks at gå til tasterne og lange ud efter Erna Solberg på Twitter.
- Vi vil gerne et samarbejde mellem Norge og Sverige, men du regerer sammen med Fremskridtspartiet, og du har udnævnt Sylvi Listahaug, som er en stærkt højreorienteret politiker til minister to gange, så derfor burde du se dig selv i spejlet, før du kigger udover landegrænsen.
DR's europakorrespondent, Anna Gaarslev, fortæller, at hverken Erna Solbergs kommentar eller kommentaren fra Anders Ygeman er blevet mødt med god tilbagemelding.
- Det var ikke særligt smart sagt af Erna Solberg, fordi Norge har haft de største terrorangreb i Norden, først med Anders Breivik, og nu ved det seneste angreb på moskeen i Bærum, siger Anna Gaarslev.
Men Anne Gaarslev mener også, at Erna Solberg har en pointe i og med, at Sverige har et højreekstremt miljø, der er langt større end i Norge.
- I Sverige er meningerne meget delte om den svenske minister, men han får meget kritik for reagere så voldsomt på en diskussion, som er meget alvorlig.
Der er et meget højreekstremt miljø i Sverige, og mange mener, at han burde se gennem budskabet og se på de problemer, der er i Sverige.
Han burde tage den norske fremstrakte hånd om samarbejde.
siger Anna GaarslevÅrelange uenigheder mellem Norge og SverigeDet er ikke første gang, at der opstår en kontrovers mellem nabolandene.
Bølgerne går højt mellem Norge og Sverige, blandt andet når det kommer til indvandrerpolitik.
- Der er en årelang uenighed om, hvordan man skal takle yderliggående politiske bevægelser og indvandrerpolitikken i Norge og Sverige.
Den offentlige debat i Norge minder meget om den danske, men i Sverige har man et helt andet syn på indvandrerpolitikken, fortæller Anna Gaarslev.
Korrespondenten nævner, at uenighederne blandt andet har ledt til, at daværende norske indvandrerminister Sylvi Listahaug tidligere er taget til en svensk by for at vise et eksempel på, hvordan forholdene ikke skal udvikle sig i Norge, og det har svenskerne ikke glemt, fortæller Anna Gaarslev.
FacebookTwitterKopier linkEmner:Anders Breivik (terrorist)|Anders Ygeman (politiker)|Norge|Twitter|Terrorisme




https://www.dr.dk/nyheder/regionale/syd/vaebnede-betjente-gik-pa-gaden-efter-trusler-48-arig-mand-anholdt-i-sagen

Syd- og SønderjyllandVæbnede betjente gik på gaden efter trusler: 48-årig mand anholdt i sagenPolitiet i Esbjerg har modtaget trusler via nettet, men ønsker ikke at uddybe, hvad truslerne handler om.
Bevæbnede betjente patruljerer rundt om politigården i Esbjerg efter stationen har modtaget trusler.
Af Louise Mandrup14.
aug.
2019 kl.
11.
44 | opdateret 14.
aug.
2019 kl.
13.
30Bemærk: artiklen er mere end 30 dage gammelLæs opSyd- og Sønderjyllands Politi sendte onsdag middag betjente på gaden foran politgården i Esbjerg, efter at en person havde fremsat trusler mod politiet i Esbjerg.
Det oplyste politiets kommunikationsafdeling på Twitter, hvor de skrev følgende:- På grund af de aktuelle trusler, der er rettet mod politiet i Esbjerg, har vi i øjeblikket forhøjet beredskab, hvorfor man kan se politi i beredskab forskellige steder i Esbjerg og omkring politistationen i Esbjerg.
Betjentene var bevæbnet med fuldautomatiske våben.
Omkring kl.
13 meddelte politiet på Twitter, at en 48-årig mand er blevet anholdt i forbindelse med truslen.
Det er uvist, hvilken form for trusler, der er tale om.
Men tidligere skrev politiet på sin Twitter-profil, at man havde fået en række borgerhenvendelser.
- Vi har fået flere borgerhenvendelser vedrørende en mand, der via nettet streamer forskellige trusler.
Vi er klar over situationen og i fuld gang med efterforskningen.
Kommunikationsmedarbejder Mads Dollerup- Scheibel fortæller, at politiet ikke kan oplyse nærmere.
FacebookTwitterKopier linkEmner:Esbjerg|Syd- og Sønderjyllands Politi|Twitter|Kriminalitet|Politi




https://www.dr.dk/nyheder/vejret/traet-af-tordenbyger-dr-vejrets-guide-til-toervejr-i-august

VejretTræt af tordenbyger?
DR Vejrets guide til tørvejr i augustDet danske sommervejr går noget ad bakke den kommende tid, men der er muligheder for tørvejr i Europa.
Bygeskyer trækker op nær Aalborg Af Søren Vallentin Jacobsen14.
aug.
2019 kl.
11.
51Bemærk: artiklen er mere end 30 dage gammelLæs opSelv om skoleferien er slut, så er der jo stadig nogle, der har deres ferie i slutningen af august.
Er du en af dem og lidt træt af udsigten til faldende temperaturer og ustadigt vejr her i landet, ja, så kan der stadig findes tørre pletter i Europa.
Et kig på hvor der forventes at falde nedbør i de kommende to uger afslører, at det er i Sydeuropa, at tørvejret skal findes.
Det er måske ikke super overraskende, men heller ikke i Sydeuropa er det ligegyldigt hvor du tager hen.
Kig godt på grafikken herunder; Farverne angiver den samlede mængde forventet nedbør frem til slutningen af uge 34.
Jo mere mørkviolette farver, jo mere regn forventes der.
Dataene er fra den amerikanske globale vejrmodel og skalaen nederst er i mm.
Grafikken viser den samlede nedbør i Europa frem til 25.
august.
Hvide områder er helt tørre, grønne områder er med meget lidt regn, mens de violette farver angiver meget nedbør.
(Foto: Grafik: wetterzentrale.
de © wetterzentrale.
de)Her er tørvejretEn ferie helt uden nedbør bør kunne findes mod sydvest på den Iberiske halvø, især den sydlige del af Portugal, fra Lissabon til Algarve.
Også de græske øer ligner et oplagt bud på tørvejr og solskin.
De klassiske øer som Rhodos og Karpathos ligger godt i strømningen.
Og tildels også Kreta og de italienske øer Sardinien og Sicilien får kun meget lidt nedbør.
Izmir, kysten i det vestligste Tyrkiet ser også helt tørlagt ud.
Fin dansk sensommer i uge 35Årsagen til at vejret er tørrest der de kommende dage, har at gøre med hvor Azoer-højtrykket placerer sin tyngde.
Når vi får mere vestenvind på vores breddegrader og faldende temperaturer, så læner Azoerhøjtrykket sig ind over Middelhavsområdet og det giver mere stabilt vejr på de kanter.
Det er især i denne uge og næste uge, at vejret lejrer som ovenstående, men allerede i den sidste uge i august (uge 35), er der også hjemlige muligheder for nogenlunde stabilt vejr.
DMI's månedprognose taler om gode muligheder for stabilt vejr i Danmark i uge 35 med højtryksryg og gode solskinstimer og temperaturer på den lune side.
FacebookTwitterKopier linkEmner:Vejret|Portugal|Danmarks Meteorologiske Institut|Grækenland|Tyrkiet




https://www.dr.dk/nyheder/vejret/laks-har-kaempet-med-varmen-i-de-danske-aaer

VejretLaks har kæmpet med varmen i de danske åerHedebølge og generelt høje temperaturer i danske vandløb har sat laksen på overarbejde.
I flere af Danmarks store åer, har høje temperaturer, sat lystfiskere på jagt efter laksefisk på prøve.
De har måtte væbne sig med tålmodighed, da der opfordres til at indstille fiskeri, når temperaturen er over 18 grader.
 Scanpix)Af Christian Jon Cherry14.
aug.
2019 kl.
10.
18Bemærk: artiklen er mere end 30 dage gammelLæs opHvis du i disse dage tager på fisketur ved en dansk å, har du gode chancer for at fange en laks.
Og ikke kun fordi bestanden har været stigende i de seneste år.
En hedebølge for en tre uger siden øgede temperaturen i de danske åer.
Siden er temperaturen igen faldet, og er de seneste dage igen kommet ned under 18 grader.
Netop 18 grader er grænsen for, hvornår man kan fiske med god samvittighed.
Når temperaturen stiger, falder vandets iltindhold.
Mindre ilt gør det svært for fiskene at udskille affaldsstoffer.
Og især da efter en hård kamp for enden af lystfiskerens snørre.
Bliver iltindholdet lavere, så bliver det svært for fisken at komme sig igen, når lystfiskeren genudsennder fangsten.
Nyt tiltagDet var den varme sommer i 2018 der fik foreningerne til at anbefale, at man skal lade være med at fiske i åer, hvor vandet er varmere end 18 grader.
Det er relativ ny viden, som gør, at fiskeriforeninger anbefaler, at man skal være ekstra opmærksom på temperaturen i åen, inden man smider snørren i vandet.
Kølige sommerdage er godt nytDer er ikke udsigt til hverken varme- eller hedebølge i de aktuelle prognoser.
Til gengæld ser det ud til, at det ustadige vejr fortsætter.
Det er gode nyheder, hvis man er lystfisker med hang til laks.
De åer, hvor der som regel er gode betingelser for laksefiskeri, ligger temperaturen nu under18 grader, og i resten af august er det kun kortvarigt, at temperaturen kommer op omkring 25 grader.
Og når det sker vil det ikke få nogen særlig virkning på vandtemperaturen.
Det er ikke størrelsen.
.
.
I Storå må man ikke længere tage laksen med hjem, hvis fangsten er over 75 cm.
Kvoten for store fisk er opbrugt.
Men mindre laks kan man roligt tage med hjem.
Skulle man være så heldig at hive den helt store fangst i land, skal man altså smide fisken ud igen.
Hvis man vælger at fiske uden modhage, kan man sende fisken ud hurtigt og med minimal skade.
Undersøgelser viser, at 90-100 procent af genudsatte laks overlever, hvis vandet i åen er koldere end 18 grader.
FacebookTwitterKopier linkEmner:Lystfiskeri|Vejret




https://www.dr.dk/nyheder/udland/tre-grunde-til-aap-rocky-sagen-endte-paa-praesident-niveau

UdlandTre grunde til at A$AP Rocky-sagen endte på præsident-niveauI eftermiddag falder dommen over den voldstiltalte rapper A$AP Rocky.
Både den amerikanske præsident og  den svenske statsminister har kommenteret på sagen om A$AP Rocky med det borgerlige navn Rakim Mayers.
Af Caroline Clante, Rune Stürup Hansen og Theodora Amalie Høgsted Renard14.
aug.
2019 kl.
10.
35Bemærk: artiklen er mere end 30 dage gammelLæs opDen har trukket overskrifter i flere uger - og endda tvunget statsledere til at reagere.
Den svenske voldssag, som den amerikanske rapper A$AP Rocky er i centrum af, har været talk of the town i Sverige, USA og også herhjemme i Danmark.
A$AP Rocky er tiltalt for vold efter at have været indblandet i et slagsmål i Stockholm den 30.
juni - og senere i dag falder den længe ventede dom ved en svensk domstol.
Men hvorfor endte den her voldssag med at sætte både USA’s præsident, Donald Trump, og Sveriges statsminister, Stefan Löfven, på arbejde?
P3’s nyhedspodcast Den daglige dosis giver dig her tre grunde.
Derfor endte A$AP Rockys bytur på præsidentens skrivebord1En sag for de sociale medierEn af grundene til den store opmærksomhed er, at sagen i høj grad har levet på sociale medier som Twitter og Instagram.
A$AP Rocky lagde selv en video ud af optrinnet på sin Instagram-profil, og adskillige kendisser fra Frank Ocean og Nicki Minaj til Justin Bieber har offentligt støttet rapperen, for eksempel under hashtags som #freeasap og #freerocky.
Læs også:A$AP Rocky får i dag sin dom i Sverige: Her er de mulige udfaldDet har naturligt nok skabt ekstra opmærksomhed om sagen, siger Katrine Villarreal Villumsen, der er SoMe-analytiker på Kongressen.
com.
- Vi har at gøre med en sag, som for det første hurtigt får et boost på de sociale medier, og det gør også, at den kommer ud til nogle målgrupper, som måske ikke normalt ville høre om en sag som den her, siger hun.
2Et ikke-amerikansk retssystemDesuden har det også spillet ind på sagen, at der er ret klare forskelle på det svenske og amerikanske retssystem.
Læs også:Svensk statsminister svarer Trump om A$AP Rocky-anholdelse: 'Alle er lige for loven'I Sverige kan man ikke løslades mod kaution, som det er tilfældet i USA, og det har ifølge Katrine Villareal Villumsen skabt en del misforståelser i sagen, hvor A$AP Rocky sad fængslet i Sverige i næsten en måned.
- Det er jo også noget af det, som går igen i Trumps tweets, hvor han siger, at han personligt vil 'vouche' for A$AP Rockys kaution.
Jeg tror, at der en masse amerikanske kendisser, der har misforstået, hvordan retssystemet foregår i Skandinavien og i Sverige, siger Katrine Villarreal Villumsen.
3Donald Trumps egen agendaIfølge Katrine Villarreal Villumsen faldt sagen også på et belejligt tidspunkt for Trump.
Det kan også være med til at forklare, hvorfor den amerikanske præsident personligt er gået ind i den.
I midten af juli blev Trump nemlig kritiseret for et tweet, hvor han skrev, at fire kvinder i USA's kongres burde rejse tilbage til deres hjemlande i stedet for at kritisere USA.
Læs også:Trump beskylder Sverige for at 'have svigtet vores afroamerikanske befolkning'- Og på den måde kom den her sag om A$AP Rocky som sendt fra himlen.
For Trump kunne tweete om den og lede opmærksomheden væk fra den anden - mildest talt - dårlige sag, og forhåbentligt få medier, politiske modstandere og medfølgere med på den vogn i stedet, forklarer Katrine Villarreal Villumsen.
FacebookTwitterKopier linkEmner:Donald Trump (politiker)|Justin Bieber (musiker)|Sverige|Villarreal Club de Fútbol|Vold




https://www.dr.dk/nyheder/udland/danske-landmaend-faar-flere-aars-faengsel-smugle-svinesaed-i-shampooflasker

UdlandDanske landmænd får flere års fængsel for at smugle svinesæd i shampooflaskerSæden blev smuglet fra Danmark til Australien, hvor det blev brugt til at avle ”supersøer”.
Sæden blev i årevis brugt i avlsarbejdet hos det vestaustralske firma GD Pork.
Arkivfoto.
Af Nis Kielgast14.
aug.
2019 kl.
11.
25Bemærk: artiklen er mere end 30 dage gammelLæs opTo danskere, der opdrætter svin i Australien, kommer til at betale dyrt for at have smuglet sæd fra Danmark til brug i deres avlsarbejde.
Ifølge The Guardian er Torben Sørensen og Henning Laue blevet idømt henholdsvis to og tre års fængsel ved retten i Perth, efter de erklærede sig skyldige i at have brudt regler om både karantæne og biologisk sikkerhed.
Ulovlig sædIfølge dommen blev ulovlig sæd smuglet til Australien fra 2009 til 2017.
Sæden blev smuglet i almindelig flybagage, blandt andet i en shampooflaske.
Den blev brugt til at fremavle mindst 2.
000 smågrise.
Sagen tages meget alvorligt af de australske myndigheder, fordi indførelse af sæd giver risiko for, at landets svinebesætninger bliver mere sårbare over for sygdomme.
Det har siden 1995 været ulovligt at importere svinegener til Australien, blandt andet på grund af frygt for svinepest og mund- og klovsyge.
- Denne her sag viser en foruroligende foragt for de love, som beskytter Australiens 2.
700 svineproducenters levebrød og kvaliteten af det kød, som millioner af australiere nyder hvert år, siger Australiens landbrugsminister, Bridget McKenzie, til The Guardian.
Ville avle 'Supersøer'Den ulovlige indsmuling af svinesæd foregik ifølge dommen i en lang årrække: Helt tilbage fra 2009 er der gentagne gange blevet indsmuglet sæd til at bruge i avlsarbejdet på virksomheden GD Pork i Vestaustralien, som Torben Sørensen er medejer af.
GD Pork er ejet af tre danskere og har i mere end ti år drevet flere farme omkring byen Perth.
Firmaet er blevet idømt en bøde på over to millioner kroner i sagen.
Bøden kommer samtidig med, at GD Pork i forvejen har så mange økonomiske problemer, at myndighederne har tvunget det i likvidation; altså at sælge alle ejendele, så dets gæld kan betales.
Ifølge avisen The West Australian blev sæden fra Danmark brugt til at avle såkaldte ”supersøer”.
Mens danske søer i gennemsnit får 33 levedygtige smågrise om året, får australske søer blot 26 grise.
Mindst 199 søer blev insemineret, og det kom der over 2.
000 smågrise ud af.
Den australske landbrugsminister lagde i sin udtalelse også vægt på, at indsmuglingen var sket i et forsøg på at få en uretfærdig konkurrencefordel i forhold til de andre svineproducenter i landet.
De australske myndigheder begyndte for et par år siden at undersøge GD Pork.
Myndighederne ransagede i marts 2017 en af firmaets gårde og beslaglagde dokumenter om avlsarbejdet.
Fire måneder senere dukkede myndighederne op igen og tog prøver fra en række svin for at lave gentests på dem.
FacebookTwitterKopier linkEmner:Australien|Svineproduktion|The Guardian|Smuglerier|Perth




https://www.dr.dk/nyheder/udland/aap-rocky-faar-i-dag-sin-dom-i-sverige-her-er-de-mulige-udfald

UdlandA$AP Rocky får i dag sin dom i Sverige: Her er de mulige udfaldRapperen er tiltalt for vold mod en 19-årig mand i Stockholm i juni.
Af Jakob Busk Olsen14.
aug.
2019 kl.
09.
20Bemærk: artiklen er mere end 30 dage gammelLæs opKlokken 14 i dag afsiger byretten i Stockholm dom i en tilsyneladende banal voldssag, som tiltrækker sig opmærksomhed fra hele verden: Måske vil selveste USA's præsident følge med i domsafsigelsen.
Donald Trump sad i hvert fald klar med sin smartphone, da den amerikanske rapstjerne A$AP Rocky tidligere på måneden blev løsladt efter 28 dages varetægtsfængsling i Sverige, hvor han er sammen med to assistenter er tiltalt for vold mod en 19-årig mand.
Sagen mod A$AP RockyDen amerikanske rapper A$AP Rocky er sammen med to assistenter tiltalt for vold mod en 19-årig mand i Stockholm 30.
juni.
A$AP Rocky har erkendt, at han både sparkede og slog manden under et slagsmål, men han siger, at der var tale om selvforsvar.
Sagen har vakt stor opmærksomhed - ikke mindst fordi den amerikanske præsident, Donald Trump, har således forsøgt at lægge pres på den svenske statsminister, Stefan Löfven, for at få ham til at løslade rapperen.
Senere har en repræsentant for den amerikanske regering i et brev advaret den svenske rigsadvokat om, at det vil få "negative konsekvenser" for forholdet mellem Sverige og USA, hvis sagen ikke blev løst hurtigt.
"Kom hjem så hurtigt som muligt," skrev Trump på Twitter, og det var netop, hvad musikeren med det borgerlige navn Rakim Mayers gjorde.
Mayers vil altså ikke være tilstede i byretten, når dommen bliver afsagt.
Juridiske eksperter i Sverige siger, at der er tre-fire mulige udfald på sagen.
A$AP Rocky takkede svenskerne for deres opbakning, da han søndag vendte tilbage til scenen i USA.
Se rapperen tale til publikum om sagen i videoen over artiklen.
Selvforsvar?
Den første mulighed er naturligvis, at de tre mænd bliver frikendt.
Det vil kræve, at domstolen vælger at følge forsvarets linje i sagen, der går på, at de tiltalte handlede i selvforsvar, forklarer juristen Viktor Banke til avisen Aftonbladet.
Domstolen kan ifølge juristen også vælge at kende A$AP Rocky og hans medtiltalte skyldige og give dem en betinget dom, eventuelt med samfundstjeneste, der i givet fald skal foregå i Sverige - en mulighed, som rapperen selv foreslog under retssagen.
A$AP Rocky (h) smiler bredt efter sin løsladelse i Stockholm 2.
august.
Anklager kræver fængselsstrafEndelig kan byretten vælge at idømme en fængselsstraf.
Anklagemyndigheden har argumenteret for, at de tiltalte bør straffes med omkring seks måneders fængsel, men der er også en anden mulighed: At domstolen giver de tre mænd en kortere fængselsstraf, som de i så fald allerede har afsonet, mens de var varetægtsfængslede.
Strafferetsadvokaten Ulrika Borg finder det ikke så sandsynligt, at A$AP Rocky skal tilbringe yderligere tid bag tremmer i Sverige.
- Det er ikke så sædvanligt, at mistænkte, som bor i udlandet, bliver løsladt fra varetægt for senere at vende tilbage til Sverige for at afsone en fængselsstraf, siger hun til SVT.
FacebookTwitterKopier linkEmner:Donald Trump (politiker)|Sverige|Kriminalitet|Stockholm|Aftonbladet




https://www.dr.dk/nyheder/regionale/trekanten/lovgivning-staar-i-vejen-succesfuldt-forsoeg-der-mindskede-udeblivelser

TrekantområdetLovgivning står i vejen for succesfuldt forsøg der mindskede udeblivelser: ’Det er for latterligt’Formanden for Sundhedsudvalget i Region Syddanmark ærgrer sig over skrottet forsøg, der virkede efter hensigten.
Kolding Sygehus måtte opgive et succesfuldt forsøg, da det kom på kant med sundhedsloven.
(Arkivfoto fra MR-scanning).
Af Annette Jespersen og Rasmus Dyrberg Hansen14.
aug.
2019 kl.
11.
02Bemærk: artiklen er mere end 30 dage gammelLæs opHvis patienterne selv ringer til sygehuset for at få en tid til en MR-scanning, bliver færre patienter væk fra aftalerne.
Det viser et forsøg fra Kolding Sygehus.
Men den ellers velfungerende idé er nu blevet skrottet igen, da det viser sig, at fremgangsmåden er i karambolage med den udredningsgaranti på 30 dage, som patienterne har ifølge loven.
Vi kan ikke overholde loven, hvis vi vil benytte os af det her system, og det er jo for latterligt.
Det er nogle bureaukratiske regler, og hvis man har mere effektive muligheder, skal man jo bruge dem.
Poul-Erik Svendsen (S), formand, Sundhedsudvalget, Region Syddanmark.
Loven dikterer, at sygehuset skal skrive ud til patienten med en tid – man kan ikke nøjes med at skrive, at patienten skal henvende sig med henblik på at få en tid, der passer.
Men det er noget pjat, mener Poul-Erik Svendsen (S), der er formand for Sundhedsudvalget i Region Syddanmark.
- Vi kan ikke overholde loven, hvis vi vil benytte os af det her system, og det er jo for latterligt.
Det er nogle bureaukratiske regler, og hvis man har mere effektive muligheder, skal man jo bruge dem, siger Poul-Erik Svendsen, der godt forstår, at ordningen virkede.
- Det er logisk, at når man selv har bestemt tiden, er man bedre til at huske det.
Og jo færre udeblivelser, jo flere penge har vi at bruge til behandling, siger han.
Udredt på maksimalt 30 dageProblemet med forsøget består i den udredningsgaranti på 30 dage, som danske patienter har ifølge sundhedsloven.
I det brev, som Kolding Sygehus brugte i forsøget, blev patienterne bedt om at ringe til sygehuset inden for tre dage og aftale en tid.
- Det gjorde langt de fleste selvfølgelig, men der er en lille gruppe, der af forskellige årsager ikke reagerer med det samme.
Og hvis du som patient først ringer til mig tre uger efter, at vi har fået en henvisning, har vi i princippet kun en uge til at give dig en tid, og det kan vi simpelthen ikke honorere, siger Pica Andersen, der er overradiograf på Kolding Sygehus og idékvinde bag forsøget.
Før forsøget blev sat i gang havde man på Kolding Sygehus cirka 13 udeblivelser om ugen til MR-scanninger.
Under forsøgsperioden faldt det tal til fire udeblivelser om ugen, skriver Jydske Vestkysten.
Forsøget kørte fra efteråret 2018 til det blev lagt ned igen i foråret i år.
Sundheds- og ældreminister Magnus Heunicke (S) ser positivt på, at få kigget på reglerne.
Men nu er tallet, til Pica Andersens store fortrydelse, stigende igen.
- Jeg synes, det er rigtig ærgerligt, for vi kunne se, at udeblivelserne faldt drastisk, mens vi havde den her ordning.
Det giver jo mening.
Nu ser vi igen cirka ti udeblivelser fra MR-scanninger om ugen, og det er en lang og dyr undersøgelse.
Det betyder ifølge overradiografen, at de personer, som står på venteliste, kommer til at vente endnu længere.
Sundhedsudvalgsformand Poul-Erik Svendsen (S) fra Region Syddanmark vil nu tage sagen op med Danske Regioner, med håb om at få loven lavet om.
Intentionen i reglerne er godeHos Danske Patienter er det vigtigt for vicedirektør Annette Wandel, at patienternes udredningsret på 30 dage bliver overholdt.
- Det er en rigtig god idé at sørge for, at mødet med sundhedsvæsenet bliver tilrettelagt efter ens hverdag.
Det efterspørger patienterne, og det nedsætter udeblivelser.
Men det skal ikke gå ud over lovgivningen.
Det er godt for patienten at blive udredt inden for 30 dage, så man kan komme i gang med den rette behandling, siger hun.
Ifølge Annette Wandel er ’intentionen i reglerne gode’, men hun er åben over for, om der skal kigges på ordlyden.
- Det giver mening at kigge på lovgivningen og se, om den er for stram.
Modvirker den det, at man kan tilpasse sig patienternes hverdag?
Men det må ikke gå på kompromis med, at patienter bliver udredt hurtigt, siger hun.
Sundheds- og ældreminister Magnus Heunicke (S) har på Facebook tilkendegivet, at han vil invitere blandt andre Pica Andersen fra Kolding Sygehus til en snak om, hvordan man kan løse problemet, og den invitation tager Pica Andersen gerne imod.
- Det synes jeg er rigtig dejligt, og vi er klar med en løsning, for den har vi jo haft hele tiden.
Så vi glæder os til forhåbentlig at få lov til at køre videre med løsningen, siger hun.
FacebookTwitterKopier linkEmner:Magnus Heunicke (politiker)|Poul-Erik Svendsen (politiker)|Socialdemokraterne|Hospitaler|Kolding




https://www.dr.dk/nyheder/indland/live-tv-koebenhavns-politi-holder-pressemoede-om-eksplosion-ved-skattestyrelsen






https://www.dr.dk/nyheder/regionale/oestjylland/sprogtest-kan-dumpe-elever-i-0-klasse-paa-39-udvalgte-skoler

ØstjyllandSprogtest kan dumpe elever i 0.
klasse på 39 udvalgte skolerElever på skoler i udsatte boligområder bliver som noget nyt sprogtestet tre gange og kan ende med at gå 0.
klasse om.
Sprogprøverne bliver testet sidste år.
Af Lise Thorsøe-Jacobsen og Sarah Friis Elkjær14.
aug.
2019 kl.
11.
30Bemærk: artiklen er mere end 30 dage gammelLæs opEleverne i 0.
A på Ellekærskolen i Aarhus havde i sidste uge deres allerførste skoledag, men allerede om nogle uger skal eleverne igennem årets første danskprøve.
Fra i år skal de nye børnehaveklasser på skoler i udsatte boligområder nemlig bestå en prøve for at rykke op i 1.
klasse.
Testen er en del af den ghettopakke, som Socialdemokraterne og Dansk Folkeparti vedtog sammen med den tidligere regering.
Sprogprøve i 0.
klasse i udsatte boligområderSprogprøverne skal gennemføres på grundskoler og afdelinger af grundskoler med over 30 procent elever bosat i boligområder, der inden for de seneste tre år har været på Transport- og Boligministeriets liste over udsatte boligområder.
Sprogprøvekravet gælder også frie skoler.
Der er tre obligatoriske prøveforsøg og et frivilligt.
Første obligatoriske sprogprøveforsøg skal gennemføres i forbindelse med undervisningens påbegyndelse.
Andet obligatoriske sprogprøveforsøg skal gennemføres i februar måned.
Tredje obligatoriske sprogprøveforsøg skal gennemføres umiddelbart inden skoleårets afslutning.
Desuden kan et fjerde, frivillige sprogprøveforsøg gennemføres inden undervisningens påbegyndelse i 1.
klasse (efter tilbud om sommerskole i sommerferien).
Kilde: Børne- og UndervisningsministerietZitta Bromer er lærer i dansk som andetsprog, og hun er glad for den nye test, da der nu kommer fokus på elevernes danskevner.
- Det er rigtig godt, at der kommer nogle tiltag, som skitserer problemet med, at vi har nogle elever, som ikke er alderssvarende i deres sprog, når de starter i skole.
Det er kun positivt at få positiv opmærksomhed omkring det, siger hun.
Sidste år var Ellekærskolen med til at afprøve de nye test.
Omkring halvdelen af 0.
klasses eleverne dumpede første gang, de skulle tage testen.
Det overraskede ikke Zitta Bromer.
- Vi har længe vidst, at børnene ikke har de sproglige kompetencer, som skal til for at klare en 1.
klasse på tilfredsstillende vis, siger hun.
Ikke noget galt med at dumpeNu bliver der indført de samme sprogforløb og sprogprøver på alle skoler med mange tosprogede børn, så børnene skal bestå prøven for at rykke op i 1.
klasse.
Det glæder Zitta Bromer.
- Jeg ville ønske, at man ikke fokuserede så meget på, at nu kan eleverne dumpe.
Det er ikke forkert at dumpe, hvis det forbedrer ens sproglige kompetencer, og det samtidig giver et meget bedre skoleliv, siger hun.
Omkring halvdelen af eleverne på Ellekærskolen dumpede pilotprøven første gang.
Fatuma Omars datter bestod prøven anden gang, og det glædede både datter og mor.
Fatuma Omar har somaliske rødder og er mor til en datter, der sidste år gik i 0.
klasse på Ellekærskolen.
Datteren var derfor igennem test-forløbet.
- Hun dumpede faktisk.
Jeg synes også, at testen var svær for hende.
Jeg sagde til hende, at vi selvfølgelig nok skulle hjælpe hende.
Det samme gjorde lærerne, siger hun.
Fatuma Omars datter dumpede ikke for alvor, da prøven sidste år kun var et pilotprojekt, men derfor fik Fatuma Omar alligevel et chok, da hun første gang hørte om de nye test.
Ikke en normal testMen testen er ikke en klassisk test i et stille lokale, hvor man ikke må tale sammen.
Det fortæller lektor i sprogtilegnelse Laila Kjærbæk fra Syddansk Universitet, der har været med til at lave prøverne.
- Det foregår i et fællesskab i klassen, som børnene kender og er vant til.
Børnene har ikke selv en oplevelse af, at de bliver testet, siger hun.
Fatuma Omar blev også lettet, da hun fandt ud af, at det ikke var en klassisk test.
- Jeg troede, at det var en rigtig test, hvor de sad hver for sig, men de kom og skulle lege, så det var meget normalt for dem, siger hun.
Prøverne kommer tre gange på et skoleår og er formet som sproglege, der for eksempel tester elevernes evne til at rime eller bøje verber.
Betyder meget at beståTesten er udviklet i samarbejde med børnehaveklasse-ledere på 17 skoler, forklarer Laila Kjærbæk.
- Det betyder, at det er et program, som er ret stærkt.
Hver gang de har afprøvet noget, har de meldt ind, hvad der har fungeret godt og mindre godt.
Det er dem, der har den praktiske erfaring i forhold til, hvad der har fungeret godt og mindre godt, siger hun.
Ellekærskolen ligger i det vestlige Aarhus og har lidt over 240 elever.
På skolen er 0.
til 9.
klasse samt flere specialklasser til børn med særlige indlæringsvanskeligheder.
Men det kan godt gå hen og blive en alvorlig sag, hvis eleven ikke består prøven.
Fatuma Omars datter bestod prøven anden gang, og det betød meget for hende, forklarer hun.
- Hun var glad, og jeg var glad.
Som mor vil jeg gerne have det bedste for mine børn, siger hun.
Selvom hendes datter altså havde en god oplevelse med sprogtesten, mener moren, at det er lidt for meget med de tre sprogtests i løbet af 0.
klasse.
Det er nok, at børnene bliver sprogscreenet, inden de starter i skole, siger hun.
- Én test er nok.
De skal ikke hele tiden teste, teste og teste.
Der er på landsplan 27 folkeskoler og 12 privatskoler, der fremover skal teste deres 0.
klasses-elever.
Her skal folkeskolerne teste 0.
klasserne•Tingbjerg Skole, København•Brøndby Strand Skole, Brøndby•Skovbrynet skole, Gladsaxe•Ole Rømer-Skolen, Høje-Taastrup•Charlotteskolen, Høje-Taastrup•Strandgårdskolen, Ishøj•Borupgårdskolen Snekkersten Skoledistrikt, Helsingør•Broskolen, Slagelse•Lindeskovskolen, Guldborgsund•Ejerslykkeskolen, Odense•Abildgårdskolen, Odense•H.
C.
Andersen Skolen, Odense•Humlehøj-Skolen, Sønderborg•Bakkeskolen Cosmos, Esbjerg•Præstegårdsskolen Urban, Esbjerg•Kvaglundskolen Signatur, Esbjerg•Høje Kolstrup Skole, Aabenraa•Ullerup Bæk Skolen, Fredericia•Langmarkskolen, Horsens•Munkevængets Skole, Kolding•NOVA-skolen, Vejle•Nørrevangskolen, Randers•Sølystskolen, Silkeborg•Tovshøjskolen, Aarhus•Sødalskolen, Aarhus•Ellekærskolen, Aarhus•Tornhøjskolen, AalborgKilde: UndervisningsministerietHer skal privatskolerne teste 0.
klasserne•Al-Hilal Skolen, København•Al-Irchad Skolen, Helsingør•Ros Privatskole, Roskilde•Helsingør Privatskole, Helsingør•Slagelse Privatskole, Slagelse•Odense Privatskole, Odense•Al-Salahiyah Skolen, Odense•Vejle Privatskole, Vejle•Den moderne kulturelle skole, Aarhus•Højbjerg Privat Skole, Aarhus•Lerpytter friskole og børnehave, ThistedKilde: UndervisningsministerietFacebookTwitterKopier linkEmner:Odense|Helsingør|København|Taastrup|Jylland




https://www.dr.dk/nyheder/politik/laererne-roser-forslag-om-ekstra-laerer-milliard-en-vigtig-haandsraekning

PolitikLærerne roser forslag om ekstra lærer-milliard: 'En vigtig håndsrækning'En milliard kroner, løser dog ikke udfordringen i sig selv, siger lærernes formand.
"Jeg ser det som et oprigtigt ønske om, at vi nu skal samarbejde om folkeskolen," siger formand for Danmarks Lærerforening Anders Bondo Christensen om R-forslaget om en milliard kroner til flere lærere, samt det politiske grundlag, som den nuværende regering står på.
Af Thomas Klose Jensen14.
aug.
2019 kl.
10.
09Bemærk: artiklen er mere end 30 dage gammelLæs opDer mangler hænder i den danske folkeskole, og derfor får kravet fra De Radikale om, at der årligt skal afsættes en milliard kroner til flere lærere, ros med på vejen fra Danmarks Lærerforening (DLF).
Foreningens formand, Anders Bondo Christensen, siger til DR Nyheder, at han er "rigtig glad for" udmeldingen.
- Det er i linje med det politiske grundlag for den nuværende regering, hvor der står, at regeringen vil sikre, at der er rammer og ressourcer til, at eleverne kan få en god undervisning.
Så jeg er rigtig glad for, at der nu bliver fulgt op, siger han og forklarer, at behovet for flere lærere er stort.
Læs også:Radikale med centralt krav til finansloven: Lærerne skal have en milliard ekstra om året- Der er blevet nedlagt 8.
200 lærerstillinger i løbet af de seneste ti år i folkeskolen, og det er langt, langt mere, end elevtallet kan begrunde.
Samtidig er elevernes timetal skruet voldsomt op, og derfor er der simpelthen brug for nogle flere lærere.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
En milliard gør det ikke aleneMilliardkravet får altså varme modtagelser fra Danmarks Lærerforening, men Anders Bondo Christensen understreger også, at pengene ikke er den gyldne nøgle alene til at løse udfordringerne i folkeskolen.
Der er også behov for at kigge nærmere på, hvordan folkeskolen er indrettet.
- Det lyder som et kæmpestort beløb, men når vi snakker om, at der er nedlagt over 8.
000 lærerstillinger, så er det selvfølgelig ikke det, der kan gøre det alene.
Men hvis vi så samtidig kan prøve at kigge på de opgaver, som folkeskolen har, og vi kan prøve at prioritere de ressourcer, vi har i skolen, så kan vi komme et stykke af vejen.
Så jeg synes, det er en meget vigtig håndsrækning, det her.
KL og DLF skal bruge pengeneStår det til De Radikale, skal lærermilliarden være en del af økonomiaftalen mellem kommunerne og regeringen, der fastlægger kommunernes budgetter for 2020.
Derfor skal aftalen lukkes hurtigst muligt med en delaftale til finansloven, så parterne ved, hvad de har at forhandle om i forhandlingerne om kommuneaftalen.
De forhandlinger finder sted i de kommende uger.
Radikale anviser ingen finansiering for forslaget.
De forklarer, at pengene skal findes i forhandlingslokalet.
Men delaftalen til finansloven lægger De Radikale altså op til allerede at lukke nu, selv om Socialdemokratiets formand, statsminister Mette Frederiksen, endnu ikke har præsenteret et finanslovsforslag.
Ifølge De Radikale kan en milliard kroner give omkring 1.
800 ekstra lærere til folkeskolen.
Det er meningen, at Danmarks Lærerforening og Kommunernes Landsforening (KL) sammen skal udmønte de ekstra penge, der skal gå til netop ekstra lærere.
KL ønsker dog ikke at kommentere milliardforslaget.
FacebookTwitterKopier linkEmner:Anders Bondo Christensen (fagforeningsleder)|Folkeskolen (Danmark)|Kommunernes Landsforening|Uddannelse|Folkeskole




https://www.dr.dk/nyheder/indland/arresthuse-har-ikke-plads-til-udviste-kriminelle-maa-sove-i-moedelokaler-og

IndlandArresthuse har ikke plads til udviste kriminelle: Må sove i mødelokaler og besøgsrumPolitikerne må sørge for mere plads i arresthusene, mener fængselsbetjente.
Udlændingene på Kærshovedgård er ikke frihedsberøvede, men er pålagt at bo på centret og melde sig mellem en gang dagligt og en gang om ugen.
Beboere tilknyttet Kærshovedgård er både folk på tålt ophold, udviste kriminelle og afviste asylansøgere, der ikke samarbejder med myndighederne.
 Midt- og Vestjyllands Politi har løbende oprustet deres bemandning på Kærshovedgård.
Senest med 10 betjente, der bruger en stor del af deres tid på at transportere anholdte udviste kriminelle og folk på tålt ophold til arresthuse rundt omkring i landet.
1 / 2Udlændingene på Kærshovedgård er ikke frihedsberøvede, men er pålagt at bo på centret og melde sig mellem en gang dagligt og en gang om ugen.
Beboere tilknyttet Kærshovedgård er både folk på tålt ophold, udviste kriminelle og afviste asylansøgere, der ikke samarbejder med myndighederne.
1 / 2Midt- og Vestjyllands Politi har løbende oprustet deres bemandning på Kærshovedgård.
Senest med 10 betjente, der bruger en stor del af deres tid på at transportere anholdte udviste kriminelle og folk på tålt ophold til arresthuse rundt omkring i landet.
2 / 2Af Mette Mayli Albæk14.
aug.
2019 kl.
07.
00Bemærk: artiklen er mere end 30 dage gammelLæs opEn lang række arresthuse er under massivt og uholdbart pres efter en lovændring fra den tidligere regering.
Sådan lyder et opråb fra ansatte i jyske arresthuse i et brev til justitsminister Nick Hækkerup (S).
- Vi har overbelæg i stort set alle arresthuse i Midt- og Nordjylland.
På en given dag har vi cirka 30 indsatte fængslet for ikke at overholde meldepligten.
Dette tal frygter jeg vil stige i takt med indfasningen af de sidste stramninger.
Vi har behov for snarest at få etableret flere pladser, skriver Brian Hedensted, fællestillidsrepræsentant i Fængselsforbundet, i brevet.
Overbelægget betyder, at der er flere indsatte, end der er celler til i arresthusene.
Her må man være kreative ved at lave mødelokaler og besøgsrum om til sovepladser for de anholdte.
Jeg har henvendt mig til politikerne, fordi presset nu er så højt, at vi må sige fraBrian Hedensted, fællestillidsrepræsentant i FængselsforbundetDe nye regler for den såkaldte meldepligt vedrører udviste kriminelle og folk på tålt ophold.
Her er det politisk besluttet, at der skal markant færre overtrædelser af meldepligten til, før udviste kriminelle og folk på tålt ophold kan varetægtsfængsles og derefter få fængselsstraf.
- Jeg har henvendt mig til politikerne, fordi presset nu er så højt, at vi må sige fra.
En god dag er, at der er nul pladser ledige i Nykøbing Mors arrest, og det er det sted, der er mest plads.
Andre steder er der fyldt op til langt mere, end der kan være, siger Brian Hedensted.
Brian Hedensted, hvorfor overhovedet blande sig i politik - I er jo ansat til at passe på de indsatte, uanset om de så måtte være låst inde i en celle eller et mødelokale?
- Jeg blander mig i afsoningsmiljø og arbejdsmiljø.
Det, jeg hører fra kolleger, er, at man tager besøgsrum og fritidslokaler i brug, hvor man smider en madras ind.
Det er altså ikke celler, og så afvikles der færre besøg.
De, der sidder spærret inde 23 timer i døgnet med en uvis skæbne, får færre besøg med familien, som ellers kan være med til at give arrestanterne lidt luft og undgå konflikter med personalet, siger Brian Hedensted.
Køretur til FrederikshavnPå udrejsecenter Kærshovedgård i Midtjylland var der ved årsskiftet indkvarteret 19 personer på tålt ophold og 62 udviste kriminelle, som altså er omfattet af de nye regler.
Meldepligten betyder, at denne gruppe skal melde sig hos myndighederne enten dagligt eller tre gange om ugen.
Samtidig har de pligt til at fortælle, hvor de opholder sig.
De nye regler betyder, at en person på tålt ophold alene på én weekend kan overtræde sin opholds- og meldepligt tilstrækkeligt til at blive varetægtsfængslet.
Hvis det sker, er det politiet, der skal finde personen og fragte vedkommende til et arresthus med henblik på at blive fremstillet i grundlovsforhør typisk dagen efter.
I Midt- og Vestjyllands politikreds beretter betjente om ugentlige køreture på flere hundrede kilometer for at nå frem til ledige arrestpladser.
- Ressourceforbruget i forhold til de nye meldepligtsregler er steget væsentligt, siden de nye regler trådte i kraft.
Vi har øget antallet af betjente betragteligt både omkring sagsbehandlingen og transporten af dem, der bliver anholdt, siger Henrik Skriver Jensen, formand for Midt- og Vestjyllands politiforening.
De overfyldte arresthuse i Vestjylland betyder, at to betjente nogle dage må køre fra Herning til Frederikshavn eller i enkelte tilfælde Sjælland med en arrestant.
Og det er tidskrævende.
- Det er ligesom med alle andre ekstraopgaver.
Så er vi nødt til at fjerne ressoucerne andre steder fra.
Det har vi også gjort her, vi har flyttet folk fra andre opgaver og flyttet dem til Kærshovedgård, siger Henrik Skriver Jensen.
Vil djævlens advokat ikke sige, at politiet altid kan bruge flere ressourcer?
- Jo det vil vi altid gerne have.
Alle vil gerne have flere penge, det vil de også gerne i sundhedsvæsenet.
Men det er ikke det, der er min anke her, for det er politikerne, der beslutter, hvad vi skal koncentrere os om.
Vi efterlyser konkrete politiske signaler om, hvad der skal ske eksempelvis med Kærshovedgård, for situationen lige nu er uholdbar, siger Henrik Skriver Jensen.
En ekstra dommer i HerningOgså flere byretter har fået særlig travlt efter den nye lovændring.
I Herning Byret har man konstitueret en ekstra dommer, der blandt andet skal hjælpe med at afholde grundlovsforhør og retsmøder med udviste kriminelle og folk på tålt ophold.
Fængselsbetjentenes tillidsrepræsentant har i sit brev til justitsministeren opfordret til at tage det nedlagte fængsel i Møgelkær i brug.
Dele af Møgelkær har man netop taget i brug som ny skole for fængselsbetjentuddannelsen.
Justitsminister Nick Hækkerup ses her i forbindelse med åbningen af kriminalforsorgens nye uddannelse til fængselsbetjent i Møgelkær ved Horsens for lidt over en uge siden.
Justitsminister Nick Hækkerup har ikke ønsket at kommentere sagen.
Justitsministeriet henviser til Kriminalforsorgen.
- Det er korrekt, at fængsler og arresthuse lige nu er helt fyldte.
Vi kører med 100 procent belæg, og derfor planlægger vi at åbne 200 nye pladser frem mod næste sommer, siger Thorkild Fogde, direktør i Kriminalforsorgen.
Thorkild Fogde, er problemet ikke akut, når arrestanter bliver indkvarteret i mødelokaler og besøgsrum?
- Vi kigger på situationen de enkelte steder, hvor det er meget anstrengt lige nu.
Vi vil helst ikke køre med helt fyldte fængsler og arrester.
Det er derfor, de nye pladser er på vej.
Hvad tænker du om forslaget med at tage Møgelkær i brug?
- Det vil i mine øjne være en dum idé.
Det vil være dyrt og personalekrævende.
Det er bedre at lave flere pladser til de eksisterende fængsler og arrester, siger Thorkild Fogde.
Kriminalforsorgen henviser til, at der i finanslovsaftalen for 2019 er afsat penge til drift og løn i forbindelse med lovændringen.
Blandt andet er der planer om at udvide Ringe Statsfængsel.
DR har spurgt Kriminalforsorgen, hvor mange af de 200 nye varslede fængselspladser, der er tiltænkt arrestpladser, men det har ikke været muligt at få svar på dette.
FacebookTwitterKopier linkEmner:Fængsler|Nick Hækkerup (politiker)|Kriminalitet|Kriminalforsorgen|Hedensted




https://www.dr.dk/nyheder/indland/22-aarig-svensk-mand-anholdt-spraengning-paa-oesterbro

Eksplosioner i KøbenhavnSe temaIndland22-årig svensk mand anholdt for sprængning på ØsterbroKøbenhavns Politi efterlyser samtidig en 23-årig svensk mand internationalt.
Skattestyrelsens facade efter eksplosionen sidste uge.
I dag oplyste Københavns Politi, at en 22-årig mand er anholdt og en 23-årig mand er efterlyst.
Begge af svensk nationalitet.
Af Mads Korsager Nielsen14.
aug.
2019 kl.
09.
07 | opdateret 14.
aug.
2019 kl.
09.
31Bemærk: artiklen er mere end 30 dage gammelLæs opIntensiv efterforskning og samarbejde med kolleger i Sverige førte tirsdag aften til, at Københavns Politi har pågrebet en mulig gerningsmand og samtidig efterlyser en anden for bombesprængningen i sidste uge.
- I aftes blev der anholdt en 22-årig svensk mand, og vi efterlyser en anden 23-årig svensk mand.
Begge er mistænkte for at være gerningsmændene bag sprængningen ved Skattestyrelsen, siger Jørgen Bergen Skov fra Københavns Politi.
Ifølge DR Nyheders retskorrespondent Trine Maria Ilsøe blev den 22-årige anholdt i Malmø.
Eksplosion sent tirsdagTirsdag aften i sidste uge raserede en eksplosion Skattestyrelsens facade på Østerbro i København.
Politi modtog anmeldelsen om eksplosionen klokken 22.
16.
Politiet var derefter til stede med mange patrulje-vogne og en stor efterforskning blev sat i gang.
To personer var ifølge politiet i bygningen på det tidspunkt, men ingen af dem kom til skade.
En anden person blev ramt af fragmenter fra eksplosionen, men søgte selv hjælp på en skadestue.
DR Nyheders retskorrespondent Trine Maria Ilsøe besøgte gerningsstedet og viser her, under en spånplade, hvor stort et krater bombesprængningen foran Skattestyrelsen efterlod.
Onsdag efter sprængningen opfordrede skatteminister Morten Bødskov (S), der besøgte gerningsstedet, alle til at melde sig, hvis de havde set noget eller lå inde med viden.
Ingen sammenhængKøbenhavns Politi oplyste på pressemødet, at der ikke umiddelbart var nogen sammenhæng mellem eksplosionen tirsdag samt eksplosionen på Nørrebro senere på ugen.
Men efter en lang række ransagninger har man beslaglagt det formodede køretøj, der blev brugt tirsdag aften.
Køretøjet vil nu blive genstand for tekniske undersøgelser, oplyser Jørgen Bergen Skov.
Der vil senere blive indkaldt til et grundlovsforhør, der ifølge Københavns Politi vil ske bag lukkede døre.
- Det betyder grundlæggende, at vi fra retten kan få et navn og en fødselsdato.
Alle de afgørende detaljer får vi sandsynligvis ikke, for presse og tilhørere vil blive sendt uden for døren, siger Mette Mayli Albæk, DR Nyheders retsanalytiker.
Siden februar har en række eksplosioner ramt København - få et overblik over sprængningerne her.
FacebookTwitterKopier linkEmner:Morten Bødskov (politiker)|Socialdemokraterne|Københavns Politi|København|Kriminalitet




https://www.dr.dk/nyheder/kultur/kunstner-kritiserede-copenhagen-pride-saa-blev-hun-taget-af-programmet

KulturKunstner kritiserede Copenhagen Pride - så blev hun taget af programmetO/RIOH kritiserer priden for at booke hovednavne, der ikke har noget med LGBT+-miljøet at gøre.
O/RIOH er ikke tilfreds med kunstnerne, der skal optræde til Copenhagen Pride Week.
(© Frederikke Dørfler)Af Emil Eller14.
aug.
2019 kl.
07.
49Bemærk: artiklen er mere end 30 dage gammelLæs opDen danske kunstner O/RIOH skulle have spillet til Copenhagen Prides store 'Pride Show' på lørdag på Rådhuspladsen.
En optræden foran et forventeligt stort publikum, som hun havde set frem til.
Men sådan bliver det alligevel ikke.
Hun er blevet pillet af programmet fra den ene dag til den anden, skriver musikmediet Gaffa.
Aflysningen skyldes ifølge priden, at O/RIOH - med det borgerlige navn Rikke Østergaard - har kritiseret arrangementet på Instagram.
Her kritiserede hun ifølge Information bookingen af bandet Infernal som hovednavn til priden.
Hun skrev angiveligt, at priden ikke skulle være "stolte eller begejstrede" over bookingen, og at priden skulle "get your shit together" (få styr på sit lort, red.
).
'I bund og grund censur'Hun var vred over, at priden ikke bookede kunstnere fra LGBT+-miljøet som hovednavne.
- Jeg bliver irriteret over bookingen af Infernal, fordi jeg havde andre forventninger til, hvem priden giver tid på deres scener.
Priden er i sin oprindelse en demonstration for synligheden af LGBT+-personer, ikke en festival.
- Jeg føler, at jeg er blevet bedt om at holde min kæft.
Jeg synes, min kritik er berettiget.
Det med bare at blive fjernet fra plakaten, synes jeg på ingen måde er retfærdigt – det er jo i bund og grund censur, siger hun til Information.
Det var en booking af Infernal, der fik O/RIOH op i det røde felt.
Nu er hun selv blevet taget af plakaten til priden.
Og opslaget var altså for hård kost for arrangørerne.
Thomas Rasmussen, der er kommunikationschef for Copenhagen Pride, mener, at opslaget var "dårlig stil".
- For os handler det primært om to ting.
For det første er det måden, man gør det på – altså tonen i det.
Der blev jo sagt, at Copenhagen Pride var noget bullshit, og vores offentliggørelse af Infernal blev nedgjort.
- Samtidig med at vi også oplevede, at vi som festival – altså alle de frivillige, der knokler året rundt – blev nedgjort ved at sige noget i retning af: ”I har ét job, og det kan I ikke engang finde ud af.
Hvor svært kan det være”, siger han til Gaffa.
Får ikke en kroneMen ikke nok med at O/RIOH har mistet muligheden for at optræde til priden på lørdag.
Hun er ifølge Information også blevet informeret om, at Copenhagen Pride ikke har i sinde at betale hende for bookingen, selv om det ifølge Information står i kontrakten, at hun skal have fuld betaling, hvis koncerten aflyses senere end 30 dage før koncerten.
– Vi er enormt kede af denne situation og havde selvfølgelig ønsket et andet udfald.
Vi gør super meget for at sikre et mangfoldigt lineup, og jeg synes simpelthen ikke, at det er måden at gøre det på; at gå til angreb på en anden kunstner og samtidig at gå til angreb på Copenhagen Pride, siger Thomas Rasmussen til Gaffa.
Parterne skal nu mødes til en dialog om hele situationen, selv om priden ellers oprindeligt havde oplyst kunstneren om, at al dialog nu skulle foregå gennem organisationens advokat.
Copenhagen Prides store parade med efterfølgende show på Råshuspladsen i København løber af stablen på lørdag.
Ud over Infernal spiller også Birthe Kjær og Tina Dickow som hovednavne i løbet af ugen.
Copenhagen Pride Week startede tirsdag og fortsætter til og med søndag med debatter, workshops, koncerter og meget andet med den traditionsrige parade med efterfølgende show på rådhuspladsen på lørdag.
FacebookTwitterKopier linkEmner:Copenhagen Pride|Instagram




https://www.dr.dk/sporten/fodbold/championsleague/kontant-afregning-fck-nedjusterer-forventninger-til-regnskab-med

Champions LeagueKontant afregning: FCK nedjusterer forventninger til regnskab med millioner FC København måtte vinke farvel til CL-playoff tirsdag og nedjusterer forventninger med 25 millioner kroner.
Hverken Dame N'Doye eller Viktor Fischer lykkedes med at score under tirsdagens straffesparkskonkurrence.
14.
aug.
2019 kl.
07.
50Bemærk: artiklen er mere end 30 dage gammelLæs opDet kostede enorme summer, at spillerne i FC København tirsdag aften ikke formåede at spille sig frem til playoffrunden i Champions League.
Parken Sport & Entertainment oplyste hurtigt i en meddelelse til Fondsbørsen efter nederlaget til Røde Stjerne, at forventningerne til regnskabet for 2019 er nedjusteret.
Før tirsdagens kamp forventede selskabet et resultat før skat på 85 til 100 millioner kroner, men efter Jonas Winds afbrænder, der betød nederlag efter straffesparkskonkurrence, så forventer selskabet nu et overskud på 60 til 75 millioner kroner.
Læs også:FC Københavns Champions League-drøm brast efter vildt dramaOmsætningen var i første omgang forventet at lande på mellem 800 og 850 millioner kroner, men forventningen sættes ned til mellem 760 og 810 millioner kroner.
Baggrunden for nedjusteringen er måden, som FCK eventuelt kommer i Europa League på.
I FC København budgetterer man stadig med at komme i gruppespillet til Europa League, men klubben havde tjent flere penge ved at gøre det som taber i Champions Leagues playoffrunde i stedet for at gøre det som vinder af Europa Leagues playoffrunde.
/ritzau/FacebookTwitterKopier linkEmner:FC København|Europa League|Økonomi|Fodbold|Københavns Fondsbørs




https://www.dr.dk/sporten/oevrig/gamle-moskva-proever-sender-russiske-medaljetagere-i-dopingkarantaene

Øvrig sportGamle Moskva-prøver sender russiske medaljetagere i dopingkarantæneFem russiske vægtløftere er blevet suspenderet, da data fra gamle dopingprøver indikerer, at de har snydt.
OL-bronzevinderen fra 2012, Ruslan Albegov, er blandt de karantæneramte vægtløftere.
14.
aug.
2019 kl.
08.
40Bemærk: artiklen er mere end 30 dage gammelLæs opFrigivelsen af data fra det skandaleramte russiske laboratorie i Moskva fortsætter med at kaste skygger over russisk idræt.
Onsdag har Det Internationale Vægtløftningsforbund (IWF) suspenderet fem russiske vægtløftere, da data fra gamle prøver tydeligt indikerer, at de fem har skudt medicinske genveje.
De fem atleter er blevet suspenderet grundet "alvorligheden af de påståede dopingovertrædelser og bevisernes overvældende karakter", meddeler IWF på sin hjemmeside.
Læs også:OVERBLIK: Dopingskandalen i RuslandDet er Det Internationale Antidopingagentur (Wada), som er i gang med at gennemgå de store mængder data fra laboratoriet i Moskva, hvor statsstøttet doping angiveligt har fundet sted gennem en årrække.
Det afslørede en rapport i 2015.
De fem russiske vægtløftere er OL-bronzevinder fra 2012 Ruslan Albegov, den kvindelige verdensmester fra 2013 Tima Turieva samt David Bedzhanyan, Oleg Chen og Egor Klimonov.
- IWF ærgrer sig over disse yderligere tilfælde af doping i vores sport, som er nogle år gamle, siger IWF-præsident Tamas Ajan til hjemmesiden.
- Vi noterer os uden tilfredshed, at vægtløftning langtfra er den eneste sport, som har været ramt af den udbredte og historiske brug af doping i Rusland, som blev afsløret af whistleblowere, tilføjer han.
/ritzau/FacebookTwitterKopier linkEmner:Rusland|Moskva|Doping|WADA




https://www.dr.dk/nyheder/politik/radikale-med-centralt-krav-til-finansloven-laererne-skal-have-en-milliard-ekstra-om

PolitikRadikale med centralt krav til finansloven: Lærerne skal have en milliard ekstra om åretSocialdemokratiet tøver med opbakning til det radikale krav.
Lærerne skal have en milliard ekstra om året for at øge mulighederne for, at den så omdiskuterede skolereform fra 2013 kan blive en succes.
Dengang gik lærerne på barrikaderne - blandt andet her ved Geels Bakke i Holte.
 Af Andreas Nygaard Just14.
aug.
2019 kl.
06.
22Bemærk: artiklen er mere end 30 dage gammelLæs opDa Radikale var i regering med Socialdemokratiet og SF fik de under stor virak og kaos for tusinder af børnefamilier og skolelærere landet over gennemført en folkeskolereform.
Men siden da har især lærerne brokket sig højlydt, fordi de mangler hænder til at løse dagligdagens både nye og gamle opgaver på landets folkeskoler.
Nu vil Radikale med et helt centralt krav til den kommende aftale om kommunernes økonomi og i finansloven for 2020 komme lærerne i møde med en milliard kroner til ekstra hænder og hoveder på lærerværelserne.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
Det siger partiets næstformand og finansordfører, Sofie Carsten Nielsen, under Radikales sommergruppemøde på Fyn.
- Det er vores allervigtigste prioritet, og derfor skal vi have det i gang nu.
Det er det, selv om vi så erkender, at så har vi taget hul på finansloven og også brugt en del af de penge, der er at gøre med.
Men det her er afsindig vigtigt, og det er nu, kommunerne og lærerne skal vide det, siger Sofie Carsten Nielsen.
Det er vores allervigtigste prioritet, og derfor skal vi have det i gang nu.
Sofie Carsten Nielsen, finansordfører, RAmbitionen fra Radikale er, at lærermilliarden allerede bliver en del af økonomiaftalen mellem kommunerne og regeringen, der fastlægger kommunernes budgetter for 2020.
Derfor skal aftalen lukkes hurtigst muligt med en delaftale til finansloven, så parterne ved, hvad de har at forhandle om i forhandlingerne om kommuneaftalen.
De forhandlinger finder sted i de kommende uger.
Vil have delaftale for finansloven 2020 allerede nuRadikale anviser ingen finansiering for forslaget.
De forklarer, at pengene skal findes i forhandlingslokalet.
Men delaftalen til finansloven lægger Radikale altså op til allerede at lukke nu, selv om Socialdemokratiets formand, landets statsminister, Mette Frederiksen, endnu ikke har præsenteret et finanslovsforslag.
- Lærerne har fortalt igen og igen siden 2013, at de ikke har tid nok til at sikre den bedste kvalitet i undervisningen, og det er uholdbart.
Derfor foreslår vi det her årlige boost på en milliard til folkeskolen, så vi sikrer, at de forventninger, som vi jo har til folkeskolen, der har en helt særlig rolle i Danmark, også står mål med den tid, som lærerne har til at indfri dem, siger Sofie Carsten Nielsen.
Ifølge Radikale kan en milliard kroner give omkring 1.
800 ekstra lærere til folkeskolen.
Det er meningen, at Danmarks Lærerforening og KL sammen skal udmønte de ekstra penge, der skal gå til netop ekstra lærere.
Radikale erkender: Dele af folkeskolereformen halterMandagens skolestart blev da også bemærket af børne- og undervisningsminister Pernille Rosenkrantz-Theil (S), der i et brev til landets lærere erkendte det uskønne forløb omkring skolereformen i 2013.
Derfor håber Sofie Carsten Nielsen og Radikale også på opbakning fra regeringen og et flertal i Folketinget til at give lærerne en ekstra milliard hvert år.
- Det er et underfinansieret område i forhold til de mange krav, vi har stillet.
Folkeskolen løfter virkelig mange opgaver i Danmark, og vi har virkelig brug for de allerbedste lærere, og vi har også brug for, at de trives, siger den radikale næstformand.
Og så er det radikale forslag til en del af finansloven et vink med en vognstang til S-regeringen, siger Sofie Carsten Nielsen.
Nu må de i gang med at løse nogle af de problemer, der blev italesat i valgkampen og de efterfølgende forhandlinger:- Det her er det altoverskyggende og det, der skal handles på nu.
Så vi står egentlig bare utålmodigt og venter på at komme i gang.
Socialdemokratiet vil ikke sætte beløb påDet har ikke været muligt at få et interview med finansminister Nicolai Wammen (S), der skal sidde for bordenden ved både finanslovsforhandlingerne samt forhandlingerne om kommunernes økonomi for 2020.
Den tidligere regering har lavet en underfinansieret velfærd og underfinansieret folkeskolen i flere år.
Christian Rabjerg Madsen, finansordfører, SI stedet har Socialdemokratiets finansordfører, Christian Rabjerg Madsen, givet partiets besyv med på sagen og bakker op om tankerne hos Radikale.
- Men det er klart, når man har overtaget en situation, hvor den tidligere regering har lavet en underfinansieret velfærd og underfinansieret folkeskolen i flere år, så tør jeg endnu ikke sige, hvor langt vi kan komme på den første finanslov.
Men vi er enige med Radikale i, at der er et behov for at styrke folkeskolen, siger den socialdemokratiske finansordfører.
Regeringen ventes at forhandle med kommunerne om den kommunale økonomi for 2020 i de kommende uger.
Læs også:Minister i brev til lærere: Lockout var et uskønt forløbFacebookTwitterKopier linkEmner:Christian Rabjerg (politiker)|Folkeskolen (Danmark)|Nicolai Wammen (politiker)|Økonomisk politik|Fyn




https://www.dr.dk/sporten/basketball/koryfaeet-magic-johnson-kastede-glans-over-dansk-basket-det-var-stort-spille-med

BasketballKoryfæet 'Magic' Johnson kastede glans over dansk basket: 'Det var stort at spille med ham'Den magiske basketballspiller, der spillede de sidste år af sin karriere i Danmark, fylder 60 år.
Magic Johnson på bænken for Magic Great Danes mod Alvik Stockholm.
Af Anders Keld Messer14.
aug.
2019 kl.
06.
31Bemærk: artiklen er mere end 30 dage gammelLæs opBasketballlegenden Earvin Johnson Jr, måske bedst kendt som Magic Johnson, kan den 14.
august 2019 sætte 60 lys i lagkagen.
Den amerikanske basketballspiller var i 1980’erne og 1990’erne et af de mest prominente navne i den amerikanske basketball-liga, NBA, hvor han i perioden 1979 til 1991 spillede point guard for klubben Los Angeles Lakers.
Men det er nok de færreste, der ved, at Hall of Fame-spilleren i starten af 00'erne spillede to sæsoner i en dansk basketballklub.
'Magic' JohnsonMagic Johnson spillede 13 sæsoner i LA Lakers, hvor det blandt andet blev til fem NBA-mesterskaber og tre gange 'NBA Most Valuable Player', som den mest værdifulde spiller i ligaen.
I 1991 trak Magic Johnson sig tilbage efter at have meddelt, at han var smittet med 'Human immundefektvirus' – HIV.
Efter flere protester fra med- og modspillere trak han sig tilbage fra basketbanen i fire år.
Magic gjorde i 1996 kort comeback for LA Lakers, hvor han i en alder af 36 år spillede 32 kampe for klubben.
Magic stoppede i klubben samme år.
En legende kommer til byenI 2000 blev han præsenteret som ny spiller på det danske basketballhold ’Great Danes’.
- Han var en stor legende, en stor personlighed med masser af karisma, og det var en stor oplevelse for holdet at spille med ham og opleve, hvor åben og nede på jorden han var, fortæller Allan Foss, der var assisterende træner for Great Danes, da Magic Johnson kom til klubben.
’Great Danes’ blev etableret året forinden af Danmarks Basketball Forbund for at repræsentere Danmark i den internationale klubturnering i den nordeuropæiske basketball-liga (NEBL).
Magic Johnsson i kamp for The Magic Great Danes mod Zalgiris fra Litauen.
En magisk septemberaften i Brøndby HallenMagic Johnson havde i efteråret 1999 skrevet kontrakt med Båstad-klubben M7 fra Sverige, men grundet et brud med den amerikanske træner, valgte Johnson at forlade klubben i foråret 2000.
Den 203 centimeter høje point guard stod nu uden klub og valgte senere i 2000 at indgå et samarbejde med Danmarks Basketball Forbund om at spille mindst tre kampe for holdet ’Great Danes’.
I forlængelse af Magic Johnsons skifte ændrede holdet navn til ’Magic Great Danes’.
Den 40-årige Johnson skulle forsøge at få dansk basketball op i et højere gear – både sportsligt og mediemæssigt.
- Indtil det sidste var vi i tvivl, om han ville dukke op, og vi vidste ikke, hvad vi skulle forvente.
Men han kom, siger Allan Foss og forsætter.
- Han glemte godt nok at fortælle, at han var skadet, så i den første kamp ude i Brøndby Hallen med en masse tilskuere gav han bare bolden op, men spillede ellers ikke.
Der skuffede han ret mange mennesker, men han gav projektet en masse opmærksomhed.
I klippet nedenunder bliver Magic Johnson præsenteret i klubben 'Magic Great Danes', men han kom ikke i aktion, da han var skadet.
- Men ellers så syntes alle vist bare, at det var en stor oplevelse at spille med sådan en legende, høre ham fortælle historier og mærke den hype, han skabte omkring kampe, træninger og arrangementer, uddyber Allan Foss.
Den første sæson med nummer 32Magic Johnson blev ikke den eneste tidligere NBA-spiller, klubben hentede.
I samme sæson blev den tidligere Miami Heat-spiller Mark Sanford også tilføjet til holdet.
Det var dog ikke længe, klubben havde glæde af Sanford, da han rejste til USA midtvejs i sæsonen.
I den første sæson nåede Magic Johnson at spille to kampe for holdet, hvor det blandt andet blev til en kamp imod en af de europæiske topklubber Zalgiris Kaunas.
I klippet vises et kort sammendrag fra kampen mod Zalgiris Kaunas, hvor 41-årige Magic Johnson spillede samtlige 40 minutter.
En af de danske talenter på holdet var den dengang 17-årige Christian Drejer - et talent som også blev bemærket af den nyankomne basketballlegende.
Du kan se pressemødet og Christian Drejers egne tanker om mødet med den amerikanske verdensstjerne i indslaget fra 'SøndagsSporten' her.
Christian Drejer blev som den første danske basketballspiller draftet til NBA.
Det gjorde han i 2004, hvor han blev draftet af New Jersey Nets.
'Men jeg fik min autograf'Efter to kampe i sin første sæson meddelte Magic Johnson i anden sæson, at han ville forsøge at være mere til rådighed for det danske hold.
I kølvandet på terrorangrebene i New York den 11.
september meddelte den amerikanske legende, at han ikke længere turde flyve til Europa.
Magic Johnson opnåede derfor blot to kampe for holdet.
Allan Foss glemte på et tidspunkt, at han var træner og bad sin egen spiller om en autograf, inden han forlod klubben.
- Han kiggede lidt underligt på mig, rystede på hovedet og grinte.
Men jeg fik min autograf, griner Allan Foss.
Magic Great Danes eksisterede fra 1999 til 2002, og måtte efter tredje sæson sælge rettigheden til at deltage i NEBL til den nydannede overbygningsklub BF Copenhagen.
En del af det legendariske 'Dream Team' i 92Magic Johnson var sammen med andre basketball-legender som Michael Jordan fra Chicago Bulls, New York Knicks' Patrick Ewing og Boston Celtics’ Larry Bird på det såkaldte Dream Team, der vandt OL guld i basketball i Barcelona, 1992.
I klippet kan du se et kort sammendrag af OL-finalen mellem Kroatien og USA, som Dream Team ender med at vinde 117–85.
FacebookTwitterKopier linkEmner:Basketball|Michael Jordan (basketballspiller)|USA|Danmarks Basketball-Forbund|Magic Johnson (basketballspiller)




https://www.dr.dk/nyheder/udland/nordmaend-indsamler-penge-til-redningsmaend-fra-moskeskyderi

UdlandNordmænd indsamler penge til redningsmænd fra moskéskyderiDer er indtil videre indsamlet omkring 100.
000 danske kroner.
Flere hundrede personer har bidraget til indsamlingen til de mænd, der stoppede en gerningsmand, der lørdag gik til angreb på en moské i Norge.
14.
aug.
2019 kl.
06.
20Bemærk: artiklen er mere end 30 dage gammelLæs opNorske privatpersoner har indsamlet mere end 134.
000 norske kroner til de personer, der overmandede den unge mand, der lørdag gik til angreb på moskéen Al-Noor Islamic Center i Norge.
Det skriver det norske nyhedsbureau NTB.
Beløbet, der svarer til omkring 100.
000 danske kroner, er indsamlet af 660 bidragsydere.
Målet med indsamlingen, som foregår på den norske tjeneste Splejs, er at sende de to redningsmænd, Mohamed Rafiq og Mohamed Iqbal, på pilgrimsrejse til Mekka.
Politiet mener, at det er den 21-årige nordmand Philip Manshaus, der lørdag begyndte at skyde i moskéen i Bærum.
Politiet mener desuden, at han forinden dræbte sin 17-årige stedsøster, Johanne Zhangjia Ihle-Hansen.
Han er derfor sigtet for både drab, drabsforsøg og terror.
- Vi vil lyse fred over mindet af terroristens dødsoffer, Johanne Zhangjia Ihle-Hansen, og ønsker at vise solidaritet med dem, som sørgede for, at det ikke blev til flere ofre, siger Elisabeth Norheim, som står bag indsamlingen.
- De fortjener kun det bedste, siger hun til NTB.
Takker for støttenEfter angrebet er den 65-årige Mohamed Rafiq, der ifølge det norske medie VG kaldes "bedstefar" af menigheden, blevet hyldet for sit heltemod.
Ifølge øjenvidner fra moskéen fik han hurtigt et godt tag i den formodede gerningsmand, der ikke kunne vriste sig fri.
Han fik efterfølgende hjælp af Mohammed Iqbal.
De to mænd var ifølge det norske medie NRK i håndgemæng med gerningsmanden i 20 minutter, før politiet ankom.
I en opdatering om indsamlingen oplyser initiativtageren, at hun har været i kontakt med imamen Syed Mohammad Ashraf.
Imamen takker for støtten til de to heltemodige mænd.
Han har samtidig gjort opmærksom på, at en tredje mand, som løb efter hjælp under angrebet, også var medvirkende, til at situationen ikke kom ud af kontrol.
Han er derfor også blevet inkluderet i indsamlingen, oplyser Elisabeth Norheim.
Ifølge den norske avis Aftonposten var der kun tre personer i moskéen, da gerningsmanden kom ind i bygningen og begyndte at skyde.
Men blot ti minutter før skulle der angiveligt have befundet sig 15 personer i moskéen.
/ritzau/FacebookTwitterKopier linkEmner:Kriminalitet|NRK|Politi|Norge




https://www.dr.dk/sporten/fodbold/championsleague/dommerchef-efter-straffedrama-de-skulle-have-sparket-i-modsatte-ende

Champions LeagueDommerchef efter straffedrama: 'De skulle have sparket i modsatte ende'Det havde været klogere at sparke i den modsatte ende i Parken, da pletten var ødelagt, mener Claus Bo Larsen.
Dommer Gediminas Mazeika viser Victor Nelsson, hvor bolden skal ligge under tirsdagens absurde straffesparkskonkurrence.
14.
aug.
2019 kl.
11.
30 | opdateret 14.
aug.
2019 kl.
11.
57Bemærk: artiklen er mere end 30 dage gammelLæs opIngen kunne finde straffesparkspletten, da FC København og Røde Stjerne skulle afgøre tirsdagens Champions League-kvalifikationskamp.
Røde Stjerne endte med at gå videre efter et drama, hvor flere bolde røg højt over målet på grund af de ringe forhold i Parken.
De måtte gerne flytte straffesparksfelt.
Hvis begge hold havde sagt til dommeren, at de ikke kunne sparke i den ende, og de var blevet enige om det, så kunne de godt have gjort det.
Claus Bo Larsen, chef for danske superligadommereSelve pletten var omdannet til en mudderpøl, og det gjorde det vanskeligt for skytterne, hvor ni ud af 22 straffespark blev brændt.
Læs også:FC Københavns Champions League-drøm brast efter vildt dramaDen tidligere topdommer Claus Bo Larsen, som er chef for de danske superligadommere, har aldrig været ude for noget lignende i sin karriere, og mener, at de burde være rykket ned i den anden ende af Parken.
- De måtte gerne flytte straffesparksfelt.
Hvis begge hold havde sagt til dommeren, at de ikke kunne sparke i den ende, og de var blevet enige om det, så kunne de godt have gjort det.
- Det havde nok været den klogeste beslutning.
Det havde givet bedre muligheder for at sparke ordentlige straffespark, siger Claus Bo Larsen.
Læs også:FCK-anfører med store roser til "skurken" Wind: 'Han har karakter'Han uddyber endvidere, hvordan holdene kunne være nået til enighed om at flytte ned i den anden ende af Parken.
- FCK kunne have spurgt dommeren, om de kunne gå ned i den anden ende.
Det kunne man godt have gjort.
- Hvis jeg ikke havde fået en henvendelse fra spillerne, så havde jeg heller ikke gjort noget.
- Hvis de var kommet hen til mig og spurgt, og alle var enige, så kunne man have taget en fælles beslutning om at gøre det, fordi betingelserne ikke var i orden, siger Claus Bo Larsen.
Det havde regnet massivt i København, hvor vi ikke havde mulighed for at sætte taget over, da der var spændt nogle net fast i det på grund af sikkerheds-foranstaltningerne ved udebaneafsnittet.
Jes Mortensen, kommunikationschef i FCKHan understreger, at de ikke måtte flytte bolden fra pletten, den skulle være placeret nøjagtigt 11 meter fra målet.
Spillerne måtte gerne trampe og stampe omkring pletten, som de gjorde, selv om det var med til at forværre forholdene.
- Ja, selvfølgelig må de det.
Problemet var, at de trampede der, hvor de lagde bolden.
De skulle have stampet ved siden af, der hvor støttebenet skulle være, mener han.
Læs også:Kontant afregning: FCK nedjusterer forventninger til regnskab med millionerFCK-kommunikationschef Jes Mortensen fortæller, at betingelserne var gjort vanskelige af regn og manglede mulighed for at bruge taget i Parken.
- Det havde regnet massivt i København, hvor vi ikke havde mulighed for at sætte taget over, da der var spændt nogle net fast i det på grund af sikkerhedsforanstaltningerne ved udebaneafsnittet.
- Der blev trænet på banen af begge hold dagen inden, hvor der blandt andet også var blevet trænet straffespark.
- Oveni kom der 120 minutters højintens kamp.
Tilsammen gav det vanskelige forhold.
Det var ens for begge hold, og vi trak desværre det korte strå denne gang, lyder det fra Jes Mortensen.
Om muligheden for at flytte straffesparkskonkurrencen ned i den anden ende af Parken, hvor de serbiske fans sad, er svaret fra FCK mere kortfattet:- Der var lodtrækning, og så bliver der valgt.
Det er dommerens kald, om den skal flyttes.
/ritzau/FacebookTwitterKopier linkEmner:FC København|København|Parken (stadion)|Fodbold|Østerbro




https://www.dr.dk/nyheder/viden/kroppen/kraeft-er-ikke-altid-en-krig-kamp-ord-kan-skade-vores-syn-paa-sygdom

KroppenKræft er ikke altid en 'krig': Kamp-ord kan skade vores syn på sygdomVi kan miste troen på at forebygge kræft, når vi møder krigsretorik.
Kræft kan føles 'ude af menneskets' hænder, når der bruges krigsretorik.
Det kan også nedsætte troen på, at forebyggelse af kræft er effektivt, viser undersøgelsen.
Af Pernille Kjeldgaard Kristensen14.
aug.
2019 kl.
06.
00Bemærk: artiklen er mere end 30 dage gammelLæs op‘Det går den rigtige vej i kampen mod kræft’ og ‘Liv vil leve livet - har overvundet kræft tre gange’.
Overskrifter som de her er ikke sjældne, når det kommer til historier om kræft.
Ord som ‘angriber’, ‘overvandt’ og ‘kamp’ er ofte blevet brugt om kræftbehandling og patienter med sygdommen.
Men de seneste år har forskere diskuteret, om det er klogt.
Ordene, der er krigsmetaforer, kan nemlig lægge et unødvendigt pres på patienterne.
- Det er en problemstilling, vi har beskæftiget os med de seneste år hos Kræftens Bekæmpelse.
Vi er blevet mere og mere bevidste om, at krigsretorikken om, at du skal bekæmpe og sejre over kræften, kan være skadelig for nogle patienter, siger Niels Kroman.
Han er cheflæge i Kræftens Bekæmpelse og professor i brystkræftkirurgi ved Københavns Universitet.
Og nu viser ny forskning, at ordene også kan påvirke mennesker negativt - selvom de ikke har haft kræft.
Krigsretorik ændrer opfattelsen af kræftI en canadisk undersøgelse har næsten 1.
000 deltagere læst forskellige tekster om kræftforløb, hvor der i nogle af dem er blevet brugt krigsmetaforer.
Resultaterne viser, at hvis krigsmetaforer bruges om kræftbehandling, så øger det opfattelsen af, hvor svært det er at behandle en kræftsygdom.
Jeg har kigget mere end 1.
000 kvinder i øjnene og fortalt dem, at de har brystkræft.
Her gælder det om at have menneskelig empati, så jeg kan tage højde for, hvilken type kvinde jeg sidder overfor.
Niels Kroman, læge og professor.
Og det kan gøre, at personer ikke kommer til lægen med symptomer, eller til forebyggende undersøgelser.
Forskerne bag undersøgelsen mener, at det kan skyldes, at krigsmetaforerne kan gøre, at kræft virker som en sygdom, der er helt ude af menneskets hænder - selvom mange kræftformer kan forebygges eller opdages i tide.
Ifølge undersøgelsen kan krigsretorik få forebyggelse af sygdommen til at fremstå som mindre effektiv - end hvis der ikke var blevet brugt 'kamp-ord'.
Krigsretorik rammer ressourcesvageNiels Kroman mener, at brugen af krigsretorik kan ramme en bestemt gruppe mennesker hårdt.
- Vi har de seneste år fået meget fokus på social ulighed i forhold til kræft.
Og jeg er helt overbevist om, at netop krigsretorik kan virke positivt på ressourcestærke mennesker.
Men jeg tror bestemt ikke, at mennesker, der både ryger og drikker for meget alkohol, bliver motiveret af krigsretorikken.
Mere om undersøgelsenI en af prøverne skulle deltagerne læse en tekst, der enten indeholdt ingen metaforer, krigsmetaforer eller rejse-metaforer, som for eksempel “(.
.
.
) hver dag vil være en kamp imod/en rejse med sygdommen.
”De fleste af deltagerne i undersøgelsen har ikke selv haft kræft.
Forskerne har altså undersøgt krigsmetaforernes effekt på personer, der ikke selv har været patienter med kræft.
Et af resultaterne viste, at når der bruges begreber fra krig til at beskrive en patients forløb med kræft, kan det få forebyggelse af sygdommen til at fremstå mindre effektivt.
Det er ikke oplyst, om deltagerne i prøverne er udvalgt, så de er repræsentative i forhold til den amerikanske befolkning.
Der er 937 amerikanske deltagere, der har gennemført fire prøver.
Alle deltagere var ansat ved Amazon Mechanical Turk.
Deltagerne modtog penge per gennemført prøve (under en dollar per prøve).
Forskningen er udgivet i det videnskabelige tidsskrift Health Communication.
Og det er særligt de ressourcesvage, som fagfolk gerne vil have fat i med forebyggelses-kampagner.
- For de ressourcestærke, der motionerer tre gange om ugen og spiser sundt, skal nok selv komme til lægen og til forebyggende undersøgelser, siger Niels Kroman.
Patienter kan have brug for at ‘kæmpe’Niels Kroman forklarer, at selvom fagfolk de seneste år er blevet opmærksomme på, at krigsretorikken skal nedtones, når det kommer til kampagner, så skal retorikken ikke droppes helt.
Det kan nemlig være godt for nogle patienter at ‘besejre kræften’ eller ‘kæmpe imod’.
- Jeg har kigget mere end 1.
000 kvinder i øjnene og fortalt dem, at de har brystkræft.
Her gælder det om at have menneskelig empati, så jeg kan tage højde for, hvilken type kvinde jeg sidder overfor, siger Niels Kroman.
Han forklarer, at reaktionen på kræftdiagnosen kan være alt fra modløs og opgiven til lysten til at kæmpe imod.
- Hvis jeg sidder overfor en patient, der gerne selv vil gøre noget aktivt, og som er klar, så kan det være fint at bruge krigsretorikken - særligt fordi de ofte selv siger, at de for eksempel gerne vil ‘kæmpe imod’, siger han.
Modsat kan nogle patienter opleve en stor magtesløshed, hvor de ønsker, at lægen finder den bedste behandling til dem, uden at de selv skal indblandes.
Det store problem er, at hvis du ‘taber kampen’, så kan du få skyldfølelse, hvis du for eksempel ikke bliver rask.
Og så kan krigsretorikken være meget skadelig.
Niels Kroman, læge og professor.
- De patienter har ikke brug for retorikken om, at de skal ‘kæmpe’.
Det kan virke nedbrydende og som en psykisk stor belastning, hvis de står overfor “en stor kamp” eller deres krop er “under angreb”, siger Niels Kroman.
Medier og kampagner har et stort ansvarOgså medierne har et stort ansvar, når det handler om måden, vi taler om kræft.
- Der bliver tit brugt krigsretorik i overskrifter, når det handler om kræft, så overskriften bliver endnu mere prangende.
Og det mener jeg, påvirker den måde, vi taler om kræft, siger Niels Kroman.
Han forklarer, at de hos Kræftens Bekæmpelse gør sig mange tanker om krigsretorik, når de laver kampagner.
- Når vi kommer med slogans i forbindelse med kampagner som Knæk Cancer, så skal vi skrue ned for krigsretorikken.
For dem, der også stiller op i for eksempel Knæk Cancer, er jo ofte patienter, der virkelig har ‘taget kampen op’, siger Niels Kroman og fortsætter:- Det store problem er, at hvis du ‘taber kampen’, så kan du få skyldfølelse, hvis du for eksempel ikke bliver rask.
Og så kan krigsretorikken være meget skadelig.
FacebookTwitterKopier linkEmner:Kræft|Kræftens Bekæmpelse|Patienter|Københavns Universitet|Sygdomme og lidelser




https://www.dr.dk/nyheder/udland/lufthavn-i-hongkong-genabner-med-forbud-mod-nye-demonstrationer

UdlandLufthavn i Hongkong genåbner med forbud mod nye demonstrationerProtester forbydes midlertidigt i lufthavn i Hongkong, efter at flyvninger to dage i træk er blevet påvirket.
Efter to dages demonstrationer i lufthavnen i Hongkong er den igen åben for flyvninger.
14.
aug.
2019 kl.
05.
44Bemærk: artiklen er mere end 30 dage gammelLæs opLufthavnen i Hongkong er natten til onsdag dansk tid genåbnet, efter at demonstrationer for anden dag i træk lukkede ned for driften.
Det oplyser lufthavnsmyndighederne i Hongkong ifølge nyhedsbureauet Reuters.
Lufthavnen oplyser desuden, at der er indført et midlertidigt forbud, som skal forhindre folk i "lovstridigt og med overlæg at forstyrre" lufthavnstrafikken igen.
- Folk forbydes også at deltage i enhver demonstration, protest eller anden offentlige begivenhed i lufthavnen i områder, som ikke er udpeget af lufthavnsmyndighederne, lyder det.
De seneste ti uger har den kinesiskkontrollerede storby været ramt af demonstrationer mod Hongkongs regering og politivold.
Protesterne har i stigende grad ført til voldelige sammenstød mellem demonstranter og politiet.
Flere anholdelserFem dage i træk har demonstrationerne været centreret om lufthavnen i Hongkong, hvilket både mandag og tirsdag førte til at lufthavnen i timevis lukkede ned for alle flyvninger.
Natten til onsdag har der kun været omkring 30 demonstranter tilbage i lufthavnen, hvorfor der onsdag morgen lokal tid igen er åbent for indtjekning af passagerer og flyafgange.
Politiet i Hongkong anklager en række demonstranter for i løbet af natten at have forulempet en rejsende og en journalist.
Fem personer er i den forbindelse blevet anholdt, oplyser politiet.
Dermed når det samlede antal demonstranter, der er blevet anholdt siden juni, op over 600.
De igangværende demonstrationer begyndte, da borgerne i Hongkong protesterede over et nyt lovforslag, der ville gøre det muligt at udlevere borgere fra Hongkong til retsforfølgelse i Kina.
Hongkongs regeringsleder, Carrie Lam, har lagt lovforslaget på hylden, men demonstranterne er utilfredse med, at hun ikke formelt har trukket det tilbage.
Mange kræver også, at Lam selv trækker sig.
/ritzau/FacebookTwitterKopier linkEmner:Hong Kong|Lufthavne|Demonstrationer|Kriminalitet|Kina




https://www.dr.dk/nyheder/udland/amerikansk-rapper-afventer-dom-i-svensk-voldssag

UdlandAmerikansk rapper afventer dom i svensk voldssagA$AP Rocky bad under koncert i USA sine fans om støtte før dommen i dag.
14.
aug.
2019 kl.
06.
03Bemærk: artiklen er mere end 30 dage gammelLæs opI dag falder den længe ventede dom i sagen mod den amerikanske rapper A$AP Rocky, der er tiltalt for vold, ved en svensk domstol.
Blot to dage før domfældelsen gik den 30-årige musiker med det borgerlige navn Rakim Mayers på scenen ved en festival i den amerikanske by Anaheim.
Her afbrød Mayers pludselig musikken for at berette om sin svære tid i Sverige, der blandt andet bød på 28 dages varetægtsfængsling.
- Det, jeg oplevede, var helt vildt.
I kan slet ikke forstå, hvor glad jeg er for at være her, lød det fra scenen ifølge musikmediet Billboard.
- Det var en skræmmende og ydmygende oplevelse, men Gud er god.
Rakim Mayers blev anholdt den 3.
juli, efter at han havde været indblandet i et slagsmål i Stockholm 30.
juni.
Rapperen har nægtet sig skyldig i tiltalen om vold, men han har dog erkendt, at han både sparkede og slog en 19-årig mand under sammenstødet.
Ifølge Mayers var der tale om selvforsvar.
Læs også:A$AP Rocky bliver løsladt indtil sin dom"Jeg er ikke skyldig i en skid"Fredag i sidste uge valgte en dommer ved byretten i Stockholm at løslade rapperen, mens han ventede på sin dom.
Under weekendens koncert i Anaheim bad han sine fans om støtte forud for onsdagens domfældelse.
- Jeg ved, I alle har bedt for mig.
Jeg er ikke skyldig i en skid, men I skal blive ved med at bede for mig.
Jeg får dommen onsdag, og forhåbentlig skal jeg ikke tilbage i fængsel, lød det fra scenen.
Sagen har trukket stor opmærksomhed - ikke mindst i Det Hvide Hus.
Den amerikanske præsident, Donald Trump, har således forsøgt at lægge pres på den svenske statsminister, Stefan Löfven, for at få ham til at løslade rapperen.
Senere har en repræsentant for den amerikanske regering i et brev advaret den svenske rigsadvokat om, at det vil få "negative konsekvenser" for forholdet mellem Sverige og USA, hvis sagen ikke blev løst hurtigt.
Rakim Mayers behøver ikke at være til stede, når dommen falder onsdag.
Derimod skal han vende tilbage til Sverige, hvis han skal afsone en fængselsstraf.
/ritzau/FacebookTwitterKopier linkEmner:Donald Trump (politiker)|Sverige|USA|Vold|Billboard




