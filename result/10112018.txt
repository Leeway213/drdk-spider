https://www.dr.dk/sporten/haandbold/herreligaen/skanderborg-fortsaetter-imponerende-form-mod-gog

HerreligaenSkanderborg fortsætter imponerende form mod GOGMed den femte sejr på stribe er Skanderborg oppe på tredjepladsen i herrernes håndboldliga.
Niclas Kirkeløkke og GOG blev det femte hold i træk til at tabe til Skanderborg Håndbold.
10.
nov.
2018 kl.
22.
08Bemærk: artiklen er mere end 30 dage gammelLæs opHåndboldherrerne fra Skanderborg Håndbold har for alvor fået vind i sejlene i herrernes bedste håndboldrække, og lørdag gik det ud over GOG.
De grønblusede jyder nedlagde på hjemmebane fynboerne med 32-29 og tog dermed den femte sejr på stribe.
Det har klubben aldrig præsteret før.
Omvendt har GOG ikke vundet i tre kamp på stribe.
Resultatet betyder, at Skanderborg hopper op på ligaens tredjeplads og skubber GOG ned som nummer fire.
Læs også:VIDEO BSV fortsætter kursen mod CL-avancement med sejr i RuslandGOG havde et lille overtag i det første kvarter af første halvleg i kampen, hvilket sendte holdet i front med 11-8.
Fynboerne formåede ikke at fortsætte træfsikkerheden og få hægtet hjemmeholdet af, så Skanderborg fik bidt lidt af forspringet.
Især Cornelius Kragh og Mathias Bitsch fik gang i Skanderborg-offensiven, og da Kristoffer Laursen i målet samtidig begyndte at tage fra, kunne de grønblusede gå til pause med en føring.
Læs også:Klavs Bruun Jørgensens EM-kanin er mor: ’Det har gjort mig bedre på banen’17-15 til Skanderborg lød stillingen efter 30 minutter.
Et offensivt og aggressivt Skanderborg-forsvar sad meget tæt på blandt andre Niclas Kirkeløkke, og det frustrerede tydeligt GOG-spillerne.
Skanderborg fortsatte med det gode spil, og fem minutter efter pausen var føringen udbygget til fire mål, mens GOG gik to minutter i undertal i møde.
Et potentielt knæk lurede, men fynboerne overlevede undertallet og kom inden for et måls afstand af hjemmeholdet igen ved 20-21.
Scoringsfrekvensen fra første halvleg var langt væk efter pausen, hvor det fysiske spil fra begge mandskaber kom i højsædet.
Læs også:Amputeret BSV-hold løste russisk opgave til perfektionMed knap et kvarter igen var der balance i målregnskabet, da Niclas Kirkeløkke gjorde det til 22-22.
Det helt store problem for Skanderborg efter pausen var, at både Cornelius Kragh og Mathias Bitsch gik helt i stå.
Det drænede angrebsspillet.
Det bølgede frem og tilbage, men fra 24-24 gik udeholdet helt i stå.
Skanderborg lavede fire mål på stribe, og det kom GOG aldrig tilbage fra.
/ritzau/FacebookTwitterKopier link




https://www.dr.dk/sporten/haandbold/championsleague/amputeret-bsv-hold-loeste-russisk-opgave-til-perfektion

ChampionsleagueAmputeret BSV-hold løste russisk opgave til perfektionBSV formåede at tage en vigtig udesejr i Champions League, selv om flere profiler var blevet hjemme.
Peter Bredsdorff-Larsen og BSV vandt en flot sejr på udebane og russiske Chekhovskie Medvedi.
Af Michael Sten Jensen i Lyon10.
nov.
2018 kl.
19.
27Bemærk: artiklen er mere end 30 dage gammelLæs opDe danske vicemestre fra BSV tog lørdag en flot skalp, da de på udebane mod Chekhovskie Medvedi hev en overbevisende sejr på 30-24 hjem.
Sejren var især påfaldende, da BSV var uden profiler som Nikolaj Markussen, Sebastian Skube, Stefan Hundstrup og Aljosa Rezae.
Læs også:VIDEO BSV fortsætter kursen mod CL-avancement med sejr i RuslandDe spillere, der så var med på flyet til Rusland, imponerede dog stort, fortæller cheftræner, Peter Bredsdorff.
- Vi er på alle fronter tilfreds med de 12 mand, der klarede opgaven på alle fronter.
De løste opgaverne perfekt, spillede disciplineret og kom frem til chancer i stort set hvert angreb.
Med sejren har BSV givet sig selv tre matchbolde for at avancere i Champions League.
Første mulighed er på næste søndag, hvor Tatran Presov fra Slovakiet gæster Jysk Arena i Silkeborg.
Til den kamp håber Peter Bredsdorff, at flere at profilerne er klar igen, men konkurrencen om pladserne er blevet en smule skærpet.
Læs også:København Håndbold spiller sig videre i Champions League- Nu fik de lige en weekend på sofaen, og så må vi se, om de kan spille sig på holdet igen i næste uge, lyder det fra cheftræneren.
FacebookTwitterKopier link




https://www.dr.dk/nyheder/indland/nye-datacentre-i-danmark-kan-kraeve-hundredvis-af-vindmoeller

Datacentre i DanmarkSe temaIndlandNye datacentre i Danmark kan kræve hundredvis af vindmøllerDansk Energi vurderer, at det bliver nødvendigt med 700 nye vindmøller på land eller 200 på havet.
De nye datacentre kræver masser af strøm, men nye vindmølleparker vækker protester.
10.
nov.
2018 kl.
22.
39Bemærk: artiklen er mere end 30 dage gammelLæs opDatacentrenes energiforbrug betyder, at der skal rejses mange vindmøller, hvilket kan give menneskelige omkostninger.
Sådan lyder advarslen fra flere sider.
Det skriver Morgenavisen Jyllands-Posten søndag.
Teknologivirksomhederne Apple, Facebook og Google er godt i gang med at etablere sig i Danmark, og Energistyrelsen vurderer, at deres samlede energiforbrug i 2030 vil være 7,5 terawatt-timer.
Læs også:Endnu et gigantisk datacenter på vej: Danmark ligger lige ud til de digitale motorvejeDet svarer til elforbruget fra 1,9 millioner danske husholdninger.
Det er allerede besluttet, at strømmen i de danske elledninger i 2030 skal være 100 procent grøn.
Derfor vil der skulle bygges omkring 700 nye vindmøller på land eller 200 nye vindmøller på havet alene for at skaffe strøm til datacentrene.
Det viser beregninger udarbejdet af Dansk Energi.
Direktør i Dansk Energi Lars Aagaard understreger over for avisen, at det ikke er et lovkrav, at den grønne energi skal komme fra møller.
"Men det er den billigste måde at skaffe vedvarende energi på".
Næste år tages Apples datacenter i Viborg i brug.
Der arbejdes i øjeblikket på at få opsat møller på land, som skal producere strøm til centret.
Det har skabt borgerprotester.
Og den slags vil der komme mere af, vurderer Kristian Borch, seniorforsker på DTU og ekspert i teknologiske konflikter.
- Når der skal rejses møller, er det stort set altid udefrakommende energiselskaber eller fremmede investorer, der scorer fortjenesten, og det vil med 100 procent sikkerhed skabe masser af ballade.
Det er så sikkert som amen i kirken, siger han til Jyllands-Posten.
UrimeligtFlere vindmøller på land vil være "meget problematisk og unødvendigt", mener Danmarks Naturfredningsforening.
Og formand i Landsforeningen Naboer til Kæmpevindmøller Henriette Vendelbo udtaler:Læs også:Regn ødelægger vindmøller: Nyt forskningsprojekt skal spare industrien for millioner- Formelt set har firmaerne bag datacentrene købt en grund til centrene.
Men de lægger derudover beslag på kæmpe områder til vindmøller.
Det er ikke rimeligt, for møllerne har mange menneskelige omkostninger, siger hun.
Rundt i landet har det ellers skabt begejstring blandt flere borgmestre, at verdens største techgiganter vil bygge datacentre i Danmark, da det skaber job.
/ritzau/FacebookTwitterKopier link




https://www.dr.dk/nyheder/udland/doed-person-fundet-i-vandet-hvor-nordmand-faldt-fra-faerge

UdlandDød person fundet i vandet hvor nordmand faldt fra færgeNorsk mand faldt over bord fra Oslo-båden.
Politiet har underrettet pårørende om, at han muligvis er fundet.
Arkivbillede af Stena Saga.
10.
nov.
2018 kl.
22.
45Bemærk: artiklen er mere end 30 dage gammelLæs opDen svenske kystvagt har midt på dagen lørdag fundet en død person i vandet nær det sted, hvor en nordmand natten forinden faldt i vandet fra færgen "Stena Saga".
Færgen var på vej fra Oslo til Frederikshavn, da den norske passager faldt over bord.
Det skete i svensk farvand omkring 30 kilometer fra fastlandet og 20 kilometer fra øgruppen Väderöarna.
De svenske myndigheder modtog alarmen omkring klokken 02.
30.
På det tidspunkt menes manden allerede at have været i det kolde vand i mere end 20 minutter.
Læs også:Ulykke på Oslo-færge aflyser landskampe i FrederikshavnSyv både og en helikopter forsøgte i seks timer at finde manden.
Men eftersøgningen blev indstillet klokken 08.
07.
Et enkelt skib fra den svenske kystvagt blev dog i området.
- Området har været gennemsøgt, men ingen person er blevet fundet, skrev den svenske redningscentral, Sjöfartsverket, tidligere lørdag på sin hjemmeside.
Svensk politi har lørdag aften ikke med sikkerhed identificeret den fundne.
- Vi har informeret de pårørende om, at en person, som kan være den savnede, er fundet, siger Kripos talsmand Jonas Fabritius Christoffersen til svensk tv SVT.
Faldt formentlig selvDen savnede mand faldt fra ottende dæk, der var cirka 20 meter over havets overflade.
Der er ifølge den norske avis VG intet, der tyder på, at han blev skubbet.
Flere vidner skal have set ham falde.
Vandet var omkring ti grader varmt, og det blæste 10-12 meter per sekund i nat.
Samtidig var sigtbarheden dårlig i mørket.
Læs også:Mand faldet over bord fra OslofærgeFærgen "Stena Saga" fik instruktioner om at holde sig i området for at hjælpe til med eftersøgningen.
Også "Crown Seaways", der var på vej til København, og "Color Magic", der havde kurs mod Kiel, deltog i eftersøgningen.
Den savnede mand var på båden i et selskab med "flere andre".
Det fortæller Jesper Waltersson, der er pressechef hos Stena Line.
/ritzau/TTFacebookTwitterKopier link




https://www.dr.dk/nyheder/penge/laanehajer-tilbyder-laan-med-hoej-rente-i-lukkede-facebook-grupper-det-endte-med-blive

PengeLånehajer tilbyder lån med høj rente i lukkede Facebook-grupper: 'Det endte med at blive en rigtig ubehagelig oplevelse'Forbrugerrådet Tænk vil have indgreb mod lån i Facebook-grupper.
(ARKIVFOTO) Forbrugerrådet Tænk kræver mere regulering på lånemarkedet.
Af Signe Mai Vilsbøll og Thomas Tjaerandsen10.
nov.
2018 kl.
20.
39Bemærk: artiklen er mere end 30 dage gammelLæs opLån er rykket ud af bankerne og ind på de sociale medier.
I særlige grupper på Facebook låner almindelige brugere penge til og af hinanden, og det foregår ofte med skyhøje renter, der ligger langt over renten på de dyre kviklån.
"Jeg tilbyder lån i størrelsesordnen 500-3.
000 kroner.
Lånegebyret for førstegangslånere er 100 procent", står der i et opslag i en af grupperne, som flere har kommenteret med spørgsmål og låneforespørgsler.
TIP OS!
Har du oplevelser med at låne eller låne ud på sociale medier?
Så hører vi gerne fra dig.
Skriv til THTJ@dr.
dkMen med de dyre Facebook-lån kommer man hurtigt galt afsted.
Det kunne den journalistiske blog, Sweet Chili, dokumentere i sidste måned.
Siden da har DR Nyheder meldt sig ind i nogle af lånegrupperne for at finde ud af, hvem det er, der låner og udlåner penge på denne måde.
En af dem er 38-årige Christina fra Sydsjælland.
Hun lånte 10.
000 kroner af folk, hun ikke kendte, på Facebook.
- Jeg så ikke noget problem med det først, fordi jeg vidste, at der kom penge på et tidspunkt, og det virkede som ordnede forhold, men det endte med at blive en rigtig ubehagelig oplevelse, siger Christina, der er studerende og mor til to.
Christinas bil var gået i stykker, og da hun stod registreret i RKI, havde hun svært ved at optage lån i banker og hos registrerede låneudbydere, der skal kreditvurdere låntagere.
Det var derfor, hun tog kontakt til fire forskellige udlånere i en Facebook-gruppe.
Lån med rente på 100 procentChristina fik hurtigt svar.
De fire udlånere gav hende tilsammen lånet på 10.
000 kroner med en rente på 100 procent, hvilket betød at hun måneden efter skulle betale 20.
000 kroner tilbage.
Men det kunne hun ikke, når renterne kom på, fandt hun ud af.
Tre lånere var forstående, og tog imod Christinas forklaring.
Den fjerde blev ubehagelig, fortæller hun:- Han var iskold.
Han var grov.
Han blev ved med at ringe og true med, at han ville kontakte min familie og møde op hjemme hos mig.
Han var slet ikke til at tale med.
Godt nok blev han smidt ud af gruppen, men han blev ved med at kontakte mig.
Hvorfor gik du ikke til nære venner eller familie?
- Det var ikke en mulighed.
Jeg ville gerne holde det økonomiske adskilt fra familie og venner, siger Christina.
Christina er godt klar over, at hun selv bragte sig i situationen, men hun føler alligevel, at folk som hende bliver udnyttet i lånegrupper på Facebook.
- Jeg synes, det er forkert, at der sidder folk, som låner penge ud til andre, der er et vanskeligt sted i livet.
De ved jo godt, at det er andres nød, de tjener penge på, siger Christina.
En hjælpende hånd?
Over en periode har DR Nyheder undersøgt lånegrupper på Facebook, og her er det tydeligt, at det ikke er alle, der er enige med den 38-årige låner, Christina.
Flere lånere har den holdning, at det er helt i orden, at de bliver pålagt at betale en procentdel for at låne penge, fordi låneudbyderne netop redder dem på et tidspunkt, hvor de har akut brug for penge.
I grupperne skriver nogle sågar, at de ikke ved, hvor de ville have været, hvis det ikke var for de hurtige lån.
Sidste udlægning hælder administrator i en af grupperne, Flemming Jensen, til.
Han driver selv "lånevirksomhed", fordi han ved, hvordan det er "at ramme bunden uden at have et sted, man kan gå hen", og i løbet af det seneste år er det blevet til hele 60 udlån.
Hver og et ser han som en hjælpende hånd.
- Långiverne er jo folk, der har styr på deres liv, har fast arbejde og som så bare gerne vil tjene lidt penge på at hjælpe mennesker, der har akut brug for penge.
Hvis jeg ikke låner dem penge, hvem gør så?
Mange har ikke andre muligheder.
Kan du forstå, hvis der er nogen, der synes, du udnytter folk i sårbare situationer?
- Ja, det kan jeg egentlig godt, men jeg tvinger jo ikke folk til at låne penge af mig.
Jeg giver dem muligheden, og hvis de ikke har tjek på, hvordan de vil afvikle det, så skal de jo bare ikke låne, siger Flemming Jensen, der ikke ønsker at fortælle, hvor meget han tjener på renter.
Sætter man ikke mennesker i en skidt situation, hvis de skal betale dobbelt så meget tilbage, som de har lånt?
- Jeg har hørt om folk, der har lånt til 200 og 300 procent i rente.
Det er fuldstændig hjernedødt.
Der kunne nok godt være retningslinjer for, hvad der er rimeligt.
Forbrugerråd: Det er på kant med lovenSeniorøkonom i interesseorganisationen Forbrugerrådet Tænk, Morten Bruun, er ikke i tvivl.
Han mener, at området skriger på regulering og hæfter sig ved, at långivningen ofte er systematisk.
- Vi taler ikke om vennetjenester.
I grupperne foregår det som små erhvervsvirksomheder, der låner penge ud, fordi det både er systematisk, og fordi folk gør det for at tjene penge.
Det kan man jo se med renterne, siger han og tilføjer:- Når det foregår på den her måde, mener jeg, at der er nogle regler, der skal overholdes, som i den grad bliver overtrådt her.
Ifølge interesseorganisationen er aktiviteterne på kant med loven.
- Når man gør det på denne her måde og tager så ublu høje renter, så er der tale om udnyttelse.
Den slags er ikke lovligt, lyder det fra seniorøkonom Morten Bruun.
I Facebook-grupperne ligger renten typisk mellem 50-100 procent for førstegangslånere.
Når de har bevist, at de kan betale tilbage, kan renten forhandles ned.
Tanja Jørgensen, der er juraprofessor ved Aarhus Universitet, forklarer, at aktiviteterne i grupperne som udgangspunktet ikke er ulovlige, fordi lånetypen ikke er omfattet af den danske forbrugerlovgivning, når det er forbrugere der låner til forbrugere, men når långivere regelmæssige lån til andre, kan de i princippet godt være underlagt samme regler som banker.
- Hvis man agerer som en erhvervsdrivende, vil man typisk også være det, siger hun.
Ved ulovlige lån - såkaldte åger - skal man kunne bevise, at udlåneren bevidst skaffer sig urimelig fordel af et udlån.
En ond spiral38-årige Christina fra Sydsjælland arbejder fortsat på at betale sin restgæld af til låneudbydere i Facebook-gruppen.
Og hun har fået forhandlet renten ned.
- Jeg endte med at betale det dobbelte af det, jeg havde lånt, til ham, der var blevet ubehagelig.
Lige der synes jeg, at det var en billig pris for at slippe af med ham.
Resten af gælden er jeg godt på vej til at få rettet op på, og en gang i starten af det nye år burde jeg være færdig, siger hun.
Når lånet er afdraget er det slut.
Forhåbentlig.
- Jeg kunne ikke finde på at låne af fremmede igen.
Jeg håber i hvert fald ikke, jeg kommer derud, hvor jeg er nødt til at gøre det igen, og jeg vil råde folk til at lade være med gøre det, siger hun og tilføjer:- Det er en ond spiral.
Forbrugerrådet Tænk vil have Finansrådet og ombudsmanden til at gribe ind overfor aktiviteterne, og Socialdemokraternes forbrugerordfører er gået ind i spørgsmålet om, hvorvidt grupperne skal reguleres.
Christina ønsker ikke, at hendes efternavn kommer frem.
Det er redaktionen bekendt.
FacebookTwitterKopier linkEmner:Facebook|Økonomi|Forbrugerrådet|Sjælland|Forbrug




https://www.dr.dk/sporten/fodbold/superliga/video-horsens-kaemper-sig-til-point-mod-soenderjyske

SuperligaVIDEO Horsens kæmper sig til point mod SønderjyskeDer kom ingen vinder, da AC Horsens og Sønderjyske spillede 1-1.
Horsens fik en udvisning i anden halvleg.
10.
nov.
2018 kl.
18.
33Bemærk: artiklen er mere end 30 dage gammelLæs opAC Horsens og Sønderjyske delte pointene, da de to mandskaber spillede 1-1 i et underholdende opgør i Superligaens 16.
runde.
Resultatet betyder, at Horsens er på sjettepladsen, mens Sønderjyske er på fjerdepladsen.
Horsens-træner Bo Henriksen havde skiftet fire mand i startopstillingen i håbet om, at det kunne være med til at drille Sønderjyske, som ikke havde tabt i fire superligakampe i træk.
Læs også:VIDEO Drømmemål stopper Brøndbys krise: AGF uden sejr i seks kampeDet startede ikke specielt godt for værterne, der kom bagud med 0-1 efter 12 minutter, da Horsens-keeper Matej Delac sendte en returbold lige ud i fødderne på Sønderjyske-kantspilleren Christian ’Greko’ Jakobsen.
Sønderjyske-spilleren svigtede ikke og kunne let sparke føringen til Sønderjyske ind.
Horsens-mandskabet var rystet efter scoringen og havde svært ved at få spillet til at hænge sammen.
Læs også:Avis: FC Nordsjælland har skjulte aftaler med Manchester CityEfter 36 minutter udlignede Horsens dog, da angriberen Kasper Junker fik sparket bolden ind bag Sebastian Mielitz i Sønderjyske-målet til stillingen 1-1.
Fem minutter inden pausen var Horsens tæt på at komme foran, men midtbanespilleren Bjarke Jacobsens afslutning tog stolpen.
De to mandskaber gik dermed til pause ved stillingen 1-1 efter en underholdende og intens første halvleg.
Læs også:AaB i toppen af Europa: To ud af tre har spillet ungdomsfodbold i klubbenGæsterne var under pres i anden halvlegs indledning, men Sønderjyske fik en stor mulighed efter 53 minutter, da Horsens-keeper Matej Delac endnu engang sendte en returbold ud i feltet.
Den kroatiske keeper fik dog reddet Sønderjyske-spilleren Marcel Rømers afslutning.
Et kvarter før tid fik Horsens smidt forsvarsspilleren Sonni Nattestad ud, da han nedlagde angriberen Mart Lieder som sidste mand.
På trods af udvisningen jagtede Horsens fortsat sejren, dog forgæves, og det endte dermed 1-1 i Horsens.
/ritzau/FacebookTwitterKopier linkEmner:Horsens|SønderjyskE|AC Horsens|Fodbold




https://www.dr.dk/nyheder/indland/fire-gange-stoerre-end-black-friday-kineserne-gaar-shopamok-paa-singlernes-shoppedag

IndlandFire gange større end Black Friday: Kineserne går shopamok på singlernes shoppedagOgså i Danmark bliver der søndag afholdt tilbudsdagen Singles Day.
Omkring 109 millioner pakker leveres dagligt i Kina i dagene omkring Singles Day.
Af Anton Lind10.
nov.
2018 kl.
20.
11Bemærk: artiklen er mere end 30 dage gammelLæs opDen omsætter for mere end 160 milliarder kroner, den er fire gange så stor som Black Friday, og den ser kun ud til at blive større i fremtiden.
Den kinesiske shoppedag Singles Day er i den grad kommet for at blive, og søndag rammer den for alvor også Danmark.
Således disker en lang række danske butikker som Elgiganten, Jysk og Saxo op med en lang række gode tilbud til kunderne.
Læs også:Thanksgiving bestemmer, hvornår julen starter i DanmarkDe rider dermed med på den bølge, som har taget især Kina med storm, efter en gruppe kinesiske studerende angiveligt opfandt singlernes dag tilbage i 90'erne for at fejre, at de ikke havde kærester ved at købe gaver til dem selv.
Derfor faldt valget af dato også på den 11/11, hvor ettallerne symboliserer den enlige, og dagen bliver nu markeret hvert år med vilde tilbud, mens den også fejres med venner og byture i Kina.
En regulær højtid i KinaSingles Day slog ifølge Forbes for alvor igennem som kommerciel shoppedag i 2009, da den kinesiske handelsplatform og internetgigant Alibaba begyndte at satse på den.
Og selvom andre internethandlere siden har taget dagen til sig, associeres den stadig primært med Alibaba, der ikke er en klassisk webshop, men mere en platform for virksomheder til at sælge deres produkter.
Læs også:Konkurrent til tilbudsavisen: Ny app gør tilbud personlige på shoppeturenMed Alibaba, der er den største af sin slags i verden, har Singles Day oplevet en enorm vækst, og sidste år brugte kunderne mere end 160 milliarder kroner i løbet af de 24 timer, som den varer - en stigning på 40 procent fra året forinden, skriver The Guardian.
Til sammenligning blev der til Black Friday i USA købt ind for knap 33 milliarder kroner.
Singles Day har nærmest udviklet sig til en regulær højtid i Kina, og Alibaba markerer også nedtællingen til dagen med et storstilet show, der har haft besøg af stjerner som Pharrel Williams, David Beckham og basketstjernen Kobe Bryant.
Årets Singles Day-show i Shanghai.
 Den australske model Miranda Kerr til årets Singles Day-show i Shanghai.
 Årets Singles Day-show i Shanghai.
 Dagen skaber ekstraordinær travlhed hos det kinesiske postvæsen.
 Dagen skaber ekstraordinær travlhed hos det kinesiske postvæsen.
1 / 5Årets Singles Day-show i Shanghai.
1 / 5Den australske model Miranda Kerr til årets Singles Day-show i Shanghai.
2 / 5Årets Singles Day-show i Shanghai.
3 / 5Dagen skaber ekstraordinær travlhed hos det kinesiske postvæsen.
4 / 5Dagen skaber ekstraordinær travlhed hos det kinesiske postvæsen.
5 / 5Vækster i DanmarkI Danmark startede Singles Day så småt sidste år, hvor et lille udvalg af butikker tog dagen til sig.
Ifølge en analyse fra Foreningen for Dansk Internet Handel tilbød 2,9 procent af netbutikkerne tilbud på dagen.
Læs også:Tilbud skabte optøjer: Chokolade-sultne franskmænd sloges om NutellaI år er der dog sket en væsentlig udvikling, og 13 procent af butikkerne melder sig klar med tilbud.
Den danske virksomhed Bestseller har allerede haft stor succes på dagen, og den omsatte således for mere end en milliard kroner på Singles Day i Kina sidste år.
FacebookTwitterKopier linkEmner:David Beckham (fodboldspiller)|Pharrell Williams (musiker)|Kina|Alibaba|Detailhandel




https://www.dr.dk/nyheder/indland/studerende-og-kolleger-ville-have-ham-fyret-nu-er-professor-en-kontroversiel

IndlandStuderende og kolleger ville have ham fyret: Nu er professor en kontroversiel superstjerneFor nogle er Jordan Peterson et intellektuelt fyrtårn.
For andre en kvindehadende kuglestøber for højrefløjen.
Jordan Peterson har opnået stor berømmelse og har millioner af dedikerede tilhængere verden over.
(© © Evening Standard / eyevine.
All Rights Reserved.
)Af Mark Lindved Norup10.
nov.
2018 kl.
18.
00Bemærk: artiklen er mere end 30 dage gammelLæs opVerdensturne og udsolgte sale over for rasende aktivister, der vil forhindre ham i at komme til orde.
Nedværdigende udsagn som 'Professor i pladder' og 'den kloge blandt de dumme' over for lovprisninger som 'den mest indflydelsesrige intellektuelle i den vestlige verden'Der er delte meninger om Jordan Peterson.
Mildest talt.
Den canadiske psykologiprofessor er på få år blevet en stor stjerne på den intellektuelle himmel, og han oplever i disse år en succes, der er få med rødder i universitetsverden forundt.
Jordan PetersonJordan Bernt PetersonFødt i 1962 (56 år)Professor i psykologi på Toronto UniversityHar skrevet bøgerne:Maps of Meaning: The Architecture of Belief (1999)12 regler for livet - en modgift mod kaos (2018)Hans seneste bog, ’12 regler for livet’, nåede hurtigt op på et millionoplag, den skal oversættes til 45 sprog, og så har han mere end 1,5 millioner abonnenter på sin Youtube-kanal.
I tirsdags gik han på scenen i et udsolgt Bremen Teater i København, hvor hundredvis af fortrinsvis mænd havde betalt for at høre hans udlægning af tingenes tilstand.
De 12 regler for livet, som han præsenterer over 400 sider i sin nyeste bog omhandler alt fra at vælge venner, som vil en det bedste, til at rette ryggen, fordi ”fysikken påvirker metafysikken”, som han skriver.
Helt eller skurkUmiddelbart uskyldige og velmenende råd, som ingen vel kan tage på vej over.
Ideen om, at kvinden historisk har været undertrykt, er rædselsfuld.
Jordan PetersonAlligevel er Jordan Peterson en mand, hvis meninger er omstridte og sjældent står uimodsagt.
Hans popularitet er stor, men han deler vandene og har mindst lige så mange modstandere som tilhængere.
Gæst i DeadlineLørdag aften er Jordan Peterson gæst i Deadline på DR2.
Det bliver sendt klokken 22:30.
Han bliver af mange set som en bannerfører for en generation af mænd i en moderne tid, hvor seksualitet, køn og race er til konstant diskussion og manderollen under pres.
Han foragter ungdomskulturen, der fastholder voksne mænd i en teenagetilværelse uden ansvar.
- Mænd skal for pokker blive voksne.
Der er intet godt ved folk, der ikke vokser op, har han harceleret.
Misogyn og snævertsynetHan går i rette med politisk korrekthed, feminisme, identitetspolitik og påstande om, at der findes et undertrykkende hvidt patriarkat.
Jordan Peterson om den totale ligestilling mellem kønnene, som han mener er en illusion, og som ikke er lykkedes her i Skandinavien, selvom om vi ekstremt progerssive.
- Ideen om, at kvinden historisk har været undertrykt, er rædselsfuld, har han sagt.
Af sine modstandere er han derfor også blevet beskyldt for at være idémager og kuglestøber for en kvindehadende, konservativ, snævertsynet og højreorienteret intellektuel bølge.
Kritikerne peger på, at en række personligheder, der åbent vedkender sig at høre til på den konspiratoriske alt-right-fløj støtter ham og hans ideer.
De ord er fortroppen for en postmoderne, radikal og venstreorienteret ideologi, som jeg afskyr.
Jordan Peterson om brugen af alternative stedord som 'zhe' og zher'.
At han skulle være en del af den bevægelse afviser Jordan Peterson kategorisk, og han kalder det 'en seriøs forkert' antagelse.
Med egne ord er han en 'klassisk, britisk liberal', der tager afstand fra ideologiens yderpunkter som fascisme og kommunisme.
'Zhe' og 'zher'Han har afvist at bruge de kønsneutrale stedord som zhe og zher, som nogle foretrækker i stedet for det engelske sprogs he og her, og han var arg modstander af et canadisk lovforslag, der ville gøre det til diskrimination at bruge den traditionelle tiltale, hvis det skete mod en persons ønske.
Han skammer sig ikke over at være mand, han skammer sig ikke over at være kristen, han skammer sig ikke over at være heteroseksuel.
Filosof Ole Bjerg om Jordan Peterson.
- Jeg vil aldrig bruge ord, jeg hader, som de kunstigt skabte zhe og zher.
De ord er fortroppen for en postmoderne, radikal og venstreorienteret ideologi, som jeg afskyr.
- Den er efter min professionelle mening skræmmende lig med doktriner, der dræbte mindst 100 millioner i det 20.
århundrede, lød det med en henvisning til marxismen.
En reaktion, der påkaldte sig hård kritik fra både minoritetsgrupper og menneskerettighedsadvokater, der mente, at han fordrejede de reelle virkninger, som lovforslaget ville have.
På hans arbejdsplads, universitetet i Toronto, gik studerende og professorer gik sammen om at få ham smidt ud.
Dog uden held.
Positivt budskabFor rigtig mange af hans tilhængere ligger hans appel i den stolthed, han lægger for dagen i forhold til sin egen identitet.
Det er samtidig noget af det, hans kritikere har det svært med og finder provokerende, siger filosof Ole Bjerg, der er begejstret for Jordan Peterson som intellektuel.
Af samme grund var han også i Bremen Teater for at høre ham tale tidligere på ugen.
- Han skammer sig ikke over at være mand, han skammer sig ikke over at være kristen, han skammer sig ikke over at være heteroseksuel.
Han skammer sig ikke.
Det er for nogen så provokerende.
- Men for mange af de mænd, der følger ham, er det også en appel.
For man gider da ikke skamme sig.
Og det er jo ikke, fordi han siger, at fordi jeg er stolt over at være mand, så skal man skamme sig over at være kvinde.
Man skal være lige så stolt over at være kvinde.
- Der er et positivt budskab, siger han.
Vejen til berømmelseDet var indtil for få år siden ikke givet, at Jordan Peterson skulle få den gennemslagskraft, han har nu.
Hans første bog, Maps of Meaning, der blev udgivet i 1999 fik rosende ord med på vejen, men ellers var der ikke mange, der løftede et øjenbryn.
Gennembruddet til offentligheden kom først for alvor i 2016, da han gik til angreb på det canadiske lovforslag.
Jordan Peterson om forsøget på at opdrage børn kønsneutralt, som han mener er fuldstændig misforstået.
I en række videoer betitlet ’Den politisk ukorrekte professor’ ser man ham blandt andet i en skarp meningsudveksling med en transkønnet studerende om brugen af de kønsneutrale stedord.
- Hvorfor har jeg autoritet til at bestemme, hvad jeg selv skal sige?
lød det retorisk, da han blev spurgt, hvorfor han mente at have ret til at undlade at bruge de stedord, som folk ønskede sig.
Den er set mere end tre millioner gange, og siden har Jordan Peterson ikke set sig tilbage.
Hvad er det gode liv?
Sine ideer og tanker breder han ud uden om de klassiske mediekanaler.
I stedet bruger han sin egen kanal på Youtube, har hundredtusindvis af følgere på Twitter, holder foredrag over hele verden og er en flittig gæst i diverse podcasts.
Jordan Peterson om, hvorfor det han siger resonerer så godt hos et stort mandligt publikum.
På de platforme henvender han sig til sit publikum med overvejelser og tanker, der rammer en personlig nerve, og som folk tager til sig, mener Ole Bjerg.
- Han taler om det levede liv, og han taler om levende mennesker.
Det kan lyde selvfølgeligt, men det er det ikke.
Det står i modsætning til meget af det, der foregår på universiteterne, hvor det er kunstige teorier om kunstige problemer, der bliver behandlet.
- Det er sådan helt grundlæggende basale problemstillinger, som fx hvad er det gode liv?
Det er sådan et klassisk filosofisk spørgsmål.
Det har man besluttet, at man ikke kan svare på.
Men det er jo det, alle vil høre, siger han.
Bad og tiggede om at købe billetJordan Peterson beskæftiger sig med mange forskellige emner, og han er ikke kun aktør i den til tider hidsige identitetspolitiske debat.
Han tager gerne del i hidsige meningsudvekslinger, men han skriver også videnskabelige artikler og bestseller-bøger, og han laver videoer om betydningen af Gud, der bliver set af millioner.
Bliv klogere på Jordan PetersonOle Bjerg giver tre bud på, hvor man skal starte, hvis man vil blive klogere på Jordan Peterson.
Youtube - Interview på Channel 4 med Cathy NewmanPodcast - The Joe Rogan ExperienceBog - 12 regler for livet - en modgift mod kaosDet betyder samtidig, at han rammer en bred målgruppe, der pludselig fatter en interesse for filosofiske spørgsmål og intellektuel debat.
På den måde er han med til at holde liv i noget meget traditionelt, men på en ny måde, og det glæder fagmanden Ole Bjerg.
- Nu var jeg til foredraget i tirsdags, og det var fedt, for der var fuldstændig udsolgt, og folk stod i kø uden for.
Nogle stod endda og tiggede og bad om at købe ens billet, fordi de ville ind.
- Som filosof gjorde det mig varm om hjertet, for det var ikke bare den sædvanlige universitetsflok.
Det var alle mulige.
- Så det passer ikke, at folk ikke interesserer sig for de dybe og tunge emner.
Det gør de i den grad, hvis bare man tager dem alvorligt og taler til dem, og det gør Jordan Peterson, siger han.
Kilder: The Chronicle, National Post, BBC, The Guardian, Kristeligt Dagblad, Weekendavisen.
FacebookTwitterKopier linkEmner:Jordan|København|Bremen Teater|Youtube|Seksualitet




https://www.dr.dk/nyheder/indland/produktive-baevere-volder-kvaler-jyske-skovejere

IndlandProduktive bævere volder kvaler for jyske skovejereSkovbruget efterlyser plan for forvaltning af bævere, som i stigende grad giver problemer for jyske lodsejere.
8.
oktober 1999 blev der sat bævere ud i naturen ved Klosterheden ved Lemvig.
Det har siden givet en del problemer.
10.
nov.
2018 kl.
17.
49Bemærk: artiklen er mere end 30 dage gammelLæs opEn voksende bestand af bævere er blevet et stigende problem for skovbruget.
Det forklarer Peter Arnold Busck, der er medlem af bestyrelsen i Dansk Skovforening.
- Vi er ved at undersøge det.
Men vi har endnu ikke overblik over omfanget af beskadigede arealer og det eksakte beløb, der drejer sig om.
- Men vi kan se, at det er et stigende problem, fordi bæverne spreder sig fra det oprindelige udsætningsområde omkring Klosterheden, siger Peter Arnold Busck.
Læs også:Bævere har raseret Finds ejendom i årevis: Nu kræver han erstatningI 1999 blev 18 bævere genudsat i Klosterheden Statsskovdistrikt i Nordvestjylland.
Bæveren blev ellers udryddet af jægere i Danmark for over 1000 år siden.
Med genindførelsen af bæveren var ambitionen at skabe en mere varieret natur langs vandløbene.
Naturstyrelsen har tidligere skønnet, at de 18 bævere nu er blevet til 200.
Spørger man Dansk Skovforening er tallet snarere 250.
Problemet er, at bæveren ikke nøjes med at boltre sig på de statslige arealer.
Private lodsejere mærker i stigende grad bæverens tilstedeværelse.
- Det gør de, fordi bæveren gnaver i træer, der senere skulle blive til tømmer.
Desuden skaber de dæmninger, der betyder, at vandstanden hæves op til en halv eller en hel meter.
Det kan så overrisle produktionsarealer, der før var tørre, siger Peter Arnold Busck.
Han efterlyser en forvaltningsplan for bæver, som indeholder retningslinjer for, hvordan gnaveren skal håndteres.
KanalgraverEn af de lodsejere, der har problemet helt inde på livet, er Find Andersen-Fruedahl.
Han bor nær Klosterhede Plantage mellem Holstebro og Lemvig.
Sidste år anlagde han danmarkshistoriens første retssag om kompensation for bæverskader.
Han endte med at tabe sagen.
Nu afventer han så, at sagen behandles i landsretten.
- Jeg mener, at Danmark er for lille til at huse bævere.
De raserer private haver og ødelægger brinkerne langs vandløb, siger Find Andersen-Fruedahl.
Naturstyrelsen har sat et strømførende hegn op ved et vandløb, der passerer hans arealer.
Men det har ikke løst problemet.
Læs også:Sulten gnaver på spil: Små hegn skal sikre fremtidens egetræer- Det har bare ført til, at bæveren nu holder til i en af mine søer og har gravet kanaler under jorden ud til vandløbet, siger den vestjyske lodsejer.
Miljø- og fødevareminister Jakob Ellemann-Jensen (V) oplyser til TV2, at en bæverhandlingsplan er under udarbejdelse.
Det har lørdag ikke været muligt for Ritzau at få en uddybende kommentar fra ministeren.
/ritzau/FacebookTwitterKopier link




https://www.dr.dk/nyheder/penge/bech-bruun-om-undersoegelse-inhabilitet-der-er-ikke-noget-komme-efter

Afsløring af skatteskandaleSe temaPengeBech-Bruun om undersøgelse for inhabilitet: Der er ikke noget at komme efter Skatteminister Karsten Lauritzen har indbragt advokatfimaet Bech-Bruun for Advokatnævnet.
Lars Lindencrone Petersen er videnspartner hos Bech-Bruun.
Han mener ikke, at firmaet har handlet i strid med god advokatskik.
Foto: DRAf Christine Hyldal og Christian Ingemann Bentsen10.
nov.
2018 kl.
18.
18Bemærk: artiklen er mere end 30 dage gammelLæs opAdvokatfirmaet Bech-Bruun ser frem til, at Advokatnævnet skal undersøge, om firmaet har tilsidesat god advokatskik i sagen om udbytteskat.
Det siger Lars Lindencrone Petersen, der er videnspartner hos Bech-Bruun - et af landets største advokatfirmaer.
Meldingen kommer efter at skatteminister Karsten Lauritzen (V) tidligere i dag offentliggjorde, at han vil have Advokatnævnet til at vurdere Bech-Bruuns rolle i sagen.
Advokatnævnet behandler klager over advokaters adfærd, og Bech-Bruun ser frem til at skulle afgive forklaring, siger Lars Lindencrone Petersen.
FAKTA: SVINDEL MED UDBYTTESKATI 2015 kom det frem, at udbytte-svindlere havde franarret 12,3 milliarder kroner fra Skat fra 2012 til 2015.
En efterforskning har senere vist, at det fulde svindelbeløb var på cirka 12,7 milliarder kroner.
Udbytteskat er den skat, man skal betale, når man har tjent penge på sine aktier i en virksomhed.
Udenlandske virksomheder skal ikke altid betale udbytteskat i Danmark.
Virksomhederne kan derfor søge Skat om at få den udbytteskat tilbage, som de har betalt af deres aktieudbytte.
- Når det nu skal være, er vi tilfredse med, at vi kommer til at redegøre for sagen overfor Advokatnævnet, siger han.
Læs også:Skatteminister vil have Advokatnævnet til at undersøge Bech-Bruun- Der har været en voldsom medieomtale, og det har været hævdet, at vi har handlet i strid med god advokatskik.
Det mener vi ikke, at vi har.
Og derfor er det meget ubehageligt at blive beskyldt for dét.
Rådgav tysk bankI 2017 fik Bech Bruun til opgave at se nærmere på udbytteskattesagen med udgangspunkt i konkrete embedsmænd i Skat og Skatteministeriet.
I den forbindelse oplyste Bech-Bruun, at det tidligere havde rådgivet om udbytteskat, men firmaet oplyste ikke, at en medarbejder i 2014 og 2015 havde ydet rådgivet til en tysk bank, der efterfølgende er blevet udpeget som aktør i svindlen mod Danmark i udbytteskatteskandalen, som har kostet den danske stat mindst 12,7 milliarder kroner.
Det fortalte skatteministeren på et pressemøde torsdag 1.
november.
Læs også:Advokatfirma erkender dobbeltrolle: Tager afstand fra egen rådgivning i udbytteskandalenOg derfor vil skatteministeren nu helt konkret have Advokatnævnet til at undersøge, om Bech-Bruun var inhabil, da advokathuset stod for den store advokatundersøgelse for staten af sagen om formodet svindel med udbytteskat.
Dagen efter skatteministerens pressemøde sendte Bech-Bruun en redegørelse til ministeren, hvor Bech-Bruun erkendte, at advokatselskabet ikke burde have givet rådgivning til den tyske bank i 2014, fordi der var risiko for, at rådgivningen kunne misbruges.
Bech-Bruun fastholdt dog, at selskabet fandt sig selv habil til at stå for den store advokatundersøgelse i 2017.
Det mener Bech-Bruun også i dag.
Læs også:Endnu et advokatfirma skiller sig af med topadvokat efter udbytteskandalen- Vi har været habile til at påtage os den her opgave.
Vores opfattelse er, at der ikke er noget at komme efter, siger Lars Lindencrone Petersen.
- Hvis man ser på de sidste to ugers begivenheder, så havde vi ønsket at være dem foruden – men derfra og så til at sige, at erklæringen ikke var afgivet korrekt, er der ikke grundlag for, fortsætter han.
Orienteret FolketingetSkatteministeren har i dag orienteret Folketingets partier om den redegørelse fra Bech-Bruun, som skatteministeren modtog fredag 2.
november.
Her redegør Bech-Bruun blandt andet for, at man er blevet opmærksomme på, at tidligere ansatte i advokathuset har ydet rådgivning i 2014 og 2015, der ligger udenfor Bech-Bruuns almindelige virke og retningslinjer, samt at Bech-Bruun ikke længere repræsenterer to canadiske pensionskasser, som henvendte sig i juni 2018 vedrørende refusion af udbytteskat.
To partnere i Bech-Bruun har forladt firmaet på grund af den canadiske sag.
FacebookTwitterKopier linkEmner:Bech-Bruun|Karsten Lauritzen (politiker)|Venstre|Advokatvirksomhed|Skatter og afgifter




https://www.dr.dk/nyheder/udland/pludselig-kom-vandet-12-draebt-og-4000-evakueret-i-beroemt-oldtidsby

UdlandPludselig kom vandet: 12 dræbt og 4.
000 evakueret i berømt oldtidsby Voldsom stormflod rammer by på Unescos verdensarvsliste.
Af Maya Nissen og (Video) Kasper Sallander10.
nov.
2018 kl.
17.
21Bemærk: artiklen er mere end 30 dage gammelLæs op12 personer har mistet livet og tusindvis af turister er blevet evakueret, efter voldsomme oversvømmelser har ramt en berømt turistattraktion i oldtidsbyen Petra i Jordan.
Det skete, efter at kraftig regn i går skabte pludselige oversvømmelser i den gamle by.
Oldtidsbyen forbliver lukket, indtil man har ryddet op, oplyser chefadministrator i Petra, Suleiman Farajat.
Han har aldrig set lignende oversvømmelser i området.
- Det var virkelig - jeg vil ikke sige skræmmende, men overraskende, hvor stor oversvømmelsen var, siger han til AP.
Vandet steg i nogle områder af Petra med hele fire meter, og det forventes, at området vil blive ramt af mere voldsom regn i løbet af i dag.
Man opfordrer derfor indbyggerne i de påvirkede områder til at evakuere.
Klippebyen Petra er en af Jordans absolut største turistattraktioner, og oldtidsbyen er kendt for sine mere end 2000 år gamle klippeudskæringer, som blandt andet er blevet berømte i Indiana Jones-filmen "Indiana Jones og det sidste korstog".
Petra har siden 1985 været på Unescos verdensarvsliste og er i dag fredet med status som et af verdens syv underværker.
Biler og veje skyllet vækOgså andre steder i landet har den voldsomme regn medført krisetilstande.
Redningsarbejdere og helikoptere søger stadig efter fem personer, hvis bil blev skyllet væk af pludselige oversvømmelser i Madaba, sydvest for hovedstaden Amman, ligesom en hovedvej ud af Amman.
Læs også:Skolebus skyllet væk af oversvømmelse nær Det Døde Hav: 18 meldes dræbtI Dabaa-regionen syd for Amman var et barn blandt ofrene for andre oversvømmelser, oplyser en talskvinde fra civilforsvaret ifølge BBC.
Oversvømmelserne finder sted kun to uger efter, at 21 personer - først og fremmest børn, mistede livet i en stormflod ved Det Døde Hav.
Her blev en skolebus med 37 skoleelever og syv lærere skyllet væk i vandmasserne.
Billedet af en jordansk beduin foran den berømte statskassebygning i Petra er taget i maj 2016- FacebookTwitterKopier linkEmner:Oversvømmelser|Vejret|Amman|UNESCO|USA




https://www.dr.dk/sporten/haandbold/championsleague/koebenhavn-haandbold-spiller-sig-videre-i-champions-league

ChampionsleagueKøbenhavn Håndbold spiller sig videre i Champions League28-28 ude mod Brest i Champions League sikrer København Håndbold videre adgang i turneringen.
København Håndbold spillede lørdag 28-28 mod franske Brest, og er dermed sikret avancement i Champions League.
10.
nov.
2018 kl.
16.
58Bemærk: artiklen er mere end 30 dage gammelLæs opDen regerende danske mester i kvindehåndbold, København Håndbold, er klar til hovedrunden i Champions League.
Det står klart efter flotte 28-28 på udebane mod Brest Bretagne lørdag eftermiddag.
De danske gæster leverede flere comebacks i løbet af kampen, før Thea Mørk sikrede det ene point 41 sekunder før tid.
Læs også:VIDEO BSV fortsætter kursen mod CL-avancement med sejr i RuslandMed det uafgjorte resultat har den københavnske klub fem point for fem kampe i grupperunden, hvorfra tre af de fire hold i puljen går videre.
Sävohof har på sidstepladsen nul point og kun to kampe at gøre godt med.
Svenskerne kan således ikke længere hente København.
København-spillerne fik ellers en skidt start i Frankrig med en håndfuld tekniske fejl i de første fire minutter.
Læs også:Landstræner om EM-udtagelse: 'Åben trup giver os ro på bagsmækken'Kun fordi også Brests udvalgte havde svært ved at ramme hinanden, kostede den dårlige start kun 0-2 på måltavlen, før Thea Mørk åbnede gæsternes målkonto efter fem minutter.
Kort efter fulgte kampens første udvisning.
Brest benyttede overtallet til at trække fra til 5-2.
Kampgejsten fejlede dog ikke noget hos København, og med minder om sejren i det omvendte opgør mod Brest i baghovedet holdt gæsterne sig tæt på.
Emil Stang Sando kom i gang i målet med flere store redninger, og Kelly Dulfer reducerede til 5-6.
Endnu et comeback blev født fra 6-9 til dansk føring 10-9.
Andrea Hansen afsluttede endnu et kontraløb til 12-9.
Mai Kragballe svingede derefter hammeren til 13-9, og alt så lyst ud.
Læs også:Kaotisk håndboldopgør skal spilles om: GOG får ny kamp mod KoldingMen så vendte fejlene og de upræcise afslutninger tilbage, og ved pausen var stillingen 14-13 til det franske hold.
I anden halvleg åbnede København med en lækker scoring efter et vip ind til Anne Cecilie Dornonville de la Cour.
Brest pressede dog på, og med sin sjette scoring i kampen bragte slovenske Ana Gros værterne på 17-14.
De mange tilskuere i den franske hal så sejren nærme sig, men på få minutter leverede København endnu et comeback.
Denne gang til 18-17.
Læs også:Klavs Bruun udtager åben EM-trupDerfra fulgtes holdene ad frem til de dramatiske afslutningsminutter, hvor målmand Amalie Milling forhindrede en fransk tomålsføring, og stillingen var 27-27 halvandet minut før tid.
Brest kom foran, og Thea Mørk udlignede med 41 sekunder igen.
Det var nordmandens syvende mål på syv forsøg.
Gruppens to øvrige hold, Rostov og Sävehof, mødes søndag.
/ritzau/FacebookTwitterKopier link




https://www.dr.dk/nyheder/indland/faengslet-i-svindelsagen-forsvarere-protesterede-mod-doerlukning

Millionsvindel i SocialstyrelsenSe temaIndlandTo fængslet i svindelsagen: Forsvarere protesterede mod dørlukningBritta Nielsen og hendes 38-årige søn er blevet varetægtsfængslet frem til 4.
december.
Både Britta Nielsen og hendes 38-årige søn blev i dag varetægtsfængslet i de næste 24 dage.
Af Sally Frydenlund Larsen10.
nov.
2018 kl.
16.
30Bemærk: artiklen er mere end 30 dage gammelLæs op22/11/18: Faktaboksen er blevet ændret, så det fremgår at politiet ikke foretager sigtelser på baggrund af "tilstrækkelige beviser", men på baggrund af "rimelig grund til mistanke".
Først den ene og så den anden.
Både mor og søn var på anklagebænken i dag, da Retten på Frederiksberg tog stilling til, hvorvidt Britta Nielsen og hendes 38-årige søn skulle varetægtsfængsles i den meget omtalte svindelsag.
I grundlovsforhøret blev begge sigtede varetægtsfængslet i 24 dage frem til den 4.
december.
Britta Nielsen er sigtet for databedrageri af grov beskaffenhed, og hendes søn er sigtet for hæleri af grov beskaffenhed.
Læs også:Britta Nielsen og hendes søn fængslet i 24 dageLukkede døreI dagens to grundlovsforhør besluttede dommeren, at sagen fremover skal behandles for lukkede døre.
Både Britta Nielsen og sønnens forsvarer, Nima Nabipour og Henrik Dupont, protesterede mod dørlukningen.
De er enige om, at offentligheden kun har hørt sagen fra én side:- Den side, man ikke har hørt, er helt sikkert min klients side.
Det særligt bekymrende er, når der er personer, der udtaler sig, for eksempel politikere, der allerede har en holdning til både skyldsspørgsmålet og personen bag, siger Nima Nabipour.
Britta Nielsens forsvarer, Nima Nabipour, ærgrer sig over, at hun allerede er blevet dømt i offentligheden.
Han henviser blandt andet til Socialminister Mai Mercados (K) kommentar om, at Britta Nielsen "fortjener den hårdest mulige straf".
Henrik Dupont kritiserer også rettens beslutning om dørlukning.
Læs også:Britta Nielsen i grundlovsforhør: Sigtes for databedrageri af særlig grov karakter- Hvad der er åbent, og hvad der er lukket, er snart ikke til at finde ud af.
Min klient har et ønske om åbenhed i den her sag, så folk kan se, hvad det egentlig drejer sig om.
Når der er lukkede døre, mystificeres det hele, siger han.
Skyldig eller uskyldig?
Hvor den 38-årige søn nægter sig skyldig, har Britta Nielsen og hende forsvarer endnu ikke taget stilling til, hvordan de forholder sig til sigtelsen.
Begge dele kan ændre sig inden næste retsmøde 4.
december.
Inden da har begge forsvarsadvokater en stor bunke materiale liggende, som de skal læse sig igennem.
- Jeg følger min klient, og han siger, at han nægter sig skyldig.
Om det ændrer sig på et tidspunkt, det må tiden vise, når jeg får lejlighed til at gennemgå al sagens materiale med min klient, siger Henrik Dupont, som forklarer, at han har tænkt sig at besøge den sigtede søn jævnligt i det fængsel, hvor han skal sidde varetægtsfængslet.
Læs også:Advokat om Britta-sag: Sådan er strafferammenBritta Nielsens forsvarsadvokat, Nima Nabipour, fortæller, at det er en glad og lettet klient, han skal til at samarbejde med.
- Hun ser frem til det videre forløb, siger han og forklarer, at hans arbejde for alvor begynder nu.
- Mit arbejde er at følge efterforskningen tæt.
Det er jo sådan i en straffesag, at man skal finde beviser, der ikke kun taler for personens skyld, men også for personens uskyld.
Jeg tænker også, at vi på et tidspunkt gerne vil tale med politiet, men det må vi tage som det kommer.
Anklager: Vi glæder osHos politiet fortsætter den omfattende efterforskning, fortæller anklager Kia Reumert, som glæder sig til at høre de sigtedes udlægning af sagen.
Anklager Kia Reumert var meget tilfreds med rettens beslutning om at varetægtsfængsle både mor og søn.
- Nu får vi lejlighed til at afhøre den hovedmistænkte i sagen, og det er selvfølgelig rigtig spændende at høre hendes version af, hvad der er sket i den her sag.
Det glæder vi os selvfølgelig rigtig meget til, siger hun og uddyber:- I den kommende tid skal vi fortsætte med at kigge på de beviser, der er i sagen.
Vi skal fortsætte med at indsamle beviser i sagen og vurdere, om der er grundlag for at rejse en tiltale i sagen mod en eller flere af de sigtede, fortæller hun storsmilende.
Mistænkt, sigtet eller tiltalt?
•I politiets indledende efterforskning kan de have forskellige mistænkte i en sag.
Det er ikke sikkert, at mistænkte bliver sigtet eller tiltalt.
•Hvis politiet vurderer, at der er en rimelig grund til at mistænke en bestemt person for at have begået en forbrydelse, sigter politiet ham eller hende for forbrydelsen.
I den forbindelse fremlægges det, hvilken forbrydelse, de sigter vedkommende for at have begået.
•Anklagemyndigheden rejser tiltale, hvis den vurderer, at der er beviser nok til at få en sigtet person dømt.
At rejse tiltale betyder, at sagen bliver sendt til retten med et anklageskrift, der beskriver den strafbare handling.
Personen, som tidligere var sigtet, er nu tiltalt.
Kilde: AnklagemyndighedenNæste retsmøde er 4.
december.
FacebookTwitterKopier linkEmner:Mai Mercado (politiker)|Kriminalitet|Anklagemyndigheden|Britta Nielsen (politiker)|Frederiksberg




https://www.dr.dk/nyheder/udland/fra-surt-tweet-til-faelles-fodslag-trump-og-macron-enige-om-europaeisk-forsvar

UdlandFra surt tweet til fælles fodslag: Trump og Macron enige om europæisk forsvarFrankrig og USA's præsidenter mødtes forud for markeringen af 100 året for afslutningen på Første Verdenskrig.
Et klap på armen og en tommel op fra de to præsidenter, som for kort tid siden holdt et møde under fire øjne i præsidentpaladset i Paris.
Af Maya Nissen10.
nov.
2018 kl.
15.
07Bemærk: artiklen er mere end 30 dage gammelLæs opDer var lagt i kakkelovnen til et anspændt møde mellem den franske og den amerikanske præsident i Paris tidligere i dag.
Et interview med Frankrigs præsident, Emmanuel Macron, i går, fik USA's Donald Trump til at tweete vredt, kort inden de to skulle mødes.
- Præsident Emmanuel Macron har lige foreslået, at Europa får sit eget militær for at kunne beskytte sig mod USA, Kina og Rusland.
Meget fornærmende.
Måske skulle Europa først betale deres rimelige andel til Nato, som USA giver betydelig støtte til, skrev han på Twitter.
Nu lader det imidlertid til, at den mulige diplomatiske forvikling er fejet af bordet, efter de to præsidenter er mødtes under fire øjne i det franske præsidentpalæ.
I hvert fald er de nået frem til noget, der minder om enighed, når det kommer til Europas forsvar.
Den amerikanske præsident siger efter mødet, at han støtter idéen om et stærkt Europa - men byrdefordelingen skal være fair.
Stort set den samme melding lyder fra Macron.
- Jeg deler præsident Trumps synspunkt på, at der er brug for en meget mere fair fordeling.
Af samme grund tror jeg, at mine forslag til det europæiske forsvar er helt i overensstemmelse med det synspunkt, lød det fra Emmanuel Macron.
Læs også:Topmøde mellem et umage makkerpar: Macron på officielt statsbesøg hos TrumpMindre afhængig af USAI sit tweet henviste den amerikanske præsident til et interview, som Macron deltog i går.
Her blev han ifølge AP spurgt til risikoen for cyberangreb og mulig indblanding i de europæiske valg, hvorefter han udtalte de ord, som Trump henviste til.
- Vi er nødt til at forsvare os selv overfor Kina, Rusland - og selv USA, sagde Macron i interviewet.
Han gentog senere i interviewet sit ønske om et fælles europæisk militær, og om at Europa skal bære en større del af forsvarsudgifterne i Nato.
Læs også:Trump 'fornærmet' over Macrons forslag om en fælles europæisk hærEn talsmand for Emmanuel Macrons kontor udtalte kort efter Donald Trumps tweet, at der var tale om en misforståelse, og at den amerikanske præsident havde fået rodet de to udtalelser sammen.
Det skriver AP.
Donald Trump er i Frankrig, fordi han sammen med række andre statsledere skal deltage i søndagens ceremoni, der markerer afslutningen på Første Verdenskrig.
Ud over europæisk sikkerhed har de to præsidenter ifølge Reuters blandt andet drøftet krigen i Yemen og forholdet til Saudi-Arabien efter drabet på journalisten Jamal Khashoggi i starten af oktober.
FacebookTwitterKopier linkEmner:Donald Trump (politiker)|Emmanuel Macron (politiker)|USA|NATO|Militær




https://www.dr.dk/nyheder/udland/paradis-i-flammer-hel-jaevnet-med-jorden-af-californisk-skovbrand

Skovbrande i CalifornienSe temaUdlandParadis i flammer: Hel by jævnet med jorden af californisk skovbrandNi har mistet livet i byen Paradise i det nordlige Californien.
Af Maya Nissen og (Video) Kasper Sallander10.
nov.
2018 kl.
13.
47 | opdateret 10.
nov.
2018 kl.
14.
37Bemærk: artiklen er mere end 30 dage gammelLæs opDet tog kun en enkelt dag - så var byen Paradise forsvundet i flammer i en af de mest destruktive skovbrande i Californiens historie.
Byen er blevet totalt ødelagt af én af de tre voldsomme skovbrande, der lige nu hærger i Californien.
Ifølge borgmesteren i Paradise, Jody Jones, er mellem 80 og 90 procent af Paradises hjem forsvundet i flammerne.
- Der er ikke rigtigt noget tilbage, siger Jones til CNN.
Læs også:Skovbrand i Californien: Dødstal stiger til niSkovbranden ved navn 'Camp Fire' brød ud tidligt torsdag lokal tid og voksede med rasende fart på grund af tørke og stærk vind.
Ifølge CNN opslugte flammerne et areal svarende til 80 fodboldbaner i minuttet - en amerikansk fodboldbane er 49 meter bred og 109 meter lang.
Paradise-indbygger Cathy Fallon foran resterne af sit hjem.
Fallon blev på sin ejendom for at beskytte sine 14 heste mod flammerne.
De overlevede alle.
Ingen steder at flygte henNi mennesker har indtil videre mistet livet i Paradise, som normalt huser omkring 26.
000 mennesker.
Flere af dem mens de forsøgte at flygte fra flammerne i deres biler.
35 personer savnes stadig.
Whitney Vaughan var en af dem, der forsøgte af forlade byen i bil.
Men sammen med sin mand blev hun fanget i trafikprop med alle de andre, der forsøgte at flygte.
Læs også:Djævlevinden hærger i Californien- Flammerne var overalt, og de spredte sig så hurtigt.
Flammerne begyndte at sprede sig op på vejen.
Der var ingen steder at flygte hen, fortæller hun til CNN.
Efterladte biler på vejen til Paradise efter Camp Fire bevægede sig gennem området omkring byen i det nordlige Californien i går.
- Ilden var så tæt på os, at jeg kunne mærke varmen inde i bilen med vinduerne lukkede, fortæller en anden kvinde, Rita Miller, som undslap Paradise med sin mor, til nyhedsbureauet AP.
Læs også:Tusindvis flygter fra skovbrand i CalifornienEfter mere end tre timer lykkedes det også Whitney Vaughan og hendes mand at komme igennem trafikken.
- Vi holdt os kun lige akkurat foran flammerne.
Flere gange, mens vi langsomt fulgte med trafikken, troede vi, at ilden ville ende med at at slå os ihjel, fortæller hun.
I dette tweet viser CNN-journalist Nick Valencia, hvordan en af vejene ud af Paradise så ud fredag morgen.
Sprang fra hus til husDe fleste af byens indbyggere var i hast blevet evakueret, da situationens alvor gik op for myndighederne.
Alligevel frygter man, at flere beboere, hvoraf mange er pensionister, kan have mistet livet i branden.
Læs også:Tusindvis flygter i bil og til fods fra skovbrand i CalifornienLigesom mange andre steder i Californien, er indbyggerne i Paradise vant til skovbrande, og de sædvanlige forholdsregler var blevet taget for at beskytte byen.
De tre store skovbrande, der hærger Californien i disse dage.
Øverst Camp-branden, nederst Hill-branden (t.
v.
) og Woolsey-branden (t.
h.
)Indbyggerne holdt deres tagrender fri for blade, havde vandpumper i deres svømmepøle og brandslukningsvandsslanger.
Men denne gang var ilden så hurtig og så voldsom, at byen var chanceløs.
- Ilden sprang fra det ene hus til det næste hus og det næste hus, indtil stort set alle var væk, fortæller Patrick Knuthson, fjerdegenerationsindbygger i Paradise til nyhedsbureauet AP.
Sammen sine naboer kæmpede Patrick Knuthson hele natten til fredag for at redde sit hjem fra ilden.
Kun to ud af 22 huse på hans vej stod tilbage næste dag.
Et hjem i flammer i Paradise.
Træerne står stadigOver hele Californien er mere 200.
000 personer blevet evakueret.
6.
700 huse er forsvundet i flammerne, de fleste af dem boliger.
Da mørket faldt på i Californien i går var kun fem procent af Camp-branden under kontrol.
Den er nu på vej nordpå.
Selvom ødelæggelserne i Paradise er vidtrækkende, så står de fleste af byens træer stadig efter brandens hærgen.
- En af de smukkeste ting ved Paradise er træerne, og de er her stadig.
Det havde jeg ikke forventet, men det er en god ting, siger borgmester Jody Jones til CNN.
Læs også:Klimaforandringer: Varme kan slå titusinder ihjel - i USA aleneDet forventes, at vinden vil aftage i styrke over weekenden, hvorefter den søndag aften vil tage til igen.
Det vil ifølge AP give myndighederne mulighed for at sikre de områder, der ligger i udkanten af de tre brande, som stadig brænder i Californien, og få indsat nye brandmænd.
Resterne af bilerne ved en brugtbilsforhandler i Paradise.
Opdaret: I en tidligere udgave af videoen, skrev vi, at ilden bredte sig med otte kilometer, eller det der svarer til 80 fodboldbaner, i minuttet.
Det var en fejl.
Ifølge CNN bredte flammerne sig med et areal - og ikke en hastighed - svarende til 80 fodboldbaner i minuttet.
Det er nu rettet.
FacebookTwitterKopier linkEmner:Californien|Brande|CNN|Skove|Twitter




https://www.dr.dk/nyheder/vejret/novemberblues-i-vejret

VejretNovemberblues i vejretDet driver af fugtighed derude henover hele weekenden DR brugerbillede)Af Søren Vallentin Jacobsen10.
nov.
2018 kl.
12.
58Bemærk: artiklen er mere end 30 dage gammelLæs opDe første julenisseparader er blevet set i købmandsgaderne men vejret spiller ikke rigtig med på den stemning, der er langt til vinterligt vejr - og for den sag skyld også til jul.
Regn i dag, regn i morgen og for at det ikke skal være løgn, så bliver det også regn på mandag.
Ikke på samme tid i alle landsdele, men ingen slipper helt.
For årstiden varme luftmasser, med masser af fugtighed, skubbes op over landet de kommende dage fra sydvest.
Med sig har de fronter med regn, som vil slange sig op gennem forskellige landsdele og sætte et mørkegråt aftryk på virkeligheden; dis og stedvis tåge er kun ekstra blå toner i den blues vejret spiller op med.
Temperaturen svinger maritimt - det vil sige stort ikke - 8 grader om natten og 10-11 grader midt på dagen.
Frisk sydøstenvind der drejer mod syd og sydvest og aftager.
FacebookTwitterKopier linkEmner:Vejret




https://www.dr.dk/sporten/fodbold/superliga/karantaeneramt-traener-naegtede-give-telefonoplysninger-til-egen-ledelse

SuperligaKarantæneramt træner nægtede at give telefonoplysninger til egen ledelseVejle Boldklubs cheftræner Adolfo Sormani ville ikke udlevere sine telefonoplysninger til hverken DBU eller klubbens direktion.
Adolfo Sormani har ikke haft lyst til at dele sine telefonoplysninger med hverken sin egen ledelse eller Fodboldens Disciplinærinstans Af Kristian Pedersen10.
nov.
2018 kl.
13.
47Bemærk: artiklen er mere end 30 dage gammelLæs opItalienske Adolfo Sormani har fået fem spilledages karantæne.
Vejletræneren afsonede i forvejen en karantænedag i mandag aftens Superligakamp mod Horsens, men her var han angiveligt i ulovlig kontakt med trænerbænken flere gange gennem kampen.
Læs også:Vejle-træner får lang karantæne for ulovlig kontaktFodboldens Disciplinærinstans har i forbindelse med sagen forsøgt at føre beviser for den ulovlige kontakt ved blandt andet at kigge i Sormanis italienske telefon.
Den har de imidlertid ikke fået adgang til, selvom direktionen i Vejle Boldklub har forsøgt at presse deres italienske chef til at udlevere oplysningerne, fortæller klubbens kommunikationschef Morten Pelch.
- Det har ikke været muligt for os at få udleveret telefonlisterne fra vores træner og målmandstræner, og derfor har vi også åbnet op for, at der kan være sket noget ulovligt.
Vi har derfor også valgt at skrive til DBU, at vi imødekommer enhver straf, siger Morten Pelch.
Direktøren holder øje i morgenKlubben er ifølge kommunikationschefen forpligtet til at fremlægge alt, der kan hjælpe med at kaste lys over sagen, og når det ikke kan fremskaffes, tager de også konsekvensen.
Læs også:Karantæneramt træner fanget på tv: Vejle afviser anklageKommunikationschefen bekræfter, at direktionen i Vejle Boldklub har forsøgt at få Sormani til at udlevere oplysningerne, men siger videre, at der nu er tale om en personalesag, som klubben håndterer internt.
Italieneren udtaler sig ikke selv i sagen ovenpå dagens afgørelse, som han modtog umiddelbart inden klubbens træning forud for søndagens kamp mod FC Midtjylland.
Læs også:Vejle-assistent om Sormani-ballade: 'Tv-billederne er klippet godt'Vil han sidde på tribunen i morgen?
- Ja, det vil han, men vi tager selvfølgelig de forholdsregler, der skal til, så vi ikke ender i en situation som den her igen, siger Morten Pelch.
Hvad er det?
- Han kommer til at sidde ved siden af enten mig eller vores administrerende direktør, siger kommunikationschefen.
Vejle vandt mandag den omtalte hjemmekamp mod AC Horsens 3-1.
FacebookTwitterKopier linkEmner:Vejle Boldklub|Fodbold|DBU|Virksomhedskommunikation|Horsens




https://www.dr.dk/sporten/haandbold/championsleague/video-bsv-fortsaetter-kursen-mod-cl-avancement-med-sejr-i-rusland

ChampionsleagueVIDEO BSV fortsætter kursen mod CL-avancement med sejr i RuslandBjerringbro-Silkeborg er fortsat alene i spidsen af Champions League-gruppe efter sejr på udebane i Rusland.
10.
nov.
2018 kl.
15.
35Bemærk: artiklen er mere end 30 dage gammelLæs opHåndboldherrerne fra Bjerringbro-Silkeborg (BSV) fortsætter kursen mod avancement fra Champions Leagues gruppe C efter en sejr ude mod russiske Chekhovskie Medvedi.
Grundlagt på en fremragende første halvleg af de danske vicemestre tog BSV en sejr på 30-24 og topper fortsat gruppen alene efter syv af de ti kampe.
Læs også:VIDEO BSV banker igen Besiktas i Champions LeagueHoldet har 12 point, hvilket er to mere end portugisiske Sporting CP.
I de første 30 minutter tromlede det danske hold hen over et chanceløst russiske mandskab.
Russerne havde meget svært ved at sætte gode angrebskombinationer sammen, og i modsatte ende var det ikke det store problem for danskerne at sætte mål på tavlen.
Det gav en sikker dansk pauseføring på 16-10.
Læs også:VIDEO Skjern hang på giganterne: Flensburg stærkest til sidstIsær Nikolaj Øris Nielsen var godt skydende fra højrebacken, og han gjorde ondt på hjemmeholdet.
Dermed skulle der blot dansk koncentration til i anden halvleg for at køre sejren hjem, men det kneb lidt undervejs.
En del afbrændere på en velspillende Dmitry Pavlenko i russernes mål kostede lidt på måltavlen, og da Chekhovskie Medvedi med fire minutter igen kom inden for fire måls afstand, kom den første snert af spænding.
Læs også:Følelsesladet Thomas Mogensen: ’Det var mere end bare håndbold’En klassisk skrueboldscoring af Jesper Nøddesbo kort efter fik dog elimineret muligheden for et stort comeback, og det endte med en sikker sejr på seks mål.
Nikolaj Øris Nielsen blev BSV-topscorer med otte mål i kampen.
/ritzau/FacebookTwitterKopier linkEmner:Bjerringbro-Silkeborg Elitehåndbold|Rusland|Bjerringbro|Silkeborg|Håndbold




https://www.dr.dk/nyheder/viden/teknologi/verdens-foerste-kunstige-intelligens-nyhedsvaert-har-faaet-debut

TeknologiVerdens første kunstige intelligens-nyhedsvært har fået debutSkal du se kinesiske nyheder, kan det være en kunstig intelligens, der læser dem op for dig.
Nyhedsbureauet Xinhua har nemlig fået animerede tv-værter.
I videoen, som du kan se længere nede i artiklen, kan munden afsløre, om det er et menneske eller en kunstig intelligens på skærmen.
(© CNN)Af Pernille Kjeldgaard Kristensen10.
nov.
2018 kl.
15.
09Bemærk: artiklen er mere end 30 dage gammelLæs opI mange år har vi hørt, at robotterne kommer og tager vores arbejde.
Mange spår, at manuelt arbejde på eksempelvis fabrikker vil blive overtaget af maskinerne.
Men nu ryster nyhedsværter muligvis også i bukserne for, at kunstig intelligens skal erstatte dem.
Læs også:Radiovært bygger kunstig intelligens: Den genkender mine vennerKinesiske seere kan nemlig opleve, at det er en animation, der læser nyhederne op, når de tænder for fjernsynet.
Og det kan være svært at gennemskue, om det nu er den kunstige intelligens eller menneske-værten, der styrer showet den dag.
Den kunstige intelligens kan nemlig laves, så den ligner en vært, der almindeligvis står for nyhederne.
Det skriver flere medier, heriblandt The Verge og BBC.
- De (kunstige intelligens-værter, red.
) vil arbejde med de andre værter for at bringe autoritative, punktlige og præcise nyheds-informationer på både kinesisk og engelsk, siger det statslige nyhedsbureau Xinhua ifølge South China Morning Post.
Små forskelle afslører den kunstige intelligensXinhua har, i samarbejde med søgemaskine-firmaet Sogou, har lavet de ’sammensatte værter’, som de selv kalder de animerede værter.
Der er både værter til det kinesiske og ti ldet engelsktalende publikum, og værterne kan opleves på Xinhuas hjemmesider og mobile platforme, skriver South China Morning Post.
Her ses en af Xinhuas nye kunstige-nyhedsværter.
Kunstig intelligens-værterne ligner til forveksling rigtige mennesker.
Men kigger man godt efter, kan man se, at munden kan se animeret ud.
Og begrænsningerne i mimik og bevægelse kan også afsløre, at det ikke er en menneske-vært, der er tonet frem på skærmen.
Men udover de små tegn kan det være svært at gennemskue, hvilken vært, der er animeret og hvilken, der er menneske.
Det ligner Obama, men.
.
.
Det er uvist, hvordan de kunstige kinesiske værter præcist er blevet lavet.
Men en mulig forklaring er, at der er blevet brugt billeder fra menneske-værter.
Sammen med billederne er munden og dele af ansigtet blevet animeret, så det kan styres, skriver The Verge.
Vi har før set teknologien blive brugt på den måde.
En Buzzfeed-video fra april 2018 viser, hvordan Barack Obama kan sige hvad som helst, når kunstig intelligens har været taget i brug.
Stemmen kan laves gennem machine learning, hvor et program kan fodres med lyd af menneske-værten, der taler.
Herefter kan computeren gennem algoritmer lære at kopiere, hvordan menneske-værten lyder.
I sidste ende kan der kan skrives en hvilken som helst tekst, som den kunstige vært kan læse op uden problemer.
Læs også:5 gange hvor kunstig intelligens blev racistisk, morderisk eller vulgærOg det lyder som noget fra en science fiction-film, men allerede i 2016 præsenterede Adobe programmet VoCo, der gennem machine learning og lydoptagelser kan kopiere, hvordan en person taler – og herefter kan du skrive en tekst, som den kunstige intelligens fremfører med stemmen fra lydoptagelserne.
FacebookTwitterKopier linkEmner:Barack Obama (politiker)|Teknologi|Kina|USA|BBC




https://www.dr.dk/sporten/fodbold/superliga/vejle-traener-faar-lang-karantaene-ulovlig-kontakt

SuperligaVejle-træner får lang karantæne for ulovlig kontaktAdolfo Sormani skal afsone fem karantænedage for at være i kontakt med sin stab under kamp trods karantæne.
Vejles træner Adolfo Sormani kan se frem til fem kampdage på tribunerne.
10.
nov.
2018 kl.
12.
50 | opdateret 10.
nov.
2018 kl.
13.
12Bemærk: artiklen er mere end 30 dage gammelLæs opFem spilledages karantæne.
Sådan lyder straffen til Vejle-træner Adolfo Sormani for at være i kontakt med sin stab under mandagens superligakamp mod Horsens, på trods af at han afsonede karantæne.
Det oplyser Fodboldens Disciplinærinstans i en pressemeddelelse.
- Efter kampen modtog Fodboldens Disciplinærinstans en indberetning fra kampens videoobservatør, hvor det fremgik, at Sormani var i elektronisk kontakt med en assistenttræner i Vejles tekniske område, hvilket også fremgik af TV-billeder.
Læs også:Karantæneramt træner fanget på tv: Vejle afviser anklage- På baggrund heraf og efter indsigelse fra Horsens og efterfølgende redegørelse fra Vejle har Fodboldens Disciplinærinstans på den baggrund idømt Sormani fem spilledages karantæne, lyder det i pressemeddelelsen.
Vejle er desuden idømt en bøde på 5000 kroner.
Vejle vandt den omtalte kamp med 3-1, og efterfølgende viste tv-billeder, at Sormani under kampen talte ivrigt ned i en telefon fra skyboksen på tribunen, mens målmandstræner Marco Ferrari på sidelinjen lod til at få informationer i en øresnegl under en maskering.
I en redegørelse fra Vejle siger Sormani, at han talte med "betroet trænerkollega fra Italien", som han ofte bruger til sparring.
Læs også:Vejle-assistent om Sormani-ballade: 'Tv-billederne er klippet godt'Fodboldens Disciplinærinstans har bedt Vejle bevise dette ved at dokumentere Sormanis og Ferraris telefonopkald under kampen, men ingen af trænerne har ønsket at afgive oplysninger om deres opkald.
Vejle Boldklub har derfor ikke kunnet afvise, at der er sket et brud på reglerne, og ifølge kendelsen har klubben derfor været indforstået med en eventuel straf, da man ikke ønsker at bringe spillet i miskredit.
Sormani misser i første omgang søndagens udekamp mod FC Midtjylland.
Derudover er han karantæneramt hjemme mod AaB, ude mod AGF, hjemme mod Brøndby og ude mod Randers i efterårssæsonens sidste kamp.
Dermed bliver hans næste ligakamp i spidsen for Vejle i februar hjemme mod Sønderjyske.
/ritzau/FacebookTwitterKopier linkEmner:Vejle|Fodbold|FC Midtjylland|Ferrari|Horsens




https://www.dr.dk/sporten/fodbold/superliga/minut-minut-horsens-og-soenderjyske-deler-i-underholdende-kamp






https://www.dr.dk/nyheder/regionale/syd/trods-slumlejr-danish-crown-har-ikke-droppet-skandaleramt-vognmand

Kurt Beier-sagenSe temaSyd- og SønderjyllandTrods slumlejr: Danish Crown har ikke droppet skandaleramt vognmandTillidsfolk er forarget over, at den danske slagterigigant ikke har afbrudt samarbejdet med omstridt vognmand.
Selvom en gruppe chauffører levede under usle forhold til en meget lav timeløn i Padborg, så har  virksomheden Danish Crown ikke afbrudt samarbejdet med vognmanden.
Af Ulrik Bang-Mørch10.
nov.
2018 kl.
13.
03Bemærk: artiklen er mere end 30 dage gammelLæs opSlagterivirksomheden Danish Crown fortsætter indtil videre samarbejdet med transportvirksomheden Kurt Beier.
Det er på trods af, at en lang række firmaer har droppet samarbejdet med transportvirksomheden Kurt Beier, og Center mod Menneskehandel under Socialstyrelsen tilmed har konkluderet, at en stor gruppe lastbilchauffører var ofre for menneskehandel.
Det fortæller Fagbladet 3F.
Det er filippinske og srilankanske lastbilchauffører, der har boet i en slumlignende lejr i Padborg til en timeløn efter skat på mellem 15 og 20 kroner hos vognmandsfirmaet Kurt Beier Transport.
HVORDAN KAN DE VÆRE I DANMARKFagforeningen 3F kritiserer chaufførernes forhold og siger, at chaufførerne får ned til 15 kroner i timen, men lønforholdene er ikke nødvendigvis ulovligt.
Det påpeger arbejdsmarkedsforsker Jonas Felbo-Kolding fra Københavns Universitet.
Ifølge fagforeningen er arbejderne ansat gennem et datterselskab i Polen.
Når filippinerne har fået opholds- og arbejdstilladelse i Polen, kan de frit og lovligt tage arbejde i blandt andet Danmark.
EU's cabotageregler tillader nemlig, at når en lastbil fra et andet EU-land har krydset grænsen og afleveret sin last, så har man lov til at køre tre indenrigsture inden for syv dage til de løn- og arbejdsregler, som der gælder i landet, hvor lastbilen kommer fra.
Læs også:Filippinske chauffører blev lovet bolig, sygesikring og eget bad: Vi føler os snydtVi vil til bunds i sagenAfsløringen af forholdene har fået en lang række store, kendte virksomheder som Arla, Jysk, Blue Water Shipping, Nagel Group, Leman og DSV til at droppe samarbejdet med Kurt Beier.
Men Danish Crown har ikke afbrudt samarbejdet, oplyser pressechef i Danisch Crown Jens Hansen.
- Vi har nedsat en gruppe, der arbejder på sagen, og som forsøger at komme til bunds i hele affæren.
Vi håber stadig, at politiet meget snart melder ud, hvordan de ser på Kurt Beier Transport, siger Jens Hansen til DR.
Det er Udlændingekontrolafdelingen i Syd- og Sønderjyllands Politi, der er i gang med at efterforske, om vognmandsvirksomheden Kurt Beier i Padborg har begået ulovligheder i forbindelse med ansættelsesforholdet af chaufførerne fra Filippinerne og Sri Lanka.
Slagterigiganten Danish Crown ved endnu ikke, om samarbejdet med transportvirksomheden skal afsluttes, eller om det kommer til at fortsætte.
- Vi melder ud, når vi ved noget mere konkret i sagen, siger pressechef i Danish Crown Jens Hansen.
Christy Manoj, Marlon Maninang og Reynante Arceo har alle kørt lastbil for Kurt Beier og boet i den slumlignende lejr i Padborg.
Til DR har de forklaret, at de blev lovet bolig, sygesikring og eget bad.
 DR)Læs også:Udskældt vognmand anklages for menneskehandel: - Jeg må skarpt afvise enhver påstandTillidsfolk: Drop samarbejdetSamarbejdet mellem Kurt Beier Transport og Danish Crown foregår via det store speditionsfirma N&K Spedition, som hver uge kører flere hundrede transporter for Danish Crowns slagterier.
Tillidsfolkene for slagterierne i Danmark og Fødevareforbundet NNF er bestemt ikke tilfredse med, at Danish Crown ikke forlængst har afbrudt samarbejdet med transportvirksomheden Kurt Beier.
100 tillidsfolk for slagteriarbejderne i Danmark har været samlet i disse dage, og i en fælles udtalelse skriver de, at tillidsfolkene har rettet henvendelse til Danish Crown-ledelsen for at høre, hvordan virksomheden sikrer, at samarbejdspartnere og leverandører behandler mennesker ordentligt.
Og videre i udtalelsen efterlyser man handling fra ledelsen i Danish Crown:- Vi har fået det svar, at Danish Crown har startet en undersøgelse, men endnu ikke har gennemført konkrete tiltag.
Vi mener ikke, at Danish Crown dermed har taget klart afstand fra Kurt Beiers praksis.
- Det finder vi kritisabelt, da der med de fremkomne oplysninger ikke kan herske tvivl om, at firmaet har handlet dybt amoralsk og sat profit langt over menneskelige hensyn.
Hvilket Danish Crown ikke bør kunne acceptere, lyder det i udtalelsen fra tillidsfolkene.
Tillidsfolkene opfordrer til, at Danish Crown afbryder samarbejdet straks.
- Vi ved, at det kan være svært for Danish Crown at kontrollere andre firmaers praksis, men vi konstaterer også, at flere firmaer har stoppet samarbejdet med Kurt Beier som direkte konsekvens af sagen.
Vi opfordrer Danish Crown til at gøre det samme.
Efter afsløringen af lejren i Padborg blev chaufførerne tilbudt en lille lønfremgang, så de ville kunne få 7900 kroner om måneden, viser lønudspillet her, som DR har set.
Læs også:Socialstyrelsen: Filippinske chauffører var udsat for menneskehandelFølg overenskomstenOgså formand for fødevareforbundet NNF i Sydjylland, Peder Pedersen undrer sig over, at Danish Crown ikke har afbrudt samarbejdet med vognmandsvirksomheden.
- Jeg er forundret over, at en verdensomspændende koncern går ind og beskytter en vognmand, der ikke følger ganske almindelige løn- og ansættelsesvilkår, siger Peder Pedersen til DR.
Kurt Beier-virksomheden er jo ikke blevet dømt for nogen ulovligheder hvorfor så afbryde et samarbejde?
- Danish Crown er medlem af Dansk Industri.
Dansk Industri er samarbejdspartnere i den danske model omkring ordnede løn- og ansættelsesvilkår i Danmark.
Mindstelønnen står i overenskomsterne.
Så kan man jo ikke entrere med en virksomhed, som ikke kører efter overenskomstens rettigheder, siger Peder Pedersen.
Sagen lander hos EU-KommissionenHele sagen har vakt stor opsigt politisk, og sagen lander nu hos EU-Kommissionen.
EU-kommissionen bør nemlig tage stilling til sagen om forholdene for Kurt Beiers udenlandske chauffører.
Det mener medlem af Europaparlamentet for SF, Margrete Auken, som nu sender en række spørgsmål til EU-kommissionen for at få afklaret, om sagen omkring Kurt Beier og de filippinske chauffører overholder gældende EU-ret.
- Jeg vil gerne have at vide, om det, der foregår hos Kurt Beier, er lovligt inden for EU-lovene.
Hvis det så rent faktisk er lovligt, så vil jeg gerne vide, hvad man så gør for at få det lavet om.
For så skal det laves om, siger Margrethe Auken til DR.
Læs også:Kummerlige forhold, lav løn og lange arbejdsdage: Nu undskylder omstridt transportfirmaDirektør i virksomheden Kurt Beier, Karsten Beier, har overfor DR erkendt, at boligforholdene ikke var i orden for den stor gruppe udenlandske chauffører, der var ansat i virksomheden.
Han siger også, at lønnen til chaufførerne lyder lavt, men at han blot giver det i løn, som andre danske virksomheder tilbyder chaufførerne, der kommer fra andre lande.
FacebookTwitterKopier linkEmner:Margrete Auken (politiker)|Erhverv|Transportvirksomhed|Syd- og Sønderjyllands Politi|Jylland




https://www.dr.dk/sporten/fodbold/fifa-vil-undersoege-kontroversiel-aftale-mellem-fcn-og-manchester-city

FodboldFifa vil undersøge kontroversiel aftale mellem FCN og Manchester CityFifa ser nærmere på, om en aftale mellem FC Nordsjælland og Manchester City er i strid med reglerne.
Mohammed Kudus (FC Nordsjælland) under Superliga-kamp mod AaB 10.
nov.
2018 kl.
12.
41Bemærk: artiklen er mere end 30 dage gammelLæs opDet Internationale Fodboldforbund (Fifa) har valgt at gå ind i sagen, der omhandler en aftale mellem fodboldklubberne FC Nordsjælland og Manchester City.
Det skriver Politiken.
Fifa vil således undersøge, om det var i strid med sportens regler, da klubberne i maj 2016 indgik en hemmelig aftale, der gjorde det muligt for den engelske klub fik at hente afrikanske spillere fra Farum-klubben gratis.
- Fifa ser nærmere på sagen, siger en talsmand fra forbundet til The Times.
Læs også:Avis: FC Nordsjælland har skjulte aftaler med Manchester CityTidligere har sager om tredjeparters indblanding ført til bøder og i enkelte grove tilfælde også sportslige straffe.
I en meddelelse ønsker Premier League ikke at bekræfte, om ligaen også vil starte en undersøgelse af Manchester City’s aftale, men udtaler generelt:- Ligaen har stærke regler, når det handler tredjepartsejerskab, ud over Fifas regler.
- Skulle vi modtage underbygget materiale, der indikerer, at vores regler kan være brudt, vil vi selvfølgelig efterforske, og det har vi også vist tidligere, lyder det i Politiken.
Aftalen mellem FC Nordsjælland, Right to Dream og Manchester City er kommet til offentlighedens kendskab efter et stort læk af dokumenter - det såkaldte Football Leaks, som blandt andre Politiken har adgang til.
Læs også:Dokumenter: Fodboldpræsident hjalp rige klubber med at snydeFCN ser ingen store problemer i, at Manchester City kan hente superligaklubbens afrikanske talenter uden at betale en transfersum.
City betaler ifølge FCN-ejer Tom Vernon en fast årlig donation for at få talentakademiet i Ghana til at køre rundt.
Uden donationerne er Vernon ikke sikker på, at akademiet ville eksistere i dag.
- Donationen dækkede cirka halvdelen af akademiets budget på daværende tidspunkt, sagde Tom Vernon til FCN's hjemmeside.
- Manchester City var ikke garanteret noget som helst den anden vej.
Kun muligheden for at tilbyde 18-årige spillere kontrakt, når de skulle forlade akademiet, forklarer han.
/ritzau/FacebookTwitterKopier linkEmner:FC Nordsjælland|FIFA|Fodbold|Storbritannien|Farum




https://www.dr.dk/nyheder/indland/britta-nielsen-og-hendes-soen-faengslet-i-24-dage

Millionsvindel i SocialstyrelsenSe temaIndlandBritta Nielsen og hendes søn fængslet i 24 dageDen 64-årige er i dag blevet sigtet for databedrageri af særlig grov beskaffenhed.
Hendes søn varetægtsfængsles også.
Anna Britta Troelsgaard Nielsen kan blive idømt op til seks års fængsel for bedrageri af særlig grov karakter.
Af Sally Frydenlund Larsen10.
nov.
2018 kl.
12.
28Bemærk: artiklen er mere end 30 dage gammelLæs opDet var en fattet Anna Britta Troelsgaard Nielsen, der for kort tid siden modtog rettens beslutning om at varetægtsfængsle hende i 24 dage.
Dommeren vurderer altså, at der er begrundet mistanke om, at hun er skyldig i den sigtelse, der er blevet rejst i dagens grundlovsforhør.
Varetægtsfængslingen sker også, fordi dommeren mener, at Britta Nielsen muligvis vil forsøge at påvirke vidner og andre sigtede på fri fod.
Tidligere i formiddag blev den tidligere offentligt ansatte sigtet efter straffelovens paragraf 279a - databedrageri af særlig grov beskaffenhed.
Det er endnu uklart, om Britta Nielsen erkender sig skyldig eller nægter sig skyldig.
- Min klient ønsker ikke at tage stilling til sigtelsen, sagde Anna Britta Troelsgaard Nielsens forsvarer, Nima Nabipour, under første del af grundlovsforhøret.
Søn i grundlovsforhørBritta Nielsen er ikke den eneste, der er blevet fremstillet i grundlovsforhør i sagen i dag.
Også en medsigtet mand blev fremstillet for Retten på Frederiksberg umiddelbart efter Britta Nielsen.
Han er sigtet for hæleri af særlig grov beskaffenhed, altså for at have brugt dele af de 111 millioner, der stammede fra svindel.
Der har tidligere været nedlagt navneforbud i hælerisagen, men det er nu blevet ophævet.
Det står nu klart, at det er Britta Nielsens 38-årige søn, der er medsigtet i sagen.
SÅDAN FOREGÅR ET GRUNDLOVSFORHØR:•Dommeren beder den sigtede bekræfte navn og fødselsdato.
•Derefter oplyser anklageren, hvad personen er sigtet for og fortæller om sagen.
•Anklageren skal redegøre for, hvorfor der kan være behov for at frihedsberøve den sigtede.
•Herefter får den sigtede mulighed for at udtale sig, og forsvarsadvokaten vil redegøre for sin klients syn på sagen.
•Dommeren skal så tage stilling til, om den sigtede skal varetægtsfængsles, mens sagen efterforskes.
Sønnen nægter sig skyldig, oplyser hans forsvarer Henrik Dupont.
Ikke desto mindre har dommeren valgt at varetægtsfængsle ham - ligeledes frem til den 4.
december.
Op til otte år i fængselHvis Britta Nielsen kendes skyldig i sigtelsen, kan hun se frem til en fængelsdom.
Advokat Mette Grith Stage, der tidligere har været anklager i politiet og hos statsadvokaten, fastslår, at strafferammen i sådanne sager er op til otte års fængsel.
- Ved databedrageri er strafferammen som udgangspunkt fængsel i halvandet år, men under skærpende omstændigheder helt op til otte år, forklarer forsvarsadvokat Mette Grith Stage.
De øvrige medsigtede, to kvinder og Britta Nielsens søn, er sigtet for hæleri af særlig grov karakter.
Det kan medføre en straf på op til seks års fængsling.
FacebookTwitterKopier linkEmner:Kriminalitet|Retsvæsen|Retten på Frederiksberg|Økonomisk kriminalitet|Frederiksberg




https://www.dr.dk/nyheder/indland/18-arig-er-dod-i-politiets-varetaegt

Indland18-årig er død i politiets varetægtDen Uafhængige Politiklagemyndighed skal undersøge, hvad der er sket med manden, der er afgået ved døden lørdag morgen.
Politiet oplyser, at dødsfaldet skete i forbindelse med uorden i København.
Arkivfoto Signe Vilsbøll10.
nov.
2018 kl.
11.
14Bemærk: artiklen er mere end 30 dage gammelLæs opEn 18-årig mand er lørdag morgen fundet livløs i detentionen i København.
Politiet oplyser i en pressemeddelelse, at det skete i forbindelse med uorden i København, hvor den 18-årige blev pascificeret af politiet og kørt til detentionen, hvor han mistede bevidstheden.
På stedet forsøgte man at genoplive personen, og der blev tilkaldt lægehjælp.
Manden blev kørt til Rigshospitalet, hvor han senere blev erklæret død.
Politiklagemyndigheden skal undersøge dødsfaldetDen Uafhængige Politiklagemyndighed (DUP) modtog underretningen klokken 08.
22.
Personen var blevet fundet livløs kort forinden.
Politiklagemyndigheden vil nu iværksætter en undersøgelse, som det er krævet, når en person er afgået ved døden eller er kommet alvorligt til skade, mens den pågældende var i politiets varetægt eller som følge af politiets indgriben.
DR Nyheder har forsøgt at få en uddybet kommentar fra Københavns Politi.
Poliet har ikke svaret på henvendelsen.
FacebookTwitterKopier linkEmner:Den Uafhængige Politiklagemyndighed|København|Politi|Københavns Politi|Rigshospitalet




https://www.dr.dk/nyheder/viden/kroppen/faktatjek-kan-energidrikke-vaere-farlige-dig

Sover du godt?
Se temaKroppenFaktatjek: Kan energidrikke være farlige for dig?
Især for børn og unge er der gode grunde til ikke at bælle energidrikke.
Men for voksne er det - for det meste - ikke skadeligt.
© DR Viden/ Mathis Birkeholm DuusAf Emilie Aagaard10.
nov.
2018 kl.
11.
01Læs opMmmm.
.
.
koffein.
Når vi bliver trætte, og der ikke er tid til at tage en kort lur, er det koffein, som er svaret for mange af os.
Og det er ikke kun i kaffe, at der er koffein.
En energidrik kan også give dig det ekstra koffeinkick, der får dig gennem dagen.
Men der er måske gode grunde til, at du tænker dig om, inden du bæller løs.
Læs også:Test din viden om energidrikDer er faktsik ikke meget mere koffein i en energidrik end i en kop kaffe.
Men de er proppet med sukker.
Mere end i sodavand.
Og de er fyldt med andre stoffer, som gør, at man bør være varsom med energidrikkene.
- Vi kender simpelthen ikke cocktaileffekten ordentligt - altså hvordan kombination af disse stoffer i energidrikke påvirker vores organisme.
Natasha Selberg, HjerteforeningenEn ny og lille undersøgelse viser for eksempel, at unge og raske mænds blodkar blev påvirket negativt, da de indtog det, som svarer til tre energidrikke på hver 25 cl.
Energidrikke er ikke sodavand- Vi anbefaler, at man undgår energidrikke indtil, at der findes forskning, som undersøger langtidseffekterne af et vedvarende forbrug, siger John P.
Higgins, professor og læge på Texas Universitet, og en af forskerne bag undersøgelsen.
Den nye undersøgelseI den nye undersøgelse har forskerne målt effekten på et blodkar i armen efter indtagelsen af energidrik.
Forsøgspersonerne var 44 unge medicinstuderende.
Her så man, at personerne 90 minutter efter indtagelsen af det, der koffeinmæssigt typisk svarer til cirka tre danske energidrikke på 25 cl, i snit havde knap 40 procent nedsat blodkarfunktion i armen.
Undersøgelsen er præsenteret ved en forskningskongres i USA, men er endnu ikke udgivet i et akademisk tidsskrift.
Resultatet er derfor ikke peer-reviewed, altså bedømt akademisk af fagfæller.
DR Viden har forelagt undersøgelsen for eksperterne i artiklen, der maner til forsigtighed med at konkludere noget ud fra resultaterne alene, især fordi tidligere undersøgelser ikke har fundet samme voldsomme effekt.
Undersøgelsen er amerikansk, og i Danmark er der skrappe regler for indholdet af koffein og andre stoffer i energidrikke.
Derfor kan resultatet ikke overføres direkte.
Og generelt opfordrer læge og professor Boye L.
Jensen fra kardiologisk forskningsenhed på Syddansk Universitet til at slå koldt blod i årene.
- Undersøgelsen er foreløbig og derfor for lille, og måler ikke på noget, hvorfra man reelt kan konkludere om sundhedsrisikoen ved energidrikke, siger han.
Læs også:Nordisk Film Biografer stopper salg af energidrik til børnAlligevel fraråder Fødevarestyrelsen, at børn og unge indtager energidrikke.
"Energidrikke er ikke det samme som læskedrikke", understreger Styrelsen.
Så hvad med alle os andre - er energidrikke en god måde til at holde sig vågen på, eller er de farlige for os og vores hjerte-kar system?
Sukker er skidt for karreneIfølge Stefan P.
Mortensen, forsker og læge ved Syddansk Universitet, står den nye undersøgelse ikke alene.
- Der findes tidligere forskning, der undersøger energidrikkes betydning for karfunktionen.
Nogle viser, at det forringer karfunktionen umildbart efter indtagelse, andre ser ingen effekt.
Men hvis det har en negativ effekt, er det måske sukkeret, og ikke koffeinen, der betyder noget, siger han.
- Alt, hvad der øger blodtrykket, øger også risikoen for blodpropper.
Boye L.
JensenIfølge nogle undersøgelser forbedrer koffein (i mindre mængder) ligefrem karfunktionen, mens sukkeret har en negativ effekt.
Nedsat karfunktion øger risikoen for hjerte-kar sygdomme, og derfor kan det blive alvorligt, når netop den funktion bliver nedsat.
Men Boye L.
Jensen understreger, at karfunktionen faktisk ikke er det mest relevante at se på, når det gælder energidrikke.
- Hvis man endelig skal måle om energidrikke er skadelige, så er det mere koffeins effekt på hjertets blodforsyning og rytme samt blodtrykket, der er bekymrende, siger han.
KoffeinKoffein er et stof, som findes i en række drikkevarer, hvor den bedst kendte er kaffe.
Koffein findes dog også i en række andre produkter som te, kakao og visse læske- og energidrikke.
Koffein har en centralstimulerende effekt og virker opkvikkende på de fleste.
I Danmark er det lovligt at tilsætte maksimalt 32 mg/dl koffein i energidrikke.
Det svarer til, at en halv liter energidrik indeholder 160 mg koffein.
Til sammenligning indeholder 1 kop filterkaffe cirka 85 mg koffein.
Kilde: sundhed.
dkKoffein øger blodtrykketFor store mængder koffein kan give hjertebanken og forhøjet blodtryk.
For langt de fleste voksne og raske mennesker er det dog ikke i en grad, der vækker bekymring.
Læs også:Grafik: Sådan påvirker koffein din krop- Der er jo også koffein i kaffe, og selv om at det påvirker blodtrykket, så er vi ikke så bekymret, så længe man holder sig til moderate mængder, siger Natasha Selberg, der er ernæringsfaglig konsulent i Hjerteforeningen.
Fødevarestyrelsen anbefaler, at voksne holder sig under 400 mg koffein om dagen.
Det svarer til godt fire kopper filterkaffe eller fem energidrikke på 25 cl.
Hjerte-kar-patienter skal være ekstra forsigtigeMen mange energidrikke – og for meget koffein generelt – kan være potentielt skadeligt, hvis man har hjerte-kar problemer.
Sover du godt?
Forskere fra Institut for Folkesundhedsvidenskab på Københavns Universitet vil undersøge danskernes søvn og mobilbrug om natten.
I forbindelse med undersøgelsen sætter DR i uge 46 fokus på søvn.
Du kan deltage i undersøgelsen til og med fredag den 16.
november.
Undersøgelsen er et Citizen Science-projekt, som betyder, at almindelige mennesker deltager i forskningen ved at dele viden og erfaringer.
Disse erfaringer kommer os alle sammen til gode gennem en bedre forståelse af vores mobil- og søvnvaner.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
- Hvis man har et ikke-kendt forhøjet blodtryk eller genetisk prædisponerede hjerteproblemer, så skal man være mere forsigtig, da indtag af store mængder energidrikke over længere tid betyder en yderligere blodtryksstigning, og dermed potentielt giver en lille øget risiko for blodpropper.
Og der er det især de mange danskere, der går rundt med forhøjet blodtryk uden at vide det, der er i farezonen – for de ved jo ikke, at de skal være ekstra opmærksomme, fortæller Natasha Selberg.
Læs også:Fremtidens idræt: Motion for hyggens skyldNetop den ulykkelige kombination af et højt indtag af energidrik blandet med alkohol og en hjertefejl, resulterede med al sandsynlighed i, at en 16-årig pige døde i Frankrig i 2012.
Kender ikke effekterne på lang sigtEt andet problem med energidrikke er, at der er meget lidt viden om, hvad et langtidsforbrug kan betyde for sundheden.
Langt de fleste undersøgelser, som for eksempel den nye fra USA, ser nemlig på effekterne indenfor få timer.
Læs også:Nordisk Film Biografer stopper salg af energidrik til børnMen hvad sker der, hvis man drikker energidrikke hver dag gennem længere tid?
- Alt, hvad der øger blodtrykket, øger også risikoen for blodpropper, fortæller Boye L.
Jensen.
Derudover er der meget sukker i energidrikke.
Ofte mere end i sodavand.
- Sukkerfyldte drikke betyder rigtig mange flydende kalorier.
Og det kan være medvirkende til overvægt, siger Natasha Selberg, der dog understreger, at det er noget, der ikke er unikt for energidrikke, men også gælder fx sodavand og andre læskedrikke.
Cocktaileffekten er ukendtI energidrikke kan der være tilsat andre ting, fx taurin, glucoronolacton og B-vitamin.
Energidrikke er ikke for børnFødevarestyrelsen anbefaler, at børn ikke får energidrikke – og generelt max 2,5 mg koffein per kilo kropsvægt per dag.
Ifølge tal fra DTU får alt for mange børn og unge dog for meget koffein, og det skyldes især, at de indtager energidrikke.
For meget koffein kan give børnene forhøjet puls og blodtryk, hjertebanken, mavepine, kvalme, angst, nervøsitet, søvnbesvær og i meget sjældne tilfælde hjertestop.
Kilder: Fødevarestyrelsen og DTU FødevareinstituttetStofferne er formodentlig tilsat, fordi de måske kan øge energiniveauet og præstationsevnen.
Det er dog ikke blevet bekræftet, understreger DTU Fødevareinstituttet i en artikel.
Læs også:Ny energidrik vil hjælpe folkeskoleelever med stress og præstationsangstHvordan tilsætningsstofferne, vitaminerne, koffeinen og sukkeret i energidrikkene tilsammen påvirker vores sundhed, er usikkert.
- Vi kender simpelthen ikke cocktaileffekten ordentligt - altså hvordan kombination af disse stoffer i energidrikke påvirker vores organisme, forklarer Natasha Selberg.
Derfor vurderer hun, at energidrikke potentielt kan have nogle andre sundhedsmæssige konsekvenser end sodavand og kaffe, og ligesom de andre eksperter i artiklen anbefaler hun, at man holder sit forbrug under anbefalingerne og undgår at give det til børn og unge.
FacebookTwitterKopier linkEmner:Ernæring|Ikke-alkoholiske drikke|Hjerteforeningen|Fødevarestyrelsen|USA




https://www.dr.dk/nyheder/indland/britta-nielsen-i-grundlovsforhoer-sigtes-databedrageri-af-saerlig-grov-karakter

Millionsvindel i SocialstyrelsenSe temaIndlandBritta Nielsen i grundlovsforhør: Sigtes for databedrageri af særlig grov karakterDen 64-årige kvinde vil ikke oplyse, hvordan hun forholder sig til sigtelsen.
Svindelsigtede Britta Nielsen og en hælerisigtet mand bliver fremstillet i grundlovsforhør i Retten på Frederiksberg.
 Af Lisbeth Quass og Emma Toft10.
nov.
2018 kl.
10.
23 | opdateret 10.
nov.
2018 kl.
10.
41Bemærk: artiklen er mere end 30 dage gammelLæs opBritta Nielsen er sigtet for databedrageri af særlig grov beskaffenhed.
Hun er sigtet for at have overført mindst 111 millioner kroner i offentlige tilskudsmidler til sine egne konti i perioden fra 2002 til 2018.
Det er netop kommet frem under et grundlovsforhør i Retten på Frederiksberg.
Her skal dommeren tage stilling til, om der er grundlag for at varetægtsfængsle kvinden.
Derudover er det altså netop blevet læst op i retten, hvad hun præcis er sigtet for.
- Min klient ønsker ikke at tage stilling til sigtelsen, sagde hendes forsvarsadvokat, Nima Nabipour, i retten.
Dermed vil kvinden på nuværende tidspunkt hverken erkende eller benægte de forhold, hun er sigtet for.
Forsvarsadvokaten oplyste også, at Britta Nielsen ikke kommer til at give en detaljeret forklaring om sagens substans i dag.
Læs også:Grundlovsforhør i dag: Detaljer i sag mod Britta Nielsen kommer fremSådan foregår et grundlovsforhør:•Dommeren beder den sigtede bekræfte navn og fødselsdato.
•Derefter oplyser anklageren, hvad personen er sigtet for og fortæller om sagen.
•Anklageren skal redegøre for, hvorfor der kan være behov for at frihedsberøve den sigtede.
•Herefter får den sigtede mulighed for at udtale sig, og forsvarsadvokaten vil redegøre for sin klients syn på sagen.
•Dommeren skal så tage stilling til, om den sigtede skal varetægtsfængsles, mens sagen efterforskes.
Dørene blev lukketVed databedrageri menes, at en person har skaffet sig selv eller andre uberettiget vinding ved at ændre, tilføje eller slette oplysninger eller programmer til elektronisk databehandling eller ved at påvirke resultatet af databehandlingen.
Det har tidligere været fremme, at Britta Nielsen er mistænkt for at have misbrugt sin udvidede adgang til statens tilskudssystemer til at trække penge ud til sine egne konti.
Derudover er tre personer sigtet for at have fået del i det formodede svindeludbytte.
Britta Nielsen har været ansat i Socialstyrelsen, Socialministeriet og Sikringsstyrelsen i 40 år, og det er på disse arbejdspladser, hun er mistænkt for at have begået databedrageriet, der har en strafferamme på op til otte års fængsel.
Læs også:Britta Nielsen er landet i Københavns LufthavnAlle retsmøder i Danmark er som udgangspunkt offentlige, men i nogle tilfælde kan dørene blive lukket, så offentligheden ikke kan overvære, hvad der foregår.
I denne sag gik anklageren efter at få dørene lukket.
- Det er af afgørende betydning for sagens efterforskning, at retsmødet ikke holdes for åbne døre, sagde anklager Kia Reumert ved grundlovsforhøret.
Den anmodning blev mødt af protester fra forsvaret.
- Der er helt klart to sider af den her sag, og offentligheden skal vide, hvad der er hoved og hale i sagen, sagde advokat Nima Nabipour.
Dommeren valgte at efterkomme anklagerens ønske om dørlukning, og derfor blev pressen og øvrige tilhørere sendt uden for døren.
Det skete før, Britta Nielsen skulle aflægge forklaring.
Mand i grundlovsforhør efterfølgendeDen 64-årige kvinde landede i Københavns Lufthavn i går og blev anholdt ved ankomsten.
Med i flyet var en dansk mand med personlig relation til Britta Nielsen, der er en af de medsigtede i sagen.
De to blev anholdt i Sydafrika med knap en uges mellemrum og har siddet tilbageholdt, indtil det torsdag blev besluttet, at de kunne vende frivilligt tilbage til Danmark i følgeskab med danske betjente.
Umiddelbart efter Britta Nielsens grundlovsforhør skal den hælerimistænkte mand også fremstilles i Retten på Frederiksberg.
I går oplyste hans forsvarsadvokat, Henrik Dupont Jørgensen, at hans klient nægter sig skyldig.
De to øvrige hælerisigtede i sagen er ikke anholdt.
FacebookTwitterKopier linkEmner:Henrik Dupont Jørgensen (advokat)|Kriminalitet|Retsvæsen|Bagmandspolitiet|København




https://www.dr.dk/nyheder/indland/advokat-medsigtet-hun-kender-ikke-til-britta-nielsens-formodede-svindel

Millionsvindel i SocialstyrelsenSe temaIndlandAdvokat for medsigtet: Hun kender ikke til Britta Nielsens formodede svindelHælerisigtet kvinde har bistået politiet i efterforskningen, siger advokat.
Af Lisbeth Quass10.
nov.
2018 kl.
11.
41Bemærk: artiklen er mere end 30 dage gammelLæs opFire personer er sigtet i forbindelse med mistanken om millionsvindel med tilskudsmidler til samfundets mest udsatte grupper.
Den hovedmistænkte, Britta Nielsen, er sigtet for at have trukket 111 millioner kroner ud af de offentlige tilskudssystemer, mens en mand og to kvinder er sigtet for at have fået del i pengene.
Forsvarsadvokaten for den ene af de hælerisigtede kvinder fortæller, at hans klient intet kendskab har til, at Britta Nielsens penge skulle stamme fra en kriminel handling.
Advokaten fortæller også, at han på nuværende tidspunkt har meget begrænset viden om, hvad hans klient er sigtet for.
- Men jeg kan sige så meget, at min klient ikke har kendskab til den svindel, som Britta Nielsen er sigtet for, siger forsvarsadvokat Christian Bjerrehuus.
Læs også:To kvinder er nu sigtet for hæleri i svindelsagSidder med under grundlovsforhørHan er i dag i Retten på Frederiksberg for at overvære de to grundlovsforhør, der er i sagen.
Ved det første grundlovsforhør blev Britta Nielsen sigtet for såkaldt databedrageri af særlig grov beskaffenhed.
Umiddelbart efter skal en hælerisigtet mand fremstilles i grundlovsforhør.
Han og Britta Nielsen blev begge anholdt i Sydafrika og vendte frivilligt tilbage til Danmark i går.
- I og med at min klient også er sigtet, er jeg her selvfølgelig for at varetage min klients interesser under retsmøderne, siger Christian Bjerrehuus.
Læs også:Britta Nielsen i grundlovsforhør: Sigtes for databedrageri af særlig grov karakterHar været i kontakt med politietForsvarsadvokaten fortæller, at hans klient har været i kontakt med politiet, men han vil på nuværende tidspunkt ikke gå i detaljer med, hvilken karakter kontakten har haft.
Advokaten ønsker heller ikke at svare på, hvorvidt hans klient opholder sig i Danmark.
- Mig bekendt er hun ikke efterlyst, men hun har tilkendegivet, at hvis politiet vil tale med hende, så står hun til rådighed.
Hun har også, i det omfang det har været nødvendigt, bistået i efterforskningen, med hvad politiet måtte ønske, siger han.
De tre hælerisigtede er beskyttet af navneforbud.
Derfor kan DR Nyheder ikke bringe oplysninger, der gør det muligt at identificere dem.
Alle tre personer har dog en personlig relation til Britta Nielsen.
Retten på Frederiksberg ophævede i et grundlovsmøde lørdag eftermiddag navneforbuddet for den 38-årige mand, der er anholdt i Sydafrika.
FacebookTwitterKopier linkEmner:Kriminalitet|Retsvæsen|Britta Nielsen (politiker)|Retten på Frederiksberg|Sydafrika




https://www.dr.dk/nyheder/indland/faktatjek-koster-regeringens-politik-1000-sygeplejersker-jobbet-i-2025

IndlandFAKTATJEK: Koster regeringens politik 1.
000 sygeplejersker jobbet i 2025?
Socialdemokratiet påstår i en kampagne, at regeringens politik vil koste 1.
000 sygeplejersker jobbet frem mod 2025.
Men det afviser både Finansministeriet og flere forskere.
Af Nicolai Kromann Pein og Jakob Stobbe10.
nov.
2018 kl.
09.
01Bemærk: artiklen er mere end 30 dage gammelLæs opSocialdemokratiet har lanceret en kampagne på blandt andet Facebook, hvor det påstås, at regeringens politik koster 1.
000 sygeplejersker jobbet i 2025.
Socialdemokratiets formand, Mette Frederiksen, gik ud med samme budskab til Folketingets åbning den 2.
oktober.
- Og hvis regeringen fortsætter efter valget – ja, så fortsætter den udvikling også.
1.
000 færre sygeplejersker, hvis det står til regeringen, sagde Mette Frederiksen.
Da partiet fremlagde et sundhedsudspil for nylig, sagde også partiets ældreordfører og tidligere sundhedsminister, Astrid Krag, at der vil være 1.
000 færre sygeplejersker i 2025, hvis regeringens økonomiske politik fortsætter.
En række sundhedsøkonomer og Finansministeriet siger, at der er så betydelige usikkerheder ved beregningen, at man ikke kan konkludere, at der vil være 1.
000 færre sygeplejersker i 2025.
Tallet 1.
000 færre sygeplejersker stammer fra en beregning, som Finansministeriet har lavet på bestilling fra Socialdemokratiet.
Partiet har bedt Finansministeriet udregne, hvor mange sygeplejersker der vil være ansat i den offentlige sektor i 2025, hvis antallet af sygeplejersker proportionalt udgør den samme andel med den samlede offentlige beskæftigelse.
Og her er svaret 1.
000 færre sygeplejersker.
Men ikke mindre end syv gange i besvarelsen tager ministeriet forbehold for at konkludere for hårdt på tallet – og skriver netop, at der ikke er tale om en vurdering af regeringens økonomiske politik.
Desuden er det slet ikke regeringen, der kontrollerer, hvor mange sygeplejersker, som skal være ansat i det offentlige.
Da de sygeplejersker for de flestes vedkommende er ansat i enten regionerne eller kommunerne, så er det disse myndigheder, der kan hyre eller fyre sygeplejersker.
Det sker med udgangspunkt i de overordnede økonomiske rammer, som regionerne og kommunerne forhandler med regeringen hvert år.
Derudover får sundhedsvæsenet med jævne mellemrum tilført ekstra midler, når der opstår særlige behov, siger forklarer sundhedsøkonomer.
En af dem er professor og sundhedsøkonom Kjeld Møller Pedersen fra SDU:- Traditionelt set har politikerne prioriteret sundhedsområdet højere end andre velfærdsområder – og det kan meget vel også ske i fremtiden.
Så man kan ikke vide, hvor mange sygeplejersker, der vil være ansat i 2025, siger han.
Socialdemokratiet fastholder, at regeringens politik vil føre til 1.
000 færre sygeplejersker i 2025, medmindre den prioriterer anderledes.
Hvis regeringen vælger, at sundhedsvæsenet skal prioriteres højere, så vil den planlagte økonomiske ramme koste andre ansatte i det offentlige jobbet, for eksempel lærere eller pædagoger, siger partiets ældreordfører og tidligere sundhedsminister Astrid Krag.
Se interviewet med Astrid Krag.
Hvilke eksperter har vi talt med?
•Jakob Kjellberg, professor, VIVE•Mickael Bech, professor, Århus Universitet•Kjeld Møller Pedersen, professor, Syddansk UniversitetHvilke rapporter har vi kigget i?
•https://www.
ft.
dk/samling/20171/lovforslag/L241/spm/17/svar/1515519/1945333.
pdfFacebookTwitterKopier linkEmner:Kjeld Møller Pedersen (økonom)|Mette Frederiksen (politiker)|Socialdemokraterne|Sundhedspersonale|Finansministeriet




https://www.dr.dk/nyheder/indland/advokat-om-britta-sag-saadan-er-strafferammen

Millionsvindel i SocialstyrelsenSe temaIndlandAdvokat om Britta-sag: Sådan er strafferammenAnna Britta Troelsgaard Nielsen er sigtet for databedrageri af særlig grov beskaffenhed, hvilket kan give op til otte års fængsel, fastslår advokat.
Anna Britta Troelsgaard Nielsen er sigtet for databedrageri af særlig grov beskaffenhed.
Af Lars Lindevall10.
nov.
2018 kl.
11.
13Bemærk: artiklen er mere end 30 dage gammelLæs opDen 64-årige tidligere afdelingsleder i Socialstyrelsen, Anna Britta Troelsgaard Nielsen, er i dag i grundlovsforhør i sagen omkring omfattende millionsvindel med satspuljemidler.
Hun er nu sigtet for databedrageri af særlig grov beskaffenhed ved uberettiget at have overført mindst 111 millioner kroner fra offentlige kasser til sig selv som betroet medarbejder i Socialstyrelsen.
Under grundlovsforhøret har Anna Britta Troelsgaard Nielsens advokat oplyst, at hun ikke vil tage stilling til sigtelsen, og at hun derfor hverken vil erklære sig skyldig eller nægte sig skyldig.
Advokat Mette Grith Stage, der tidligere har været anklager i politiet og hos statsadvokaten, fastslår, at strafferammen i sådanne sager er op til otte års fængsel.
- Ved databedrageri er strafferammen som udgangspunkt fængsel i halvandet år, men under skærpende omstændigheder helt op til otte år, forklarer forsvarsadvokat Mette Grith Stage.
Det er sådan her i landet, at når man har fået en dom - for eksempel seks års fængsel - så bliver man prøveløsladt efter to tredjedele tid, altså er der prøveløsladelse efter fire år.
Mette Grith Stage, advokatLæs også:Britta Nielsen i grundlovsforhør: Sigtes for databedrageri af særlig grov karakterSærligt grov sagHun understreger, at sagen alene på grund af det svindlede beløbs størrelse vil blive betragtet som særligt grov.
- Derudover er det også en skærpende omstændighed, at svindlen er blevet foretaget i forbindelse med, at hun har passet sit arbejde inden for det offentlige, siger Mette Grith Stage.
Hvis Anna Britta Troelsgaard Nielsen dømmes i sagen, vil hun dog lige som andre dømte have mulighed for at blive prøveløsladt, efter at hun har afsonet to tredjedele af sin straf, oplyser Mette Grith Stage.
- Det er sådan her i landet, at når man har fået en dom - for eksempel seks års fængsel - så bliver man prøveløsladt efter to tredjedele tid, altså er der prøveløsladelse efter fire år, siger Mette Grith Stage.
Læs også:Portræt: Fra skuespiller til advokat i Pusherstreet-sag: Mød Britta Nielsens advokatMedsigtede i hælerisagerI sagen er yderligere tre personer sigtet for hæleri.
En af de de tre personer - en medsigtet mand - bliver også fremstillet i grundlovsforhør i dag.
Han er sigtet for hæleri af særlig grov beskaffenhed, hvilket kan give en straf på op til seks år, fastslår Mette Grith Stage.
- Strafferammen for almindeligt hæleri er op til halvandet år, og hvis det er groft hæleri, er strafferammen på seks år, oplyser advokaten.
Hun understreger dog, at det har betydning for hælerisager, hvorvidt den sigtede har haft kendskab til, at værdierne er tilvejebragt under ulovlige forhold.
Hvis man skal dømmes for hæleri, så skal man have vidst eller have haft en bestemt formodning om, at varerne eller pengene er noget, der stammer fra en strafbar lovovertrædelse, forklarer advokaten.
Læs også:Svindelsag om Britta Nielsen bliver til teaterstykkeOverførte til sig selvAnna Britta Troelsgaard Nielsen er sigtet for overtrædelse af straffelovens paragraf 279a - databedrageri af særlig grov beskaffenhed.
I sigtelsen står der, at hun ændrede kontonumre på sin offentlige arbejdsplads, så hun overførte midler "til et kontonummer tilhørende hende selv eller andre privatpersoner, så tilskuddet blev udbetalt til hende, hvorefter hun på ny ændrede kontonummeret til den tilskudsberettigedes kontonummer.
"- Min klient ønsker ikke at tage stilling til sigtelsen, sagde Anna Britta Troelsgaard Nielsens forsvarer, Nima Nabipour, under grundlovsforhøret.
FacebookTwitterKopier linkEmner:Kriminalitet|Mette Grith Stage (advokat)|Fængsler|Socialstyrelsen|Anklagemyndigheden




https://www.dr.dk/nyheder/indland/skatteminister-vil-have-advokatnaevnet-til-undersoege-bech-bruun

Afsløring af skatteskandaleSe temaIndlandSkatteminister vil have Advokatnævnet til at undersøge Bech-BruunSkatteminister Karsten Lauritzen har indbragt Bech-Bruun til Advokatnævnet, der nu skal undersøge, om advokatvirksomheden var inhabil i forbindelse med undersøgelse af udbytteskat.
Skatteminister Karsten Lauritzen (V) har indbragt advokatvirksomheden Bech-Bruun for Advokatnævnet.
Af Lars Lindevall, Jakob Ussing og Christian Ingemann Bentsen10.
nov.
2018 kl.
11.
55Bemærk: artiklen er mere end 30 dage gammelLæs opSkatteminister Karsten Lauritzen (V) vil have Advokatnævnet til at undersøge, om advokatvirksomheden Bech-Bruun var inhabil, da advokathuset stod for den store advokatundersøgelse for staten af sagen om formodet svindel med udbytteskat.
Fakta: Svindel med udbytteskatI 2015 kom det frem, at udbytte-svindlere havde franarret 12,3 milliarder kroner fra Skat fra 2012 til 2015.
En efterforskning har senere vist, at det fulde svindelbeløb var på cirka 12,7 milliarder kroner.
Udbytteskat er den skat, man skal betale, når man har tjent penge på sine aktier i en virksomhed.
Udenlandske virksomheder skal ikke altid betale udbytteskat i Danmark.
Virksomhederne kan derfor søge Skat om at få den udbytteskat tilbage, som de har betalt af deres aktieudbytte.
I Skattestyrelsens granskning af udbyttesagen har myndighederne fundet ud af, at Bech-Bruun rådgav en tysk bank involveret i udbyttesagen i 2014.
Det fortalte skatteministeren på et pressemøde torsdag den 1.
november.
Dagen efter sendte Bech-Bruun en redegørelse til ministeren, hvor Bech-Bruun erkendte, at advokatselskabet ikke burde have givet rådgivning til den tyske bank i 2014, fordi der var risiko for, at rådgivningen kunne misbruges.
Bech-Bruun fastholdt dog, at selskabet fandt sig selv habil til at stå for den store advokatundersøgelse i 2017.
Men nu har skatteminister Karsten Lauritzen altså valgt at indbringe Bech-Bruun for Advokatnævnet.
Læs også:Hovedmistænkt i sag om udbytteskat: Skats advokater rådgav migVil tage stilling til honorarI forlængelse af nævnets vurdering vil ministeren tage stilling til, om Skatteministeriet vil kræve Bech-Bruuns honorar tilbagebetalt.
- Det er et godt eksempel på at man som rådgiver i skatterådgiverbranchen skal være meget påpasselig med, hvad man rådgiver om.
De har spillet en meget uheldig rolle, og med det vi ved nu, har jeg meget svært ved at se for mig, at vi havde valgt dem til at lave advokatundersøgelsen af udbyttesagen, siger skatteminister Karsten Lauritzen og tilføjer:- Hvis habilitetsreglerne er brudt, vil jeg som skatteminister kigge på, om vi kan vi kræve en del af den betaling, vi har ydet til firmaet, tilbage, for vi har jo ikke fået en vare, der var i orden, hvis der er habilitetsproblemer.
Læs også:Skattestyrelsens britiske advokat samarbejdede med svindelmistænkt frem til 2015Orientering til FolketingetSkatteministeren har i dag orienteret Folketingets partier om den redegørelse fra Bech-Bruun, som skatteministeren modtog fredag den 2.
november.
Her redegør Bech-Bruun blandt andet for, at man er blevet opmærksomme på, at tidligere ansatte i advokathuset har ydet rådgivning i 2014 og 2015, der ligger udenfor Bech-Bruuns almindelige virke og retningslinjer, samt at Bech-Bruun ikke længere repræsenterer to klienter, som henvendte sig i juni 2018 vedrørende refusion af udbytteskat.
Det har ikke været muligt at få en kommentar fra advokatfirmaet Bech-Bruun her til middag.
Læs også:Medie: Skattestyrelsens advokat rådgav Shah kort før svindel mod DanmarkFacebookTwitterKopier linkEmner:Bech-Bruun|Karsten Lauritzen (politiker)|Advokatvirksomhed|Advokathuset A/S|Skatter og afgifter




https://www.dr.dk/musik/goss-skriver-sange-om-kaeresten-moe-jeg-er-hendes-safe-space

MusikGoss skriver sange om kæresten Mø: Jeg er hendes safe space'Homeland Security' hedder Goss' nye ep, og den handler om at passe på kærligheden - og på kæresten Mø, som lever det vilde stjerneliv.
Mads Damsgaard Kristiansen var tidligere en del af Reptile Youth.
Nu udgiver han musik under kunstnernavnet Goss.
Billedet er fra hans optræden på Roskilde Festival 2018.
Af Marie Søndergaard10.
nov.
2018 kl.
09.
00Bemærk: artiklen er mere end 30 dage gammelLæs opDen verdenskendte, danske sangerinde Mø har haft en stor betydning for ep'en 'Homeland Security', som sanger og sangskriver Goss udgav fredag.
For Mads Damsgaard Kristiansen, som er Goss' borgerlige navn, handler 'Homeland Security' nemlig om at passe på kærligheden – og om at passe på kæresten Mø, som lever det vilde stjerneliv med masser af opmærksomhed og talrige rejser.
Lyt til nummeret 'Fever Ray' fra den nye ep herunder, mens du læser videre:GossFever Ray- Jeg har følt, at jeg skulle være homeland security for min kæreste.
Hun har været igennem en voldsom periode i sit liv, for det er ret vildt at blive kendt på den måde.
Jeg har villet sørge for, at der var et safe space for hende, siger Goss, som selv har brugt sangene og musikken som en form for medicin, når Mø har været væk i længere tid ad gangen.
Breakup-sange uden ultimativ prisMan skal dog ikke læse for meget ind i teksterne og melodierne i sangene på ep'en, som kan virke en smule sørgelige og melankolske.
Hvis man bare lyttede til sangene, ville man måske tænke, at det ikke gik så godt, men det gør det faktisk.
Goss om forholdet til kæresten MøGoss ser sig selv som en ret optimistisk person, som bliver draget af det modsatte – nemlig det melankolske univers – og det, at han skriver om ulykkelig kærlighed, skal ikke nødvendigvis findes i virkeligheden, men i stedet i følelsen af at skulle undvære kæresten Mø, som rigtigt hedder Karen Marie Ørsted, i længere perioder.
- Jeg får lov til at skrive breakup-sange uden at betale den ultimative pris, og det bærer ep'en nok også præg af.
Det er et hjælpemiddel, jeg har.
Hvis man bare lyttede til sangene, ville man måske tænke, at det ikke gik så godt, men det gør det faktisk, siger Goss.
Forskellige musikalske universerGoss er en forkortelse for gossip.
Engang var kunstnernavnet Reptile Youth, hvor Mads Damsgaard Kristiansen i duoen hittede med en sang som 'Speeddance'.
Lyt til 'Speeddance' fra Reptile Youth herunder:Reptile YouthSpeeddanceDet var elektrorock og høj energi for alle pengene, hvor han nu som Goss er lidt mere tilbagelænet og poppet.
Det ser han som en helt naturlig udvikling.
- Det, jeg lavede tidligere, var en god refleksion af, hvem jeg var dengang, og det, jeg laver nu, er en god refleksion af, hvem jeg er nu.
Jeg tror da helt klart, der sker et skifte igen på et tidspunkt, og det tror jeg også, man har brug for i sit musikalske liv, siger Goss og nævner artister som Kanye West, Damon Albarn og David Bowie, som han ser op til, fordi de har formået at ændre sig og genopfinde sig selv.
Den digitale verden fylder meget på 'Homeland Security'.
Goss synes, det er interessant at forsøge at gøre den verden smuk i sin musik og i det visuelle omkring ep'en.
Han får også mulighed for at bevæge sig i forskellige musikalske universer, når han skriver sange for andre.
Han har blandt andet for nylig arbejdet med den danske duo Barselona og var i sin tid også inde over sangen 'Kamikaze' fra Mø.
Goss kalder det et skyggeliv at skrive sange for andre, men det giver ham en helt særlig energi både at arbejde på sin egen musik og at hjælpe andre med deres sange.
Læs også:Mads har været musikstjerne én gang før.
Nu starter han forfra - uden at være i krig med publikum- Det handler om at være så fleksibel som muligt for at kunne leve af musikken.
Men jeg synes, det er vildt fedt, og der er meget energi i at have mulighed for begge dele.
Lyt til 'Kamikaze' fra Mø herunder:MØKamikazeVi har så mange facader og masker, vi tager på, men når jeg står på en scene, giver jeg mig selv lov til at tage alt det af.
GossEr sig selv på scenenEnergi er der også i Goss' live-optrædener.
På scenen føler sangeren, han kan slippe sig selv fri, og han beskriver en koncert som en situation, hvor han kommer helt ud på kanten af sig selv.
- Jeg giver mig selv lov til at give slip på nogle ting i mig selv.
Vi har så mange facader og masker, vi tager på, men når jeg står på en scene, giver jeg mig selv lov til at tage alt det af.
Det er et af de tidspunkter, hvor jeg er allermest mig selv.
Goss kan opleves til releasefest på ep’en lørdag den 10.
november på Jolene i Kødbyen i København.
Ep’en 'Homeland Security' er ude nu.
FacebookTwitterKopier linkEmner:David Bowie (musiker)|Fever Ray (musiker)|Homeland Security|København|Pop og rock




https://www.dr.dk/nyheder/indland/live-britta-nielsen-i-grundlovsforhoer






https://www.dr.dk/nyheder/indland/grundlovsforhoer-i-dag-detaljer-i-sag-mod-britta-nielsen-kommer-frem

Millionsvindel i SocialstyrelsenSe temaIndlandGrundlovsforhør i dag: Detaljer i sag mod Britta Nielsen kommer fremKlokken 10 stilles den svindelmistænkte 64-årige kvinde fra Socialstyrelsen for en dommer.
64-årige Anna Britta Troelsgaard Nielsen har i over 40 år arbejdet i Socialstyrelsen, Socialministeriet og Sikringsstyrelsen.
Hun er blevet betegnet som en betroet medarbejder og har kaldt sig afdelingsleder i sin mailsignatur.
Af Emma Toft10.
nov.
2018 kl.
08.
31Bemærk: artiklen er mere end 30 dage gammelLæs opDen 64-årige betroede medarbejder fra Socialstyrelsen, Britta Nielsen, bliver i dag klokken 10 stillet for en dommer ved Retten på Frederiksberg.
Her skal det afgøres, om den svindelmistænkte kvinde kan varetægtsfængsles, efter at hun i går ankom til Danmark fra Sydafrika.
Læs også:Britta Nielsen er landet i Københavns LufthavnSamtidig bliver det offentligt kendt, hvad politiet helt konkret mener, at Britta Nielsen har gjort.
Det sker, når sigtelsen mod hende bliver læst op i retten.
Det er endnu uklart, hvordan Britta Nielsen forholder sig til mistanken mod hende.
For selvom hun allerede i går ved en afhøring med politiet blev præsenteret for sigtelsen mod hende, ønskede hendes forsvarer, Nima Nabipour, ikke at fortælle, hvordan hun stillede sig til sigtelsen - om hun ville erklære sig skyldig eller uskyldig.
Lukkede døre?
Hvad der videre sker i dag afhænger af, hvordan dagens grundlovsforhør kommer til at køre.
Bagmandspolitiet (SØIK) har på forhånd sagt til nyhedsbureauet Ritzau, at anklageren nok vil forsøge at få dørene lukket i sagen, så detaljer i efterforskningen ikke kommer frem.
Årsagen er, at der er sigtede personer på fri fod.
Om det kommer til at ske afgør dommeren ved grundlovsforhøret.
Læs også:Minister om massiv svindelsag: Kontrollerne har svigtet i en uhørt gradDa sagen mod den Britta Nielsen kom frem for en måned siden, den 9.
oktober, lød det fra socialminister Mai Mercado (K), at der var tale om gement tyveri.
Den 64-årige kvinde er sat i forbindelse med millionsvindel for mindst 111 millioner kroner over en længere årrække - penge hun ifølge mistanken har taget fra de offentlige kasser og overført til sine egne bankkonti.
Britta Nielsen blev anholdt i Sydafrika den 5.
november efter at have været varetægtsfængslet in absentia og internationalt efterlyst.
Mand fremstilles også i dagUmiddelbart efter grundlovsforhøret i dag i sagen mod Britta Nielsen vil en mand blive fremstillet i grundlovsforhør.
Politiet mistænker ham for groft hæleri, da de mener, at han har spillet en hovedrolle i at bruge de stjålne penge.
Læs også:Ung mand sigtet i svindelsag om 111 millioner kronerHvad han konkret er sigtet for, får offentligheden før at vide i dag, men mandens forsvarer, Henrik Dupont, oplyste i går, at han nægter sig skyldig.
Manden har en personlige relation til Britta Nielsen, men er beskyttet af navneforbud.
FacebookTwitterKopier linkEmner:Det Konservative Folkeparti|Mai Mercado (politiker)|Kriminalitet|Socialstyrelsen|Sydafrika




https://www.dr.dk/nyheder/politik/naser-khader-kraever-handling-samuelsen-skal-udvise-alle-iranske-spioner

PolitikNaser Khader kræver handling: Samuelsen skal udvise alle iranske spionerSamtlige repræsentanter for det iranske præstestyres revolutionsgarde skal ud af Danmark, mener den konservative udenrigsordfører.
Naser Khader (K) vil tage yderligere diplomatiske skridt mod Iran.
Af Johan Blem Larsen og Rasmus Lindegård10.
nov.
2018 kl.
08.
00Bemærk: artiklen er mere end 30 dage gammelLæs opRegeringspartiet Det Konservative Folkeparti vil tage yderligere skridt i konflikten mellem Danmark og Iran.
Udenrigsminister Anders Samuelsen (LA) skal således få identificeret og udvist samtlige personer med diplomatisk status på den iranske ambassade i København, som reelt er repræsentanter for den iranske revolutionsgarde og dermed spioner for præstestyret i Teheran.
Det mener den konservative udenrigs- og forsvarsordfører, Naser Khader.
- Vi skal i Danmark reagere meget konsekvent og få dem, der repræsenterer revolutionsgarden på den iranske ambassade i København, ud af landet, siger Naser Khader.
Vedkommende sidder og noterer alt ned, de har fuldskæg, og jeg har ladet mig fortælle i diplomatkredse, at det er repræsentanter for revolutionsgarden.
Naser Khader (K).
Udenrigsminister Anders Samuelsen har foreløbig hjemkaldt den danske ambassadør i Iran, Danny Annan, efter at Politiets Efterretningstjeneste (PET) for nylig offentliggjorde, at tjenesten efterforsker et angiveligt iransk attentatforsøg mod en person i Danmark.
Men det er ikke nok, mener Naser Khader.
- Udenrigsministeren var ude og markere det, der skulle markeres, og jeg synes også, at der blev talt med store bogstaver.
Jeg kunne bare godt tænke mig, at vi går et skridt længere, siger han.
Læs også:Politikere: Ambassadens andel i iranske 'dødslister' skal undersøgesMøder med mænd med fuldskægNaser Khader vil kun have udvist repræsentanter for den iranske revolutionsgarde – eller ”spioner”, som Khader kalder dem – og ikke almindelige karrierediplomater på den iranske ambassade.
Den konservative udenrigsordfører fortæller, at han har holdt møder med tidligere iranske ambassadører, dog ikke den nuværende, og her har der ifølge Khader altid været en person tilstede, som – igen ifølge Khader – er revolutionsgardist og repræsentant for præstestyret.
- Vedkommende sidder og noterer alt ned, de har fuldskæg, og jeg har ladet mig fortælle i diplomatkredse, at det er repræsentanter for revolutionsgarden.
Så det er velkendt i diplomatiske kredse, at revolutionsgarden har repræsentanter på de iranske ambassader rundt om i verden, siger Naser Khader.
Hvordan kan vi vide os sikre på, at det er agenter fra revolutionsgarden, der sidder på ambassaden her i Danmark?
- De forskellige lande ved, hvem der er på ambassaderne, og nogenlunde hvilke funktioner de har.
Ved vi også det i Danmark?
- Vi ved, når der er diplomatiske kriser, hvem man skal udvise, når man udviser diplomater.
Det er ofte nogle, der arbejder som spioner og lignende.
Jeg tror, at systemet ved hvem på ambassaden, der repræsenterer revolutionsgarden, siger Naser Khader.
Hvor mange er der i Danmark?
- Det ved jeg faktisk ikke.
Men det er velkendt, at revolutionsgarden sidder på ambassaderne og er de reelle magthavere på ambassaderne på samme måde, som de er i Iran, og de overtrumfer de traditionelle diplomater.
- Og jeg stoler meget på PET, når de siger, at Iran har stået bag planlægning af terror i Danmark.
Jeg stoler på vores efterretningstjeneste.
Jeg tror ikke, det er karrierediplomaterne på ambassaden, der sidder og planlægger det, siger Naser Khader.
Læs også:Ekspert om diplomatkrig med Iran: Usædvanligt, men kunne være hårdereSamuelsen: Vi afviser intetDR Nyheder har siden torsdag formiddag forsøgt at få et interview med udenrigsminister Anders Samuelsen om Naser Khaders opfordring.
Det har imidlertid ikke været muligt på grund af rejseaktivitet, oplyser Udenrigsministeriet, som i stedet har sendt et skriftligt svar fra Anders Samuelsen.
Udenrigsministeren forholder sig i svaret ikke direkte til Naser Khaders forslag.
- Som jeg har sagt, afviser regeringen ikke nogen muligheder.
Men jeg vil også gerne slå fast, at regeringen allerede har reageret skarpt overfor Iran, lyder det i Anders Samuelsens skriftlige svar.
- Vi har hjemkaldt den danske ambassadør til konsultationer.
Jeg har selv gjort det meget klart overfor den iranske udenrigsminister, at de iranske handlinger er fuldstændigt uacceptable.
Og lige nu arbejder vi sammen med vores europæiske partnere på en fælles reaktion.
Det er der vores fokus ligger lige nu, skriver udenrigsministeren.
DF: Vi skal tale med vores fjenderRegeringens støtteparti, Dansk Folkeparti, deler ikke Det Konservative Folkepartis mening om, at udenrigsministeren bør udvise personer med tilknytning til den iranske revolutionsgarde fra Danmark.
Kun hvis de danske efterretningstjenester er sikre på, at iranere med diplomatisk status har begået ulovligheder her i landet, skal de pågældende udvises af Danmark, mener udenrigsordfører Søren Espersen (DF).
- Hvis PET og Forsvarets Efterretningstjeneste ved, at der er nogle af de folk på den iranske ambassade, som har været direkte involveret i ulovligheder, så skal de bare smides ud, siger Søren Espersen.
- Men ellers skal man ikke nødvendigvis begynde at smide folk ud fra ambassader.
Jeg synes, at diplomatiet skal eksistere fortsat.
Også med de lande, vi ikke bryder os om.
For det har nogle store komplikationer, hvis man begynder at pille ved det princip, siger han.
Danske virksomheders eksport til Iran kan eksempelvis komme i fare, hvis vi optrapper den diplomatiske konflikt med Iran, siger Søren Espersen.
- Kæmpestore danske virksomheder arbejder og opererer i Iran, og hvis vi begynder at pille ved diplomatiet ved at lukke den iranske ambassade eller noget lignende, så får vi det lige i hovedet igen.
Man skal tale med sine venner, men man skal søren spilleme også tale med sine fjender, siger han.
Irans Revolutionsgarde•Revolutionsgarden er Irans mest magtfulde enhed inden for landets sikkerhedsstyrker.
•Den blev oprettet i 1979 for at beskytte præstestyret efter revolutionen, der resulterede i oprettelsen af en islamisk republik i Iran.
•Den paramilitære Quds-styrke, der tæller 10.
000-15.
000 mand, er en kontroversiel gren af Revolutionsgarden.
Quds-styrken står for operationer i udlandet og menes at have stor indflydelse på blandt andet Hizbollah i Libanon og shiamilitser i Irak og Syrien.
•Revolutionsgarden har kontrol med store dele af Irans økonomi og har en ikke ubetydelig indflydelse på landets politiske system.
•Revolutionsgarden kontrollerer Irans omstridte missilprogram og har sin egen hær, flåde og luftvåben.
•Revolutionsgarden består af omkring 125.
000 mand.
Den kontrollerer Basij-militsen, der kan mobilisere en million mand.
•Revolutionsgarden refererer direkte til Irans øverste leder, ayatollah Ali Khamenei, og ikke til landets militære ledelse.
•Kilder: NTB, Reuters•/ritzau/FacebookTwitterKopier linkEmner:Anders Samuelsen (politiker)|Iran|Naser Khader (politiker)|Politiets Efterretningstjeneste|Udenrigspolitik




https://www.dr.dk/nyheder/udland/trump-fornaermet-over-macrons-forslag-om-en-faelles-europaeisk-haer

UdlandTrump 'fornærmet' over Macrons forslag om en fælles europæisk hærI dag mødes de to præsidenter i den franske hovedstad, Paris.
USA's præsident, Donald Trump, og Frankrigs præsident, Emmanuel Macron, i Paris i dag.
Af Maya Nissen10.
nov.
2018 kl.
11.
43Bemærk: artiklen er mere end 30 dage gammelLæs opDen amerikanske præsident, Donald Trump, mødes netop nu med Frankrigs præsident, Emmanuel Macron, i Élyséepalæet i Paris.
Det sker forud for 100-års dagen for afslutningen på Første Verdenskrig i morgen.
Men forud for mødet mellem præsidenterne er der opstået kold luft mellem de to.
I hvert fald er den amerikanske præsident blevet vred over, at hans franske modpart endnu engang har luftet idéen om en fælles europæisk hær.
Donald Trump kalder idéen ”meget fornærmende”.
- Præsident Emmanuel Macron har lige foreslået, at Europa får sit eget militær for at kunne beskytte sig mod USA, Kina og Rusland.
Meget fornærmende.
Måske skulle Europa først betale deres rimelige andel til Nato, som USA giver betydelig støtte til.
Mindre afhængig af USATrumps kommentar falder efter, at præsident Macron i et radiointerview i går foreslog en "ægte europæisk hær".
Europa må gøre sig mindre afhængig af USA's magt, lød det fra præsidenten.
Ikke mindst efter at Donald Trump for nylig meddelte, at han trækker USA ud af en nedrustningsaftale med Rusland, som er særlig vigtig for Europa.
Da Macron tidligere i interviewet blev spurgt til cyberkrimininalitet og faren for indblanding i valgprocessen fra eksterne kræfter, udtalte han:Jeg skal selvfølgelig nok dele mine forslag om Europas strategiske forsvarsmuligheder med præsident Trump.
.
.
Emmanuel Macron, Frankrigs præsident- Vi er nødt til at forsvare os selv overfor Kina, Rusland - og selv USA, siger Macron i interviewet.
Læs også:ANALYSE Fire ting, du skal vide om Macrons besøg hos TrumpIfølge Emmanuel Macrons kontor har præsident Trump misforstået den franske præsident og blandet de to udtalelser sammen.
Det skriver AP.
- Jeg skal selvfølgelig nok dele mine forslag om Europas strategiske forsvarsmuligheder med præsident Trump - heriblandt behovet for, at Europa tager mere af det fælles ansvar for Nato på sine skuldre, udtalte præsident Macron forud for dagens møde med Donald Trump.
Mødes under markeringTrump og Macron skal efter deres møde på tomandshånd spise middag med Tysklands forbundskansler Angela Merkel og andre stats- og regeringsledere.
Han skal muligvis også mødes med den russiske præsident Putin i morgen - når slutningen på Første Verdenskrig bliver markeret.
Læs også:Topmøde mellem et umage makkerpar: Macron på officielt statsbesøg hos TrumpDen amerikanske præsident har flere gange været på kollisionskurs med sine europæiske allierede med sin America First-udenrigspolitik, hvor han sætter USA's interesser først.
Blandt andet har han længe forsøgt at presse sine Nato-allierede til at betale mere til forsvarsalliancen.
FacebookTwitterKopier linkEmner:Angela Merkel (politiker)|Donald Trump (politiker)|USA|NATO|Militær




https://www.dr.dk/sporten/oevrig/norsk-minister-indstilles-som-praesidentkandidat-i-wada

Øvrig sportNorsk minister indstilles som præsidentkandidat i WadaDen norske regering indstillede fredag officielt Linda Helleland som kandidat til præsidentposten i Wada.
En nordmand er i spil som mulig præsident i det internationale antidopingforbund.
09.
nov.
2018 kl.
21.
36Bemærk: artiklen er mere end 30 dage gammelLæs opNorske Linda Hofstad Helleland kan blive den næste præsident i Det Internationale Antidopingagentur (Wada).
Fredag blev den 41-årige norske børne- og ligestillingsminister således officielt indstillet som kandidat af den norske regering.
- Helleland har konsekvent demonstreret sin fulde vilje til at beskytte den globale idrætsverden mod doping.
Læs også:Russisk leder sår tvivl om forsoningsaftale med Wada- Jeg ved, at hun er fast besluttet på at styrke Wada til at regulere antidoping globalt og til at genoprette sportsudøveres og fans' tillid til en retfærdig og ærlig sport.
- Regeringen og jeg tøver ikke med at tilbyde Linda vores fulde støtte til at lede verdens antidopingagentur, når vi går ind i en ny epoke for antidoping, siger den norske statsminister, Erna Solberg, i en pressemeddelelse ifølge norske NTB.
Læs også:Atleter: Omvendt aldersdiskrimination i antidopingagenturLinda Helleland er af mange vurderet til at blive afløser for den nuværende Wada-præsident, 77-årige Craig Reedie, når der næste år skal vælges en ny præsident.
I øjeblikket er der to kandidater til posten, da 34-årige Witold Banka, der er sportsminister i Polen, offentliggjorde sit kandidatur i juni.
Læs også:Anti Doping Danmark-direktør: 'Behov for forandring i Wada'Et forslag om at fastsætte en minimumslader på 45 år til en kommende præsident i Wada kan dog vise sig at spolere nordmandens drømme om præsidentposten.
Bestyrelsen i Wada skal i næste uge tage stilling til forslaget.
Imod ophævelse af udelukkelseEn talsmand fra Wada har tidligere oplyst, at forslaget om en minimumsalder kommer fra en række regeringer.
Wada finansieres delvist af regeringer og af Den Internationale Olympiske Komité (IOC).
Linda Helleland var imod at ophæve den tre år lange udelukkelse af Ruslands Antidopingagentur, Rusada.
Læs også:Russerne vil helt ud af dopingskyggen: Vil have atletik-karantæne ophævetBeslutningen om at indlemme Rusada i Wada igen mødte stor kritik fra mange sider på grund af processen, hvor man ændrede i køreplanen for at genoptage Rusada.
Blandt andet krævede man ikke længere, at russerne anerkender, at der var tale om statsstøttet doping i landet.
Indførelsen af en mulig minimumsalder har mødt stor kritik fra flere atleter, mens også direktøren i USA's Antidopingagentur (Usada), Travis Tygart har været klar i mælet.
Læs også:Hård kritik af Wada efter beslutning om at lukke Rusland ind i varmenTygart har vurderet, at det hele handler om at hindre et valg af præsidentkandidater, der ønsker at reformere Wada.
- Det er latterligt.
Jeanne d'Arc vandt en krig, da hun var omkring 17 år, og dronning Elizabeth blev dronning, da hun var 25.
For at blive præsident i Wada skal man være 45?
- Det er kun i Wada og IOC, at det er sådan, sagde Tygart forleden ifølge AP.
/ritzau/FacebookTwitterKopier link




https://www.dr.dk/nyheder/regionale/hovedstadsomraadet/stigende-antal-koebere-betaler-penge-under-bordet

KøbenhavnStigende antal købere betaler penge under bordet for andelslejlighederSeks procent af køberne i en ny rapport har de sidste tre år betalt penge under bordet.
De sidste tre år er flere blevet fristet til at betale penge under bordet.
Og flere har følt sig presset til at betale en overpris for løsøre.
Af Marcel Mirzaei-Fard10.
nov.
2018 kl.
08.
00 | opdateret 10.
nov.
2018 kl.
08.
54Bemærk: artiklen er mere end 30 dage gammelLæs opEr du villig til at betale 50.
000 kroner under bordet for at få lov til at købe en andelslejlighed?
Det brandvarme boligmarked især i København og Århus frister et stigende antal købere til at betale ekstra i kampen om en andelsbolig.
I 6 procent af handlerne i perioden 2015-2018 betalte køberen et beløb "under bordet".
Ser man på boliger handlet i perioden 2005-2018, er det derimod kun sket i 3,5 procent af handlerne.
Læs også:Andelsboligforeninger skovler gebyrpenge ind: Indkasserer op til 225.
000 kr.
på ventelisterSamtidig sker det også oftere og oftere, at køberne mener, de har betalt en overpris for forbedringer og løsøre, som fx møbler eller et nyt køkken.
I handlerne de sidste tre år er det sket i 7 procent af handlerne, mens det i perioden 2005-2018 kun er sket i 3,5 procent af handlerne.
Det viser en ny rapport, som er udarbejdet af arbejdsgruppe under Erhvervsstyrelsen.
Rystet overborgmesterVærst står det til med de ulovlige metoder i København, Frederiksberg og Århus kommuner.
Og i København, hvor mere end 30 procent af boligmassen er andelsboliger, er Københavns overborgmester Frank Jensen (S) skuffet over det, han kalder grådige sælgere.
- Det er helt uacceptabelt, det er ulovligt, og det er med til at presse priserne i et boligmarked, der i forvejen er presset.
- Ministeren (Erhvervsminister Rasmus Jarlov, red.
) må dykke ned i rapporten og finde nogle løsninger, der kan stoppe den ulovlige og grådige fremgangsmåde, siger Frank Jensen.
Samme toner lyder det hos Forbrugerrådet Tænk, der har siddet med i arbejdsgruppen bag rapporten.
- Det er rystende, at vi har et marked, hvor man handler på de vilkår, og hvor vi kan se, at der er en stigning i antallet af handler med penge under bordet.
Det er meget rystende, siger Morten Bruun Pedersen, der er seniorøkonom ved Forbrugerrådet Tænk.
Kamp om andeleneAt flere betaler penge under bordet i handlen skal ses i lyset af, at kampen om andelsboligerne er taget til de seneste år, mener Jan Hansen, der er formand i Andelsboligernes Fællesrepræsentation, ABF:- Interessen for at få andelsboliger, specielt i hovedstadsområdet, er rigtig, rigtig stor.
Og der tror jeg, at der er nogle, der føler, at hvis de skal have en andelsbolig, så er de nødt til at betale noget ved siden af, siger han.
Samtidig er priserne på ejerlejligheder i de store byer steget i de sidste par år, og det gør andelsboligerne, der kan være væsentligt billigere på grund af reglerne om andelens maksimale salgspris, mere eftertragtede, mener han.
Svært at finde løsningerArbejdsgruppen, der står bag rapporten, blev nedsat af regeringen, Dansk Folkeparti, Socialdemokratiet og Radikale Venstre sidste år efter en række historier om sælgere, der havde krævet penge under bordet.
Læs også:Politikere vil bremse penge under bordet ved boligsalgArbejdsgruppen har - udover at se på problemets omfang - også undersøgt, hvordan man kan komme de sorte penge til livs.
Et af foreslagene lyder på, at man laver en ensretning for, hvad sælgeren må kræve for forbedringer på boligen.
Det skulle komme problemet med sælgere, der forlanger overpris for et køleskab eller en kommode til livs.
Et andet foreslag går på, at man skal udarbejde en officiel vejledning, som gør både købere og sælgere opmærksom på, at det er ulovligt at kræve overpris eller sorte penge for boligen.
Fakta om andelsboliger i Danmark- Mere end 50% af andelsbolighaverne bor i København og Frederiksberg Kommuner.
Resten er jævnt fordelt i resten af landet.
- Der findes mere end 200.
000 andelsboliger i Danmark.
- 7 % af den samlede boligbestand er andelsboliger.
- I København udgør andelsboliger 30 procent af boligerne.
Kilde: Danmarks StatistikMorten Bruun Pedersen erkender dog, at de to forslag formentlig ikke kommer til at sætte en stopper for personer, der ønsker at tjene lidt ekstra skillinger, når andelen skal sælges.
- Det er spørgsmålet, om det er nok krudt til at løse problemet med penge under bordet, siger han.
Han peger i stedet på, at bestyrelserne skal være tættere inde over handlerne og overvåge, at alt går som det skal.
Og så foreslår han, at man tvinger andelsforeningerne til at have åbne ventelister, så alle kan skrive sig på, hvilket arbejdsgruppen dog ikke anbefaler.
Men der skal endnu skrappere midler i brug, mener Kaare Dybvad fra Socialdemokratiet.
- Løsningen med, at man sender en pjece ud til ejerne, er for lempelig, siger han.
Han vil i stedet sætte straffen op for sælgere, der tager imod penge under bordet.
Han vil dog ikke sige, hvor meget hårdere straf han ønsker.
Ingen grund til at liberalisere andelsboligerneLiberal Alliance har tidligere foreslået, at man gør det muligt at lave andele om til ejerboliger.
På den måde kan boligen handles på markedsvilkår, hvilket skulle fjerne incitamentet til at kræve penge under bordet.
Men den løsning har for mange bagsider, mener både Forbrugerrådet Tænk og Socialdemokratiet.
- Så får vi boligkvarterer, hvor der kun bor én type mennesker, nemlig dem, der har mange penge til at bo der, siger Morten Bruun Pedersen fra Forbrugerrådet Tænk.
Samme toner lyder fra Socialdemokratiets Kaare Dybvad.
- Så ville det være væsentligt dyrere for flere at bosætte sig i hovedstadsområdet.
Det ønsker vi ikke, siger han.
Det har ikke været muligt at få en kommentar fra erhvervsminister Rasmus Jarlov (K).
Erhvervsministeriet skriver dog i en mail til P4 København.
- Det er Regeringens holdning, at det er uacceptabelt, hvis andelsboliger handles ulovligt.
(.
.
.
) Erhvervsstyrelsen er i gang med at grave dybere ned i tallene og undersøge omfanget.
FacebookTwitterKopier linkEmner:Det Konservative Folkeparti|Kaare Dybvad (politiker)|Rasmus Jarlov (politiker)|Bolig|København




https://www.dr.dk/nyheder/regionale/oestjylland/thanksgiving-bestemmer-hvornaar-julen-starter-i-danmark

ØstjyllandThanksgiving bestemmer, hvornår julen starter i DanmarkBåde i Aarhus og Esbjerg bliver julebelysningen tændt tidligere på grund af amerikanernes Thanksgiving.
I år falder Thanksgiving og Black Friday tidligere, hvilket betyder, at den weekend, hvor julebelysningen tændes, ændres flere steder i Danmark.
Af Christina Ankerhus og Jesper Ottosen10.
nov.
2018 kl.
08.
37Bemærk: artiklen er mere end 30 dage gammelLæs opHvis du synes, at julen falder lidt tidligt i år i byer og butikker, ja, så er du ikke helt forkert på den.
Der bliver hos flere gade- og cityforeninger fyret op for julelys og pynt en weekend tidligere, end de plejer.
Årsagen skal findes i USA.
Thanksgiving falder altid fjerde torsdag i november måned, og dagen efter er der Black Friday.
I år falder Thanksgiving tidligt, hvilket betyder, at Black Friday falder på den næstsidste fredag i november og ikke den sidste.
Den årlige juleparade på Strøget i Aarhus spilles ind af et orkester, hvorefter julemanden tænder lysene.
 Den årlige juleparade på Strøget i Aarhus spilles ind af et orkester, hvorefter julemanden tænder lysene.
1 / 2Den årlige juleparade på Strøget i Aarhus spilles ind af et orkester, hvorefter julemanden tænder lysene.
1 / 2Den årlige juleparade på Strøget i Aarhus spilles ind af et orkester, hvorefter julemanden tænder lysene.
2 / 2I Aarhus er juleparaden, hvor julemanden ankommer og tænder julebelysningen, rykket fra den tredjesidste fredag i november til den fjerdesidste fredag i november.
Det er noget, Gadeforeningen Strøget i Aarhus har set sig nødsaget til, fortæller formand Lars Svendsen.
- Datoen reguleres af Black Friday.
Det vil sige, at det i princippet er amerikanerne, der bestemmer, hvornår julen indfinder sig i Aarhus' midtby, siger Lars Svendsen.
De to store handelsdage, Black Friday og Juleparaden, skal ikke stå skulder ved skulder, forklarer Lars Svendsen.
- Vi har altid sagt, at det er to store begivenheder inden for detailhandlen, som vi ikke vil blande sammen.
Derfor har vi altid skilt dem ad med en weekend imellem.
Det vil sige, der skal være 14 dages forskel på de to events, siger han.
Stjernehimlen på Strøget i Aarhus, der tændes ved juleparaden, er med sine 700.
000 LED-lys én af Europas største julebelysninger.
Læs også:Danskerne slog handelsrekord på black fridayI Esbjerg tændes julebelysningen også tidligere end sidste år.
I år er det andensidste fredag i november, mens det sidste år var den sidste.
Her skyldes det også Black Fridays placering, men modsat i Aarhus vælger de i Esbjerg at samle de to begivenheder samme dag, fortæller cityforeningen Esbjerg City.
I andre større danske byer som Odense, Aalborg og København har datoen for Black Friday ikke ændret på den dato, hvor julebelysningen tændes.
FacebookTwitterKopier linkEmner:Aarhus|Esbjerg|Jul|Detailhandel|Skikke og traditioner




https://www.dr.dk/sporten/oevrig/norsk-skakfaenomen-misbruger-chance-aabner-vm-finale-med-remis

Øvrig sportNorsk skakfænomen misbruger chance: Åbner VM-finale med remisMagnus Carlsen havde muligheden for en perfekt start på VM-finalen, men han misbrugte sin mulighed og måtte nøjes med remis.
Magnus Carlsen jagter sin fjerde VM-titel i træk.
Af Frederik Palle09.
nov.
2018 kl.
23.
31Bemærk: artiklen er mere end 30 dage gammelLæs opDe taler faktisk ikke om så meget end skak lige for tiden i Norge.
Som altid er deres fænomen Magnus Carlsen på alles læber, og de store medier hos vores naboer i norden var klar med massiv dækning fra London fredag aften.
Her åbnede Magnus Carlsen nemlig sin VM-finale mod amerikanske Fabiano Caruana, og det kunne have endt med en drømmestart for nordmanden.
Læs også:Carlsens danske træner før VM-brag: 'Et af de mest spændende i skak-historien 'Carlsen spillede nemlig det første parti med de sorte brikker, som er sværest at vinde med, og hvor man oftest ender i en defensiv position, men efter et par timers spil havde han mulighed for at slå amerikaneren ud.
Det endte dog med remis.
- Jeg lykkedes ikke helt med at finde knockouten.
Det er ærgerligt at lade sådan en mulighed gå fra mig.
Jeg troede, at jeg kom til at vinde på et tidspunkt.
Caruana forsvarede sig godt, men han spillede ikke frygtindgydende, forklarer Carlsen efterfølgende til VG-TV.
Læs også:Norsk skakgeni må kigge langt efter VM-guldDet første parti af 12 mulige endte med at tage omkring syv timer.
De skal tilbage i ilden igen i morgen, hvor nordmanden kan gå i offensiven med de hvide brikker.
Det kan blive Carlsens fjerde VM-titel i streg, mens det er første gang, at Caruana står i en finale.
Han forklarede til NRK, at han i sidste ende var tilfreds med remis, selvom at han havde de hvide brikker.
Læs også:Norsk skakgeni er ekstremt hurtig på aftrækkerenDe spiller klokken 16.
00 lørdag, og opgøret bliver vist på NRK.
FacebookTwitterKopier link




https://www.dr.dk/nyheder/udland/skovbrand-i-californien-doedstal-stiger-til-ni

Skovbrande i CalifornienSe temaUdlandSkovbrand i Californien: Dødstal stiger til ni Mindst ni personer er bekræftet omkommet under de voldsomme skovbrande i det nordlige Californien.
Skovbrandene i det nordlige Californien har kostet mindst ni personer livet.
10.
nov.
2018 kl.
06.
42Bemærk: artiklen er mere end 30 dage gammelLæs opMindst ni mennesker har mistet livet i en omfattende skovbrand i det nordlige Californien i USA.
Det oplyser Korey Honea, der er sherif i Butte County, natten til lørdag dansk tid.
- Det er min sørgelige pligt at bekræfte, at vi nu er oppe på ni omkomne, udtaler sheriffen ifølge nyhedsbureauet AFP.
Den hastigt voksende skovbrand i det nordlige Californien havde indtil da krævet fem dødsofre.
De blev alle fundet døde i udbrændte biler.
Ingen af de omkomnes identiteter er blevet offentliggjort.
Læs også:Tusindvis flygter i bil og til fods fra skovbrand i CalifornienEvakueringAllerede torsdag måtte titusindvis af mennesker flygte fra skovbranden.
Skovbranden tvang først myndighederne til at evakuere hele byen Paradise, der har 27.
000 indbyggere og ligger knap 300 kilometer nordøst for San Francisco.
Branden har ifølge AP nærmest jævnet byen med jorden, og siden er den blevet fire gange så stor.
Mindst 6700 bygninger er brændt ned, heraf er størstedelen indbyggernes hjem.
Samtidig har mindst 20 af de brandfolk, der arbejder på at evakuere borgere, selv mistet deres hjem til skovbranden.
Brandene breder sigBrandene er også taget til i det sydlige Californien.
Myndighederne oplyser, at mindst 250.
000 mennesker og hele byer er blevet evakueret.
Heriblandt er Malibu og Chico med henholdsvis 13.
000 indbyggere og 90.
000 indbyggere.
Evakueringerne har flere steder medført panik, og i Chico kørte flere biler galt, da de forsøgte at komme ud af byen.
Læs også:Svenske skovbrande har sat fut i falske nyheder/RitzauFacebookTwitterKopier linkEmner:Brande|Skove|Ulykker|Californien|USA




https://www.dr.dk/nyheder/indland/portraet-fra-skuespiller-til-advokat-i-pusherstreet-sag-moed-britta-nielsens-advokat

Millionsvindel i SocialstyrelsenSe temaIndlandPortræt: Fra skuespiller til advokat i Pusherstreet-sag: Mød Britta Nielsens advokatDer er ikke så stor forskel på at øve sig til en rolle eller en retssag, mener Nima Nabipour.
Forsvarsadvokat for Britta Nielsen Nima Nabipour ved Københavns byret.
Af Christine Hyldal09.
nov.
2018 kl.
22.
46Bemærk: artiklen er mere end 30 dage gammelLæs opNima Nabipour har forsvaret Mohamad, der blev fyret fra Bilka, og været advokat i den såkaldte Pusherstreet-sag, hvor 13 mænd var sigtet for omfattende salg af hash.
Han var også i en kort periode inden retssagen forsvarer for den dengang 16-årige pige i Kundby-sagen, da hun var mistænkt for at have planer om at bombe to skoler.
Og nu skal han forsvare Britta Nielsen, der er sigtet for at have svindlet sig til 111 millioner kroner fra sit arbejde i Socialstyrelsen - penge, der egentlig skulle have været brugt på samfundets svageste gennem satspuljemidlerne.
Blå bogFødt i september 1981 i Iran, opvokset i Sønderborg.
Bor i København.
Kom til Danmark som treårig i 1984.
Voksede op i Sønderborg.
Har en dansk-tysk studentereksamen fra Deutches Gymnasium i Aabenraa.
Uddannet ved Det Danske Filmskuespillerakademi i 2007.
Uddannet på The William Esper Studio i New York 2010.
Uddannet jurist på Københavns Universitet i 2010 og advokat i 2015.
Taler fire sprog flydende: Dansk, engelsk, tysk og farsi.
Men i den brede offentlighed er advokaten med de i medierne profilerede sager nok mere kendt for noget helt andet: Han er nemlig skuespiller og har blandt andet spillet med i dramaserien 'Sommer' på DR1, 'Livvagterne' og i filmen 'Far til fires vilde ferie'.
Senest han stod foran kameraerne som skuespiller, var i TV2-serien 'Norskov', hvor han spillede jurist.
Søger ikke medierneOg det er da også i den nært beslægtede rolle som advokat, at vi i den kommende tid kommer til at se mere til Nima Nabipour som forsvarer for den svindelsigtede Britta Nielsen.
I morgen klokken 10 træder hun ind i grundlovsforhør i Retten på Frederiksberg.
Både indenfor og udenfor vil en mur af journalister fylde op.
Læs også:Advokat: Britta Nielsen har ikke taget stilling til sigtelse endnuNima Nabipour har tidligere sagt til dr.
dk, at han ikke søger de sager, som medierne retter deres spotlys mod.
- Der er jo masser af interessante sager, som aldrig havner i medierne, sagde han og understregede, at kameralinser og mikrofoner ”bestemt ikke er noget, jeg søger”.
Nima Nabipour har fået sig en omgang tæv i filmen 'Fighter'.
Rolle og retssagSelvom skuespillerfaget og det at være advokat umiddelbart er to vidt forskellige professioner, kan Nima Nabipour godt bruge sine evner i begge jobs.
For den proces, man skal igennem, når man indstuderer en rolle, er meget lig processen op til en retssag, har han sagt til Djøfbladet.
Læs også:Britta Nielsen er landet i Københavns LufthavnSom skuespiller studerer man manus til en rolle så grundigt, at man virker fri på scenen eller foran kameraet.
På samme måde starter en retssag med en masse bilag, som man sætter sig så grundigt ind i, at forelæggelsen, afhøringen og proceduren virker fri, nem og forståelig, forklarer han.
- Som advokat kan jeg da også godt bruge den empati og indsigt i mennesker, jeg har tilegnet mig som skuespiller.
Det er vigtigt at se ind bagved og forstå personen, har han tidligere sagt til DR.
'Nåh, har vi tolk på i dag'Nima Nabipour har aldrig lagt skjul på, at han har lavet skuespil.
Han har også skrevet det på sit cv, når han har søgt job, og han har fortalt åbent om det til jobsamtaler.
I begyndelsen dog ikke uden en vis grad af nervøsitet for, at han ville blive opfattet som useriøs.
- Men det har jeg aldrig oplevet.
Da jeg var til samtale om den første stilling, jeg blev ansat i, sagde chefen bare, at det kunne vi godt bruge i retten, har han sagt til Djøfbladet.
Jeg kan stadig huske, at vi blev modtaget med blomster af politiet i Kastrup Lufthavn, hvor jeg smagte mit livs første burger.
Nima NabipourFaktisk har det vist sig at være en fordel i mødet med klienter, som genkender ham fra tv.
- Når du laver film, føler folk på en eller anden måde, at de kender dig.
Der opstår en slags intuitiv tillid, og klienten har nemmere ved at tale frit.
Læs også:Svindelsag om Britta Nielsen bliver til teaterstykkeNogle gange møder han advokater i retten, der siger tak for sidst, selvom han aldrig har set dem før.
De går bare ud fra, at de har haft sager sammen tidligere.
- Det er ikke værre, end at mange i starten sagde: ’Nåh, har vi en tolk på i dag,’ når jeg trådte ind i retslokalet, fordi jeg er lidt brunere end de fleste, siger han til Djøfbladet.
Nægter at være taxachaufførOg det faktum har gjort, at han får tilbudt roller som grønthandler eller taxachauffør.
En kliché, som han ikke gider at springe med på.
Når du laver film, føler folk på en eller anden måde, at de kender dig.
Nima Nabipour.
- I dansk film og tv har det længe været sådan, at hvis man har en anden hudfarve, så spiller man enten taxa-chauffør, grønthandler eller kriminel, og den kliché vil jeg ikke være med til at eksponere.
Men heldigvis er det da ved at blive bedre, har han sagt til dr.
dk.
Nima Nabipour er født i Iran, men hans familie flygtede efter revolutionen, da han kun var tre år gammel.
- Jeg kan stadig huske, at vi blev modtaget med blomster af politiet i Kastrup Lufthavn, hvor jeg smagte mit livs første burger, har han fortalt.
Læs også:Ekspert om Britta Nielsens udleveringsaftale: En aftale helt uden fortilfældeFamilien slog sig ned i Sønderborg og var blandt de første af anden etnisk baggrund i den sønderjyske by.
Meget er sket siden dengang, men Nima Nabipour vil ikke afvise, at han en dag igen træder ind foran kameraet med som skuespiller.
- Hvis jeg kan forsvare det rent tidsmæssigt, vil jeg gerne gøre det, og hvem ved, hvis jeg bliver tilbudt en god hovedrolle, kan det da godt være, jeg kan rykke lidt rundt på kalenderen.
.
.
FacebookTwitterKopier linkEmner:Københavns Lufthavne|Teater|TV 2 (tv-kanal)|Kastrup|Britta Nielsen (politiker)




https://www.dr.dk/nyheder/viden/nysgerrig/harry-potter-eller-fifty-shades-test-hvilke-boeger-der-passer-til-din

Ord i mørketSe temaNysgerrigHarry Potter eller Fifty Shades?
Test hvilke bøger, der passer til din personlighedForskerne mener, at de kan forudse din smag i bøger.
Test dig selv og se om de har ret.
Af Jeppe Kyhne Knudsen og Lærke Kromann (grafik)10.
nov.
2018 kl.
07.
00Bemærk: artiklen er mere end 30 dage gammelLæs opOm du er til ildspyende drager, prinsesser og heltemodige riddere eller hård realisme fra betonblokken - så viser en nyere undersøgelse, at det muligvis hænger sammen med dine personlighedstræk.
Er du den indadvendte type, er du nok mest til fantasy, sci-fi og gys - og er du udadvendt, læser du højst sandsynligt helst biografier og parforholdsromaner.
Det konkluderer forskerne bag undersøgelsen, der er baseret på store mængder data fra Facebook.
Ord i MørketDR og en række danske biblioteker sætter hele november fokus på bøger i flere programmer og arrangementer for at fremme læselysten i novembermørket.
Se mere ude på bibliotekerne og på DRs flader.
Ved hjælp af data fra Facebook-app’en “myPersonality”, som lader brugerne tage en personlighedstest, samt data fra de sider, bøger, film og musikere, som de selvsamme brugere har “liket”, er forskerne kommet frem til, hvilke bog-præferencer der passer til din personlighed.
Tag testen her over og se, om forskerne har ramt plet i forhold til din smag.
Litteratur kan noget helt særligtIfølge Bo Steffensen, der forsker i hjernen og læsning, er det i det hele taget en rigtig god idé at læse bøger - ligegyldigt hvilken personlighed du har.
For forskningen viser, at det faktisk kan gøre os til mere empatiske mennesker.
- Skønlitteratur er et fantastisk værktøj til at få udvidet din verden.
I skønlitteraturen har du indre syn - det betyder, at du kan gengive andre menneskers tanker og følelser.
Du kommer meget tættere på mennesket, end du gør i andre medier, siger han.
Faktisk viser forskning, at læsning ændrer en række forbindelser oppe i hjernen i op til to uger efter, at du har læst.
Og de forbindelser gør dig muligvis bedre til at takle de udfordringer, du møder i din hverdag, fordi litteraturen gør dig mere åben, viser anden forskning.
Men det er ikke lige meget, hvad du læser, understreger Bo Steffensen.
Drop krimien, læs Herman BangForskningen er nemlig kommet frem til,, at ikke alle litterære genrer har de positive effekter, der gør dig mere empatisk og bedre til at løse problemer.
- Det skal være litteratur, der på en eller anden måde aktiverer dine følelser.
Og det skal være bestemte områder i hjernen, der bliver påvirket.
Eksempelvis området “amygdala”, hvor vores grundfølelser sidder, siger han.
Men mange krimier og anden spændingslitteratur, hvor plottet er i fokus, giver sig, ifølge ham, ikke tid til at tegne ordentlige portrætter af andre mennesker og deres indre liv.
- De fleste krimier eller spændingsromaner som “Da Vinci Mysteriet” foregår i et hastigt tempo.
Det er slet ikke meningen, at du skal tænke dig om.
Der er hastigheden, der giver spændingen.
Det giver et kick, men så kan du ligeså godt dyrke ekstremsport, siger han.
I stedet er det dybe personskildringer som Jane Austen, Anton Chekhov eller Herman Bang, du skal hive frem, hvis du vil have mere forståelse for, hvordan andre mennesker tænker, forklarer han.
Ikke kun hvad, men hvordan du læserFaktisk handler det ikke kun om, hvad du læser, hvis du vil have træne de positive forbindelser i hjernen.
Forskere fra Stanford University fandt nemlig ud af, at der er stor forskel på, hvordan din hjerne arbejder, om du læser for sjov eller for at gå til eksamen.
Når du læser for virkelig at forstå og forholde dig kritisk, er der flere dele i hjernen, der lyser op.
Især de dele man forbinder med dyb koncentration.
Og det er der faktisk ikke ret mange opgaver, der kan få din hjerne til at lyse op på den måde, skriver forskerne.
For Bo Steffensen kommer det ikke som nogen overraskelse.
Det handler jo om, hvad du vil opnå med din læsning, forklarer han.
- Du læser jo hele tiden med en hensigt.
Der er forskel på, om du læser vejrmeldingen, Herman Bang eller en videnskabelig afhandling.
Vejrmeldingen får dig til at tage en paraply under armen, men den gør dig jo ikke klogere på mennesket.
Omvendt læser du jo heller ikke en roman for at blive klogere på vejret, siger han.
Så vil du virkelig have de gavnlige effekter af at læse bøger, så er det med at hive fat i klassikere som “Stolthed og fordom”, “Ved vejen” eller “Damen med hunden”.
Og du skal læse dem, som skulle du til eksamen og redegøre for handlingen i morgen.
- Og nej, det tæller ikke, hvis du læser blogs og instagram-post.
Her bliver du sjældent udfordret af andre måder at tænke på, men i højere grad får du spejlet dine egne holdninger og tanker, slutter Bo Steffensen.
FacebookTwitterKopier linkEmner:Videnskab|Litteratur|Facebook|Jane Austen (forfatter)|USA




https://www.dr.dk/nyheder/penge/danske-banker-har-problemer-med-hvidvaskregler-kun-en-er-gaaet-fri-kritik

PengeDanske banker har problemer med hvidvaskregler: Kun én er gået fri for kritikDet er en stor og krævende opgave for bankerne, at få styr på hvidvaskregler, siger korrespondent.
Jyske Bank har i dag fået seks påbud af Finanstilsynet.
Af Signe Mai Vilsbøll09.
nov.
2018 kl.
21.
30Bemærk: artiklen er mere end 30 dage gammelLæs opHvidvaskreglerne er strammet flere gange de senere år, og de skærpede krav har gjort det vanskeligt for danske pengeinstitutter at leve op til deres ansvar.
Sådan lyder det fra økonomikorrespondent i DR, Casper Schrøder, efter at Jyske Bank i dag har fået hele seks påbud fra Finanstilsynet.
- Det er efterhånden nærmere reglen end undtagelsen, at der bliver udstedt påbud om mangler, når tilsynet har været forbi, siger Casper Schrøder og tilføjer:- Selvfølgelig viser det, at bankerne ikke gør det godt nok på det helt formelle plan, men det viser også, at det er en stor og krævende opgave at få styr på området.
Læs også:Finanstilsynet slår ned på Jyske Banks kontrol med hvidvaskKun en bank går friJyske Bank er langt fra det eneste pengeinstitut, der har fået påbud af bankernes vagthund.
Ud af de i alt otte deciderede hvidvaskinspektioner, som tilsynet har foretaget i danske pengeinstitutter de seneste fem år, er det kun i et enkelt tilfælde, at pengeinstituttet -en lille bank med navnet Folkesparekassen - er gået helt fri af påbud i inspektionsrapporten.
Casper Schrøder hæfter sig her ved, at der er én betydelig forskel.
Nogle påbud er nemlig fulgt af en politianmeldelse.
- Der følger ikke en direkte politianmeldelse med redegørelsen om inspektionen i Jyske Bank, sådan som der har været tale om med Danske Bank og Nordea.
Det gør et påbud mindre alvorligt, vurderer han.
Det store antal påbud er ifølge Casper Schrøder først og fremmest en markering af, at bankerne skal huske at tage deres ansvar for kontrol med hvidvask meget alvorligt.
- Der er nok ingen tvivl om, at tilsynet er opsat på at vise, at der bliver kigget i alle kroge.
Særligt efter den kritik, de har modtaget i forbindelse med Danske Banks estiske hvidvaskskandale.
Jyske Bank: Vi er blevet politifolkFinanstilsynet skriver i redegørelsen om inspektionen i Jyske Bank, at banken har brugt "betydelige ressourcer" på at styrke foranstaltninger mod hvidvask, men tilsynet kræver, at banken gør endnu mere.
Bankdirektør, Peter Schleidt, oplyser, at redegørelsen er taget til efterretning.
Han er godt tilfreds med udfaldet.
- Kravene og forventningerne bliver hele tiden højere.
Vi er blevet politifolk, der skal holde øje med mistænkelige hændelser, og det er helt fint.
Vi arbejder med det, men vi er ikke helt i mål endnu.
Det ser jeg Finanstilsynets påbud som et udtryk for, siger bankdirektøren.
Jyske Bank anvender ifølge Peter Schleidt omkring 200 årsværk til forebyggelse og kontrol af hvidvask.
FacebookTwitterKopier linkEmner:Jyske Bank|Pengeinstitutter|Finanstilsynet|Danske Bank|Økonomisk kriminalitet




https://www.dr.dk/nyheder/udland/mand-faldet-over-bord-fra-oslofaerge

UdlandMand faldet over bord fra OslofærgeRedningsfolk har natten til lørdag søgt efter en mand, der er faldet over bord fra færge på vej fra Oslo til Danmark.
En mand er faldet over bord fra færgen Stena Saga.
Af Lars Lindevall10.
nov.
2018 kl.
07.
14Bemærk: artiklen er mere end 30 dage gammelLæs opOpdatering: Den svenske redningstjeneste har nu oplyst til det norske medie VG, at eftersøgningen nu er afsluttet.
Manden er ikke lokaliseret.
- Vi har gennemført en grundig eftersøgning i seks timer, uden fund.
Nu er vi enige med politiet om at afslutte eftersøgningen, siger Nina Brundin, der er kommunikationsmedarbejder ved den svenske redningscentral, Sjøfartsverket.
En større eftersøgning blev natten til lørdag sat i gang, efter en mand faldt over bord fra en færge i svensk farvand vest for Hamburgsund i Bohuslän.
Det svenske redningsberedskab har siden klokken 02.
30 natten til lørdag søgt efter manden, der faldt over bord fra båden Stena Saga, der var på vej fra Oslo i Norge til Frederikshavn i Danmark.
Det oplyser Anders Lännholm, der er redningsleder ved den svenske redningscentral til det norske medie VG.
- Klokken halv tre fik vi en anmeldelse om, at en person var faldet over bord fra skibet.
Der er tale om en mand, og der var flere vidner til hændelsen, siger Anders Lännholm til VG og tilføjer:- Helikoptere og både fra den svenske redningscentral deltager i eftersøgningen.
Det haster, eftersom vandet kun er ti grader, og det er mørkt, oplyser Lännholm.
Fald på 20 meterDen savnede mand er ifølge det norske nyhedsbureau NTB faldet cirka 20 meter ned.
Der er ikke noget, der tyder på, at han er blevet skubbet.
Mandens identitet er endnu ikke blevet offentliggjort.
Båden har fået instruktioner om at holde sig i området, hvor manden faldt over bord, vest for Hamburgsund og Fjällbacka, der ligger cirka 200 kilometer fra Oslo.
Til Ritzau har Forsvarets Operationscenter i Danmark oplyst, at man fra dansk side ikke deltager i eftersøgningen.
FacebookTwitterKopier linkEmner:Oslo|Forsvarskommandoen|Norge|Rederier|Frederikshavn




https://www.dr.dk/nyheder/kultur/vilhelm-hammershoei-er-danmarks-dyreste-kunstmaler-han-tiltaler-det-moderne-menneske

KulturVilhelm Hammershøi er Danmarks dyreste kunstmaler: Han tiltaler det moderne menneskeEt Hammershøi-maleri er blevet solgt for 32 millioner kroner på en auktion i New York.
Selvportræt af Vilhelm Hammershøi.
Den danske kunstmaler levede fra 1864 til 1916.
Af Morten Bjerregaard09.
nov.
2018 kl.
21.
22Bemærk: artiklen er mere end 30 dage gammelLæs opEt maleri af Vilhelm Hammershøi er lig med hammerslag i millionklassen.
Den påstand blev endnu engang bekræftet 31.
oktober i New York.
Her var Vilhelm Hammershøis maleri 'Interiør med kunstnerens staffeli, Bredgade 25' til salg hos auktionshuset Christies og endte med en hammerslagspris på svimlende fem millioner dollar.
Det svarer til knap 32 millioner kroner.
Dermed er maleriet det næstdyreste nogensinde af en dansk kunstner.
Læs også:Hammershøi-maleri solgt for 32 millioner kronerVilhelm Hammershøis popularitet skyldes i nogen grad, at man fra dansk side har været rigtig dygtig til at promovere ham internationalt med store soloudstillinger i Tokyo, New York, Paris, London og mange andre steder, lyder det fra Peter Nørgaard Larsen, der er overinspektør og seniorforsker på Statens Museum for Kunst.
- Det har betydet, at især japanske, amerikanske og europæiske samlere med et helt andet økonomisk råderum, end vi er vant til, har fået øjnene op for Hammershøi.
Tomhed, intimitet, fremmedgørelse, dødenHammershøis popularitet i det store udland skyldes dog også, at hans motiver er nemme at gå til samtidig med, at hans malerier indeholder en fortolkningsmæssig kompleksitet, mener Peter Nørregaard Larsen.
- Du kan gå til Hammershøis billeder og opleve, at de handler om tomhed, intimitet, fremmedgørelse eller døden.
- Han arbejder med nogle eksistentielle spørgsmål i sine billeder, som stadigvæk interesserer det moderne menneske i dag, og det tror jeg tiltaler rigtig mange, siger han.
De fem dyreste malerier af en dansk kunstnerVilhelm Hammershøi: Interiør med kvinde med klaver, Strandgade 30 - pris 39,5 millioner kroner.
Maleriet er det dyreste maleri solgt nogensinde af en dansk kunstner.
Maleriet blev solgt af Sotheby's i New York 1.
november 2017.
Vilhelm Hammershøi: Interiør med kunstnerens staffeli, Bredgade 25 - pris 32 millioner kroner.
Maleriet, malet i 1912, blev solgt den 31.
oktober 2018 af auktionshuset Christies i New York.
Vilhelm Hammershøi: Interiør, Strandgade - pris 21,5 millioner kronerMaleriet blev malet mellem år 1900-1909 og blev solgt hos Sotheby's i London i 2015.
Vilhelm Hammershøi: Ida læser et brev - pris 15,7 millioner kronerMaleriet blev målet i 1899 og solgt hos Sothesby's i London i 2012.
Asger Jorn: I begyndelsen var billedet - pris 15,6 millioner kronerDet eneste ikke-Vilhelm Hammershøj-maleri i top fem.
Maleriet blev solgt af Christies i New York i 2002.
Kilder: kunstnyt.
dk, Statens Museum for Kunst, Ritzau.
FacebookTwitterKopier linkEmner:Asger Jorn (billedkunstner)|Billedkunst|New York|Auktionshuse|Sotheby's




https://www.dr.dk/nyheder/kultur/anmeldere-hitman-leverer-stadig-solid-morbid-underholdning

KulturAnmeldere: Hitman leverer stadig solid morbid underholdningIntet nyt er godt nyt i den danskudviklede spilserie Hitman, hvor den seneste udgave får fine anmeldelser.
Hitman 2 var til stede på den store spilmesse Gamescom i Køln tidligere på året.
09.
nov.
2018 kl.
20.
40Bemærk: artiklen er mere end 30 dage gammelLæs opDen jakkesætsbærende lejemorder, Agent 47, der indtager hovedrollen i spillet Hitman 2, kan stadig.
Det danskudviklede spil høster solide anmeldelser fra en række spilmedier verden over.
Torsdag fik spillet verdenspremiere, og selv om det er 18 år siden, at man første gang kunne leve sig ind i rollen som skaldet morder, er der fortsat godt med gods i spillet.
- Hitman 2 er som en god gryderet: ikke køn, men så fuld af næring, at man ikke kan lade være med at gå væk fra spillet mæt og glad, vurderer spilmediet IGN's anmelder.
Her kvitteres der med karakteren 7,7 ud af ti stjerner og ros til de seks nye hovedmissioner, som spilleren skal udføre.
Læs også:Dansk succes-spil imponerer gamere fra hele verden: Alle vil have en bid af koldblodig lejemorderSamtidig mener anmelderen dog, at spillet på mange måder minder om en større udvidelsespakke til udgaven fra 2016, hvor spillet blev relanceret.
Hos den danske udgave af spilmediet Gamereactor er der også ros til spillet - men heller ikke her for fornyelse.
- Traditionen tro byder hver lokation på ekstremt mange veje til det perfekte mord og inviterer til vidunderlig, morbid kreativitet.
Mere af det samme er ikke altid skidt, og det er det i hvert fald ikke her, skriver anmelderen.
Denne lancering har været imødeset med en del spænding, da det er første udgave, siden de danske spiludviklere i IO-Interactive i 2017 købte sig fri af deres japanske ejer, Square Enix.
Bruddet skete efter flere store fyringsrunder og svigtende tillid fra ejerne.
Men det er ikke til at mærke på den seneste udgave af spillet, vurderer spilmagasinet PC Gamer.
Læs også:Gaming-abstinenser i ferien?
Her er 5 gode spil til tablet – og et, du skal holde dig fra- Til syvende og sidst føles Hitman 2 sikker, skriver anmelderen.
- Det betyder, at denne opfølger ikke byder på meget innovation, men til gengæld er fem af missionerne på niveau med nogle af de bedste i Hitmans lange historie.
På Metacritic.
com, der samler en række mediers anmeldelser, ligger de forskellige udgaver af spillet til konsoller og computer lige omkring 80 ud af 100 i bedømmelse.
/ritzau/FacebookTwitterKopier linkEmner:IO Interactive|Mord|Leg og spil




https://www.dr.dk/sporten/fodbold/superliga/video-droemmemaal-stopper-broendbys-krise-agf-uden-sejr-i-seks-kampe

SuperligaVIDEO Drømmemål stopper Brøndbys krise: AGF uden sejr i seks kampe Brøndby vinder for første gang siden begyndelsen af august på hjemmebane i Superligaen, da klubben fredag slår AGF 2-0.
09.
nov.
2018 kl.
21.
07 | opdateret 09.
nov.
2018 kl.
22.
27Bemærk: artiklen er mere end 30 dage gammelLæs opBrøndby hentede fredag den første sejr på hjemmebane i Superligaen siden begyndelsen af august, da holdet besejrede AGF med 2-0.
Sejren til Brøndby blev grundlagt af en fremragende scoring af den tyske midtbanespiller Dominik Kaiser, inden topscorer Kamil Wilczek scorede til 2-0.
Læs også:AaB i toppen af Europa: To ud af tre har spillet ungdomsfodbold i klubbenHjemmeholdet var før kampen gået fra banen uden sejr i de seneste seks kampe på Brøndby Stadion, men holdet fik brudt forbandelsen mod de formsvage gæster.
AGF har med fredagens resultat ikke vundet de seneste seks kampe i landets bedste række.
Læs også:Fredagskamp for 20 år siden: Så galt gik det på VestegnenFørste halvleg var intens, men den var ikke specielt velspillet, og det var tydeligt at se, at der stod meget på spil for begge hold.
Hjemmeholdet havde bolden mest, men det var sparsomt, hvad det blev til af chancer i første halvleg.
Stor mulighedDer var mange frispark og derfor flere spilstop, og det brød rytmen i de første 45 minutter, som sluttede uden scoringer.
Et kvarter inde i anden halvleg kom Brøndbys Hany Mukhtar til kampens første store mulighed, men tyskerens flade forsøg blev reddet af AGF-målmand Oscar Whalley.
Læs også:Fundet for let af Hareide: Skov vil vinde U21-EMMens Mukhtar misbrugte, trådte en anden tysker i karakter kort efter.
Dominik Kaiser spillede bande med Mukhtar, hamrede til læderet flere meter fra feltet og kunne se bolden gå hårdt i nettet ude ved den ene stolpe.
Godt fem minutter før tid blev kampen afgjort, da Brøndby slog kontra, hvor AGF's Oscar Whalley nedlagde Mikael Uhre i feltet.
Læs også:Vejle-assistent om Sormani-ballade: 'Tv-billederne er klippet godt'Det betød, at AGF blev reduceret med en spiller, da Whalley blev udvist med sit andet gule kort i kampen.
Superliga-topscorer Kamil Wilczek sendte straffesparket i nettet til 2-0 og lukkede dermed kampen med sit 11.
sæsonmål.
/ritzau/FacebookTwitterKopier linkEmner:AGF|Dominik Kaiser (fodboldspiller)|Hany Mukhtar (fodboldspiller)|Brøndby|Fodbold




https://www.dr.dk/nyheder/udland/hundredtusindvis-af-internt-fordrevne-vender-hjem-i-irak

UdlandHundredtusindvis af internt fordrevne vender hjem i IrakTil og med oktober har mindst 750.
000 flygtninge kunnet rejse hjem.
Knap to millioner er stadig på flugt.
Internt fordrevne vender i stigende grad tilbage i Mosul og resten af Irak.
Af Andreas Lindqvist09.
nov.
2018 kl.
20.
51Bemærk: artiklen er mere end 30 dage gammelLæs opDe seneste mange år har der ikke været mange glædelige beretninger, som er sluppet ud af Irak.
Men nye tal fra FN's Kontor for Koordinering af Humanitære Anliggender (OCHA) antyder, at optimismen er stigende.
Læs også:Politisk kludetæppe venter forude i Irak: USA's fjende tættere på magtenFlere og flere tør i hvert fald rejse hjem efter at være flygtet under krigen med terrorgruppen Islamisk Stat, som startede i januar 2014, da Fallujah nær Bagdad faldt.
FN-tallene viser, at over 750.
000 såkaldt internt fordrevne er vendt hjem i årets første 10 måneder.
Samlet 4,1 million mennesker er i alt vendt tilbage, en udvikling der for alvor tog fart i slutningen af 2016.
Hårdt ramt by i helingEt af de steder, hvor indbyggerne vender tilbage, er Mosul i den nordlige del af landet.
Den var den største by, som blev underlagt Islamisk Stats rædselsregime, der varede fra 2014 til 2017.
Her blev indbyggere, som blev fundet skyldige i selv banale forbrydelser, rutinemæssigt henrettet på byen pladser.
Senere blev de dobbelt ramt, da irakiske styrker i otte måneder sønderbombede byen under tilbageerobringen.
Tusinder blev dræbt og hundredtusinder flygtede.
Læs også:Puk Damsgård: Irakisk valg er en chance for at samle nationenMen nu er optimismen på vej tilbage, siger organisationen Mission Østs generalsekretær Kim Hartzner.
Han besøgte sidst byen for halvandet år siden, imens tilbageerobringen var i gang.
I sidste uge var han tilbage og så med egne øjne, hvordan bombenedslag og frygt er erstattet af en større tro på fremtiden.
Genopbygningen er så småt i gang, imens dagliglivet er på vej tilbage.
- Man kunne se en helt masse unge, særligt unge piger, som var på vej på universitetet.
Selv om også universitetet delvist er blevet bombet, var der rigtig mange ved busstoppestederne, som skulle afsted, siger han.
Tegningerne har ændret sigUden for byen er der dog stadig lejre med hundredtusinder af mennesker, som ikke kan flytte tilbage, fordi der fortsat er en kæmpe genopbygningsindsats forude.
Og så er der dem, som godt nok har tag over hovedet, blandt andet med hjælp fra Mission Øst, men som derudover mangler næsten alt andet.
Byens økonomi er helt i knæ.
- Jeg mødte desperationen hos dem, der følte de ikke havde fremtidsudsigter, fordi de simpelthen ikke kan tjene penge nok, ikke får nok penge fra staten, deres lokale marked er brændt ned.
Folk er meget fattige, siger Kim Hartzner.
Læs også:Kampen om Mosul | DRTV- På den anden side var jeg meget begejstret over at se børnene på et center, som vi driver med en partner i byen.
Da vi startede centeret, tegnede de maskingeværer, granater og terrorister.
I dag er det flag, blomster, sole og børn og alt muligt godt og positivt, siger han.
Anslået små ni millioner mennesker i Irak har brug for humanitær bistand, imens over syv millioner mennesker mangler adgang til sundhedsydelser.
1,9 millioner internt fordrevne er endnu ikke vendt hjem ifølge FN.
FacebookTwitterKopier linkEmner:Islamisk Stat|Forenede Nationer|Irak|Flygtninge og asylansøgere|Terrorisme




https://www.dr.dk/nyheder/penge/kom-med-ind-i-kontrolrummet-en-ansoegning-om-udbytterefusion-koster-80-timers-arbejde

Afsløring af skatteskandaleSe temaPengeKom med ind i kontrolrummet: Én ansøgning om udbytterefusion koster 80 timers arbejdeKontrollen med refusioner for udbytteskat er strammet gevaldigt op.
Af Oliver Batchelor og Martin Kiil09.
nov.
2018 kl.
20.
21Bemærk: artiklen er mere end 30 dage gammelLæs opDa den formodede svindel for 12,7 milliarder kroner mod statskassen blev opdaget i 2015, var blot fem medarbejdere ansat til at kontrollere ansøgninger om refusion af udbytteskat.
I dag er det daværende Skat blevet til syv nye styrelser – og kontrollen med udbytteskat varetages nu af 50 mænd og kvinder fordelt i kontorer i Aarhus og København.
- Der er ingen tvivl om, at der stadig er folk derude, der forsøger at lave kreative konstruktioner.
Det forsøger vi selvfølgelig at være opmærksomme på, fortæller selskabsskattedirektør Kenneth Joensen.
Læs også:Hovedmistænkt i sag om udbytteskat: Skats advokater rådgav migSkattestyrelsen har inviteret DR Nyheder til Aarhus for at vise, hvordan kontrollen med udbytteskat er langt grundigere i dag end tidligere.
I årene op til 2015 var det i praksis én eneste medarbejder, den nu bestikkelsesdømte 'Sven', der udbetalte i alt 12,7 milliarder kroner til personer i udlandet, der ifølge Skattestyrelsen ikke havde ret til pengene.
Kenneth Joensen er fagdirektør i 'Selskaber' under Skattestyrelsen.
(© DR Nyheder)Læs også:Strafrabat i dansk ankesag om svindel med udbytteskatDengang skulle kontrollen gå så stærkt, at 'Sven' over en periode på kun syv måneder blåstemplede 2.
500 ansøgninger som formodes at være forfalskede – svarende til 18 sager per dag.
Fuldmægtig: 80 timer per sagI dag kan en enkelt sag tage flere uger at behandle, fortæller fuldmægtig Theis Friland Larsen.
Hans arbejde består i at undersøge, om ansøgerne har dokumentation for deres krav.
Læs også:Regeringen vil afsætte 435 millioner kroner ekstra til kontrol med udbytteskat- I de typer sager, jeg sidder med, der er vi oppe på en effektiv behandlingstid på omkring 80 timer per sag, siger han.
- Jeg har nogle gode sagsbunker at gå i gang med, siger fuldmægtig Theis Friland Larsen.
(© DR Nyheder)Theis Friland Larsen viser et eksempel på en mindre sag frem på sin computerskærm.
Her har ansøgeren - formentlig kommer fra et land, der har en såkaldt dobbeltbeskatningsaftale med Danmark - søgt om at få udbetalt 2.
557 kroner.
Det er et beløb, som ansøgeren i henhold til aftalen kan få udbetalt, hvis det viser sig, at vedkommende ejer de påståede aktier i en dansk virksomhed, og at der faktisk er blevet betalt udbytte af virksomhedens overskud til aktionærerne.
Læs også:Forstå begreberne: Udbytteskat for begyndere- For det første skal vi være sikre på, at der rent faktisk er indeholdt udbytteskat.
Og for det andet skal vi være sikre på, at aktionæren har modtaget udbytte, siger Theis Friland Larsen.
Skattestyrelsen opruster endnu en gangInden nytår får han 19 nye kolleger i udbytteafdelingen.
Skattestyrelsen opruster nemlig endnu engang i kampen for at stoppe svindlen og få bugt med de mange sager, der har hobet sig op.
Læs også:Enorm sagspukkel på 5,7 milliarder trækker renter hos SkattestyrelsenSiden udbytteskandalen begyndte at rulle i 2015 har mere end hver tredje aktionær, der har søgt om at få refunderet udbytteskat, nemlig fået afslag.
I kroner og ører har skattemyndighederne udbetalt omkring 1,7 milliarder kroner og afvist et beløb svarende til 2,1 milliarder kroner.
Når det nye skattevæsen er helt på plads 1.
januar 2021, vil der i Aarhus være samlet omkring 560 medarbejdere.
(© DR Nyheder)Selskabsskattedirektør Kenneth Joensen vil ikke udstikke garantier for, at der ikke længere kan ske fejl i udbetalingen af udbytteskat.
Læs også:Oppositionen: Udbytteskandalen kan være endnu større end 12,7 mia.
kronerMen oprustningen af kontrolenheden i Aarhus og København er med til at mindske risikoen for, at det sker.
- Det koster nogle ressourcer.
Det er prisen, når vi vil være sikre på, at man har til de penge, man søger om at få udbetalt, fortæller selskabsskattedirektør Kenneth Joensen.
Indslaget blev bragt i TV-Avisen torsdag 8.
november klokken 21.
30.
FacebookTwitterKopier linkEmner:Kenneth Joensen (erhvervsleder)|Skattestyrelsen|Skatter og afgifter|København|Aarhus




