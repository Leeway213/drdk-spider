https://www.dr.dk/nyheder/politik/loekke-om-kommende-folketingsvalg-det-bliver-i-2019

Folketingets åbningSe temaPolitikLøkke om kommende folketingsvalg: Det bliver i 2019Det afslørede statsministeren i 'Mød statsministeren' her til aften.
Af Kasper Madsbøll Christensen og Video: Kasper Sallander02.
okt.
2018 kl.
23.
24Bemærk: artiklen er mere end 30 dage gammelLæs opUdfasning af benzindrevne biler, flere pædagoger i institutionerne og det kommende folketingsvalg var blandt temaerne, da statsminister Lars Løkke Rasmussen (V), gæstede 'Mød statsministeren' på DR1 her til aften.
Se programmetMød statsministerenSendt på DR1 2.
oktober 21:55-22:20.
Se udsendelsen her.
Det gjorde han oven på Folketingets åbning, der fandt sted tidligere i dag - traditionen tro på første tirsdag i oktober.
Læs også:Løkke i åbningstale: Om 17 år må ingen nye biler udlede CO2Først ville programmets vært, Kåre Quist, dog have svar på, hvornår han udskriver valg til Folketinget.
Quist rakte to kalendere frem mod statsministeren - en for 2018 og en for 2019.
Lars Løkke Rasmussen pegede resolut på sidstnævnte og svarede:- Det bliver i '19.
Skal være afholdt senest i juniTil slut i udsendelsen vendte Quist tilbage til lovningen på, at folketingsvalget kommer i 2019.
- Marts er rigtig fin for mig, sagde værten.
- Som jeg kan se, har du en fuldstændig tom kalender, lød det med et smil på læben fra Løkke.
Herefter enedes statsministeren og Kåre Quist - helt for sjov, selvfølgelig - om mandag 17.
juni som datoen for det kommende folketingsvalg.
- Det er i hvert fald det seneste, det kan blive, sluttede statsministeren.
Det er Lars Løkke Rasmussen selv, der bestemmer hvornår det kommende folketingsvalg skal afholdes.
Det skal dog være afholdt senest 17.
juni 2019.
Du kan følge folketingsvalget 2019 her.
FacebookTwitterKopier linkEmner:Lars Løkke Rasmussen (politiker)|Venstre|Folketinget|Valg og folkeafstemninger|DR1




https://www.dr.dk/sporten/fodbold/championsleague/schone-dolberg-og-ajax-deler-med-bayern-i-underholdende-remis

Champions LeagueSchöne, Dolberg og Ajax deler med Bayern i underholdende remisDet tyske storhold spillede 1-1 med danskerklubben Ajax, da de to hold tirsdag mødtes i Champions League.
Danske Lasse Schöne (tv.
) var meget tæt på at sikre Ajax sejren med et knivskarpt frispark, men han måtte se det reddet.
02.
okt.
2018 kl.
23.
13 | opdateret 02.
okt.
2018 kl.
23.
17Bemærk: artiklen er mere end 30 dage gammelLæs opBåde Bayern München og danskerklubben Ajax Amsterdam havde mulighed for at tage den anden sejr i lige så mange forsøg i Champions League, da to hold tirsdag mødte hinanden på Allianz Arena i det sydtyske.
Ingen af de to hold lykkedes dog med den mission, da det blev til 1-1 efter en underholdende kamp, der bød på masser chancer til begge hold i kampens slutning.
De tyske mestre startede kampen fyr og flamme.
Allerede efter fire minutter stod der 1-0, efter at en umarkeret Mats Hummels satte hovedet på et indlæg fra Arjen Robben og bragte Bayern foran.
Læs også:Sæsondebut til Dolberg i sikker Ajax-sejr i Champions LeagueAjax, der havde Lasse Schöne i startopstillingen og Kasper Dolberg og Rasmus Nissen på bænken fra start, fik efter scoringen langsomt spillet sig ind i kampen.
Efter 22 minutter lykkedes det hollænderne at udligne, da den blot 20 år gamle Noussair Mazraoui efter flot et-to-spil med Dusan Tadic udplacerede Manuel Neuer og gjorde det til 1-1.
Scoringen gav Ajax blod på tanden, samtidig med at Bayern München virkede idéfattige.
Det var således tæt på at blive 2-1 til udeholdet, da Manuel Neuer kort før pausen måtte diske op med en flot redning for at holde et langskud fra Hakim Ziyech ude af målet.
Læs også:Grædefærdig Ronaldo ser rødt i Juventus-sejrMed små ti minutter tilbage af kampen kom Kasper Dolberg på banen.
Det var dog en anden dansker, der i kampens ekstratid var tæt på at sparke sejren i hus for Ajax.
Her sendte Lasse Schöne et missil af et frispark afsted, som Neuer i Bayern-målet lige nøjagtig fik fingerspidserne på og skubbet op på overliggeren.
Mere blev det ikke til i kampen, og de to hold deler derfor førstepladsen i gruppe E med fire point efter to kampe.
/ritzau/FacebookTwitterKopier link




https://www.dr.dk/nyheder/udland/mike-pompeo-flyver-pa-besog-hos-kim-jong-un

UdlandMike Pompeo flyver på besøg hos Kim Jong-unDen amerikanske udenrigsminister besøger i weekenden Nordkoreas leder.
De skal tale atomnedrustning.
Nordkoreas leder, Kim Jong-un, får på søndag besøg fra USA.
Det er udenrigsminister Mike Pompeo, der kommer til Pyongyang.
02.
okt.
2018 kl.
23.
10Bemærk: artiklen er mere end 30 dage gammelLæs opUSA's udenrigsminister, Mike Pompeo, rejser lørdag til Asien, hvor han blandt andre besøger Nordkoreas diktator, Kim Jong-un, i den nordkoreanske hovedstad, Pyongyang.
Mødet finder sted søndag, oplyser det amerikanske udenrigsministerium.
Ifølge oplysningerne er formålet med besøget at fortsætte bestræbelserne på at nedruste på atomområdet.
Heather Nauert, talsmand for udenrigsministeriet i Washington D.
C.
, siger, at Pompeo også skal på besøg i Sydkorea, Japan og Kina under sin rejse i Asien.
På talefodUSA og Nordkorea er kommet på bedre fod med hinanden, efter at USA's præsident, Donald Trump, og Kim Jong-un mødtes med hinanden i Singapore i juni.
De aftalte at fortsætte drøftelserne og forsøge at bilægge konflikten på den koreanske halvø.
Ifølge USA, Sydkorea og den øvrige verden betyder det blandt andet, at Nordkorea skal opgive sine atomvåben.
Læs også:Kim Jong-un inviterer Donald Trump til NordkoreaDet er dog ikke gået helt glat hele tiden.
I august skulle Pompeo også have været til Pyongyang, men det besøg aflyste Trump pludselig med den begrundelse, at "vi ikke gør tilstrækkeligt med fremskridt i atomafviklingen".
I sidste uge lød der dog mere imødekommende toner fra Trump, da han talte på FN's Generalforsamling.
- Jeg vil takke Kim for hans mod og de skridt, han har taget.
Men der er stadig meget at gøre.
Sanktionerne vil forblive på plads, til nedrustningen er gennemført, sagde Trump.
/ritzau/AFPFacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Forenede Nationer|Militærudstyr




https://www.dr.dk/nyheder/indland/ambassade-kender-intet-til-trusler-mod-iranere-i-danmark

Landsdækkende politiaktionSe temaIndlandAmbassade kender intet til trusler mod iranere i DanmarkPolitiaktion med tråde til herboende iranere viser, at truslerne er alvorlige, siger ekspert.
Et angreb på en militærparade i den iranske by Ahvaz har forbindelser til herboende iranere, mener det iranske styre.
Trusler mod disse herboende iranere var angiveligt årsag til fredagens politiaktion på Sjælland.
Af Maja Lærke Maach02.
okt.
2018 kl.
22.
41Bemærk: artiklen er mere end 30 dage gammelLæs opDe fleste kan sikkert huske den usædvanligt store politiaktion i fredags, som lukkede broer og veje på Sjælland og Fyn.
Aktionen blev ifølge DR Nyheders oplysninger sat i værk, fordi PET frygtede for sikkerheden hos en gruppe politisk aktive herboende eksil-iranere.
Gruppen af iranere med bopæl i Danmark blev offentligt kendt i forrige weekend efter et terrorangreb 22.
september mod en militærparade i den iranske by Ahvaz.
Det er første gang, jeg hører, at disse personer, som annoncerede terrorangrebet før alle andre og tog ansvar for det, er i fare.
I fare for hvad?
talsperson fra Irans ambassade i Danmark.
Hvem er oppositionsgruppen?
Gruppen Arab Struggle Movement for the Liberation of Ahwaz (ASMLA) kæmper for, at det sydvestlige Iran løsriver sig og bliver sin egen nation.
De iranske myndigheder mener, at gruppen stod bag et angreb 22.
september på en militærparade, der kostede mindst 25 livet.
Efterfølgende blev den danske, hollandske og britiske ambassadør i landet indkaldt til et hastemøde i Teheran.
Det skyldes, at de tre lande - ifølge de iranske myndigheder - alle har medlemmer fra ASMLA-gruppen boende i deres land.
Efter angrebet stod gruppens danske talsmand frem i et interview med DR Nyheder, hvor han fortalte, at gruppen sympatiserede med angrebet, men at de hverken havde kendskab til eller havde deltaget i planlægningen af angrebet.
Ifølge DR Nyheders oplysninger var det konkrete trusler mod gruppen, som var årsag til den store politiaktion den 29.
september.
Men at der skulle være en konkret trussel mod eksil-iranere i Danmark, kender den iranske ambassade på Østerbro intet til, skriver en talsperson fra ambassaden i en mail til DR Nyheder.
Ambassaden, som repræsenterer det iranske styre, fastholder derimod, at den omtalte gruppe af herboende iranere, har forbindelser til terrorangrebet i Iran den 22.
september.
- Det er første gang, jeg hører, at disse personer, som annoncerede terrorangrebet før alle andre og tog ansvar for det, er i fare.
I fare for hvad?
, lyder det i ambassadens svar til DR Nyheder.
Afviste at stå bag terrorEn talsperson for den specifikke oppositionsgruppe af eksil-iranere i Danmark afviste allerede dagen efter angrebet i Iran, at man havde noget med det at gøre.
- Vi er kun den politiske del af bevægelsen Ahwaz National Resistance (ANR) og står for mediehåndtering.
Vi ved ikke noget om detaljerne, og vi har ikke haft noget at gøre med planlægningen.
Vi formidler bare, hvad der er sket, hvordan og hvorfor, sagde Yaqoub Al Tostari, der af sikkerhedsmæssige årsager bruger dette som dæknavn.
Læs også:Talsperson afviser at stå bag angreb i Iran: 'Vi er kun aktive politisk'Han er talsmand for gruppen Arab Struggle Movement for the Liberation of Ahwaz (ASMLA), der holder til i Danmark og blandt andet kæmper for, at det sydvestlige Iran omkring byen Ahvaz, hvor angrebet fandt sted, løsriver sig og bliver sin egen nation.
Lige nu foregår der jo en konflikt mellem Iran og Danmark.
Og Danmark vil ikke løbe nogle risici, når der er et trusselsbillede mod disse folk, som Iran har udpeget til at stå bag det terrorangreb i Iran.
Og Iran har sagt, at man vil komme efter demterrorforsker Magnus RanstorpDR Nyheder har forgæves forsøgt at få en kommentar fra Yaqoub Al Tostari til de nye oplysninger om fredagens politiaktion.
Læs også:Tidligere efterretningschef: Pinligt for PET at tie om lukning af SjællandDen iranske ambassade siger ydermere til DR Nyheder, at oplysningerne om, at de herboende oppositionsgrupper skulle være i fare, i ambassadens optik er et forsøg på at vende fokus væk fra terrorangrebet i Iran.
- Er dette nye scenarium kogt op for at vende historien om og gøre gerningsmændene eller de, der havde viden om terrorangrebet, til ofre?
, skriver den iranske ambassade til DR Nyheder.
5 ting vi ved om eksil-iranerne•De har iransk baggrund og holder til i Ringsted•De er en del af en gruppe, som modarbejder det iranske præstestyre.
•Iran har for nylig beskyldt gruppen for at have forbindelser til et terrorangreb mod regeringsstyrker i Iran 22.
september.
•Gruppen har kaldt angrebet for ’et legitimt mål’, men den danske afdeling har afvist at have noget med angrebet at gøre.
•Det er uvist, hvem der skulle have truet gruppen af iranere i Danmark.
Terrorforsker: Truslen er alvorligIfølge terrorforsker Magnus Ranstorp fra den svenske forsvarshøjskole viser størrelsen på fredagens politiaktion dog, at truslen mod den omtalte gruppe herboende eksil-iranere er meget høj og meget alvorlig.
Han vurderer, at sagen lige nu foregår på højeste diplomatiske niveau, eftersom den iranske efterretningstjeneste er interesseret i at få fat i de bestemte iranere, som bor i Danmark, og som står i opposition til det iranske styre.
Læs også:Ekspert om dansk terror-kobling: Svært at tro vi udleverer til Iran- Trusselsbilledet mod individerne er meget konkret.
Det handler om efterretningstjenesten i Iran, og det er noget, man må tage meget alvorligt, lyder vurderingen fra den svenske ekspert i terrorbekæmpelse.
- Lige nu foregår der jo en konflikt mellem Iran og Danmark.
Og Danmark vil ikke løbe nogen risiko, når der er et trusselsbillede mod disse folk, som Iran har udpeget til at stå bag terrorangrebet i Iran.
Og Iran har sagt, at man vil komme efter dem.
Forstå sagen•For at forstå denne sag, skal vi skrue tiden tilbage til den 22.
september, hvor over 20 personer mistede livet i et angreb mod en militærparade i den sydvestlige by Ahvaz i Iran.
•Det iranske styre anklagede efterfølgende Danmark for at huse iranske oppositionsgrupper, der stod bag angrebet.
•Udenrigsminister Anders Samuelsen (LA) sagde efter angrebet, at Danmark fordømmer det, og at en eventuel dansk forbindelse vil få konsekvenser.
•I fredags lukkede store dele af trafikken mellem landsdelene ned, da broer, veje og færgeafgange blev lukket, mens en omfattende politiaktion var i gang.
En sort volvo på svenske plader blev efterlyst, da den havde befundet sig på et mistænkeligt sted.
•Politiet frygtede et angreb på 'specifikke personer'.
•Den sorte volvo blev senere fundet, og det viste sig, at bilen ikke havde forbindelse til truslen mod personerne.
•DR Nyheder fortæller i dag, at politiaktionen i fredags skyldtes PET's frygt for et angreb på herboende eksil-iranere.
Den oplysning vil hverken Københavns Politi eller PET kommentere.
•Irans ambassade, som repræsentere det iranske styre, kender intet til trusler mod de herboende eksil-iranere.
•Ambassaden mener fortsat, at personerne har forbindelser til angrebet i Iran den 22.
september.
•DR Nyheder har uden held forsøgt at få en kommentar fra talspersonen for de herboende eksil-iranere til sagens seneste udvikling.
•Hverken Udenrigsministeriet eller Justitsministeriet har her til aften ønsket at kommentere sagen.
FacebookTwitterKopier linkEmner:Iran|Magnus Ranstorp (terrorforsker)|Terrorisme|Kriminalitet|Politiets Efterretningstjeneste




https://www.dr.dk/sporten/oevrig/tredje-nederlag-i-traek-bordtennislandsholdet-taber-til-sverige-i-em-kval

Øvrig sportTredje nederlag i træk: Bordtennislandsholdet taber til Sverige i EM-kval Det dansk bordtennislandshold tabte 3-0 på hjemmebane til Sverige i EM-kvalifikationen.
Jonathan Groth tabte tirsdag sin kamp til Mattias Flack med 1-3.
Af Kasper Heide Lund02.
okt.
2018 kl.
22.
30Bemærk: artiklen er mere end 30 dage gammelLæs opDanmark spillede tirsdag den tredje kamp i kvalifikationen til EM i bordtennis, da man i Odense mødte Sverige.
Her blev det desværre til det tredje nederlag i trak i kvalifikationen, efter svenskerne vandt med 3-0.
Sverige gik ind til opgøret som favoritter, efter de også havde vundet deres første møde tilbage i februar med 3-1.
Danmark tabte også til gruppens tredje hold, Spanien, i maj.
Her blev det til en 3-2-nederlag.
Læs også:Jonathan Groth er færdig før finalerne ved EM i bordtennisDanmarks bedste bordtennisspiller Jonathan Groth var første mand i aktion tirsdag aften, da han stod over Mattias Flack.
Groth tabte sit opgør mod verdens nummer 19 med cifrene 11-7, 10-12, 8-11 og 7-11.
Derudover led unge Anders Lind også et nederlag på 1-3 til Kristian Karlson, ligesom Kasper Rasmussen tabte med samme cifre til Jon Persson.
- Vi er selvfølgelige rigtig skuffede over kampen.
Vi gik efter sejren, og jeg synes hele holdet gjorde hvad vi kunne, men svenskerne var lige lidt skarpere, siger Jonathan Groth.
Med nederlaget til Sverige ligger Danmark sidst i deres gruppe i A-puljen med tre tabte kvalifikationskampe ud af lige så mange mulige.
Alligevel opgiver Jonathan Groth ikke muligheden for at sikre sig en plads ved EM i den franske by Nantes i 2019.
Læs også:Maze fik comeback på landsholdet i dansk nederlag- Vi bliver nok nummer tre i gruppen, men så skal enten møde en anden treer eller en vinder fra en b-gruppe.
Så vi er stadig med i gamet, og vi møder nok et hold, som ikke er lige så stærkt som Sverige, og så gælder det om at tage chancen.
- Så vi er fortrøstningsfulde.
Der er masser af positivt at tage med fra denne kamp, siger Jonathan Groth.
Danmark spiller sit næste opgør i EM-kvalifikationen den 4.
december, hvor man møder Spanien på udebane.
FacebookTwitterKopier linkEmner:Sverige|Spanien|Frankrig|Odense




https://www.dr.dk/nyheder/udland/sverige-gar-i-gang-med-taelle-sine-ulve

UdlandSverige går i gang med at tælle sine ulveFrem til februar skal de svenske ulve tælles.
Der bliver færre af dem, og det kan skyldes illegal jagt.
Der menes at være omkring 300 vilde ulve i Sverige.
 © Ritzau Scanpix)02.
okt.
2018 kl.
22.
23Bemærk: artiklen er mere end 30 dage gammelLæs opDe svenske naturmyndigheder er gået i gang med at tælle, hvor mange ulve der er i Sverige.
Arbejdet slutter med udgangen af februar.
Naturstyrelsen siger, at det ser ud til, at ulvestammen bliver mindre og mindre.
Antallet er omkring 305 i øjeblikket, og det er så få, at der ikke gives licens til at skyde ulve.
Fra centralt hold, det er regeringen i den svenske hovedstad, Stockholm, er det besluttet, at ulvestammen minimum skal være på omkring 300.
Læs også:Ulvene er tilbage i Danmark: Er de farlige?
Det er ikke klart, hvorfor der bliver færre ulve.
- På en eller anden måde forsvinder der ulve.
Det kan være sygdomme, trafikulykker eller illegal jagt.
Vi har ingen sikre beviser på, hvad det kan være, men der er desværre indikationer på, at der forekommer illegal jagt, siger Jens Andersson.
Svensk ulve-appSvenskere, der bor i områder med ulve, opfordres til at hjælpe med at få talt rovdyrene.
Der er lavet en særlig app, hvor man kan indrapportere, hvis man har set ulve.
Så tager vildtmyndighederne ud for at se, om observationen kan bekræftes.
Optællingen foregår ved, at der skal findes ulvepar med et revir.
Der skal findes flokke med hvalpe.
Læs også:Internationale forskere om ulvedebat i Danmark: I er ikke anderledes end resten af EuropaDer indsamles dna, og myndighederne stykker så det hele sammen, når februar er slut, og så kommer der en vurdering af, hvor mange ulve der er i Sverige.
Noget af det, der er særligt værdifuldt for bestanden, er, hvis myndighederne kan konstatere, at der er strejfere, som kommer til Sverige med nyt blod fra Finland eller måske Rusland.
/ritzau/TTFacebookTwitterKopier linkEmner:Sverige|Dyr|Stockholm|Naturstyrelsen|Kriminalitet




https://www.dr.dk/nyheder/indland/fodgaenger-ramt-af-motorcykel-og-slynget-15-meter-vaek

IndlandFodgænger ramt af motorcykel og slynget 15 meter vækEn 23-årig mand trak sin cykel over vejen, da han blev ramt af motorcykel, som væltede og kurrede ind i bil.
En 23-årig mand er fløjet med helikopter til Rigshospitalet.
02.
okt.
2018 kl.
22.
21Bemærk: artiklen er mere end 30 dage gammelLæs opEn 23-årig mand er i livsfare, efter at han tirsdag aften blev ramt af en motorcykel på Køgevej syd for Roskilde.
Ulykken skete ved Tjærebyvej, hvor manden trak sin cykel over Køgevej.
- Her bliver han ramt af en motorcykel.
Ved påkørslen bliver han slynget 15-16 meter hen ad Køgevej, og hans cykel lander 30 meter væk, siger vagtchef Henrik Jørgensen fra Midt- og Vestsjællands Politi.
Kritisk tilstandFodgængeren er fløjet til Rigshospitalet i helikopter, og hans tilstand er kritisk.
Ved påkørslen væltede motorcyklen.
- Den kurrer hen ad vejen og rammer en bil, fortæller Henrik Jørgensen.
Motorcyklisten slap med mindre kvæstelser, og ingen i bilen kom noget til.
Som altid ved alvorlige ulykker er en bilinspektør tilkaldt for om muligt at fastslå, hvorfor ulykken skete.
/ritzau/FacebookTwitterKopier linkEmner:Midt- og Vestsjællands Politi|Ulykker|Sjælland|Rigshospitalet|Politi




https://www.dr.dk/sporten/haandbold/herreligaen/aalborg-haandbold-stryger-til-tops-efter-sejr-over-bundprop

HerreligaenAalborg Håndbold stryger til tops efter sejr over bundpropMors-Thy drillede Aalborg før pausen, men det endte med en storsejr til aalborgenserne, der topper ligaen.
Henrik Møllgaard og Aalborg Håndbold fik en ni-måls sejr over Mors-Thy.
02.
okt.
2018 kl.
21.
29Bemærk: artiklen er mere end 30 dage gammelLæs opHåndboldherrerne fra Aalborg spillede sig tirsdag op på førstepladsen i landets bedste række.
Det skete med en hjemmesejr på 31-22 over bundproppen Mors-Thy.
Gæsterne havde i første halvleg held og dygtighed til at drille favoritterne, og med en føring på 13-11 var det efter 20 minutter tæt på at tippe Mors-Thy-spillernes vej.
Især Søren Pedersen i gæsternes mål fik fanget mange af Aalborgs skudforsøg og skabt frustration hos værterne, inden kampen tog en gevaldig drejning.
Læs også:GOG kører Aalborg Håndbold over i topopgørEn timeout af Aalborg-træner Stefan Madsen fik vendt tingene, og så kunne Sebastian Barthold ti minutter senere på et straffekast sende Aalborg til pause med en føring 17-15.
Det var som om, at Aalborg-slutspurten frem mod pausen satte sig på selvtilliden hos Mors-Thy-spillerne, der hurtigt blev kørt over i anden halvleg.
Her øgede hjemmeholdet hurtigt føringen, så der til sidst ikke var nogen tvivl om udfaldet.
Aalborg topper Herre Håndbold Ligaen med 12 point for syv kampe.
I bunden har Mors-Thy endnu ikke skrabet et eneste point sammen.
/ritzau/FacebookTwitterKopier link




https://www.dr.dk/nyheder/indland/familiefar-skjulte-vabenlager-i-fodboldklub

IndlandFamiliefar skjulte våbenlager i fodboldklubTre mænd er idømte langvarige straffe for våbenlager, der skulle bruges i bandekonflikt.
To af dem anker.
I to våbenlagre i Ballerup ved København og i Fensmark ved Næstved fandt politiet i alt 12 skydevåben og 3000 patroner.
02.
okt.
2018 kl.
21.
16Bemærk: artiklen er mere end 30 dage gammelLæs opI starten af december sidste år blev en 36-årig familiefar på Næstved-egnen kontaktet af sin fætter, der spurgte, om han måtte lægge nogle sorte plastiksække og køletasker op på hans loft.
Den 36-årige svarede ja, og det har tirsdag ved Retten i Glostrup kostet ham fire års fængsel.
Pakkerne fra den 31-årige fætter, der er medlem af rockerklubben Satudarah, indeholdt nemlig syv pistoler, en revolver, et oversavet jagtgevær, en røgbombe og 3000 stykker ammunition.
To dage senere fandt politiet i et kælderrum i Ballerup tre rifler, et haglgevær, en pistol og en mindre mængde ammunition.
Flyttede våben til fodboldklubI starten af 2018 fik den 36-årige nys om flere ransagninger og kom til at tænke på pakkerne på loftet.
Han besluttede at flytte dem fra sit eget loft og hen på loftet i sin fodboldklub.
Den 22.
februar blev han anholdt efter et tip.
Han viste politiet hen til våbnene i fodboldklubben i Fensmark ved Næstved.
Allerede 25.
september kendte Retten i Glostrup en 24-årig mand, der tidligere havde relationer til Satudarah, familiefaren og hans fætter skyldig i våbenbesiddelsen i Fensmark.
Ifølge Retten i Glostrup var den 24-årige og den 31-årige i besiddelse af våbnene som led i konflikten mellem Bandidos og Satudarah.
De blev derfor dømt efter den såkaldte bandeparagraf, der betyder, at straffen kan stige med op til det dobbelte af det normale.
Det kostede tirsdag aften den 24-årige, som også blev dømt for våbenlageret i Ballerup, og den 31-årige hver 12 års fængsel.
De ankede begge deres domme til Østre Landsret.
Den 31-årige fik desuden forbud mod at opholde sig i Satudarahs klublokaler i 10 år efter endt afsoning.
'Vildfarne kugler'Den 36-årige, der gjorde sin fætter en tjeneste, har ingen tilknytning til Satudarah eller andre bander, slog retten fast.
Han blev derfor "kun" idømt fire års fængsel og modtog sin dom.
- Det er med stor tilfredshed, at retten langt hen af vejen har fuldt anklagemyndigheden i forhold til skyld, men særligt sanktion, og udmålt særdeles strenge straffe i den her sag, siger anklager Jannik Rasmussen.
- Uskyldige mennesker bliver igen i denne tid ramt af vildfarne kugler - netop kugler som dem de tiltalte opbevarede i denne sag, tilføjer han.
/ritzau/FacebookTwitterKopier linkEmner:Saturdarah MC|Retten i Glostrup|Organiseret kriminalitet|Ballerup|Fensmark




https://www.dr.dk/sporten/fodbold/landsholdet/glaede-i-spillerforeningen-over-ny-mand-i-dbu-peter-moeller-kan-flytte

LandsholdetGlæde i Spillerforeningen over ny mand i DBU: ’Peter Møller kan flytte mange ting den rigtige vej’Spillerforeningens direktør Mads Øland ser frem til samarbejdet med DBU’s nye fodbolddirektør, Peter Møller.
Mads Øland har været direktør i Spillerforeningen siden 1997.
Af Kasper Heide Lund02.
okt.
2018 kl.
21.
16Bemærk: artiklen er mere end 30 dage gammelLæs opDen tidligere landsholdsspiller og tv-vært Peter Møller blev tirsdag præsenteret som fodbolddirektør i Dansk Boldspil-Union (DBU).
Det er en ansættelse, som man er godt tilfreds med i Spillerforeningen.
- Jeg synes, det er rigtig godt.
Det er én, vi kender rigtig godt i spillerforeningen, fordi han har været formand og været med til at forhandle en landsholdsaftale.
Det er en tidligere spiller, der kender spillet indefra – både på og uden for banen.
Så vi glæder os meget over det, siger direktør Mads Øland.
Læs også:DBU ansætter Peter Møller som fodbolddirektørI sin nye rolle som fodbolddirektør skal Peter Møller stå i spidsen for udviklingen af dansk fodbold på flere parameter, her iblandt arbejde tæt sammen med netop Mads Øland og Spillerforeningen.
- Jeg synes, vi har et rigtig godt forhold og havde et godt samarbejde den gang, så det regner jeg bestemt også med, at vi får.
Nu sidder vi så i hver vores del af dansk fodbold, men jeg ser frem til samarbejdet og glæder mig meget, siger Øland, der også var direktør i Spillerforeningen, da Peter Møller var formand.
Læs også:Peter Møller: ’Konflikten har været en skandale’- De aktive spillere kender ham nok knap så godt, som jeg gør, på grund af aldersforskellen, men det tror jeg hurtigt, de kommer til.
Jeg er sikker på, at de vil være lige så begejstre, når de lærer ham at kende.
Første skridt fra DBUDansk Boldspil-Union indgik lørdag en ny seksårig landsholdsaftale med Spillerforeningen og satte dermed punktum for den konflikt, der i september kulminerede, da det såkaldte ”amatørlandshold” måtte trække i nationaldragten i en træningskamp mod Slovakiet.
I den ny aftale blev det indskrevet, at der skal gøres en særlig indsats for at forbedre forholdet mellem unionen og landsholdsspillerne.
Med ansættelsen af Peter Møller mener Mads Øland, at DBU har taget et skridt i den retning.
- Det er et godt træk af DBU.
Det engagement Peter (Møller, red.
) kan bidrage med, og den viden han har, med sin baggrund som spiller, kan flytte mange ting den rigtige vej.
Læs også:DBU-direktør: ’Peter Møller skal genskabe tilliden’- Jeg er ikke i tvivl om, at vi nok skal finde rigtig gode løsninger i de seks år landsholdsaftalen løber.
Vi har indgået en aftale på seks år, men der er mange ting, som skal udvikles og forberedes løbende, som aftalt.
Så der bliver massere at snakke om, siger Mads Øland.
46-årige Peter Møller har en fortid som professionel fodboldspiller i klubber som AaB, FC København, Brøndby PSV og spanske Oviedo, mens han også har repræsenteret landsholdet i 20 kampe.
De seneste mange år har han arbejdet som vært på DR Sporten, hvor han især blev kendt som ansigt på Fodboldmagasinet hver søndag.
FacebookTwitterKopier linkEmner:DBU|Mads Øland (idrætsleder)|Spillerforeningen|Fodbold|Brøndby




https://www.dr.dk/nyheder/indland/tidligere-efterretningschef-pinligt-pet-tie-om-lukning-af-sjaelland

Landsdækkende politiaktionSe temaIndlandTidligere efterretningschef: Pinligt for PET at tie om lukning af SjællandHans Jørgen Bonnichsen mener, at PET's håndtering af fredagens politiaktion er 'totalt misforstået'.
PET er alt for lukket og gammeldags i sin efterretningstilgang, mener PET's tidligere operative chef efter fredagens store politiaktion, der lukkede broer og veje.
(arkivfoto)Af Maja Lærke Maach02.
okt.
2018 kl.
21.
02Bemærk: artiklen er mere end 30 dage gammelLæs opÅrsagen til fredagens nedlukning af Sjælland og massive politiaktion var ifølge DR Nyheders oplysninger en konkret trussel mod en gruppe herboende iranere.
Hvis PET har været klar over, hvem truslen var rettet mod, giver det ingen mening, at efterretningstjenesten fortsat ikke har meldt noget ud om aktionen, der fik trafikken til at gå i stå i store dele af Sjælland og Fyn.
Læs også:Derfor blev Sjælland lukket ned: PET og politi frygtede angreb på iranereDet siger efterretningstjenestens tidligere operative chef Hans Jørgen Bonnichsen til DR Nyheder.
- Jeg er uforstående over for det.
Der er desværre en tendens til, at nogen i PET og måske også inderst inde i Justitsministeriet mener, at den eneste måde at udføre efterretningsarbejde på i dag er gennem en hermetisk lukket afdeling.
Det er out-dated og totalt misforstået.
Offentligheden kunne have hjulpet PETHan kalder det 'ekstra pinligt' for PET, at efterretningstjenesten stadigvæk ikke vil fortælle om fredagens aktion og kommentere DR Nyheders oplysninger, som er kommet frem her til aften.
- I det øjeblik, man melder klart og tydeligt ud, ville offentlighedens opmærksomhed også være skærpet og dermed medvirke til at skabe et yderligere stærkt bolværk omkring de pågældende personer, så det er helt utænkeligt og umuligt for nogle fjender at trænge ind, tilføjer han.
Læs også:Tidligere PET-chef om menneskejagt: 'Jeg har aldrig set noget lignende'Københavns Politi fortalte kun offentligheden, at aktionen skyldtes PET's frygt for angreb mod specifikke enkeltpersoner.
Jeg håber inderligt på, at det her medvirker til en evaluering, som måske kan bidrage til, at man får en mere fornuftig og 'up to date' tilgang til, hvordan man håndterer efterretningsarbejde i dag, i stedet for at lukke ned omkring sig selv.
Hans Jørgen BonnichsenSagen kort•Politiets Efterretningstjeneste (PET) var bekymret for sikkerheden for bestemte personer tilknyttet en politisk gruppe af eksil-iranere i Danmark, som blev offentligt kendt efter et terrorangreb mod en militærparade den iranske by Ahvaz.
•Derfor blev en historisk stor politiaktion igangsat i fredags.
Det bekræfter flere af hinanden uafhængige kilder over for DR Nyheder.
•Den formodede trussel mod eksil-iranerne, der tilhører gruppen ASMLA, skulle være politisk motiveret.
ASMLA står for Arab Struggle Movement for the Liberation of Ahwaz.
•Det har ikke været muligt for DR at få en kommentar fra Københavns Politi eller PET til de nye oplysninger om den formodede trussel mod eksiliranerne fra gruppe ASMLA.
Var det nødvendigt at lukke Sjælland ned?
Ifølge Hans Jørgen Bonnichsen indikerer formuleringen med specifikke personer, at PET har vidst præcis, hvilke personer der var truet.
Derfor havde efterretningstjenesten gode muligheder for straks at iværksætte forskellige sikkerhedsforanstaltninger, som skulle beskytte gruppen af iranere.
Det kunne for eksempel være at give dem livvagter, sikkerhedsrådgivning og placere dem i et såkaldt 'safe house', forklarer den tidligere leder i PET.
- Når det er gjort, jamen hvad er så grunden til for det første at opretholde tavsheden og for det andet næsten i et helt døgn at lukke Danmark ned?
Det er noget, som man evalueringsmæssigt skal kigge på og derefter spørge sig selv, om det har været berettiget, siger Hans Jørgen Bonnichsen.
Læs også:Tidligere chef i PET: Safe house bruges kun ved overhængende fareDerfor burde politiet og PET allerede i fredags have fortalt offentligheden, hvorfor man satte så stor en aktion i værk, som påvirkede så mange danskere.
En offentlig udmelding kunne PET faktisk have brugt præventivt, mener Bonnichsen.
- De mennesker, som virkelig lever og ånder for efterretninger ved, at man har brug for hinanden, og at man i allerhøjeste grad har brug for offentlighedens hjælp, og den får man kun ved at åbne sig op over for offentligheden.
- I øjeblikket florerer der en masse myter og utilfredshed, som i hvert fald ikke kommer PET til gode.
Hvis man meldte det ud på det tidspunkt, man havde styr på situationen, så havde man fået dyb respekt, siger han.
DR Nyheder har indtil videre uden held forsøgt at få en kommentar fra Justitsministeriet og Udenrigsministeriet.
FacebookTwitterKopier linkEmner:Hans Jørgen Bonnichsen (politichef)|Politiets Efterretningstjeneste|Efterretningstjenester|Sjælland|Københavns Politi




https://www.dr.dk/nyheder/udland/efter-skarp-kritik-haever-amazon-loennen-medarbejdere-i-usa-og-storbritannien

UdlandEfter skarp kritik hæver Amazon lønnen for medarbejdere i USA og StorbritannienForeløbigt planlægger Amazon dog ikke at hæve lønnen i andre lande end de to.
Amazons grundlægger, Jeff Bezos, er historiens rigeste mand.
Af Thomas Jorsal02.
okt.
2018 kl.
21.
00Bemærk: artiklen er mere end 30 dage gammelLæs opDet amerikanske selskab Amazon er, efter lang tids kritik for at betale deres medarbejdere for lidt, nærmest blevet synonymt med underbetalt arbejde.
Men nu forsøger firmaet at gøre op med det dårlige image: I USA og Storbritannien kan Amazons medarbejdere nemlig se frem til en lønstigning.
Fremover vil en medarbejder i Amazons amerikanske afdelinger tjene omkring 97 kroner i timen, hvilket er en stigning på 36 procent.
I Storbritannien vil medarbejderne fremover tjene 90 kroner i timen, hvilket ligger 21 procent over den gennemsnitlige minimumsløn i landet.
Ifølge Amazons stenrige ejer, Jeff Bezos, er lønstigningerne et svar på kritikken af lønniveauet hos det amerikanske firma.
- Vi er glade for forandringen.
Vi lyttede til vores kritikere, overvejede længe hvad vi skulle gøre og valgte at vise lederegenskaber, lød det fra ejer Jeff Bezos i forbindelse med lønstigningen.
Arbejdere samler bestillinger ind på et lager.
 Jeff Bezos er god for over 1000 milliarder kroner og er dermed historiens rigeste mand.
 Lønstigningen for Amazons medarbejdere i USA og Storbritannien træder i kraft 1.
november.
1 / 3Arbejdere samler bestillinger ind på et lager.
1 / 3Jeff Bezos er god for over 1000 milliarder kroner og er dermed historiens rigeste mand.
2 / 3Lønstigningen for Amazons medarbejdere i USA og Storbritannien træder i kraft 1.
november.
3 / 3Ros fra Bernie SandersEn af Amazons kritikkere er den amerikanske senator Bernie Sanders, og han hilser lønstigningen velkommen.
- Det Hr.
Bezos har gjort i dag, er ikke kun enormt vigtigt for Amazons hundredtusinder medarbejdere.
Det kan komme til at vække genklang over hele verden.
Jeg opfordrer selskabsejere over hele verden til at gøre det samme, lyder reaktionen fra Bernie Sanders, der forsøgte at blive Demokraternes præsidentkandidat i 2016.
Jeff Bezos er historiens rigeste mand, og er god for over 1000 milliarder kroner.
I løbet af sommeren demonstrerede Amazonmedarbejdere flere steder i Europa.
De var utilfredse med den lave løn.
Foreløbig har firmaet dog ikke planlagt at hæve lønnen for medarbejdere i andre lande end USA og Storbritannien.
FacebookTwitterKopier link




https://www.dr.dk/nyheder/udland/ny-undersoegelse-verden-ville-vaelge-merkel-fremfor-trump

UdlandNy undersøgelse: Verden ville vælge Merkel fremfor TrumpSærligt i Europa har befolkningerne ikke tillid til USA's præsident.
Mange europæere tror ikke på, at den amerikanske præsident varetager deres interesser.
Af Thomas Jorsal02.
okt.
2018 kl.
20.
45Bemærk: artiklen er mere end 30 dage gammelLæs opHvis en samlet verden skulle pege på en enkelt leder til at lede sig, ville størstedelen pege på Tysklands forbundskansler Angela Merkel, og markant færre ville pege på USA’s præsident Donald Trump.
Det viser en undersøgelse fra Pew Research Center, der har spurgt 26.
000 personer fra 25 forskellige lande.
52 procent af de adspurgte udtrykte tillid til den tyske leder i internationale spørgsmål, mens blot 27 procent udtrykte tillid til Donald Trump i samme kategori.
Det placerer den amerikanske præsident under Kinas leder Xi Jinping og Ruslands præsident Vladimir Putin, når det gælder verdensbefolkningens tillid.
Særligt europæernes syn på den amerikanske præsident er dårligt, viser undersøgelsen.
I Tyskland, Frankrig og Spanien er det ti procent eller under, der stoler på, Donald Trump vil gøre det rette i spørgsmål, der vedrører hele verden.
Tager ikke højde for andres interesserEn af årsagerne til, at europæerne ikke har tillid til Donald Trump, er, at mange ikke tror på, at USA med Trump i spidsen tager højde for andres interesser.
I Frankrig er tilliden til, at den amerikanske præsident respekterer andre landes interesser faldet fra 35 procent, da Barack Obama var præsident, til 18 procent nu hvor Donald Trump er præsident.
Pew Resarch Centers undersøgelse viser også, at Donald Trump i Europa nyder størst tillid blandt populistiske højrefløjspartier.
For eksempel i Storbritannien, hvor 53 procent af det EU- og indvandringskritiske parti UKIP har tillid til USA’s præsident.
FacebookTwitterKopier link




https://www.dr.dk/nyheder/indland/stoejplaget-husejer-her-broeler-hundredevis-af-motorcykler-hver-torsdag

IndlandStøjplaget husejer: Her brøler hundredevis af motorcykler hver torsdagKlubben Roskilde MC-74 mødes hver uge på havnen, men naboerne er trætte af larmen.
Af Alexander Hecklen, Nis Kielgast og Nickolaj Sander02.
okt.
2018 kl.
20.
00Bemærk: artiklen er mere end 30 dage gammelLæs opKlubformand Bent Hansen drejer nøglen på sin Ducati 1098R.
- Personligt ligger jeg ikke og kører råddent ned igennem byen, siger han.
Læs også:Forslag: Giv støjbøder til øredøvende motorcykler i byenDer kommer et øredøvende drøn fra maskinen, da startknappen trykkes ind, og gashåndtaget drejes en smule.
Maskinen er godkendt til lovligt at larme mere end 100 decibel.
- Selvfølgelig kan man høre, når der kommer 10-12 motorcykler.
Men jeg synes, vi tager rimeligt hensyn, siger Bent Hansen.
Torsdagtræf generer naboerI sommerhalvåret mødes medlemmerne fra motorcykelklubben Roskilde MC-74 som regel ugentligt foran klubhuset ved dyreskuepladsen i Roskilde.
Herfra sadler de op og ruller deres motorcykler ned gennem byen med kurs mod havnen.
Foran Vikingeskibsmuseet er der hver torsdag aften fra april til september træf for veteranbiler, hvor mange af byens og oplandets motorcykel-entusiaster også kigger forbi for at sparke dæk og nyde solens sidste stråler.
Men antallet af larmende maskiner på havnen har taget overhånd, så beboerne i nærheden nærmest ikke kan være i deres egne haver, mener naboen Allan Butans Christensen.
- Vi oplever det som en konstant baggrundsstøj, hvor der indimellem kommer nogle voldsomme eksplosioner.
Det er ikke kun her, hvor jeg bor, det er også indfaldsvejene og hele Roskilde som sådan, siger han.
Derfor bakker han også op om det forslag om stillezoner, som Det Økologiske Råd kommer med i dag.
Det vil indebære, at trafikanter kan få bøder, hvis deres køretøj støjer over en grænse på 80 decibel om natten eller 85 decibel om dagen.
Læs også:INTERAKTIV GRAFIK: Så meget må din motor larmeAllan Butans Christensen bor godt 300 meter fra parkeringspladsen og de grønne græsområder, hvor op mod flere hundrede motorcykler på solrige torsdage lægger vejen forbi, fortæller han.
- Når det er, skal vi sige, slemt, så er der over 1.
000 motorcykler hernede, og de skal jo frem og tilbage.
Mange kører meget pænt, men der sandelig også en hel del – og det er jo dem, vi hører – som kører voldsomt, siger han.
Men skal motorcyklister ikke også have lov til at mødes?
- Jo, jeg synes, de skal have lov til at være her.
Jeg kan også godt lide motorcykler og biler.
Men hvis der skal være så mange, skal man også tænke på, at det skal være på et støjniveau, hvor alle skal være her, siger han.
Må acceptere mere larm end på "bøhlandet"Motorcykel-entusiasterne fra MC-74 forstår godt, at det kan virke voldsomt, når de mange potente maskiner, som torsdagstræffet tiltrækker, brøler gennem boligkvartererne.
Men formand Bent Hansen mener dog samtidig, at det må være et vilkår, at der er mere larm, når man som beboerne har valgt at bo tæt på byens attraktive havneområde.
- Man må kunne forvente, at når man bor sådan et sted, så er der tiltrækning på en havn.
Sådan er det at bo sådan et sted.
Der vil altid være mere larm end ude på bøhlandet, siger han.
Læs også:Borgmestre: Ja tak til bøder til støjende motorcyklerHan mener ikke, at hverken bøder for støjende køretøjer eller stillezoner, hvor der ikke må larmes unødigt, er vejen frem.
- Jeg kan godt vise hensyn til det.
Jeg synes ikke, man skal til at dele bøder ud.
Der er rigeligt med det i forvejen, siger Bent Hansen.
Lidt derfra står Flemming Vestergaard, der er kasserer i klubben.
- Jeg bliver lidt træt af brok.
Folk er sgu blevet mere intolerante.
De tænker mig, mig, mig, og så skal der bare ikke særlig meget til, før de finder en motorcykel at blive sure på.
Men jeg synes, der skal være plads til os også, siger han.
FacebookTwitterKopier linkEmner:Roskilde|Motorcyklisme|Det Økologiske Råd|Ducati|Økologi




https://www.dr.dk/nyheder/indland/derfor-blev-sjaelland-lukket-ned-pet-og-politi-frygtede-angreb-paa-iranere

Landsdækkende politiaktionSe temaIndlandDerfor blev Sjælland lukket ned: PET og politi frygtede angreb på iranereIfølge DR Nyheders oplysninger var en trussel mod iranske personer i Danmark årsag til politiaktion fredag.
PET og politiet frygtede, at der var et angreb i gang på specifikke enkeltpersoner i Danmark, som er truet på livet.
Derfor blev trafikken på Sjælland lukket ned i fredags.
Af Louise Dalsgaard, Trine Maria Ilsøe og Emma Toft02.
okt.
2018 kl.
19.
54Bemærk: artiklen er mere end 30 dage gammelLæs opPolitiets Efterretningstjeneste (PET) var bekymret for sikkerheden for bestemte personer tilknyttet en politisk gruppe af eksil-iranere i Danmark, som blev offentligt kendt efter et terrorangreb mod en militærparade den iranske by Ahvaz den 22.
september.
Derfor blev en historisk stor politiaktion igangsat i fredags.
Det bekræfter flere af hinanden uafhængige kilder over for DR Nyheder.
Den formodede trussel mod eksil-iranerne, der tilhører gruppen ASMLA, skulle være politisk motiveret.
ASMLA står for Arab Struggle Movement for the Liberation of Ahwaz.
Læs også:OVERBLIK Den omfattende menneskejagt, der lukkede Danmark ned i flere timerStore dele af Danmark blev fredag lukket ned i jagten på en sort Volvo på svenske nummerplader.
Politiet beskrev i en pressemeddelelse, at personerne i Volvo'en kunne have relation til ”alvorlig kriminalitet", men ønskede til at begynde ikke at forklare yderligere.
'Dem passer vi godt på'Dagen efter lød det fra Københavns Politi, at politiaktionen blev sat i gang, fordi PET var bange for, at bilen kunne have relation til en sag, som efterretningstjenesten i noget tid har arbejdet med, hvor specifikke enkeltpersoner er truet på livet.
Læs også:Irans ambassadør: "Vi bad om udlevering af terrorister i Danmark i 2010"- Man måtte vurdere, at et angreb kunne være i gang, fortalte chefpolitiinspektør Jørgen Bergen Skov på et pressemøde lørdag og pointerede samtidig, at de truede personer var bragt i sikkerhed.
- Dem passer vi godt på, lød det korte svar.
Politiet ønskede dog ikke at fortælle, hvem de truede personer var, men ifølge DR Nyheders oplysninger er der altså tale om netop eksil-iranere fra gruppen ASMLA.
Det er uvist, hvem der skulle stå bag den formodede trussel.
Gruppen af iranere har blandt andet kaldt angrebet på militærparaden, der dræbte omkring 25 personer, for "et legitimt mål".
Iranske myndigheder sagde efter angrebet, at personer fra den danske gruppe af ASMLA var involveret i planlægningen af terrorangrebet og krævede derfor personerne udleveret til Iran.
Personer i sort Volvo uden interesseEfter aktionen ønskede politiet heller ikke at oplyse, hvorfor den stjålne Volvo og personerne i den tiltrak sig PET’s og politiets opmærksomhed.
Men allerede fredag eftermiddag henvendte personerne i den stjålne Volvo sig til politiet, fordi de var eftersøgt i store dele af landet.
Derfor kunne politiet lørdag konstatere, at personerne i bilen ikke havde noget at gøre med PET’s sag, men at de var kendt for anden og mindre kriminelle forseelser.
Læs også:Udløste kæmpe politiaktion: Stak af fra politiet på grund af hash og manglende kørekortIfølge advokat Asser Gregersen, der repræsenterer en af personerne i den sorte Volvo, havde bilen med tre-fire personer ’cruiset’ rundt ved Ringsted på Midtsjælland omkring klokken 13 i fredags.
En time efter, omkring klokken 14, nåede Volvo'en til Roskilde, hvor de opdagede, at politiet fulgte efter dem.
Derfor stak af de af ved en Circle K-tank.
Kort tid herefter blev broerne til Sjælland lukket, ligesom færgeforbindelser blev lukket ned.
Læs også:Mand i den 'sorte Volvo' sigtet for hæleriIngen lyd fra eksil-iranereNetop Ringsted spiller en central rolle, for gruppen af eksil-iranere holder til i Ringsted, hvor de er aktive i gruppen ASMLA.
Gruppen kæmper for, at det sydvestlige område i Iran omkring byen Ahvaz bliver en selvstændig arabisk stat, og gruppen sender tv til andre iranere fra Ringsted.
DR Nyheder har forsøgt at få kontakt til talsmanden for gruppen, der går under navnet Yaqoub Al Tostari, for at høre nærmere til sagen, men uden held.
Talsmanden har været meget omtalt siden angrebet på militærparaden i Iran, fordi han på iransk tv betegnede angrebet i byen Ahvaz ”heltemodigt”.
For lidt over en uge siden talte DR med ham, og her hævdede han, at det var gruppens moderorganisation Ahwaz National Resistance (ANR), der angreb militærparaden.
Han pointerede samtidig, at han ikke vidste, at angrebet ville finde sted.
- Vi er kun den politiske del af bevægelsen Ahwaz National Resistance (ANR) og står for mediehåndtering.
Vi ved ikke noget om detaljerne, og vi har ikke haft noget at gøre med planlægningen.
Vi formidler bare, hvad der er sket, hvordan og hvorfor, sagde han.
Læs også:Talsperson afviser at stå bag angreb i Iran: 'Vi er kun aktive politisk'I forbindelse med terrorhændelsen i Iran var DR i kontakt med PET om, hvorvidt efterretningstjenesten var bekendt med ASMLA i Danmark:- PET er bekendt med hændelsen i Iran og er i tæt kontakt med relevante samarbejdspartnere.
PET kommenterer ikke på konkrete forespørgsler om personer, grupperinger eller sager.
Det har derfor ikke været muligt for DR at få en kommentar til de nye oplysninger om den formodede trussel mod eksil-iranerne fra gruppe ASMLA.
Læs også:Udleveringsbegæret iraner: Vi er klar til de danske domstoleKøbenhavns Politi, som stod for politiaktionen fredag, ønsker heller ikke at kommentere sagen.
FacebookTwitterKopier linkEmner:Politiets Efterretningstjeneste|Volvo|Politi|Iran|Ringsted




https://www.dr.dk/nyheder/udland/nye-regler-skal-beskytte-boern-mod-vold-og-porno-paa-youtube-og-netflix

Valg til Europa-ParlamentetSe temaUdlandNye regler skal beskytte børn mod vold og porno på YouTube og NetflixVideodelingsplatforme skal reagere hurtigt, når de får nys om skadeligt indhold.
Europa-Parlamentet vil også have, at mindst 30 procent af indholdet på streamingtjenester er europæisk.
Af Per Bang Thomsen - Strasbourg02.
okt.
2018 kl.
19.
30Bemærk: artiklen er mere end 30 dage gammelLæs opBørn og unge skal ikke længere frygte, at der pludselig dukker et videoklip op med eksempelvis vold, porno eller terror, når de streamer på Facebook, Netflix og YouTube.
Det mener et bredt flertal i Europa-Parlamentet, som i dag har stemt ja til at opdatere de regler, der allerede gælder for tv- og radioselskaber, så de også kommer til at gælde for abonnementsbaserede streamingtjenester og videodelingsplatforme.
Læs også:Ramasjang-chef om hurtigt børne-tv: "Vi vil vise indhold, der inspirerer"Med de nye regler skal medieudbyderne gøre mere for at beskytte børn og mindreårige mod indhold, der tilskynder til vold, terror og had.
Og videodelingsplatforme som YouTube bliver fremover ansvarlige for at reagere hurtigt, hvis de får nys om indhold, der er skadeligt.
Helt konkret skal de fremover have en funktion, hvor brugerne hurtigt og nemt kan indrapportere ulovligt indhold.
Medielovgivning til digital æraDerudover indeholder den nye lovgivning skrappere regler for reklamer og product placement - hvor kommercielle produkter eksempelvis dukker op midt i en scene i en tv-serie eller en film - i børneprogrammer og på streamingtjenesterne.
Samtidig skal børns personlige oplysninger beskyttes bedre, og så skal det sikres, at data, som medierne indsamler om børnene, ikke bliver udnyttet til kommercielt brug – eksempelvis til målrettede reklamer.
- Vi har nu sikret os, at den europæiske medielovligning passer til den digitale æra, siger Sabine Verheyen fra det tyske kristenkonservative parti CDU, som har været parlamentets hovedforhandler på opdateringen af loven.
Læs også:”De multinationale musiktjenester vågner jo ikke op om morgenen og tænker: ”Hvordan styrker vi dansk musik?
””Udover at beskytte børnene skal lovændringen også sikre, at reklamer maksimalt kommer til at udgøre 20 procent af det, der bliver sendt på en hel dag.
Det gælder ikke mindst i den bedste sendetid mellem klokken 18.
00 og midnat.
Dertil vil Europa-Parlamentet kræve, at mindst 30 procent af al det indhold, der findes på abonnementsbaserede streamingtjenester som HBO Nordic og Netflix, skal være europæisk.
Det sker ifølge en pressemeddelelse for ”at støtte den kulturelle mangfoldighed”.
De nye regler har været to år undervejs, og de er allerede blevet forhandlet på plads mellem Europa-Parlamentet, Ministerrådet og Europa-Kommissionen.
Før de kan træde i kraft, skal aftalen dog først endeligt godkendes af Ministerrådet.
Derefter har Danmark og resten af EU’s medlemsstater små to år til at sikre, at reglerne bliver ført ud i livet i hele unionen.
FacebookTwitterKopier linkEmner:Europa-Parlamentet|Europa-Kommissionen|Netflix|Vold|EU-forhold




https://www.dr.dk/nyheder/indland/undersoegelse-af-akuttelefonen-1813-mangler-svar-om-patientsikkerhed

IndlandUndersøgelse af Akuttelefonen 1813 mangler svar om patientsikkerhedDanske Patienter kræver ny undersøgelse af, om der sker flere alvorlige fejl på Hovedstadens Akuttelefon 1813 i forhold til lægevagterne i resten af landet.
En ny undersøgelse af Hovedstadens Akuttelefon 1813 mangler svar om patientsikkerheden, mener Danske Patienter Af Astrid Fischer02.
okt.
2018 kl.
19.
15 | opdateret 05.
okt.
2018 kl.
11.
00Bemærk: artiklen er mere end 30 dage gammelLæs opDet var DR's afdækning af alvorlige fejl på Akuttelefonen 1813, der sidste år fik den dengang fungerende sundhedsminister, Karen Ellemann (V), til at sætte en undersøgelse i gang af, om Region Hovedstadens Akuttelefon var bedre eller ringere end lægevagterne i resten af landet.
Nu er undersøgelsen, som Det Nationale Forsknings- og Analysecenter VIVE har stået for, færdig.
Men i Danske Patienter undrer vicedirektøren, Annette Wandel, sig over resultatet.
- Det borgerne er interesserede i er jo, hvordan det kunne gå så galt i 1813, og hvad vi kan gøre for at forebygge, at det sker igen.
Og de svar giver rapporten ikke.
DR afdækkede blandt andet, at fejl på Akuttelefonen med overvejende sandsynlighed var grunden til, at den 17-årige Hans Petersen døde af meningitis, og DR fremlagde tal, der viste at der indberettes langt flere alvorlige fejl fra Akuttelefonen 1813 end fra lægevagterne i resten af landet.
Læs også:Minister vil kulegrave Akuttelefonen 1813 og landets lægevagterDet fik den fungerende sundhedsminister Karen Ellemann til i april 2017 at love en sammenlignende undersøgelse.
- Det skal være trygt- Det er afgørende vigtigt, at vi som borgere i Region Hovedstaden er trygge ved Akuttelefonen 1813.
Og når man hører om flere alvorlige utilsigtede hændelser hos Hovedstadens Akuttelefon 1813 end andre steder, er det klart, at alle er interesserede i at få det belyst og tage ved lære af det, sagde Karen Ellemann dengang.
Men det er ikke sådan en undersøgelse, der er kommet ud af det, lyder det fra Danske Patienters vicedirektør, Annette Wandel.
- Rapporten fremviser en række forskelle mellem Akuttelefonen og lægevagterne.
Men vi kan ikke læse os til en forklaring på, hvad de forskelle betyder, og hvilken betydning de eventuelt havde i forhold til de tragiske hændelser, vi så på 1813.
Læs også:Eksperter: Ukvalificeret læge havde nøglerolle hos 1813 da 17-årig døde af meningitisAnnette Wandel fremhæver blandt andet, at VIVE's rapport viser, at borgerne i Region Hovedstaden markant sjældnere får besøg af en udkørende læge efter Akuttelefonen 1813 har taget over.
Antallet af sygebesøg er faldet med 84 procent fra 2014 til 2017.
- Vi ved ikke, om det har betydning for patientsikkerheden, men det bør man kigge bag om.
Forskelle forklares ikkeRapporten giver heller ikke svar på, om den forskel, der er i bemandingen på Hovedstadens Akuttelefon, med overvejende sygeplejersker ved telefonerne, og lægevagterne i resten af landet, har betydning for patientsikkerheden, påpeger Danske Patienter.
Professor i sundhedsøkonomi og sundhedspolitik Kjeld Møller Pedersen fra Syddansk Universitet er enig i, at rapporten ikke giver de svar, som ministeren lagde op til skulle findes.
Læs også:Eksperter: Nye tal for alvorlige fejl hos 1813 kalder på dybdegående undersøgelse- Vi er ikke blevet klogere på det grundlæggende spørgsmål om, hvorvidt 1813 er bedre eller ringere end lægevagtsordningerne i de øvrige fire regioner, når det gælder patientsikkerheden.
Kjeld Møller Pedersen mener det kan hænge sammen med den måde, Sundhedsministeriet og Danske Regioner har stillet opgaven på.
- Man må i fairness se på, om spørgsmålene blev stillet i opdraget.
For hvis VIVE ikke har fået et opdrag, der siger, 'grav et spadestik dybere', så har de heller ikke gjort det.
Derudover mener Kjeld Møller Pedersen, at det næppe vil være muligt, at lave en reel sammenligning af Akuttelefonen og lægevagtsordningerne og finde svar på, hvad der er bedst, fordi ordningerne er for forskellige, - noget som VIVE fremfører i sin rapport.
Ny undersøgelse?
Danske Patienter mener dog ikke, at man har gjort nok for at finde svar og peger på, at Region Hovedstaden selv har fået udarbejdet en analyse af funktionen med rådgivende læger på Akuttelefonen 1813.
- Den går mere til biddet og peger på nogle mulige forklaringer på fejl, blandt andet kompetenceniveauet hos de rådgivende læger.
Det er den slags anbefalinger, vi efterspørger.
Hvis man savner et datagrundlag for at lave sådan en analyse, må man skaffe det til veje, siger vicedirektør Annette Wandel.
Læs også:Eksperter: Ukvalificeret læge havde nøglerolle hos 1813 da 17-årig døde af meningitisHun efterlyser derfor nogle opfølgende analyser, som hun håber blandt andre sundhedsminister Ellen Trane Nørby (V) vil sætte i værk.
- Det vil være rigtigt, at ministeren får øje på, at der er behov for et spadestik dybere for at få de svar, vi leder efter.
Og så er det regionerne, der skal medvirke til at lave nogle yderligere analyser.
Ikke en del af opgavenProjektchef i VIVE, Sidsel Vinge, understreger over for DR, at VIVE ikke er blevet bedt om at undersøge, om det var mere eller mindre trygt for borgerne at anvende Akuttelefonen 1813 end de andre regioners lægevagter.
Det var ikke en del af opdraget.
Hun siger også, at VIVE ikke har været bekendt med, at undersøgelsen havde noget at gøre med den fungerende sundhedsminister Karen Ellemanns udmelding sidste år.
Det har Sundhedsministeriet flere gange slået fast over for DR, at den er.
DR har spurgt sundhedsminister Ellen Trane Nørby, hvorfor man har givet VIVE et opdrag uden at stille de spørgsmål, som den fungerende sundhedsminister meldte ud i april sidste år, at hun ville have svar på.
DR har også bedt om en kommentar til kritikken fra Danske Patienter af, at undersøgelsen ikke giver svar på, om der forskel på patientsikkerheden på Hovedstadens Akuttelefon 1813 og lægevagterne i resten af landet.
Minister: ikke fuldstændig analyseTil det har sundhedsminister Ellen Trane Nørby sendt følgende skriftlige citat:”Det er rigtigt, at vi ikke får en fuldstændig sammenlignende årsagsanalyse med den her rapport.
Men det her er blot én af flere ting, vi er i gang med for at få afdækket, hvordan vi får sikret et godt og ensartet akutberedskab over hele landet.
””Det vi får med VIVE’s rapport er dokumentation for, at der er for store forskelle på, hvordan man har organiseret sig fra region til region.
Og hvad det skal medføre, det indgår i regeringens sundhedsreform, der fremlægges senere på efteråret, for man skal være tryg ved akutberedskabet i hele landet.
”Artiklen er opdateret torsdag 4.
oktober kl.
16.
15 med oplysningerne fra VIVE's projektchef samt fredag 5.
oktober kl.
10.
59 med citat fra sundhedsministeren.
FacebookTwitterKopier link




https://www.dr.dk/sporten/fodbold/kvindelandsholdet/kvindelandsholdet-skal-have-ny-maalmand-naja-og-line-kaemper-om

KvindelandsholdetKvindelandsholdet skal have ny målmand: Naja og Line kæmper om pladsen Det bliver enten Naja Bahrenscheer eller Line Johansen, der får chancen i buret i fredagens VM-playoff-opgør mod Holland.
Af Kasper Heide Lund og interview: Niklas Brandt Pedersen02.
okt.
2018 kl.
19.
06Bemærk: artiklen er mere end 30 dage gammelLæs opKvindelandsholdet er samlet i den hollandske by Breda forud for fredagens VM-playoff-kamp mod Holland.
Kvindelandsholdets trup til kampene mod HollandMålmændLine Geltzer Johansen, Avaldsnes Naja Bahrenscheer, Ballerup-SkovlundeForsvarJanni Arnth, Linköping Mie Leth Jans, Manchester City Rikke Læntver Sevecke, Brøndby Simone Boye, Rosengård Theresa Nielsen, Seattle ReignsMidtbaneJulie Tavlo Petersson, Brøndby Karen Holmgaard, Fortuna Hjørring Katrine Veje, Montpellier Maja Kildemoes, Linköping​​​​​​​ Nanna Christansen, Brøndby Sanne Troelsgaard, Rosengård Sofie Junge, VittsjöAngrebFrederikke Thøgersen, Fortuna Hjørring Johanna Rasmussen, Linköping​​​​​​​ Nadia Nadim, Manchester City Pernille Harder, Wolfsburg​​​​​​​ ​​​​​​​Signe Bruun, Paris Saint-GermainFo to af spillerne i den 19-mands store trup handler det om mere end blot at forberede sig til den første af to vigtige fodboldkampe mod hollænderne.
Læs også:Kvindelandsholdet udtaget til skæbnekampe: To kandidater til målmandspostenDen normale førstemålmand med 83 landskampe på cv’et, Stina Lykke er nemlig stoppet på landsholdet.
Derfor kæmper Naja Bahrenscheer, og Line Johansen nu om at blive Danmarks førstekeeper i kampene om en VM-billet.
- Det er en spændende mulighed.
Mig og Line (Johansen, red.
) vil gøre vores bedste, og så er det op til trænerteamet og vælge, hvem der skal spille, siger 22-årige 22-årige NajaBahrenscheer fra Ballerup-Skovlunde (BSV), og tilføjer:- Hvis de mener, det er mig, der skal spille, så er jeg helt sikkert klar.
Det føler jeg mig parat til.
Læs også:Kampen om buret spidser til: Hvem skal stå for Danmark på fredag?
De to spillere har sammenlagt har spillet fem landskampe fordelt på træningskampe – tre af dem har 29-årige Line Johansen spillet.
- Det er en rigtig spændende mulighed for os.
Jeg skal bare fokusere på min træning, og spille som jeg gør.
Så er det landstræneren (Lars Søndergaard, red.
), der i sidste ende bestemmer, hvem der skal stå, siger målmanden, som til daglig spiller i norske Avaldsness.
- Jeg spiller på klubhold og har spillet Champions League her i den sidste måned, så jeg synes, jeg er inde i en rigtig god periode.
En stor æreTirsdag havde de to konkurrenter og resten af kvindelandsholdet første træning sammen i Breda frem mod fredagens playoff-kamp.
Det var dermed også første mulighed for Naja Bahrenscheer og Line Johansen for at vise sig frem for landstræner Lars Søndergaard.
Læs også:Superligaklubberne følger ikke europæisk trend: Har ingen planer om kvindeholdLige meget hvilken kandidat landstræneren vælger, så bliver det med ærefrygt at vedkommende tager målmandshandskerne på.
- Det er en kæmpe ære, hver gang man får lov til at trække i landsholdstrøjen, så det ville være kæmpe stort, lyder det fra Naja Bahrenscheer.
- Det vil være det største i min karriere.
Det er der ikke noget, der slår, siger Line Johansen.
Læs også:Europæiske topklubber satser på kvindefodboldDanmark spiller fredag mod Holland.
Du kan se kampen fra klokken 19.
45 på DR2.
Returopgøret spilles tirsdag i næste uge på Viborg Stadion, og kan også ses på DR2.
Vinder Danmark samlet over Holland, venter enten Schweiz eller Belgien i playoff-finalen.
Her vil vinderen sikre en plads ved VM næste sommer.
FacebookTwitterKopier linkEmner:DR2|Holland|Bjerringbro-Silkeborg Elitehåndbold|Viborg Stadion|Ballerup




https://www.dr.dk/nyheder/viden/kroppen/se-kortet-saa-meget-antibiotika-udskriver-laegerne-i-din-kommune

KroppenSe kortet: Så meget antibiotika udskriver lægerne i din kommunePå Langeland udskriver lægerne næsten 40 procent mere antibiotika end i Skanderborg.
Det gennemsnitlige antibiotikaforbrug i Danmark er på 489 recepter pr.
1.
000 indbyggere, men nogle kommuner ligger langt over det antal.
Af Maria Lise Behrendt, Solvej Nygaard Gregersen (grafik) og Pernille Bækholm Sloth (illustration)02.
okt.
2018 kl.
19.
02Bemærk: artiklen er mere end 30 dage gammelLæs op647,7 pr.
1.
000 indbyggere.
Så mange antibiotika-recepter udskrev læger i Langelands Kommune sidste år til behandling af alt fra blære- til lungebetændelse.
I Skanderborg var antallet 393,5 pr.
1.
000 indbyggere.
Det er en forskel på næsten 40 procent.
Kvinder får dobbelt op Kvinder får næsten dobbelt så meget antibiotika som mænd i primærsektoren (ikke-indlagte patienter).
Det skyldes urinvejsinfektioner.
Kilde: SSI.
Læs også:Stor rapport: Alvorlig stigning i brugen af resistensskabende antibiotikaDet viser en stor årlig antibiotika-rapport under navnet Danmap, som er lavet af Statens Serum Institut (SSI) og DTU.
- Der er store geografiske forskelle på forbruget af antibiotika.
Både regionalt og kommunalt.
Men vi kan glæde os over, at forbruget falder på tværs af alle kommuner, siger overlæge på Statens Serum Institut, Ute Wolff Sönksen.
Ældre øger gennemsnitsforbrugDe store forskelle kan skyldes flere ting.
Først og fremmest er det vigtigt at understrege, at tallene ikke tager højde for demografiske forhold som for eksempel alder og køn.
Ældre og små børn udgør de største forbrugere af antibiotika, fordi de er mere sårbare overfor bakterieinfektioner.
Langeland topper listen over kommuner med den højeste gennemsnitsalder.
50,4 år er en langelænder i gennemsnit.
Landsgennemsnittet er på 42,75 år.
Top 5: Kommuner med størst antibiotikaforbrugLangeland: 647 recepter pr.
1.
000 indbyggereTønder: 636,9 recepter pr.
1.
000 indbyggereVordingborg: 625 recepter pr.
1.
000 indbyggereHelsingør: 607,7 recepter pr.
1.
000 indbyggereDragør: 589,8 recepter pr.
1.
000 indbyggereMen på Bornholm, hvor gennemsnitsalderen med 47,7 år også er høj, er forbruget af antibiotika væsentligt lavere.
Her udskriver lægerne knap 472 recepter pr.
1.
000 indbyggere.
- Vi har spekuleret meget i, hvorfor der er så store forskelle, og vi vil gerne i gang med at blive klogere på det, fordi vi i dag i høj grad bygger vores viden på formodninger, siger Ute Wolff Sönksen.
Region Midtjylland har ekstra fokusRegion Midtjylland er den af de fem danske regioner, der har det laveste antal gennemsnitlige recepter.
Region Sjælland topper listen.
- I alle regionerne har man lægemiddelkonsulenter ansat, som skal hjælpe de praktiserende læger med at overvåge deres forbrug af medicin.
I Region Midtjylland har de haft ekstra konsulenter ansat til udelukkende at tale antibiotika med de praktiserende læger, og det, tror jeg, har haft stor betydning, siger Ute Wolff Sönksen.
Rådgivning, inspiration mellem læger og muligheden for at måle sig op mod kollegernes forbrug af antibiotika er ifølge Ute Wolff Sönksen gode midler til at nedsætte det generelle forbrug.
Jenny Dahl Knudsen, der er overlæge på Klinisk Mikrobiologisk Afdeling på Hvidovre Hospital er enig:- De indsatser, hvor man lader de enkelte læger måle sig op mod andre, er enormt effektive.
Det handler ikke om behandlingen til den enkelte patient, men om at lade lægen se om receptblokken generelt er for løs.
Lægemangel, kultur og få sengepladser spiler også indTop 5: Kommuner med lavest antibiotikaforbrug Skanderborg: 393,5 recepter pr.
1.
000 indbyggereAalborg: 419,8 recepter pr.
1.
000 indbyggereFavrskov: 422 recepter pr.
1.
000 indbyggereEgedal: 422,9 recepter pr.
1.
000 indbyggereSilkeborg: 423,4 recepter pr.
1.
000 indbyggereAndre årsagerne som lægemangel og overbelægning på sygehuse kan også spille ind på antibiotikaforbruget i en kommune eller region.
I områder af for eksempel Sønderjylland eller Sydsjælland, hvor der er mangel på praktiserende læger, kan de vikarierende lægerne måske være mere tilbøjelige til at udskrive en recept, fordi de ikke kender patienten så godt.
I andre områder er sygehusene overbelagte og sengedagene faldende, og en hurtigt udskrevet patient bliver oftere sendt hjem med en recept i hånden.
Også uddannelsesniveau, økonomi og generel folkesundhed i regionerne spiller ind.
Det samme gør kultur.
- I Tønder, hvor der er et højt forbrug, kan man for eksempel forestille sig, at sydeuropæisk kultur, hvor man generelt sidder løsere på recepterne, spiller ind.
Men vi ved slet ikke nok om de mange årsager, der spiller ind på antibiotikaforbrug.
Det bør undersøges nærmere, siger Jenny Dahl Knudsen.
Læs også:Derfor er antibiotikaresistens en alvorlig trussel mod folkesundhedenSamlet set faldt antibiotikaforbruget til ikke-indlagte patienter med seks procent fra 2016 til 2017, og især forbruget til små børn er faldet markant.
Dog er der sket en stigning i forbruget af de såkaldt “kritisk vigtige antibiotika”.
Det er dem, vi har brug for til slå infektioner med multiresistente bakterier ihjel.
FacebookTwitterKopier link




https://www.dr.dk/nyheder/penge/fdm-roser-loekkes-bil-vision-men-det-kraever-enighed-i-eu-og-nyt-afgiftssystem

PengeFDM roser Løkkes bil-vision: Men det kræver enighed i EU - og nyt afgiftssystemDer er lang vej igen, hvis Danmark skal stoppe for salget af benzin- og dieselbiler i 2030, lyder det.
Regeringen vil i næste uge præsentere et nyt ”luft- og klimaudspil”.
Af Oliver Batchelor02.
okt.
2018 kl.
18.
50Bemærk: artiklen er mere end 30 dage gammelLæs opDe fossile brændstoffer i biltrafikken skal udfases.
Og derfor skal det være slut med at sælge benzin- og dieselbiler i Danmark i 2030, lyder et af forslagene i regeringens kommende luft- og klimaudspil.
Hos bilejernes interesseorganisation, FDM, kvitterer afdelingschef Torben Kudsk for udmeldingen fra statsminister Lars Løkke Rasmussen (V) på Folketingets åbningsdag.
Men der er lang vej til mål.
Læs også:Løkke i åbningstale: Om 17 år må ingen nye biler udlede CO2- Det er positivt, at der bliver sat en retning for den grønne omstilling i personbiltrafikken.
Men nu begynder det store arbejde.
Det vil kræve fælles fodslag i EU og en ændring af det danske bilafgiftsysstem, siger han.
Kun nul-udledningsbiler fra 2035I stedet for benzin- og dieselbiler skal danskerne om 12 år kun kunne købe el-, hybrid-, brint- eller andre lavemissionsbiler, mener regeringen, der dermed lægger sig helt på linje med et tilsvarende forslag fra Klimarådet for nylig.
Regeringen går endda videre ved at foreslå, at hver eneste nye bil i Danmark i 2035 skal være enten en elbil eller en anden form for nul-udledningsbil.
Det vil betyde, at der i 2030 vil være over én million af de ”grønne” biler på de danske veje.
Læs også:Regeringen: Stop for salg af nye diesel- og benzinbiler i 2030- Det er en stor ambition.
Som ikke bliver let at nå.
Men netop derfor skal vi forsøge, lød det fra Lars Løkke Rasmussen på Folketingets talerstol i dag, hvor han bebudede regeringens luft- og klimaudspil i næste uge.
EU-jura i vejen for dansk enegangIfølge Torben Kudsk fra FDM bliver det en svær opgave for regeringen.
Man kan nemlig ikke uden videre bandlyse bestemte biler fra det danske marked.
Hvis en bil er typegodkendt i EU, så skal den kunne indregistreres i alle landene.
Det kan det enkelte land ikke modsætte sig.
Læs også:Klimaminister vil have gang i elbil-salget - men tvivler på tilskud som løsningen- I virkeligheden er det danske udspil i tråd med, hvad man snakker om i andre europæiske lande.
Men det er alt sammen løse politiske målsætninger.
I virkeligheden er det vist kun Norge, der rent lovgivningsmæssigt har sat en slutdato.
Og de er som bekendt ikke medlem af EU.
Bilfabrikker skal presses til at levere varenSamtidig kræver et stop for fossile brændstoffer i biltrafikken også, at bilfabrikanterne bliver presset til at producere de biler, regeringen gerne vil have på de danske veje.
Men set med europæiske øjne er det danske bilmarked meget småt, lyder det fra Torben Kudsk.
Læs også:Klimarådet vil have statstilskud på minimum 100.
000 elbiler- Vi køber faktisk ikke flere biler i Danmark, end man gør i Hamborg.
Så hvis vi skal have bilfabrikkerne til at udvikle de biler, der skal erstatte vores nuværende, så bliver vi nødt til at gå sammen med de andre EU-lande og blive enige om en fælles udfasningsdato, siger han.
FDM: Bilafgiftssystemet skal laves omDen sidste store hindring for regeringens fremtidsvision er indretningen af det danske bilafgiftssystem, som FDM i mange år har slået på tromme for at ændre.
- Vi har nogle af verdens højeste bilafgifter.
Og de er værdibaserede.
Det betyder, at ny teknologi, for eksempel elbiler, bliver uforholdsmæssigt dyrere, hvis ikke vi gør noget markant ved vores afgiftssystemet, siger Torben Kudsk.
Læs også:Løkke: Vi skal sætte en deadline for udfasning af benzinbilerSker der intet, så tvivler han på, at danskerne får råd til at købe de miljøvenlige biler i 2030.
- Jeg tror også, vi som samfund er nødt til at erkende, at vi ikke længe kan hente 50 milliarder kroner hos bilisterne hvert år, hvis de samtidig skal købe nogle biler, der fra fabrikken er meget dyrere end dem, vi køber i dag, siger Torben Kudsk.
FacebookTwitterKopier link




https://www.dr.dk/nyheder/udland/video-indbyggere-mangler-mad-vand-og-benzin-efter-tsunami-i-indonesien

Jordskælv i IndonesienSe temaUdlandVIDEO Indbyggere mangler mad, vand og benzin efter tsunami i IndonesienSærligt indbyggere i og omkring kystbyen Palu på øen Sulawesi er hårdt ramt.
Af Lasse Bastian Larsen02.
okt.
2018 kl.
18.
45Bemærk: artiklen er mere end 30 dage gammelLæs op- Denne banan er alt, hvad vi har tilbage, fortæller Narjan ifølge AP.
Han bor i udkanten af kystbyen Palu på den indonesiske ø Sulawesi, der fredag i sidste uge blev ramt af et jordskælv, som mindst har kostet 1.
300 mennesker livet.
Byen er et af de områder, hvor det er vanskeligt at nå ud med nye forsyninger.
Desperationen efter mad, vand og benzin er stor.
Gaderne ligner et sandt mareridt, efter at op mod seks meter høje bølger har skyllet biler, bygninger og skibe rundt på må og få.
Se video fra området i videoen øverst i artiklen.
FacebookTwitterKopier link




https://www.dr.dk/nyheder/vejret/onsdag-efteraarsvejret-tager-et-hvil

VejretOnsdag: Efterårsvejret tager et hvilEn lille højtryksryg giver efterhånden færre byger og mindre blæst i morgen.
Onsdagvejret bliver efterhånden mere roligt.
Af Anja Karin Møller Fonseca02.
okt.
2018 kl.
18.
38Bemærk: artiklen er mere end 30 dage gammelLæs opOven på en blæsende aften og nat sliber en højtryksryg lidt af efterårets kanter i morgen.
Byger og solDer kan stadigvæk komme byger, som i nordvestenvinden vil have en forkærlighed for det sydvestlige Jylland og det nordlige og østlige Sjælland.
En stor del af landet vil dog få tørvejr dagen igennem og længerevarende perioder med solskin.
Efteråret gaber over mange forskellige vejrscenarier fx bygeskyer på en baggrund af blå himmel.
Vinden tager afFørst på dagen vil det endnu være blæsende med en frisk vind til kuling, men langsomt taber vinden pusten til en let til frisk vind fra nordvestlige retninger.
Dagens højeste temperaturer kommer op mellem 10 og 13 grader.
FacebookTwitterKopier link




https://www.dr.dk/nyheder/regionale/sjaelland/bus-og-togbesparelser-kan-faa-magnus-til-droppe-den-kollektive-trafik

SjællandBus- og togbesparelser kan få Magnus til at droppe den kollektive trafikMagnus Hansen overvejer i stedet at købe en bil, der får hverdagen til at hænge sammen.
Reducering af Tølløse-banen er ét af de forslag, som er i spil, når Region Sjælland skal spare på den kollektive trafik.
Af Mads Raagaard og Julie Würtz02.
okt.
2018 kl.
18.
30Bemærk: artiklen er mere end 30 dage gammelLæs opRegion Sjælland skal spare omkring 20 millioner kroner på den kollektive trafik over de kommende år.
Tirsdag er man kommet tættere på, hvilke ruter, man vil spare på.
Det er man, da region Sjælland offentliggjorde et nyt, administrativt forslag til besparelser for den kollektive trafik.
Her foreslår man blandt andet, at betjeningen på Tølløse-banen reduceres til timedrift, og at halvtimes-driften dermed ophører i myldretiden.
Forslag til besparelsesplanDisse ruter er i spil, når Udvalget for trafik, infrastruktur og miljø skal spare:Busrute 120 Høje Tåstrup - Karlslunde – Køge.
Betjeningen ophører mellem Karlslunde og Køge.
Besparelse 4,5 mio.
kr.
Tølløsebanen.
Betjeningen reduceres til timesdrift.
Hermed ophører halvtimes drift i myldretiden.
2 togsæt frigøres og overføres til kommende betjening af Lille Syd (Roskilde - Køge).
Besparelse 4,9 mio.
kr.
Busrute 490 Ruds Vedby – Svinninge.
Betjeningen reduceres, ingen betjening aften og weekend.
Besparelse 1,2 mio.
kr.
Busruterne 555/666 Odsherred – Høje Taastrup.
Busruterne nedlægges.
Besparelse 0,9 mio.
kr.
Busrute 740 Nykøbing F.
– Gedser Færgehavn.
Betjeningen reduceres til timesdrift i dagtimer og 2 timesdrift aften og weekend.
Besparelse 1,7 mio.
kr.
Busrute 760 Vordingborg – Sakskøbing.
Betjeningen reduceres til 1 morgentur og 2 eftermiddagsture.
Besparelse 1,2 mio.
kr.
Busrute 780 (Maribo) - Nakskov – Tårs Færgehavn.
Region Sjællands andel (Nakskov - Tårs Færgehavn) af busbetjeningen ophører.
Besparelse 0,8 mio.
kr.
Busrute 630R Næstved – Faxe Syd - Faxe Ladeplads.
Busruten afkortes til Faxe Syd.
Besparelse 1,7 mio.
kr.
Busrute 263 Haslev – Faxe – Faxe Ladeplads.
Busruten nedlægges.
Besparelse 1,2 mio.
kr.
Natbetjening.
Natbetjening ophører.
5 natbusruter nedlægges.
Besparelse 1,9 mio.
kr.
Busrute 460 Korsør – Skælskør - (Stigsnæs Havn).
Region Sjællands andel (Korsør - Skælskør) af busbetjeningen ophører.
Besparelse 2,8 mio.
kr.
Kilde: Udvalget for trafik, infrastruktur og miljøDen ændring får stor betydning for Magnus Hansen, der bor i Ruds Vedby med sin kone og to børn, og som arbejder i København.
- Det betyder, at jeg kommer til at vente meget længere i Tølløse og i Slagelse, når jeg er på vej frem og tilbage fra arbejde.
Allerede nu venter jeg i 20 minutter, og hvis der pludselig kommer til at gå en hel time i stedet for en halv mellem togene, vil min ventetid blive betydelig længere, siger Magnus Hansen.
Læs også:Letbanen sprænger budget: Koster milliondyr besparelse på busserneDe potentielle besparelser vil give ham op til halvanden times ventetid hver dag.
- Når man lægger ventetiden sammen fra om morgenen og om aftenen, bruger jeg en god arbejdsdag i læskuret hver uge på Slagelse eller Tølløse station, lyder det Magnus Hansen.
Overvejer at købe en bilForslaget til besparelser fortæller også, at betjeningen på busrute 490 mellem Ruds Vedby og Svinninge reduceres, så der ikke er nogen betjening om aftenen og i weekenden.
Det vil også få konsekvenser for Magnus Hansen.
- Når jeg bruger rute 490, er det om aftenen eller i weekenden.
Det er, når jeg skal mod Jyderup for at besøge venner og familie.
Det gør jeg jo gerne de dage, hvor jeg ikke arbejder.
Og det vil jeg så heller ikke længere kunne.
Hvis busruten bliver nedlagt, og driften for Tølløsebanen ændres til at køre én gang i timen, overvejer han at droppe den kollektive trafik og i stedet købe sig en bil.
- Ellers bliver ventetiden for lang, siger han.
Magnus Hansen tror også, at besparelserne på den kollektive trafik vil få betydning for tilflytningen til Ruds Vedby.
- Jeg tror, at folk vil tænke to gange, hvis de overvejer at flytte til Ruds Vedby.
Hvis jeg skulle flytte hertil nu, ville jeg genoverveje det, hvis der kom besparelser på den kollektive trafik, siger han til DR Sjælland.
Besparelserne kommer udefraPeter Jacobsen fra Dansk Folkeparti og formanden for udvalget for trafik, infrastruktur og miljø i Region Sjælland kan endnu ikke sige med sikkerhed, hvilke busruter der skal reduceres.
Formanden mener, at det er meget uheldigt, at regionen skal igennem besparelserne.
Dog understreger han, at der er tale om besparelser, som er pålagt regionen udefra.
- Vi er nødt til at sige, at det er besparelser, vi har fået udefra i forlængelse med, at vi mister 122 millioner kroner inden for regional udvikling, og det er her, vi må bruge penge på busser, siger Peter Jacobsen.
Læs også:Busruter risikerer at lukke: Claus er blind og har brug for bussenHan fortæller også, at regionen ikke ville spare på busruterne, hvis økonomien var den samme som tidligere.
- Hvis vi havde den samme økonomi til næste år, som vi havde i år, ville vi fortsat køre med alle ruterne på uændret niveau.
Peter Jacobsen forventer, at udvalget har det endelige tiltag på besparelserne klar den 9.
oktober, hvorefter de vil gå videre med det under regionsrådsmødet den 5.
november.
FacebookTwitterKopier link




https://www.dr.dk/nyheder/kultur/kim-larsens-danmarkskort-se-stederne-fra-hans-og-gasolins-sange

Kim Larsen er dødSe temaKulturKim Larsens danmarkskort: Se stederne fra hans og Gasolins sangeFra beværtningerne på Christianshavn til Provo Knud i Thylejren.
Kim Larsen og Gasolin var der.
Gasolin.
Fra venstre: Wili Jønsson, Franz Beckerlee, Kim Larsen og Søren Berlev.
Af Christine Hyldal og Grafik: Morten Fogde Christensen02.
okt.
2018 kl.
18.
07Bemærk: artiklen er mere end 30 dage gammelLæs opRabalderstræde.
Langebro.
Christianshavns Kanal og Jyllingevej.
For slet ikke at tale om Syd for Køge og Billy, der var på speed i Herstedvester.
Kim Larsens og Gasolins sange er spækket med stednavne i især København.
Og nu kan du komme med til nogle af stederne på kortet herunder, for i anledning af Kim Larsens død har vi fået Rasmus Rosenørn, der er museumsinspektør på rockmuseet Ragnarock i Roskilde, til at udpege nogle af de mest kendte sange - og steder.
Vi ved godt, at der er mange flere sange og steder - så dem, du kan se på kortet er et udpluk udvalgt af rockmuseumsinspektøren.
Museet ligger for øvrigt på Rabalderstræde.
”Langebro”: Sangen er fra Gasolins første album fra 1971.
Men faktisk handler sangen slet ikke om den Langebro, der forbinder Amager med resten af København.
Den handler i stedet om nabo-broen Knippelbro, der forbinder Christianshavn med København, fortæller Rasmus Rosenørn.
For i 1971 lå Kofoeds Skole nemlig stadig på Christianshavn, og vejen over Langebro var altså en pæn omvej.
- Hvis man følger Langebro, kommer man ikke så direkte til Kofoeds Skole, som hvis man følger vejen fra Knippelsbro, siger han.
- Men det lød bedre at synge Langebro.
Kim Larsen er død 72 år.
Kim Larsen sov stille ind søndag den 30.
september 2018.
Kofoed skole var omdrejningspunkt i Kim Larsens tekster.
Netop Kofoeds Skole indgår som bekendt også i sangen ”Langebro” med ordene Jeg gik forbi dæmonernes port, ud for Kofoeds Skole, der stod en flok og drak sig ihjel.
Sammen med de andre medlemmer af Gasolin brugte Kim Larsen Kofoeds Skole som badeanstalt, da skolen lå på Christianshavn i 70’erne.
Meget af bandets garderobe i de år var også hentet på skolens tøjdepot.
- Det var på Kofoeds Skole, at Kim Larsen hentede sit tøj gratis, indtil nogen sagde til ham, at han da vist havde råd til at købe sit eget, siger Rasmus Rosenørn.
Kærligheden til Christianshavn”Christianshavns Kanal” er både titlen på en sang og kanalen på Christianshavn.
Og når man har sagt Christianshavn, har man også sagt Gasolin.
En del af sangene handler om at rejse og drømme sig væk.
Som for eksempel i første vers i sangen af samme navn, der lyder: Venner, jeg har sejlet i mange mange år, på et skib som ingen vegne når, jeg har taget hyre som bolværksmatros, på et skib som ikke har nogen lods, skibet hedder Christianshavns kanal.
Kærligheden til Christianshavn går også igen i ”Se din by fra tårnets top”, der handler om Vor Frelsers Kirkes høje tårn, hvor det første vers lyder: Se din by fra tårnets top, ta' f.
eks.
ud til Frelserkirken, og så snegl dig op, mærk vinden suse i dit hår, den kommer måske helt ude fra Klampenborg.
Læs også:Se klippet fra ’73: 'Lim Karsen?
Ham kender jeg ikke noget til'Netop i Vor Frelsers Kirke satte klokkenisten Lars Sømod sig til at spille blandt andet ”Om Lidt”, da nyheden om Kim Larsens død kom i søndags.
- Da jeg spillede "Om Lidt", blev jeg rørt.
Den spiller vi ofte på orglet i selve kirken til begravelser, men det var noget andet at sidde der i tårnet og spille den, sagde han efterfølgende til TV2 Lorry.
BZ'ere og slumstormere”Midt om Natten”: Kærligheden til Christianshavn vokser også ind i Kim Larsen-klassikeren ”Midt om Natten” fra 1983.
Den var samtidig soundtrack til filmen af samme navn, som var instrueret af Erik Balling og havde Kim Larsen i hovedrollen.
Filmen handler om en gruppe BZ’ere, der har bosat sig i et hus på Nørrebro i København.
Kim Larsen forsøgte at gøre en forskel for BZ’erne.
Det viste sig, da en gruppe unge igennem flere år havde besat bygning nummer 58 på Ryesgade på Nørrebro.
Fonden Himmelblå, som Kim Larsen var en del af, forsøgte at købe ejendommen af Københavns Kommune for at undgå flere sammenstød med både politi og den daværende borgmester, Egon Weidekamp, men forhandlingerne bar ikke frugt.
Flere år før billeder af kampklædt politi og BZ'ere blev en del af 80'erne, var en tidligere bølge af husbesættelser også set i København.
Det var slumstormerne, som fra midten af 1960'erne også var rykket ind i tomme bygninger.
Kim Larsen boede selv som slumstormer i "Republikken Sofiegården" på Christianshavn, og det samme gjorde det senere medlem af Gasolin Wili Jønsson, og Franz Beckerlee kom også i bygningen.
Sofiegården blev stormet af politiet i 1970, og de sidste bygninger blev revet ned.
- Faktisk handler sangen ”Midt om natten” også om begivenheder fra 1970, hvor Kim Larsen sammen med andre slumstormere blev hældt ud af Sofiegården på Christianshavn, siger Rasmus Rosenørn.
Metafor for ChristianiaDronning Louises Bro: Broen indgår i sangen ”Hjerterdame” fra albummet ”Forklædt som voksen”.
Pladen udkom i 1986.
- Dronning Louises Bro ligger ganske kort fra Kim Larsens eget hjem gennem mange år på Rørholmsgade.
”Hjerterdame” er en kærestesang, der tager udgangspunkt i hans eget nabolag, hvor han kiggede på neonreklamerne ved Dronning Louises Bro over Søerne i København, siger Rasmus Rosenørn.
Irmahønen blinker i mørket, den ligger bare der og lægger æg, lyder det blandt i sangen.
Vægmaleri lavet af gadekunstneren Miki Pau Otkjær på rækværket rundt om Christiania.
”Østre Gasværk” er både en sang og navnet på Københavns andet gasværk, der blev opført i 1878.
I dag er der teater i den gamle gasbeholder.
Sangen var med på en støtteplade til fordel for Christiania i 1976.
- Østre Gasværk var en metafor for Christiania.
Gasolin var i gang, men sangen skrev Kim Larsen med sit fritidsband, Starfuckers, fortæller Rasmus Rosenørn.
- Pladen var en af 70’ernes mange støtterockplader.
”I kan ikke slå os ihjel” er også fra den plade.
Faktisk optrådte Kim Larsen med Starfuckers i Melodi Grand Prix i 1979.
De fik en tredjeplads.
Og så skal vi heller ikke glemme, at statminister Anker Jørgensen (S) citerede sangen i sin nytårstale i 1977: Det er en kold tid, som vi lever i.
Alle går rundt og fryser.
.
.
Sådan synger en af vore kendte unge sanggrupper.
Mon ikke de rammer noget centralt i menneskets opfattelse af tilværelsen i dag?
Jeg tror det, lød det fra Anker Jørgensen.
Provo Knud i Thylejren”Balladen om Provo Knud”: Sangen handler om Provo Knud, der huserede i Thylejren i 1970.
Gasolin var totalt ukendte i 1970, men som en del af hippiebevægelsen fulgte de med til Thy, da Thylejren blev etableret på en mark.
Gasolin i Thylejren 1971.
Læs også:Kim Larsens søn: Min fars død har ramt mig hårdere end forventet- De havde ikke rigtigt fundet stilen endnu.
Jeg husker tydeligt den optræden, man kan se mange steder stadigvæk: Franz Beckerlee blev bare ved og ved med at spille en guitarsolo, så Kim Larsen ikke kunne få et ord indført.
Men det var jo en meget sørgelig udgang for Provo Knud, han endte med at stikke sin ven ”Cola” ned i en hytte oppe ved Tokkekøbing Hegn tæt ved Allerød, siger Rasmus Rosenørn.
Vender kajakkenOgså ved Ilulissat i Grønland kan der sættes et kryds på Kim Larsen-kortet, selv om Grønland ikke er med på kortet herover.
Sangen "Så vender vi kajakken" fra 1988 er skrevet efter en opvisning med kajakroeren Manasse Mathæussen.
Ifølge KNR skrev Kim Larsen sangen om natten på hotelværelset, og efterfølgende indspillede han den under koncerter i Ilulissat og Nuuk.
FacebookTwitterKopier linkEmner:Christianshavn|København|Nørrebro|Pop og rock|Museer




https://www.dr.dk/nyheder/kultur/film/bliv-ikke-skraemt-syret-serie-slaar-benene-vaek-under-dig

BingeSe temaFilm og serierBliv ikke skræmt: Syret serie slår benene væk under digDR's serieekspert blev slemt overrasket ved synet af Netflix' syrede seriesatsning 'Maniac'.
Men på den gode måde.
Emma Stone og Jonah Hill er genforenet i Netflix' nye kæmpesatsning, som behandler psykiske lidelser og menneskets jagt på at høre til med et kærkomment glimt i øjet.
(© Netflix)Af Frederik Dirks Gottlieb02.
okt.
2018 kl.
18.
01Bemærk: artiklen er mere end 30 dage gammelLæs opI denne uge blev Netflix’ stort anlagte seriesatsning, 'Maniac', endelig tilgængelig på streamingtjenesten, og personligt har jeg været klar til at trykke play i månedsvis.
Ikke kun fordi serien er instrueret af geniale Cary Joji Fukunaga, som blandt andet gav os første sæson af 'True Detective', og som netop er blevet udpeget til at instruere den kommende James Bond-film.
Og ikke kun fordi 'Maniac', ud fra de tidligere teasere i bedste 'Black Mirror'-stil, lod til at tage pulsen på vores samfund.
Nærmere bestemt set fra et psykiatrisk system, hvor medicinering og symptombehandling i stigende grad er den hurtige løsning i et samfund præget af depressive arbejdszombier.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Faktisk glædede jeg mig mest til 'Maniac', fordi jeg elsker seriens hovedrolleindehavere Jonah Hill og Emma Stone, hvis fælles kemi allerede blev hamret fast med syvtommersøm i kultklassikeren 'Superbad' fra 2007.
Dog blev jeg slemt overrasket, da jeg satte mig til rette i sofaen og satte 'Maniac' på.
Det er nemlig langt fra den lettilgængelige publikumspleaser, som man ud fra ovenstående kriterier kunne lade sig narre til at tro.
Derimod er det en serie, der, ligesom psykiatrisk behandling, kræver tålmodighed, og at man overlader kontrollen til instruktør Cary Fukunaga, og lader hjernen syre ud på en heftig omgang seriehallucinationer.
Men lad dig ikke skræmme!
Du skylder dig selv at blive hængende, ikke mindst fordi 'Maniac' er helt sin egen og bryder med de gængse rammer for, hvad vi forventer os af science-fiction-genren.
Owen, der lider af skizofreni, og deprimerede Annie vælger at tilmelde sig et mystisk psykiatrisk eksperiment, der bl.
a.
består af stærkt hallucinerende medicin (Foto: Michele K.
Short © Netflix)En anderledes historieJonah Hill spiller rigmandssønnen Owen, der igennem flere år har lidt af skizofreni med hallucinationer til følge.
Han er trist, fåmælt og føler på alle tænkelige måder, at han er familiens uværdige sorte får, der, modsat sin kvalmende selvsikre bror, er følsom og uinteresseret i familiens omfangsrige forretningsforetagender.
Sideløbende følger vi Annie, spillet af Emma Stone, der i en svær depressiv tilstand kæmper for at forene sig med virkelighedens realiteter.
Hun overværede år forinden sin søsters brutale dødsfald og lukker som følge deraf ikke nogen ind i sit liv.
Begge vælger de at tilmelde sig et mystisk psykiatrisk eksperiment, der består af stærkt hallucinerende medicin og en maskine ved navn Gertie, der healer forsøgspersonerne, mens de befinder sig i en dybt medicineret tilstand.
'Maniac' udspiller sig i et parallelunivers, hvor teknologien ligner analog 80’er-mekanik fra komikerduoen 'Tim & Eric's sketchshow, samtidig med at udviklingen inden for psykiatrien paradoksalt nok er langt foran vores tid.
Folk vælger at leve i metalæsker, porno foregår i virtual reality, og ensomme sjæle spiller skak mod koala-robotter i parken.
Det er akkurat lige så syret, som det lyder, men det skaber en stemning af uforudsigelighed, der perfekt indfører os i hovedkarakterernes sindstilstand.
I 'Maniac'-universet kan ensomme sjæle spiller skak mod koala-robotter i parken.
(Foto: Michele K.
Short © Netflix)Humoren fylder megetScience-fiction er sjældent en genre, hvor humoren fylder særligt meget.
Kig bare på andre aktuelle science fiction-serier som 'The Handmaid’s Tale' og 'Westworld', der komplet humorforladt tackler apokalyptiske fremtidsscenarier uden antydningen af komik til at hjælpe seeren igennem mørket.
I 'Maniac' fylder humoren overraskende meget, og som vi i nyere tid har set det i f.
eks.
serieperlen 'Black Mirror', så kan et komisk og samfundssatirisk blik på mennesket ofte ramme mest plet.
'Maniac' er fyldt til randen med skuespillere, som både mestrer det sjove og det dramatiske.
Både Justin Theroux, der overbevisende gennemfører en ynkelig sex-akt med en påspændt sexrobot, til Emma Stone og Jonah Hill med deres naturlige evne til at vække både følelser og grin.
Der er unægtelig god kemi mellem skuespillerne Jonah Hill og Emma Stone, som vi for første gang så spille sammen i kultkomedien 'Superbad' fra 2007.
(Foto: Michele K.
Short © Netflix)Enhver skuespillers våde drømDet har været lidt af en rejse for Hill og Stone, der som unge, håbefulde stjerneskud spillede sig ind i alles hjerter som henholdvis den pik-tegnende Seth og den hyperintelligente Jules i komediefilmen 'Superbad'.
Det var tydeligt, at der var en unægtelig kemi imellem det ellers så umage par, og personligt har jeg glædet mig til at se de to genforenet på skærmen lige siden.
Kemien imellem dem er der stadig i 'Maniac', der fra starten slår fast, at serien dybest set handler om menneskets jagt på at høre til og nødvendigheden af de relationer, vi har til andre mennesker, for at kunne overleve i verden.
I 'Maniac' skifter instruktøren Fukunaga ubesværet mellem genrer, fra blodigt gangster-epos, til rap Get Shorty-komedie og royalt periodedrama.
(Foto: Michele K.
Short © Netflix)Kommende Bond-instruktør kører rent blær'Maniac' er en rejse igennem sindets dybeste afkroge, og Fukunaga arbejder ud fra en ’show it, don’t tell it’-stil, hvor hele drømme udspiller sig på skærmen på mere eller mindre syret vis.
Det minder om en blanding af 'Inception's udforskning af vores drømmestadier blandet med David Lynchs eksperimenterende selvudviklingsfiktion.
Det er et nærmest umuligt projekt at løfte, som kræver en mere end kompetent instruktør i førersædet.
Instruktør Cary Joji Fukunaga slog benene væk under alle med sin fantastiske, stemningsfulde instruktørstil på 'True Detective', hvor han fik en ellers ret ordinær fortælling om to betjente og en mordsag til at fremstå som stor kunst.
I 'Maniac' skifter Fukunaga ubesværet mellem genrer, fra blodigt gangster-epos til rap Get Shorty-komedie og royalt periodedrama.
Blandingen af genrer kunne ende katastrofalt, men Fukunagas evne til at binde det hele sammen og minutiøst ramme de korrekte nuancer i stemningen er uovertruffen.
'Maniac' er ikke bare en miniserie, det er en filmisk genre-potpourri, som vi aldrig har set det i serieformat før.
Dog skal man for at nyde 'Maniac' lade sig overrumple af det uventede og glemme alle de science fiction-konventioner, som rumsterer i baghovedet.
Alle afsnit af 'Maniac' kan ses på Netflix.
FacebookTwitterKopier link




https://www.dr.dk/nyheder/indland/politi-er-motorcyklen-godkendt-til-larme-kan-vi-ikke-goere-noget

IndlandPoliti: Er motorcyklen godkendt til at larme, kan vi ikke gøre nogetSelvom politiet stopper stærkt støjende motorcykler, så kan de være helt lovlige.
- Hvis køretøjet er godkendt til at larme på et højt niveau, så er der ikke noget at gøre ved det, fortæller politiassistent Christian Berthelsen fra Nationalt Færdselscenter.
Arkivfoto.
Af Alexander Hecklen og Nis Kielgast02.
okt.
2018 kl.
18.
00Bemærk: artiklen er mere end 30 dage gammelLæs opNår betjente fra landets politikredse stopper larmende motorcykler og brølende biler i trafikken, så får nogle af de mest støjende køretøjer lov til at drøne videre uden anmærkninger.
Sager omkring støj fylder meget lidt i vores samlede antal af sigtelserChristian Berthelsen, politiassistent, Nationalt Færdselscenter.
Det fortæller politiassistent Christian Berthelsen fra Nationalt Færdselscenter.
Læs også:INTERAKTIV GRAFIK: Så meget må din motor larme- Hvis køretøjet er godkendt til at larme på et højt niveau, så er der ikke noget at gøre ved det, siger han.
DERFOR ER DER FORSKEL•Færdselsloven siger, at en "fører af motordrevet køretøj skal betjene køretøjet således, at det ikke afgiver unødig støj".
•Men der findes ingen generelle grænser for motorstøj.
•Hver enkelt bil og motorcykel har sin egen grænse, som blandt andet afhænger af produktionsåret og motorens størrelse.
•Det kaldes en typegodkendelse, og tommelfingerreglen er, at når først køretøjet har fået godkendelsen, gælder støjgrænsen resten af dets levetid.
•Nogle køretøjers godkendelse går helt tilbage til den danske udstyrsbekendtgørelse fra 1955, mens nyere biler ofte har fået deres godkendelse i et andet EU-land - og så gælder reglerne også herhjemme.
Kilde: Færdselsstyrelsen, Retsinformation.
dkDer er især tale om dyre sportsvogne godkendt i udlandet og ældre motorcykel-modeller, som i sin tid har fået godkendelser af et støjniveau, der ligger langt over, hvad man i dag ville tillade, forklarer Christian Berthelsen.
- Med en ældre model, så vil køretøjet stadigvæk være godkendt med det støjniveau, som det kom ud af fabrikken med.
I dag er barrieren sat ned, men køretøjet er stadig tilladt med den her høje støjudledning, siger han.
Herunder kan du klikke gennem eksempler, der viser, hvor mange decibel motor og udstødning i en brugt Citroën-familiebil er godkendt til at støje i forhold til en ældre Harley-Davidson og en sportsvogn fra den italienske bilproducent Ferrari.
Forslag: Lav stillezoner i byenEt nyt forslag fra interesseorganisationen Det Økologiske Råd vil forsøge at gøre op med netop den problematik.
I fremtiden skal det være muligt for kommuner at oprette særlige zoner, hvor bilister eller motorcyklister kan få bøder, hvis de larmer mere end 80 decibel om natten og 85 decibel i dagtimerne, lyder forslaget, som er inspireret af forsøg i Canada, hvor man har koblet retningsbestemte mikrofoner på stærekasser, så de kan måle både fart og lyd.
Hvis det skal håndhæves, så vil det koste flere ressourcer i politietChristian Berthelsen, politiassistent, Nationalt Færdselscenter.
Men Christian Berthelsen vurderer dog ikke, at problemets omfang er stort nok set i forhold til, hvad det ville koste i arbejdstimer.
- Sager omkring støj fylder meget lidt i vores samlede antal af sigtelser, siger han og forklarer, at det skal stå mål med de ressourcer, som politiet må forvente at bruge på at håndhæve støjgrænserne.
Læs også:Forslag: Giv støjbøder til øredøvende motorcykler i byenI sidste ende er det nemlig politiet, der skal udskrive bøder, hvis et køretøj larmer for meget, lyder det i teksten til forslaget.
- Hvis det skal håndhæves, så vil det koste flere ressourcer i politiet, og det kommer nok ikke som en overraskelse, fordi det her vil betyde, at der vil blive genereret nogle sager, der skal tages hånd om, siger han.
FacebookTwitterKopier linkEmner:Harley-Davidson|Nationalt Færdselscenter|Politi|Biler|Canada




https://www.dr.dk/nyheder/politik/video-tre-alternative-aabningstaler-fra-tre-statsministerkandidater

PolitikVIDEO Tre alternative åbningstaler fra tre statsministerkandidaterHør de åbningstaler, Mette Frederiksen, Pernille Skipper og Uffe Elbæk ville holde, hvis de hver især var statsminister.
Socialdemokraternes formand, Mette Frederiksen, ved Folketingets åbning.
Af Rikke Gjøl Mansø02.
okt.
2018 kl.
17.
30Bemærk: artiklen er mere end 30 dage gammelLæs opStatsminister Lars Løkke Rasmussen (V) har - helt som grundloven foreskriver det - i dag holdt sin åbningstale fra talerstolen i folketingssalen i forbindelse med Folketingets åbning.
Statsministerens åbningstaleDet er grundlovens § 38, stk.
1, der bestemmer, at statsministeren i forbindelse med Folketingets åbning den første tirsdag i oktober skal afgive "en redegørelse for rigets almindelige stilling og de af regeringen påtænkte foranstaltninger".
Ud over den mundtlige tale fremlægger regeringen også sit lovprogram.
Det er en gennemgang af de lovforslag, regeringen vil fremsætte i den nye folketingssamling.
Statsministerens åbningstale afholdes fra Folketingets talerstol foran kongefamilien, folketingsmedlemmerne og regeringens ministre og afsluttes med et trefoldigt leve for Danmark.
Kilde: Folketinget.
Det var blandt andet med nyheden om, at regeringen vil lukke for salget af nye diesel- og benzinbiler om 12 år, og om 17 år skal hver eneste nye bil i Danmark være en el-bil eller anden form for nul-udledningsbil.
Læs også:Løkke i åbningstale: Om 17 år må ingen nye biler udlede CO2Statsministeren annoncerede også i sin tale, at regeringen vil oprette 21 nye "sundhedsfællesskaber" over hele landet.
Begge dele vil blive præsenteret i udspil i de næste uger.
Læs også:Regeringen vil oprette 21 nye 'sundhedsfællesskaber' omkring lokale sygehuseLars Løkkes åbningstale var cirka tre kvarter lang og blev fremført på Folketingets talerstol med både kongefamilien, et samlet folketing og regeringens ministre som tilhørere.
Helt den samme kulisse har de tre statsministerkandidater ikke fået.
De er blevet bedt om at koge deres åbningstale ned til en to minutter kort video.
Så hvordan ville åbningstalen have lydt, hvis statsministeren hed enten Mette Frederiksen, Pernille Skipper eller Uffe Elbæk?
Det giver de tre statsministerkandidater i oppositionen deres bud på herunder:Mette Frederiksen: Vi skal fremtidssikre velfærdenSocialdemokratiets formand, Mette Frederiksen, sigter mod at blive den statsminister, der skal åbne Folketinget med en åbningstale om præcis et år.
- For mig som socialdemokrat handler det grundlæggende om, om vi vil styrke det, der har gjort Danmark stærkt, eller om vi vil svække det.
På mange måde har vi et rigtig stærkt velfærdssamfund, men jeg synes ikke, vi er i mål endnu.
- Og når det går godt, som det gør nu, for dansk økonomi, beskæftigelsen stiger, og arbejdsløsheden falder, så er den politiske opgave at sikre, at vi kan gøre gode tider bedre – ikke bare for nogen med topskattelettelser, men for os alle sammen ved at fremtidssikre vores velfærdssamfund, siger Mette Frederiksen.
Hør hele hendes to minutter lange åbningstale herunder:Uffe Elbæk: Vi har alle de grønne løsningerAlternativets Uffe Elbæk havde egentlig ladet forstå, at han agtede at give posten som politisk leder videre til nye kræfter efter valget.
Men i slutningen af juni meddelte han så, at han er kandidat til statsministerposten.
Hans åbningstale kredser især om ét emne, nemlig klimakrisen:- Vi står over for et helt afgørende valg.
Et valg, om vi ønsker et meget mere grønt Danmark, eller om vi ønsker det Danmark, der ikke tager klimaforandringerne alvorligt.
- Desværre er der et kæmpe gab mellem det, vi ved, vi bør gøre, og så det, vi rent faktisk gør.
Og det er helt tosset, når vi har alle løsningerne lige foran næsen af os, siger Uffe Elbæk.
Hør her, hvordan åbningstalen ville lyde, hvis han skulle holde den på to minutter:Pernille Skipper: Vi skal føre politik for de mangeI midten af august fik Danmark sin tredje statsministerkandidat fra oppositionen, da Enhedslistens politiske ordfører, Pernille Skipper, spillede sig selv på banen.
Hvis Enhedslisten sammen med Alternativet og SF tilsammen bliver større end Socialdemokratiet, vil Skipper og co.
gå efter at kunne danne en "grøn, socialt progressiv regering".
- I alt for mange år har dansk politik handlet om en lille gruppe i toppen af vores samfund frem for det store, brede flertal.
- Vores velfærdssamfund er blevet udsultet i rigtig mange år, men vi har et stærkt og godt fundament at bygge videre på.
Vi har noget af det bedste, man kan få – nemlig et samfund, hvor vi gerne vil passe ordentligt på hinanden.
Det er på tide, at vi får en politik for de mange, og ikke kun de få, siger Pernille Skipper.
Hør hele hendes alternative åbningstale herunder:FacebookTwitterKopier link




https://www.dr.dk/nyheder/indland/mand-i-den-sorte-volvo-sigtet-haeleri

Landsdækkende politiaktionSe temaIndlandMand i den 'sorte Volvo' sigtet for hæleriHan er sigtet i en hel banal sag, siger advokat for ung mand efter enorm politiaktion fredag.
Københavns Politi er stadig hermetisk lukkede i sagen om den store politikation fredag.
Af Emil Søndergård Ingvorsen02.
okt.
2018 kl.
17.
11Bemærk: artiklen er mere end 30 dage gammelLæs opEn ung mand er blevet sigtet for hæleri, efter at han fredag eftermiddag stak af fra politiet i en stjålet sort Volvo ved Roskilde.
Det skete i forbindelse med en afhøring hos Københavns Politi.
Det bekræfter mandens advokat Asser Gregersen.
- Han blev sigtet for at være kommet i besiddelse af den sorte Volvo.
Han blev ikke sigtet for andre ting hverken brud på færdselsloven, terror, kidnapning eller noget som helst organiseret, siger advokaten.
Læs også:Politiet rykkede til Espe fordi Volvo måske var set i byenDen unge mand blev fredag - sammen med tre andre - omdrejningspunkt for en kæmpe politiaktion, der foregik over det meste af landet.
Den stjålne bil blev efterlyst fredag eftermiddag, efter at den unge mand og tre andre var stukket af fra politiet ved Roskilde.
Det skete, efter at PET havde alarmeret politiet, fordi der var trusler mod navngivne personer.
Advokat: Ligner en voldsom overreaktionSamme aften lød det fra politiet, at man havde fundet køretøjet, men at personerne i den sorte Volvo ikke havde udgjort en trussel mod nogle personer.
Advokat Asser Gregersen fortæller, at afhøringen slet ikke kom ind på PET og trusler mod enkeltpersoner.
Læs også:Efterlyst i Volvo kontaktede selv politiet- Det spurgte de slet ikke ind til.
På nuværende tidspunkt er han kun sigtet for det med Volvoen, så der er ikke grundlag for at spørge ind til det, siger han.
Hvad tænker du om politiets ageren i denne her sag?
- På den ene side synes jeg, at det er rimeligt, at politiet agerer lidt for voldsomt frem for det modsatte, siger forsvarsadvokaten og fortsætter:- Men hvis man omvendt skal afbryde folks liv på denne måde, så skal der være en rimelig grund til det.
Det er svært at forstå det her anderledes end, at der er sket en enorm voldsom overreaktion.
Jeg har ikke hørt noget, som kan retfærdiggøre aktionen.
Asser Gregersen fortæller, at hans klient erkender sigtelsen.
Advokaten ved ikke, om de tre andre personer i Volvoen er blevet sigtet.
Københavns Politi oplyste i går eftermiddag til DR Nyheder, at de havde talt med to af personer fra den stjålne bil.
DR Nyheder har været i kontakt med Københavns Politi.
De ønsker ikke at udtale sig, om der er blevet rejst sigtelser i sagen.
FacebookTwitterKopier linkEmner:Volvo|Kriminalitet|Københavns Politi|Politi|Roskilde




https://www.dr.dk/nyheder/politik/folketinget-aabner-det-vil-partierne-kaempe-haardest

Folketingets åbningSe temaPolitikFolketinget åbner: Det vil partierne kæmpe hårdest forBørn, vækst og sundhed bliver fremhævet af politikerne, når de skal pege på det vigtigste at kæmpe for.
Folketingets åbning på Christiansborg i København, tirsdag den 2.
oktober 2018.
Af Theis Lange Olsen02.
okt.
2018 kl.
17.
01Bemærk: artiklen er mere end 30 dage gammelLæs opEfter en sensommer præget af opbrud i de politiske blokke er Folketinget i dag åbnet til en ny sæson.
Den vil uvægerligt blive præget af, at folketingsvalget skal være afholdt senest 18.
juni næste år.
De politiske meldinger peger da også allerede i retning af valgkamp.
DR Nyheder har bedt samtlige ni partiers politiske ordførere fremhæve det, de mener er det vigtigste at kæmpe for lige nu:Dansk FolkepartiPeter Skaarup (DF) ankommer til gudstjeneste i Christiansborg Slotskirke før Folketingets åbning.
- Den vigtigste dagsorden for Dansk Folkeparti er at få et gennemført et kursskifte i udlændingepolitikken, så vi målrettet sender folk ud af landet.
Det er det såkaldte paradigmeskifte, vi talte med regeringen om tidligere på året, siger gruppeformand Peter Skaarup (DF).
- Regeringen lagde noget (et udkast til en aftale, red.
) foran os ved juletid sidste år, men det valgte man så at sige, at man ikke vil gennemføre på grund af bøvlet med skattepakken.
Men her er et grundlag.
Og så har vi oplevet, at regeringen gerne vil kigge på et loft over antallet af familiesammenføringer, som vi også har set i Tyskland.
Så der er ting at arbejde med.
- Det her kursskifte skal være midlet til at gennemføre mange af de ting, vi gerne vil på velfærdsområdet.
Beregninger viser jo, at vi bruger 36 milliarder kroner på ikke-vestlig indvandring.
Det er penge, der kan findes.
For nogens vedkommende hurtigt, hvis man kan sende folk hurtigere hjem.
De KonservativeMette Abildgaard (K) er politisk ordfører for De Konservative.
- Vi ved allerede nu, at folketingsåret kommer til at byde på en sundhedsreform, som forhåbentlig kommer til at indeholde en nedlæggelse af regionerne.
Det vil vi kæmpe hårdt for, for der er så store geografiske forskelle på den behandling, man eksempelvis får som kræftpatient i Danmark, siger politisk ordfører Mette Abildgaard (K).
- For os er en nedlæggelse af regionerne ikke et mål i sig selv, men et middel til at nå et ensartet niveau i behandlingen.
Uanset om man rammes af brystkræft i Region Midtjylland eller Region Hovedstaden, så skal behandlingen være ens.
- Vi har aldrig ment, at regionerne var en god ide og har hele tiden frygtet, at patienter ender som kastebolde.
Og det har vi kunnet se, at de gør.
En vigtig kamp bliver også manglen på praktiserende læger, og særligt manglen på familielæger, der har behandlet familier i generationer.
100.
000 danskere står uden familielæge i dag.
Liberal AllianceLiberal Alliances politiske ordfører, Christina Egelund.
- Det vigtigste lige nu er at holde styr på dansk økonomi.
Det går godt i dansk økonomi, men der er farer, som lurer lige rundt om hjørnet.
Her tænker jeg på manglen på arbejdskraft.
Hvis jeg skal pege på én enkelt sag, der er vigtig, så er det at få løst problemet med mangel på arbejdskraft, siger politisk ordfører Christina Egelund (LA).
- Vi står midt i en højkonjunktur, og ledigheden er lav.
Men væksten er ikke så høj, og det hænger blandt andet sammen med, at virksomheder nu må afvise ordrer, fordi de ikke kan ansætte de hænder, de gerne vil.
Det gør, at væksten er for lav, og der er risiko for, at virksomheder kan blive tvunget til at forlade landet.
- Jeg har ikke fantasi til at forestille mig, at Socialdemokratiet og Dansk Folkeparti ikke også vil tage ansvar for dansk økonomi og være med til at løse de her problemer.
De har blokeret før for højere pensionsalder og topskattelettelser, så det er ved at være sidste udkald.
AlternativetCarolina Magdalene Maier fra Alternativet (ved siden af statsminister Lars Løkke Rasmussen) i folketingssalen sidste år.
- Der er ingen tvivl om, at vi skal kæmpe hårdest for det grønne.
Vi skal lave investeringer i den grønne omstilling.
Alternativet har afsat 80 milliarder kroner over fire år til det.
Hvis jeg skal pege på én ting, vi skal, så er det at sætte gang i de politiske, strukturelle beslutninger, som påvirker vores CO2-udledning positivt, siger politisk ordfører Carolina Magdalene Maier (Å).
- Landbrug- og transportsektoren er det vigtigste område at starte med, fordi det er her, der udledes mest CO2.
Når vi taler klimaskat på oksekød, så går det tilbage til landbruget.
Det er en af de ting, Folketinget ikke kan enes om.
Der er vi ikke enige med alle.
Mange har det her med, at det rammer skævt.
Men vi taler med folk derude, og særligt de unge er klar til at tage beslutninger, som koster os penge hver især.
- Det går også så dårligt i forhold til at få gang i elbilmarkedet i Danmark, mens det stikker helt af i Sverige og Norge.
Vi skal afgiftsfritage elbilerne.
Det Radikale VenstreMorten Østergaard (R) vil prioritere børn meget højt på den politiske dagsorden.
- Vi vil kæmpe allerhårdest for børnene.
Der skal flere resurser til vores daginstitutioner og skoler.
Asylbørnene skal ud af Sjælsmark Kaserne.
Grundlæggende skal vi sikre, at alle børn har lige muligheder - det kan vi gøre med finansloven og integrations- og udlændingepolitikken, og det er vores ledetråd, siger politisk leder Morten Østergaard (R).
- Der er mange børn, der ikke får den start på livet, som de fortjener.
Pædagogerne og lærerne har ikke tid nok.
Og så er der et flertal i Folketinget, som målrettet tager muligheder fra børn.
Som vil indføre stopprøver i vuggestuer, men kun for børn fra udsatte boligområder.
Som vil lade børn af afviste asylansøgere bo i årevis et sted som Sjælsmark Kaserne.
- Her er der bare en helt fundamental, værdimæssig diskussion, der er handler om: "Er børn lige, er børn bare børn".
Det er de ikke lige nu i Danmark, og det er et prioriteringsspørgsmål og et holdningsspørgsmål.
Det er en vigtig kamp at kæmpe.
SocialdemokratietNicolai Wammen (S) ankommer til gudstjeneste i Christiansborg Slotskirke før Folketingets åbning, tirsdag den 2.
oktober 2018.
 - Vi skal passe godt på vores velfærdssamfund, og det betyder, at vi investerer i ordentlige daginstitutioner og folkeskoler til vores børn.
Men også at der er et stærkt sundhedsvæsen og en værdig ældrepleje.
Det er der, vi skal bruge vores økonomiske råderum, frem for på skattelettelser, siger politisk ordfører Nicolai Wammen (S).
- Regeringen tager i deres finanslovsforslag ikke højde for, at der kommer flere børn og ældre i de kommende år.
De vil hellere bruge pengene på alt andet end at sikre den grundlæggende velfærd.
Det er forkert.
- Vi skal fortsætte den stramme udlændingepolitik.
Antallet betyder noget, og der er et meget stort flertal både i den danske befolkning og i Folketinget for at fortsætte den kurs.
Og så skal vi igen blive en grøn stormagt.
Vi så med Svend Auken, at Danmark kan gøre en forskel.
Dengang var det vindmølleeventyr, nu er det andre ting, vi kan gøre, blandt andet i forhold til grønne biler.
VenstreStatsminister Lars Løkke Rasmussen (V) i selskab med Venstres politiske ordfører, Britt Bager.
- Der er ingen tvivl om, at sundhed og psykiatri kommer til at spille en stor rolle i den kommende tid.
Vi kommer med et stort udspil snart, hvor vi kommer til at diskutere strukturer i sundhedssektoren, fordi det er vigtigt, at der kommer endnu større fokus på den enkelte patient, siger politisk ordfører Britt Bager.
- Vi gik til valg på, at regionerne skulle levere på flere parametre, og vi har brug for at se efter i sømmene, om der er sammenhæng i vores sundhedssystem.
Når patienter bliver udskrevet og kommer hjem og kommunen skal tage over, hvordan sikrer vi så, at det ikke går galt?
- Og så er der det grønne område, hvor vi kommer med initiativer både på miljøområdet, men også et stort ambitiøst klimaudspil om få uger.
Det skal trække os i en meget grønnere retning.
Vi er i en førerposition i Danmark, og det synes vi i regeringen, at vi skal blive ved at være.
Det kræver ambitiøse initiativer.
EnhedslistenEnhedslistens politiske ordfører, Pernille Skipper.
- Det kommer forhåbentlig til at handle meget om den grønne omstilling.
Regeringen er blevet presset til at komme med et klimaudspil, som alle går og tripper for at se.
Der har vi i Enhedslisten en stor opgave i at prøve at holde fast i den dagsorden og også forsøg at få folketingsvalget til at handle om klima, fordi vi har så få år til at ændre tingene, siger politisk ordfører Pernille Skipper (EL).
- Vores klode forandrer sig, så der er større risiko for naturkatastrofer og tørke.
Hvis vi ikke får omstillet vores måde at leve på og bruge kloden på inden for ganske få år, så kommer vi et sted hen, hvor vi ikke kan forudsige, hvad der sker.
- Vi ønsker en bindende klimalov, så politikerne er bundet op på, at alt, vi gør, skal måles op imod klimaet, og der skal regnes ud, hvilken betydning det har for klimaet.
Og det her skal være socialt balanceret.
Vi ønsker ikke at smække en flad afgift ud på kød, selvom vi ved, at kødforbruget er en stor klimasynder.
Det vil ramme den enlige mor på kontanthjælp rigtig, rigtig hårdt, hvorimod direktøren stadig vil gå ud og købe bøffer.
SFPolitisk ordfører Karsten Hønge fra SF.
- Kontanthjælpsloftet er det vigtigste.
Det skal afskaffes.
Loftet betyder, at mange børn vokser op i fattigdom - og det er en tatovering, som er svær at vaske af sig.
Det kommer til at præge dem, men her kan vi gøre en fanden til forskel, siger politisk ordfører Karsten Hønge (SF).
- Det er et ultimativt krav til Mette Frederiksen, hvis vi vinder valget.
Vi kan se god fornuft i at lave en ydelseskommissionen (som S har foreslået, red.
), men det skal være sådan, at den første mandag efter valget, så skal kontanthjælpsloftet væk.
- Loftet virker ikke efter hensigten.
Der er en falsk sammenhæng imellem at sige, at så får vi flere folk ud på arbejdsmarkedet.
Det fører kun til apati og opgivenhed, og at man bliver fastholdt i sin situation.
Vi tror på, at økonomisk pres kan flytte folk, men kun hvis de mennesker, man presser, kan gå et andet sted hen, end hvor de er.
FacebookTwitterKopier link




https://www.dr.dk/nyheder/politik/loekke-vil-aendre-beloebsgraense-saerligt-udvalgte-udlaendinge

PolitikLøkke vil ændre beløbsgrænse for særligt udvalgte udlændinge”Det kan give god mening at differentiere lidt.
Man kunne også kalde det forskelsbehandling,” siger statsministeren.
Af Johan Blem Larsen02.
okt.
2018 kl.
16.
58Bemærk: artiklen er mere end 30 dage gammelLæs opNår regeringen i morgen præsenterer et udspil om at lempe danske virksomheders muligheder for at hyre udenlandsk arbejdskraft, vil det blandt andet være med et forslag om en differentieret beløbsgrænse.
Det oplyser statsminister Lars Løkke Rasmussen (V) i programmet ”Krydsild med statsministeren” på P1 tirsdag eftermiddag.
Læs også:Løkke vil gøre det lettere at ansætte udlændinge: Mette F.
er ’aldeles uenig’Der er i dag en beløbsgrænse for personer udenfor EU, som vil arbejde i Danmark, på 418.
000 kroner.
Det er det beløb, man årligt skal tjene for at få arbejdstilladelse her i landet.
Men regeringen foreslår nu at ”differentiere” den beløbsgrænse, så grænsen i fremtiden afhænger af nationaliteten på den person, som en dansk virksomhed ønsker at ansætte.
- Det kan give god mening at differentiere lidt.
Man kunne også kalde det forskelsbehandling.
Men altså på et solidt, objektivt grundlag, siger Lars Løkke Rasmussen.
- Vi offentliggør det i morgen, men vi lægger op til noget landespecifikt på beløbsgrænsen.
Det vil være ud fra en grundtanke om, at arbejdskraft ikke kun er arbejdskraft, siger han.
Statsministeren udpegede i sin tale ved Folketingets åbning konkret på USA, Canada, Japan og Singapore som eksempler på lande udenfor EU, som Danmark i forvejen har stærke økonomiske bånd til.
Forskel på Canada og SudanOg en differentieret beløbsgrænse skal ifølge statsministeren også tage højde for, hvordan man gebærder sig i det danske samfund, når man ikke lige er på arbejde.
- Man kommer til Danmark for at arbejde, og så går man på arbejde fra 9 til 17, eller hvad man nu gør.
Men man er her jo også udenfor arbejdstiden.
Og der er der altså forskel på, om du kommer som en canadier eller en fra Sudan, siger Lars Løkke Rasmussen.
- Så vi siger helt åbent: Kan vi lave noget differentiering her, så vi gør det lidt enklere for nogle lande, som vi i forvejen har stor samhandel med.
Regeringen vil altså lave en form for liste eller oversigt over bestemte lande udenfor EU, hvor borgerne skal leve op til en lavere beløbsgrænse end i dag, mens beløbsgrænsen vil forblive den samme for borgere fra andre lande.
Læs også:Løkke i åbningstale: Om 17 år må ingen nye biler udlede CO2Positivliste skal ses efter i sømmeneEn differentieret beløbsgrænse vil dog kun være et af flere elementer i det udspil, regeringen præsenterer i morgen.
Den såkaldte positivliste, som er en liste over erhverv, hvor der er mangel på kvalificeret arbejdskraft i Danmark, lægger statsministeren også op til at revidere.
- Der får vi brug for at kigge på, hvordan vi laver mere dynamik i det.
For positivlisten er i dag noget bagud vendt.
Det er sådan noget med, at vi kigger i statistikkerne og siger, at for måneder tilbage var det svært at rekruttere til x-, y- eller z-stillingskategori, siger Lars Løkke Rasmussen.
- Men det hjælper jo ikke noget, hvis hele arbejdsmarkedet kører forbi.
Så det, vi lægger frem i morgen, er et samlet bud på, hvordan vi laver en mere fleksibel arbejdsmarkedspolitik, siger han.
FacebookTwitterKopier linkEmner:Lars Løkke Rasmussen (politiker)|Venstre|EU|Canada|Erhverv




https://www.dr.dk/nyheder/regionale/syd/ekstra-varmeregning-til-200000-danskere-stor-prisstigning-tvinger-anna-marie

Syd- og SønderjyllandEkstra varmeregning til 200.
000 danskere: Stor prisstigning tvinger Anna Marie til at flytteFlere end 200.
000 danskere skal betale mere for varmen til vinter, men der er stor forskel på hvor meget.
200.
000 danskere skal tænke over, hvor meget de skruer op for radiatoren.
Flere kraftvarmeværker varsler prisstigninger.
 © (c) DR)Af Sofie Lewring og Amanda Rokkjær Munksgaard02.
okt.
2018 kl.
16.
45Bemærk: artiklen er mere end 30 dage gammelLæs op-Det kan ikke være rimeligt, at vi skal betale så meget ekstra for varmen.
Hvis det sker, bliver jeg nødt til at flytte fra Bramming, siger pensionist Anna Marie Martinsen.
Hun tilhører blot en af mange husstande, der er knyttet til Bramming Fjernvarme.
Her venter husstandene en varmeregning, der stiger med 60 procent fra 2019.
GrundbeløbGrundbeløbet er et tilskud, som kraftvarmeværkerne har fået siden 2004 for at producere el oven i varme.
De værker, som har modtaget grundbeløbet, har samtidig forpligtet sig til at bruge naturgas.
Fra 2019 mister danske kraftvarmeværker grundbeløbet, men er stadig tvunget til at bruge naturgas.
Ikke alle kraftvarmeværker kan tjene nok penge på elproduktionen til at opveje tabet af grundbeløbet.
Det betyder, at prisen på varme kan stige for forbrugerne.
Kilde: Grøn EnergiLige nu betaler Anna Marie Martinsen 7.
000 kroner om året for at varme huset op.
Fra nytår risikerer hun at betale 4.
000 kroner mere om året for at holde varmen.
Og sker det, bliver Anna Marie Martinsen nødt til at flytte væk fra Bramming, siger hun.
Kraftvarmeværker mister tilskudFra næste år mister 194 af landets små kraftvarmeværker grundbeløbet, der er et offentligt tilskud til at producere el oven i varme.
Det betyder, at mange husstande skal betale en ekstra sum penge for varmen.
Der er dog store forskelle på, hvor meget ekstra varmeregningen stiger.
Læs også:GRAFIK Her kan varmeregningen stige mestDe over 200.
000 husstande, der er kunde hos et mindre, decentralt kraftvarmeværk, der typisk forsyner mindre byer på landet med op til et par tusinde husstande som kunder, kan se frem til den største prisstigning.
Det er formanden for Dansk Fjernvarme Jesper Frost utilfreds med.
- Politikerne på Christiansborg har længe vidst, at grundbeløbet vil forsvinde.
Lovgivningen burde ændres, så værkerne frit kan vælge deres brændsel og ikke tvinges til at bruge naturgas, siger Jesper Frost.
Større varmeregning til forbrugerneBramming Fjernvarme er blot en ud af 40 kraftvarmeværker, hvor kunderne risikerer en prisstigning på mere end 5.
000 kroner per år.
-Vi er naturligvis meget kede af at sende en dyrere varmeregning ud til vores forbrugere.
De kommer til at betale op mod 6.
000 kroner mere om året for at opvarme et standardhus på 130 m2, siger Steen Thøgersen, der er driftschef ved Bramming Fjernvarme.
Når der lige pludselig mangler penge i budgettet, skal de jo findes et sted.
Johannes Schmidt, formand, Gram FjernvarmeLæs også:Ekspert: Sådan sparer du 2000 kroner på din varmeregningOgså kunderne hos Gram Fjernvarme skal betale ekstra for at skrue op for radiatoren.
Selskabets formand Johannes Schmidt forventer en stigning på cirka 4.
500 kroner for et standardhus om året.
-Vi har gjort en masse tiltag for at mindske regningen for vores kunder, men når der lige pludselig mangler penge i budgettet, skal de jo findes et sted, siger Johannes Schmidt.
De fleste fjernvarmeselskaber i Syd- og Sønderjylland forventer, at kunderne skal slippe mellem 1.
000 og 3.
000 kroner ekstra, når grundbeløbet forsvinder.
Det viser en rundringning, som DR Syd har lavet.
Måske farvel til BrammingI Bramming overvejer Anna Marie Martinsen alternativer, som kan mindske hendes forbrug.
-Jeg er glad for mine naboer og stedet, hvor jeg bor.
Det er trist, hvis jeg skal flytte.
Men de muligheder, jeg har for at mindske mit forbrug, er jeg ikke sikker på kan spare mig for ret mange penge, siger Anna Marie Martinsen.
Læs også:Efter tørken: Varmeregningen bliver ikke så dyr som frygtetFacebookTwitterKopier linkEmner:Bramming|Kraft- og varmeværker|Boligopvarmning|Dansk Fjernvarme|Jylland




https://www.dr.dk/nyheder/udland/kinesisk-krigsskib-kom-farligt-taet-paa-amerikansk-flaade

UdlandKinesisk krigsskib kom 'farligt tæt' på amerikansk flådeKonfrontationen sker på et tidspunkt, hvor forholdet mellem USA og Kina er særdeles anspændt.
Det amerikanske flådeskib USS Decatur har i flere år opereret i Det Sydkinesiske Øhav.
Billedet her er fra 2016.
Af Maya Nissen02.
okt.
2018 kl.
16.
30Bemærk: artiklen er mere end 30 dage gammelLæs opEt amerikansk flådeskib havde et ”usikkert” møde med et kinesisk krigsskib i Det Sydkinesiske Hav i går.
Det oplyser den amerikanske flåde ifølge CNN.
De to skibe stødte nær sammen, da den amerikanske flåde var i færd med en øvelse nær Spratley-øerne i Det Sydkinesiske Hav.
Læs også:Kina har udvidet omstridte øer i Det Sydkinesiske Hav: Skaber bekymring i USAIfølge den amerikanske flåde var den kinesiske destroyer blot små 70 meter fra det amerikanske skib, da amerikanerne måtte afvige for at undgå en kollision.
En talsmand fortæller til CNN, at det kinesiske krigsskib udførte ”en række af tiltagende aggressive manøvrer, som blev fulgt af advarsler om, at Decatur skulle forlade området”.
Kinas suverænitetKonfrontationen mellem de to skibe fandt sted nær de omstridte Spratley-øer i det Sydkinesiske Hav og på et tidspunkt, hvor forholdet mellem USA og Kina er særdeles anstrengt.
Det anspændte forhold skyldes blandt andet USA’s seneste handelssanktioner mod Kina, samt amerikanske sanktioner rettet mod det kinesiske milirtær.
Kina har tidligere fulgt de amerikanske skibe, der bevæger sig i det Sydkinesiske Hav, tæt, men er ikke tidligere kommet så nær som i dette tilfælde.
Men nærheden til Spratley-øerne, som Kina har bygget i øhavet, gør denne situation særligt følsom for kineserne.
- USA har gentagne gange sendt krigsskibe til øerne og de omkringliggende farvande i Det Sydkinesiske Hav.
Det har alvorligt truet Kinas suverænitet og sikkerhed, udtaler en talsmand for det kinesiske forsvarsministerium ifølge CNN.
- Det kinesiske militær vil udføre sine forsvarspligter og fortsætte med at tage alle de nødvendige skridt for at beskytte vores suverænitet og den regionale fred og stabilitet, lød det yderligere.
FacebookTwitterKopier link




https://www.dr.dk/nyheder/kultur/kim-larsen-hyldes-med-mindekoncert-paa-raadhuspladsen-i-koebenhavn

Kim Larsen er dødSe temaKulturKim Larsen hyldes med mindekoncert på Rådhuspladsen i KøbenhavnDR1 sender live, når den folkekære sanger mindes ved en stor, gratis koncert søndag aften.
Kim Larsen viede sit liv til at synge for danskerne.
Nu skal danskerne så synge for ham ved en mindekoncert på søndag.
(© dr)Af Jens Grønbech02.
okt.
2018 kl.
16.
05Bemærk: artiklen er mere end 30 dage gammelLæs opHele Danmark inviteres til at synge med, når nationalskjalden Kim Larsen hyldes og mindes nu på søndag den 7.
oktober – præcis en uge efter, han sov stille ind.
Det sker med et storstilet show, der afholdes på Rådhuspladsen i København, og som sendes direkte på DR1 og DR TV klokken 19.
30-21.
Her vil en række kendte danske musikere synge for, når de fremmødte på Rådhuspladsen og seerne hjemme i stuerne opfordres til at synge med på Kim Larsens udødelige klassikere.
Det er der, hvor vi er vant til at hylde vores helte – og det må man sige, Kim Larsen har været.
Jan Lagermand Lundme, underholdningschef i DR om valget af Rådhuspladsen i KøbenhavnDet fortæller DR's underholdningschef, Jan Lagermand Lundme, om showet, der bærer titlen 'Som et strejf af en dråbe – Danmark synger farvel til Kim Larsen'.
Læs også:Som et strejf.
.
.
: Se pigekors hyldest til Kim Larsens sangskat- Først var planen, at vi ville holde en mindekoncert i DR Byens store tv-studie, Studie 5, men vi modtog så positiv en respons på den udmelding fra alle mulige mennesker, der gerne ville have mulighed for at deltage og sige ordentligt farvel til Kim Larsen, siger Jan Lagermand Lundme og fortsætter:- Derfor har vi besluttet, at vi i stedet holder mindekoncerten på Rådhuspladsen i København.
Det er der, hvor vi er vant til at hylde vores helte – og det må man sige, Kim Larsen har været.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
Arbejder i døgndriftPlanlægningen af showet er i øjeblikket i fuld gang, og optrædende artister og praktisk info om showet vil derfor blive offentliggjort de kommende dage her.
- Lige nu arbejder vi på højtryk på at finde ud af, hvem der skal spille, og hvordan hele koncerten skal forløbe.
Folk arbejder simpelthen i døgndrift.
At skulle stable så stort et show på benene på så kort tid er ikke noget, vi er vant til.
Men det skal nok blive super godt, lover Jan Lagermand Lundme.
Mads Steffensen bliver vært for showet, der altså sendes 19.
30-21 på DR1 og DR TV nu på søndag.
Læs også:"Til mig og blondinen": Her er danskernes historier om Kim LarsenFacebookTwitterKopier linkEmner:DR1|København|Kim Larsen (musiker)|DR Byen|Jan Lagermand Lundme (erhvervsleder)




https://www.dr.dk/nyheder/politik/mindretalsregering-er-pa-plads-i-gronland-efter-krise

PolitikMindretalsregering er på plads i Grønland efter kriseEn ugelang regeringskrise i Grønland ser ud til at være ovre, da landsstyreformand danner mindretalsregering.
(ARKIV) Grønlands landsstyreformand, Kim Kielsen, fortsætter med mindretalsregering.
02.
okt.
2018 kl.
16.
01 | opdateret 02.
okt.
2018 kl.
16.
26Bemærk: artiklen er mere end 30 dage gammelLæs opEn mindretalsregering med støtte fra Demokraterne er kommet på plads i Grønland efter en ugelang regeringskrise.
Det siger landsstyreformand Kim Kielsen fra socialdemokratiske Siumut på et pressemøde tirsdag ifølge flere grønlandske medier.
Kielsen selv vælger at fortsætte i spidsen for regeringen.
Dermed kommer regeringen til at bestå af partierne Siumut, Atassut og Nunatta Qitornai.
De har været en del af koalitionen siden foråret, hvor der blev afholdt valg.
Kortere koalitionsaftaleDe tre formænd for partierne - henholdsvis Kim Kielsen, Siverth K.
Heilmann og Vittus Qujaukitsoq - har netop underskrevet en ny koalitionsaftale, skriver det grønlandske medie Sermitsiaq.
- Det er en noget kortere koalitionsaftale sammenlignet med den seneste aftale, siger Kielsen ifølge Sermitsiaq.
Læs også:Grønlandsk parti vil støtte en mindretalsregering- Aftalen indeholder vigtige emner, som fiskeri, udvinding af råstoffer og yderligere styrkelse af økonomien.
Frustration over danske penge til lufthavneKrisen opstod, da selvstændighedspartiet Partii Naleraq 9.
september trak sig fra koalitionen, som dermed mistede sit flertal.
I partiet var der blandt andet frustration over, at den danske regering skulle være med til at finansiere en omdiskuteret lufthavnspakkeLæs også:Løkke vil bruge 700 millioner på lufthavne i Grønland: 'En historisk dag'Hvorvidt Kielsen ville fortsætte i spidsen for en mindretalsregering var - bortset fra regeringsdannelsen - et af de store spørgsmål på dagens pressemøde.
Fredag udbad han sig således en tænkepause i forhold til situationen, hvilket fik flere til at spekulere i hans fremtid som landsstyreformand.
- En mindretalsregering vil betyde, at jeg skal have kortere tid til min familie, så jeg skal i weekenden tænke over, hvad der skal ske, sagde Kielsen i den anledning.
Men nu har han altså besluttet at fortsætte.
/ritzau/FacebookTwitterKopier linkEmner:Grønland|Kim Kielsen (politiker)|Siumut|Atassut|Socialdemokraterne




https://www.dr.dk/nyheder/indland/df-hvis-folk-er-traette-af-trafikstoej-kan-de-flytte-paa-landet

IndlandDF: Hvis folk er trætte af trafikstøj, kan de flytte på landetEt forslag om at give bøder til støjende køretøjer er en god idé, mener Socialdemokratiet.
Dansk Folkeparti synes ikke, det giver mening.
Der følger fordele og ulemper med, når man bosætter sig i byen.
En af ulemperne er støj, lyder det fra DF's Kim Christiansen.
(Arkivfoto: Liselotte Sabroe/Scanpix) Af Nis Kielgast og Alexander Hecklen02.
okt.
2018 kl.
16.
01Bemærk: artiklen er mere end 30 dage gammelLæs opDet bør være muligt at lave stillezoner i byerne, hvor trafikanter kan få bøder, hvis de støjer unødigt, lyder det i dag fra Det Økologiske Råd.
Læs også:Borgmestre: Ja tak til bøder til støjende motorcyklerSÅDAN LYDER FORSLAGET:Ved at tilføje en specifik paragraf i Miljøbeskyttelsesloven tillades, at kommuner kan registrere byer eller større sammenhængende strækninger i byer som stillezoner.
Fra 2020 må motorkøretøjer ikke støje over 80 decibel i nattetimerne dvs.
kl.
22-06.
Fra 2023 må motorkøretøjer ikke støje over 85 decibel i dagtimerne dvs.
kl.
06-22.
Reglerne håndhæves via retningsbestemte mikrofoner/kameraer i lygtepæle.
Kommunerne afholder udgifter til skiltning og overvågning.
Politiet varetager overtrædelser.
Kilde: Det Økologisk RådMen hos Dansk Folkeparti synes man ikke, det giver mening at indføre den slags restriktioner i byerne.
- Det har altså nogle konsekvenser, hvis man vælger at bosætte sig inde i en by.
Det er ligesom, at det godt kan lugte lidt af gylle, hvis man bosætter sig på landet.
Sådan er det jo, siger Dansk Folkepartis transportordfører, Kim Christiansen.
Læs også:Forslag: Giv støjbøder til øredøvende motorcykler i byenSå hvis man har et problem med støj, skal man flytte på landet?
- Det er lidt firkantet sagt, men jeg kan jo ikke lave hele København eller Aarhus eller Odense til en stillezone, fordi nogle måtte synes, at det støjer.
Så er den bedste ide nok, at man søger ud af byen i stedet for.
Det siger loven om trafikstøj•Færdselsloven siger, at en "fører af motordrevet køretøj skal betjene køretøjet således, at det ikke afgiver unødig støj".
•Men der findes ingen generelle grænser for motorstøj.
•Hver enkelt bil og motorcykel har sin egen grænse, som blandt andet afhænger af produktionsåret og motorens størrelse.
•Det kaldes en typegodkendelse, og tommelfingerreglen er, at når først køretøjet har fået godkendelsen, gælder støjgrænsen resten af dets levetid.
•Nogle køretøjers godkendelse går helt tilbage til den danske udstyrsbekendtgørelse fra 1955, mens nyere biler ofte har fået deres godkendelse i et andet EU-land - og så gælder reglerne også herhjemme.
Kilde: Færdselsstyrelsen, Retsinformation.
dkS: Begræns den unødige støjKonkret foreslår Det Økologiske Råd, at det i fremtiden skal være muligt for kommuner at oprette særlige zoner, hvor bilister eller motorcyklister kan få bøder, hvis de larmer mere end 80 decibel om natten og 85 decibel i dagtimerne.
Hos Socialdemokratiet kan man godt se fornuften i zoner, hvor unødig støj begrænses, siger partiets transportordfører, Rasmus Prehn.
- Jeg kan godt forestille mig, at man i hvert fald om natten kunne have nogle zoner med støjgrænser.
Men der skal være plads til at ekstraordinære begivenheder som for eksempel Distortion i København, siger han og henviser til, at motorcykeloptog også skal være tilladt i dagtimerne.
Rasmus Prehn vil nu tage initiativ til en høring på Christiansborg om støj, og der vil han også have stillezoner med på dagsordenen.
- Dér, hvor man skal sætte ind, er for eksempel mod, at man larmer unødigt med sin motorcykel om natten.
Det skal man ikke have lov til, siger han.
FacebookTwitterKopier linkEmner:Det Økologiske Råd|Dansk Folkeparti|København|Støjforurening|Kim Christiansen (politiker)




https://www.dr.dk/nyheder/udland/indonesisk-jordskaelv-tusindvis-af-huse-blev-slugt-da-jorden-blev-flydende

Jordskælv i IndonesienSe temaUdlandIndonesisk jordskælv: Tusindvis af huse blev slugt, da jorden blev flydendeFør og efter billeder viser, hvordan hele kvarterer er forsvundet og erstattet af sand og mudder.
Tæt bebyggelse er erstattet af sand og mudder, og skov har flyttet sig flere hundrede meter på dette satellitfoto fra Balaroa-kvarteret i Palu på den indonesiske ø Sulawesi.
Af Andreas Lindqvist02.
okt.
2018 kl.
16.
01Bemærk: artiklen er mere end 30 dage gammelLæs opIndonesisk redningsmandskab kæmper stadig med at bjærge døde og levende fra sammenstyrtede bygninger efter fredagens jordskælv og tsunami på øen Sulawesi.
Men nogle steder er der slet ikke nogen bygninger at udgrave og undersøge for ofre.
Læs også:Dødstal efter indonesisk tsunami stiger til over 1.
200Her er alt på jordoverfladen simpelthen blevet slugt af jorden i et fænomen, som hedder likvifaktion - at jorden under et jordskælv kortvarigt opfører sig som kviksand eller som en grød.
I en video lagt på nettet af New York Times ses, hvordan jorden bølger og bevæger sig under jordskælvet, imens bygninger og træer tilsyneladende sejler rundt på det, der kort før var fast grund.
Videoen indeholder også flere før- og efter-satellitbilleder, som viser store områder med beplantning og talrige huse, der efter jordskælvet nu ligner udtørrede flodlejer.
Tusindvis af huse begravetIfølge de indonesiske beredskabsmyndigheder var det blandt andet likvifaktion, som kostede mindst 34 børn livet.
De deltog i en bibellejr, da jordskælvet ramte, og søgte tilflugt i en kirke, som blev ramt af en bølge af mudder.
Der savnes stadig 52 børn fra den kristne lejrskole.
I Balaroa-kvarteret i byen Palu, kystbyen som efterfølgende blev hårdt ramt af en tsunami, blev 1.
700 huse ifølge myndighederne suget ned under jordskælvet.
Her kan du se, hvordan jordskælvet ramte Palu-bydelen Balaroa.
Efter jordskælvet er hundredvis af bygninger forsvundet ned i jorden og beplantning har flyttet sig flere hundrede meter.
Myndighederne frygter, at hundredvis af mennesker blev levende begravet.
Syd for byens lufthavn skete det samme i Petobo-distriktet, og på satellitbilleder ses, hvordan det bebyggede område pludselig fremstår helt bart og blottet for liv.
Mister bæreevnenLikvifaktion optræder jævnligt under kraftige jordskælv og har størst sandsynlighed for at optræde i områder, hvor vandspejlet ligger højt, for eksempel tæt på havet eller ved floder.
Ifølge Gunver Krarup Pedersen, som er sedimentolog og seniorforsker ved De Nationale Geologiske Undersøgelser for Danmark og Grønland (GEUS), er likvifaktion en proces, hvor for eksempel vandmættet sand mister sin bæreevne, fordi vandet mellem sandkornene bevæger sig opad.
- Det er som at ryste en pose med vådt sand.
Der kan opstå en situation, hvor sandpartiklerne kortvarigt svæver på en hinde af vand.
Så har sedimentet ingen bæreevne, og ting synker ned i det.
Den samme proces kan rystelserne under jordskælvet afstedkomme.
Det bliver som kviksand, forklarer hunEt andet eksempel på fænomenet er, når man ved stranden klapper på vandmættet sand tæt på vandkanten, og det bliver blankt og flydende.
Når bygninger og træer under det indonesiske jordskælv syntes at sejle rundt, skyldes det, at tyngdekraften påvirker bygningsværker og beplantning i hældende terræn.
- Hælder landskabet bare en lille smule, vil ting sejle på det vand, som kortvarigt bliver presset ud af sedimentet, siger Gunver Krarup Pedersen.
Jordskælvet ramte også Palu-forstaden Petobo hårdt, og jorden slugte hundredvis af huse.
FacebookTwitterKopier linkEmner:Jordskælv|GEUS|New York Times|Indonesien|Sulawesi




https://www.dr.dk/nyheder/indland/politiet-advarer-om-biograf-fup-sms-lover-billetter-og-popcorn-til-syv-kroner

IndlandPolitiet advarer om biograf-fup: SMS lover billetter og popcorn til syv kronerSvindlere forsøger at få fat i dine oplysninger - mindst fire er hoppet i fælden.
Midt- og Vestjyllands Politi advarer mod et svindelnummer, der foregår via sms.
(© Politifot)Af Emil Søndergård Ingvorsen02.
okt.
2018 kl.
15.
57Bemærk: artiklen er mere end 30 dage gammelLæs op'Nordisk BioKlub fejrer fødselsdag!
Få derfor 2 biografbilletter + popcorn og sodavand for 7 kr til en valgfri biograf'.
Sådan lyder tilbuddet, mange danskere har fået på sms i løbet af de seneste to uger.
Der er dog bare et problem.
Sms'en er det rene og skære svindel.
På Twitter advarer Midt- og Vestjyllands Politi mod, at svindlerne forsøger at få fat i dine kontooplysninger.
I sms'en er der nemlig et link, som man skal trykke på for at få lov at købe de billige billetter.
De findes i enormt mange varianter, og afsenderen kalder sig hver gang noget forskelligt.
Jesper Grünfeld, kino.
dkHvis man trykker på linket, bliver man ført over til en hjemmeside, hvor man skal udfylde mailadresse, kontonummer og kontrolkoder til ens dankort, fortæller politiet.
- Vi har fået fire anmeldelser fra borgere - den seneste i dag, siger vicepolitiinspektør Rolf Larsen og fortsætter:- De fleste, der ryger i fælden, ved godt, at de har gjort noget galt, så de får spærret deres kort med det samme, siger han.
Læs også:Pas på: Fupsms'er fra Postnord bliver sendt rundtI et enkelt tilfælde har politiet oplevet, at svindlerne hævede nogle få penge fra en borger, der var hoppet i fælden.
De andre gange er der ikke sket nogen hævninger.
- Så deres mål er at lave 'phishing', hvor de skaffer adgang til oplysninger, som de kan bruge eller sælge, siger Rolf Larsen.
Hvad er jeres opfordring til borgere, der får sms'en?
- Det er selvfølgelig at slette den med det samme.
Men hvis man kommer til at give sine oplysninger, så skal man straks spærre sit visa-dankort, siger vicepolitiinspektøren.
Biografdirektør: Svindel-sms'er har stået på længeKino.
dk, der blandt andet sælger biografbilletter for landets biografer, har lagt en meddelelse ud på sin hjemmeside, hvor de opfordrer til at slette sms'en straks.
- Dette har intet med kino.
dk eller Nordisk Film Biografer at gøre og er et svindelnummer.
Vi skal derfor på det kraftigste advare mod at gøre brug af dette tilbud, lyder det.
Direktør Jesper Grünfeld fortæller, at de nuværende svindel-sms'er blev konstateret første gang for cirka to uger siden.
- Der er cirka én om dagen, der henvender sig til os.
Vi opfordrer til, at man politianmelder det hver gang, siger han.
Det er dog langt fra første gang, at tusindvis af danskere er blevet udsat for løfter om biografbilletter til en billig penge.
- De findes i enormt mange varianter, og afsenderen kalder sig hver gang noget forskelligt, siger direktøren, der i hvert fald har set sms'er af denne type de seneste otte til 10 måneder.
FacebookTwitterKopier linkEmner:Midt- og Vestjyllands Politi|Politi|Økonomisk kriminalitet|Jylland|Nordisk Film Biografer




https://www.dr.dk/nyheder/udland/boris-johnson-til-theresa-may-drop-din-nuvaerende-brexit-plan

BrexitSe temaUdlandBoris Johnson til Theresa May: Drop din nuværende Brexit-planBoris Johnson går direkte efter Theresa May i tale på partikongres, siger Kim Bildsøe Lassen.
Den tidligere britiske udenrigsministers tale har været et af de mest besøgte arrangementer på de konservatives kongres i Birmingham, lyder vurderingen fra Kim Bildsøe Lassen.
Af Thomas Jorsal02.
okt.
2018 kl.
15.
54Bemærk: artiklen er mere end 30 dage gammelLæs opStorbritanniens tidligere udenrigsminister, Boris Johnson, var henvist til en perifer scene, da han i dag talte ved det konservative partis kongres i Birmingham.
Mange havde i spænding ventet på talen fra den tidligere udenrigsminister, der trak sig efter uoverensstemmelser om, hvordan briternes fremtidige forhold til EU skal være.
Selvom scenen var mindre, holdt det ikke Boris Johnson fra at bruge store armbevægelser.
- Lad os stoppe planen, lød det fra ham under stor jubel fra de fremmødte.
- Planen er ikke det, befolkningen stemte for.
EU vil demonstrere, at man ikke kan forlade EU, uden at det kommer til at gøre ondt, lød Johnsons budskab.
Læs også:Theresa May efter EU-afvisning: Vi holder fast i vores Brexit-planUdfordrer Theresa MayKim Bildsøe Lassen, DR’s korrespondent i Storbritannien, vurderer, at Boris Johnson med talen direkte udfordrer Theresa May.
- Han holder den her tale, fordi han er en del af magtkampen i den absolutte top af det her parti.
Hele opsætningen viste, at han gerne vil være premierminister, og talen er en del af planen for at komme tættere på den post, lyder vurderingen fra Kim Bildsøe Lassen, der befandt sig i salen, hvor den tidligere udenrigsminister holdt sin tale.
- Det var det mest velbesøgte arrangement indtil videre, og det er en illustration af den splittelse, som det konservative parti står i, siger han.
Blander sig stadigDet var i juli, Boris Johnson forlod posten som udenrigsminister i den britiske regering.
Læs også:Britiske aviser om Boris Johnsons exit: Er brexit-drømmen døende?
Det har dog ikke holdt ham fra at blande sig i Brexit-spørgsmålet.
Og efter nogle indledende angreb på Jeremy Corbyn, der er leder af det konkurrerende parti, Labour, fokuserede han på at tale dunder mod Theresa Mays nuværende Brexit-plan.
- Det her vil være en historisk fejltagelse, en konstitutionel skandale, lød det fra Boris Johnson.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|EU-forhold|EU




https://www.dr.dk/sporten/fodbold/championsleague/eriksen-misser-storkamp-skade-holder-ham-ude-af-opgoer-mod-barcelona

Champions LeagueEriksen misser storkamp: Skade holder ham ude af opgør mod BarcelonaChristian Eriksen er skadet og deltager ikke i Tottenhams Champions League-kamp mod FC Barcelona.
Christian Eriksen (i hvid) scorede, da Tottenham tabte deres første gruppekamp i årets Champions League til Inter.
02.
okt.
2018 kl.
15.
44 | opdateret 02.
okt.
2018 kl.
15.
58Bemærk: artiklen er mere end 30 dage gammelLæs opDen danske fodboldstjerne Christian Eriksen misser en af sæsonens helt store kampe på grund af sin aktuelle skade.
Således kommer han ikke i spil til kampen, når Tottenham onsdag aften møder FC Barcelona på hjemmebanen Wembley i Champions League-gruppespillet.
Det meddeler Tottenham på Twitter.
London-klubben er i det hele taget hårdt ramt på skadesfronten, da også Dele Alli, Serge Aurier, Mousa Dembélé og Jan Vertonghen er ukampdygtige.
Ingen af de fem er til rådighed på denne side af landsholdspausen i næste uge.
Læs også:Eriksen på tavlen i Champions League - men overtidsscoring sænker TottenhamDerimod er klubbens franske landsholdsmålmand, Hugo Lloris, tilbage i træning og er i spil til startopstillingen.
Eriksens skade er ikke specificeret, men klubben oplyser dog, at han har et lille problem i maveregionen.
Den danske midtbanespiller sad også udenfor, da Tottenham i weekenden vandt 2-0 ude over Huddersfield i Premier League.
I Champions League lagde Tottenham ud med at tabe 1-2 ude mod Inter i den første kamp og har derfor brug for point mod Barcelona.
Mødet med Lionel Messi og kompagni begynder onsdag klokken 21.
00.
/ritzau/FacebookTwitterKopier link




https://www.dr.dk/nyheder/udland/ulf-kristersson-prover-danne-regering-i-sverige

UdlandUlf Kristersson prøver at danne regering i SverigeLederen af Sveriges konservative parti forsøger at finde et flertal for en regering i Sveriges nye riksdag.
Ulf Kristersson skal se, om han kan finde en levedygtig regering i Riksdagens komplicerede forsamling.
02.
okt.
2018 kl.
15.
42Bemærk: artiklen er mere end 30 dage gammelLæs opModeraternes leder, Ulf Kristersson, har fået til opgave at sondere mulighederne for at danne regering i Sverige.
Det er Andreas Norlén, der er formand for Riksdagen, som har bedt Kristersson om at forsøge at danne regering.
Det er en meget svær opgave, som den konservative partileder er kommet på.
Ingen vil arbejde med SverigedemokraterneHan er leder af den borgerlige alliance, som har 143 mandater, men den rødgrønne fløj har 144 mandater.
Læs også:Moderaterne kræver Löfvens afgangDesuden har det indvandrerkritiske parti Sverigedemokraterne som ingen af de øvrige partier vil samarbejde med, 62 mandater.
Der skal 175 mandater til et flertal.
/ritzau/TTFacebookTwitterKopier linkEmner:Sverige|Ulf Kristersson (politiker)|Sverigedemokraterna|Det Konservative Folkeparti




https://www.dr.dk/nyheder/indland/folkene-bag-politikerne-her-er-christiansborgs-ukendte-jobs

Folketingets åbningSe temaIndlandFolkene bag politikerne: Her er Christiansborgs ukendte jobsDer er langt flere end de 179 folkevalgte politikere, der har deres daglige gang på Christiansborg.
Kirstine Green er møbelpolstrer på Christiansborg og har arbejdet der i 21 år.
Af Rasmus Dyrberg Hansen02.
okt.
2018 kl.
15.
35Bemærk: artiklen er mere end 30 dage gammelLæs opHvad gør Lars Løkke Rasmussen (V), Mette Frederiksen (S) og alle de andre folkevalgte politikere, når it-systemerne bøvler, stolen er gået op i syningen og hæve-sænkebordet ikke virker?
Praktiske problemer hører til på enhver arbejdsplads, og det gælder også på Christiansborg, hvor det langt fra blot er de 179 folketingspolitikere, der har deres daglige gang.
Kirstine Green er en af dem, der arbejder på Christiansborg, og det' måske inden for et felt, mange ikke lige havde forestillet sig.
Læs også:Mødte op i Folketinget i træsko: Det er sådan, folk møder mig hjemme i BrugsenHun er nemlig møbelpolstrer på fuld tid, og de er faktisk flere af slagsen på Christiansborg.
Med godt 50.
000 kvadratmeter fyldt med møbler og tæpper, der skal se ordentlige ud, er det ikke sjældent, at der er noget at lave.
- Halvdelen af arbejdet er nok møbler, og så en fjerdedel gardiner og en fjerdedel tæpper.
Vi har rigtig meget at lave, og det er en fantastisk arbejdsplads, siger Kirstine Green.
Der er tre udlærte møbelpolstrere og en lærling på Christiansborg.
- Rent håndværksmæssigt får vi lov til at lave vores fag, som det skal laves.
Der står ikke en mester og skal tjene penge.
Tingene skal være i orden - de skal bare spille.
Og det er dejligt at gøre det sådan i vores fag, siger Kirstine Green.
Rød maling og en andKirstine Green var også ansat i 2003, da daværende statsminister Anders Fogh Rasmussen fik hældt rød maling ud over sig.
Da måtte hun og kollegerne på arbejde med at få skiftet tæppet.
Men det er langtfra den eneste mærkværdige historie, som de 21 år på Christiansborg har budt på.
- Der var et medlem, der havde haft 50-års fødselsdag, og så var der nogle, der havde lavet en prank og givet hende en and i fødselsdagsgave - i et bur selvfølgelig.
Hun syntes, det var synd for den, at den sad i det lille bur, så hun lukkede den ud, siger hun.
- Så vi skulle op og rense andelort af på hele hendes kontor, for den var selvfølgelig blevet helt vildt stresset og havde skidt over det hele.
Så det er nogle lidt specielle opgaver, der kommer indimellem, siger Kirstine Green.
Et andet sted på 'borgen' arbejder Stephen Skriver som it-supporter.
Når systemet skal opdateres eller skærmen fryser, er det ham, der træder til.
Og så er der også andre og mere lavpraktiske problemstillinger, der lander på hans bord.
Særligt da Pokémon Go-spillet til iPhone havde sin storhedstid, og den nærliggende kongelige bibliotekshave bugnede med spillere og virtuelle monstre.
- Det er stilnet lidt af, men Pokémon Go eksisterer stadig, og der var en folketingspolitiker, der var herinde med sin smadrede iPhone, som var stærkt bekymret for, at den app ikke virkede.
Hun kunne nemlig godt nå at fange nogle Pokémons fra sit kontor, og hun var ikke begejstret for at få en ny telefon, hvis gps'en ikke var lige så god, siger Stephen Skriver, der fik løst problemet for den pågældende politiker.
Steffen Skriver begyndte som såkaldt edb-tekniker på Christiansborg, men problemerne har altså ændret karakter, siden han lærte de daværende folketingspolitikere, hvordan man bruger en mus.
Også Troels Stigaard arbejder til daglig på Christiansborg, selv om han mest er der for at sætte Pia Kjærsgaard (DF) af og samle hende op igen.
Han er nemlig chauffør for Folketingets formand, og det er jo i øjeblikket Pia Kjærsgaard, der i dag blev genvalgt til posten.
Læs også:Efter tre år med Løkke: For 43.
000 kan det stadig ikke "betale sig at arbejde"Troels Stigaard begyndte sin karriere på Christiansborg i 1980, så det er 39.
gang, han er med til at åbne Folketinget.
- Min arbejdstid er meget varierende, og den kan ændres i nuet.
Når formandens kalender ændres, ændres min arbejdsdag også.
Når jeg er på arbejde, ved familien, at jeg ikke kan love noget som helst, siger han.
Folketingets formand er ofte på farten, og der kan bilen være svær at komme udenom som arbejdslokale, og derfor er total diskretion vigtigt i Troels Stigaards job.
Det trives han med.
- Jeg nyder den tillid, jeg har.
Det er som Pias ekstra kontor, og hvad jeg hører og ser, går ind ad det ene øre og ud ad det andet.
Sådan skal det være.
Jeg er stolt af, at Pia i fuld tillid kan sige, gøre og køre hvorhen hun vil, uden at det kommer ud, siger han.
FacebookTwitterKopier link




https://www.dr.dk/sporten/fodbold/kvindelandsholdet/kampen-om-buret-spidser-til-hvem-skal-staa-danmark-paa-fredag

KvindelandsholdetKampen om buret spidser til: Hvem skal stå for Danmark på fredag?
Landstræner Lars Søndergaard skal bruge de kommende dage på at vurdere, om det er Naja Bahrenscheer eller Line Johansen, der får chancen mod Holland.
Af Michael Sten Jensen i Lyon og interview: Niklas Brandt Pedersen02.
okt.
2018 kl.
15.
18Bemærk: artiklen er mere end 30 dage gammelLæs opPå mange måder er tingene som de plejer for kvindelandsholdet, der er samlet i Breda for at forberede sig på fredagens første af to play-off kampe mod Holland.
Folkene omkring holdet er de samme, træneren er den samme, øvelserne og målsætningen har ikke ændret sig siden sidst.
Det handler stadig om en VM-billet.
Læs også:Rutineret midtbanekriger skadet før skæbnekampe mod HollandMen så er der alligevel noget, som er markant anderledes.
For den første kvinde på holdkortet er skiftet ud.
Stina Lykke, der siden 2011 har vogtet buret for Danmark, indstillede efter seneste landskamp mod Sverige sin landsholdskarriere.
83 kampe nåede Stina Lykke i rødt og hvidt, og dermed har Danmark mistet en stor portion rutine i det bagerste geled.
Læs også:Europæiske topklubber satser på kvindefodboldI stedet har landstræner Lars Søndergaard udtaget 22-årige Naja Bahrenscheer fra Ballerup-Skovlunde (BSV), og 29-årige Line Johansen fra norske Avaldsness.
To spillere, der sammenlagt har spillet fem landskampe fordelt på træningskampe.
Det er dog ikke noget, der holder Lars Søndergaard vågen om natten.
- Jeg er egentlig meget tryg.
Det handler om holdets indsats.
Hvis dem, der står foran, spiller godt, bliver det også lettere for målmanden, siger Lars Søndergaard.
Skal vise sig fremTirsdag havde kvindelandsholdet første træning sammen i Breda frem mod fredagens kamp.
Det var dermed også første mulighed for Naja Bahrenscheer og Line Johansen for at vise sig frem for landstræneren.
Kampen om en plads i startopstillingen er nemlig helt åben, fortæller Lars Søndergaard.
Læs også:Kvindelandsholdet udtaget til skæbnekampe: To kandidater til målmandsposten- Jeg kan ikke sige, hvem det bliver.
Men Heidi Johansen har været i gang med keeperne, og så ser vi på det i de næste par træninger.
- Det handler om at se på, hvem der er i form og ser bedst ud til træningerne.
Det er to lidt forskellige typer.
Line spiller i Norge, er ældre og har erfaring.
Naja er en talentfuld målmand, som spiller herhjemme hver gang, så det bliver lidt på kampform og vores fornemmelse, siger Lars Søndergaard.
Danmark spiller fredag mod Holland.
Du kan se kampen fra klokken 19.
45 på DR2.
FacebookTwitterKopier linkEmner:DR2|Holland|Bjerringbro-Silkeborg Elitehåndbold|Ballerup|Norge




https://www.dr.dk/nyheder/regionale/hovedstadsomraadet/frederikssund-haever-skatten-vinge-sagens-konsekvenser-spoeger

Kæmperegning efter kuldsejlet byprojektSe temaKøbenhavnFrederikssund hæver skatten: Vinge-sagens konsekvenser spøger stadigVenstre, Socialdemokratiet, Radikale, SF og Dansk Folkeparti er enige om at hæve skatten med 0,5 procentpoint for at undgå besparelser.
Borgerne i Frederikssund Kommune får en stigning af personskatten på 0,5 procent fra 2019.
Af Kristoffer Poulsen02.
okt.
2018 kl.
15.
03 | opdateret 03.
okt.
2018 kl.
08.
22Bemærk: artiklen er mere end 30 dage gammelLæs opI disse dage lander flere kommuner budgetaftaler for det kommende år.
I Frederikssund blev man mandag enige om kommunens nye budget.
Det indeholder en skattestigning på 0,5 procentpoint.
Kommunen har igennem en længere periode arbejdet med budgetbesparelser på blandt andet ansættelsen af nye medarbejdere i de kommunale stillinger og på at spare på børne- og ungeområdet, for at få pengene til at passe i kommunekassen.
- Med denne her aftale har vi kunnet aflyse en masse af de foreslåede besparelser, siger borgmester John Schmidt Andersen (V).
Læs også:Borgere i oprør over kommunes børnebesparelser: 'En katastrofe'Allerede før jul sidste år stod det klart, at Frederikssund skulle spare 100 millioner kroner efter det fejlslagne Vingeprojekt, som gik ud på, at kommunen i 2035 skulle have en helt ny bydel med 20.
000 nye borgere.
VingesagenI 2035 skal en helt ny by i Frederikssund Kommune - kaldet Vinge - stå færdig.
Projektet manglede i december 2017 dog 163 millioner kroner i planlagte indtægter fra salg af byggerettigheder.
De penge har kommunen allerede brugt i 2017-budgettet, og derfor skal pengene nu findes et andet sted.
Samtidig viser flere dokumenter store problemer med aftalerne i projektet med bla.
manglende journaliseringer.
Efter længere tids tovtrækkeri løb planen foreløbigt ud i sandet sidste år, men Vingeprojektet spøger stadig i kommunens nye budget.
Som økonomien er nu, er det nemlig kun en skattestigning, der er løsningen, mener den socialdemokratiske gruppeformand Tina Tving Stauning.
- Vi har brugt penge på at købe jord i Vinge igennem mange år, og samtidig har vi store værdier til at ligge i Vinge i form af jord, og de penge kan vi jo ikke omsætte til velfærd, siger hun.
Bag aftalen står både Venstre, Socialdemokratiet, Radikale Venstre, SF og Dansk Folkeparti.
Dermed er det kun De Konservative og Enhedslisten, der står uden for aftalen.
Ifølge Pelle Andersen-Harrild, der er medlem af byrådet for netop Enhedslisten, er skattestigningen - som han i øvrigt mener, er en nødvendighed - en direkte konsekvens af projektet med Vinge.
- Det budget, der er indgået nu, indeholder store udgifter til Vinge, og det vil vi simpelthen ikke være med til, før man har undersøgt, hvad der gik galt i den gamle aftale med Vinge, siger han om baggrunden for, hvorfor Enhedslisten ikke er med i budgetaftalen.
Læs også:Frederikssund får kompensation for rådgivning i Vinge-sagenMen det er ikke i det fejlslagne Vingeprojekt, der er den direkte årsag til skattestigningen, mener borgmester John Schmidt Andersen (V).
- Det er udgifter og indtægter, der ikke hænger sammen.
Det er jo ikke en kontant kassebeholdning, der er problemet her.
Det er simpelthen det, at vi ikke havde indtægter nok til at klare udgifterne, siger John Schmidt Andersen.
Ifølge borgmesteren kunne byrådet enten vælge at finde besparelser på velfærdsområdet eller hæve skatten for at komme kommunens skrantende økonomi til hjælp.
- Når nu vi vil opretholde det fine serviceniveau, vi har, er vi jo nødt til at finde flere indtægter, så vi kan dække området.
Ellers skal vi skære voldsomt i det, siger han.
Budgetaftalen løber fra 2019 til 2022.
Det har tidligere fremgået, at kommunen hævede skatten med 0,5 procent.
Der er tale om 0,5 procentpoint.
FacebookTwitterKopier linkEmner:John Schmidt Andersen (politiker)|Tina Tving Stauning (politiker)|Venstre|Økonomi|Frederikssund




https://www.dr.dk/nyheder/udland/dfds-faerge-i-oestersoeen-strandede-efter-motornedbrud

UdlandDFDS: Færge i Østersøen strandede efter motornedbrudFærgen, som tidligere blev meldt i brand, har haft motornedbrud, lyder det fra rederiet DFDS.
Færgen Regina Seaways som led motorhavari i Østersøen.
Af Andreas Lindqvist og Emil Søndergård Ingvorsen02.
okt.
2018 kl.
15.
01 | opdateret 02.
okt.
2018 kl.
18.
02Bemærk: artiklen er mere end 30 dage gammelLæs opEn DFDS-færge med flere hundrede mennesker ombord var i dag strandet i Østersøen.
Færgen Regina Seaways, som tidligere blev meldt i brand, har haft maskinnedbrud, lyder det fra rederiet.
- DFDS’ færge Regina Seaways blev i dag ca.
kl 13 ramt af et nedbrud i hovedmaskinen undervejs fra Kiel til Klaipeda, lyder det i en udtalelse fra DFDS.
Ifølge DFDS er alt under kontrol.
- Ingen passagerer eller besætningsmedlemmer er kommet til skade.
Skibet medbringer 294 passagerer, 41 besætningsmedlemmer samt lastbiler og biler, skriver rederiet.
Var klar til evakueringIfølge rederiet forårsagede motornedbrudet en såkaldt olietåge, som igangsatte færgens blandslukningssystem.
Passagererne blev derfor samlet, så de var klar til en eventuel evakuering.
Det blev dog ikke nødvendigt.
Umiddelbart var planen at slæbe færgen til den litauiske by Klapeida, oplyste DFDS.
Men senere på dagens kom så meddelelsen, at færgen nu var i stand til ved egen kraft at sejle til Klapeida.
Færgen ventes at ankomme til Klaipeda omkring klokken 22-23 lokal tid, skriver Ritzau.
Værnfælles Kommando oplyser til DR Nyheder, at mandskabet ikke har søgt assistance fra dem i forbindelse med motorhavariet.
Det litauiske luftvåben nåede dog, på baggrund af et nødsignal fra færgen, at sende en helikopter af sted for at undersøge om der var brug for hjælp, ifølge nyhedsbureauer.
Opdatering: Artiklen er opdateret med oplysningen om, at færgen nu er i stand til at sejle ved egen kraft.
FacebookTwitterKopier linkEmner:DFDS|Rederier|Trafik|Klaipeda|Tyskland




https://www.dr.dk/nyheder/regionale/midtvest/nu-maa-sommerhusejere-koebe-anparter-i-udskaeldt-vindmoellepark-ligner-et

Midt- og VestjyllandNu må sommerhusejere købe anparter i udskældt vindmøllepark: 'Ligner et hold kæft-bolsje'Sommerhusejere får mulighed for at købe sig ind i vindmølleparker, som de selv er  modstandere af.
Fastboende kritiserer lovændring.
Både hus- og sommerhusejere langs vestkysten får nu mulighed for at købe anparter i vindmølleparken Vesterhav Syd.
Det møder kritik.
(Foto t.
h.
: Energiplan.
Foto t.
v.
.
: Henrik Bagger, Scanpix; )Af Rasmus Buch Hagelskjær og Mette Skov-Jensen02.
okt.
2018 kl.
15.
00Bemærk: artiklen er mere end 30 dage gammelLæs opTo kystnære vindmølleparker ved Vestkysten kommer igen i modvind.
Nu om salg af anparter i mølleprojektet.
En lovændring fra 1.
juli betyder, at både sommerhusejere og fastboende i Ringkøbing-Skjern Kommune kan købe anparter.
Før lovændringen var det kun fastboende skatteydere, der kunne det.
- Vi fastboende skatteyderne i kommunen bliver snydt for fortrinsret til en favorabel pris, siger Jens Bollerup fra Hvide Sande.
Han mener, at investeringsmulighederne bliver kraftigt udhulet, når investergruppen bliver udvidet med sommerhusejere, som der er ganske mange af.
- Mange fra Odense, Aarhus og København har sommerhus herude.
Det er jo en favorabel investering.
Så dem (mølleanparterne, red) vil der da være rift om, siger han.
Læs også:Nye vindmølleparker får folk til at overveje at flytte fra VestkystenMen sommerhusejer Preben Greibe, der er formand for Protestgruppen Stop Vesterhav Syd, forstår ikke kritikken af, at sommerhusejere også får mulighed for at købe sig en anpart.
- Personligt har jeg ikke hørt om nogle sommerhusejere, som synes, at det kunne være alletiders at investere i møllerne.
For mit eget vedkommende som sommerhusejer og modstander af møllerne kunne jeg ikke drømme om at købe anparter, siger Preben Greibe.
Jens Bollerup fra Hvide Sande er uenig.
- Når man kan købe sig ind til kostpris i en vindmøllepark, er jeg overbevist om, at der vil være rift om anparterne, siger han.
Fastboende: Lovændring er 'hold kæft bolsje'Vindmølleparkerne langs den jyske vestkyst har mødt massiv modstand både blandt fastboende og sommerhusejere.
Begge parter har kæmpet imod de mange møller kun få kilometer fra kysten.
Argumentet har især været, at vindmølleparkerne er et stort indgreb i naturen, når man ikke længere har udsigt til en fri horisont.
Da planerne om vindmølleparkerne i sin tid blev lanceret på borgermøder i Ringkøbing-Skjern Kommune, blev de fastboende, ifølge Jens Bollerup, stillet i udsigt, at de kunne få muligheden for at investere i vindmølleparken på favorable vilkår.
- Det, vi var stillet i udsigt som kompensation, bortfalder, siger Jens Bollerup.
Han mener derfor, at lovændringen fra 1.
juli kan ligne et 'hold kæft-bolsje' til sommerhusejerne.
Sommerhusejer Preben Greibe tror ikke, at man sådan kan købe folk.
- Jeg tvivler på, at anparterne bliver udsolgt, siger han.
Læs også:Nabo til kæmpe-vindmølle frygter milliontab: Vi får et tivoliland uden for vinduerneAktieanalytiker i Sydbank Jacob Pedersen vurderer, at mølleaktier kan være en god investering.
Men det kræver hjælp fra vejrguderne.
- Man er nødt til at krydse fingre for, at vinden blæser, og at vindmøllerne leverer den strøm, man har planlagt med, siger han.
Det er energiselskabet Vattenfall, der opfører de kystnære vindmølleparker Vesterhav Syd og Vesterhav Nord, som tilsammen består af 41 møller.
På grund af møllernes placering tæt på kysten skal Vattenfall tilbyde de lokale, at de kan købe anparter i projektet.
Vattenfall forventer, at vindmølleanparterne kommer i udbud efter nytår.
FAKTA•Vesterhavet Syd bliver på 170 MW og kommer til at bestå af 20 stk.
8,4 MW vindmøller fra Siemens Gamesa.
Den skal skal ligge fra Søndervig i nord til Hvide Sande i syd i en afstand af mellem 4,2 og 10 km fra kysten.
•Vesterhav Nord bliver på 180 MW og kommer til at bestå at 21 møller af samme type som Vesterhav Syd.
Vesterhav Nord skal ligge mellem Thyborøn i nord og Bovbjerg i syd i en afstand af mellem 4,3 og 7,3 kilometer fra kysten.
•Opførelsen af de to mølleparker begynder i 2019, og de skal levere strøm fra 2020.
Tilsammen kan de to kystnære parker på et normalt år levere strøm svarende til elforbruget i 380.
000 danske husstande.
FacebookTwitterKopier linkEmner:Ringkøbing-Skjern Kommune|Vindmølleindustri|Vindkraft|Hvide Sande




https://www.dr.dk/nyheder/kultur/albert-dyrlund-droppede-gymnasiet-og-blev-youtuber-nu-er-historien-blevet-til

KulturAlbert Dyrlund droppede gymnasiet og blev youtuber: Nu er historien blevet til spillefilmAlbert Dyrlund spiller karakteren Albert i filmen Team Albert.
Og karakteren er bestemt ikke grebet ud af den blå luft.
Youtuberen Albert Dyrlund spiller hovedrollen i filmen Team Albert.
Her ses han til prisuddelingen Guldtuben.
Af Emil Eller02.
okt.
2018 kl.
14.
31Bemærk: artiklen er mere end 30 dage gammelLæs opFlere end 170.
000 følger Albert Dyrlunds kanal på Youtube, hvor han laver korte videoer og musik.
Men fra på torsdag er det på biografernes store lærred, man kan opleve den 19-årige youtuber, når filmen Team Albert har premiere.
Gymnasiet har aldrig været det, jeg ville.
Det var mere mine forældre, som tvang mig til at gå der.
Albert DyrlundAlbert Dyrlund spiller hovedrollen Albert - en karakter, der minder om ham selv, men alligevel ikke helt er det.
De har dog flere lighedspunkter, fortalte Albert Dyrlund, da han svarede på spørgsmål fra dr.
dk's brugere.
- Ligheden er, at jeg er en drømmer, både i filmen og i virkeligheden.
Så er ligheden også, at jeg er droppet ud af gymnasiet, og det gør Albert også i filmen, forklarede han.
Du kan læse alle svarene på brugernes spørgsmål her.
Albert Dyrlund (t.
h.
) spiller hovedrollen i Regner Grastens (t.
v.
) nye film, Team Albert.
For i filmen dropper Albert ud af gymnasiet i 3.
g for at forfølge sin drøm om at blive en berømt youtuber.
Virkelighedens Albert Dyrlund forlod gymnasiet allerede i 1.
g.
- Gymnasiet har aldrig været det, jeg ville.
Det var mere mine forældre, som tvang mig til at gå der, svarede Albert, da en bruger ved navn Jonas spurgte ham om hans forhold til gymnasiet, og om han nu i stedet vil tage en uddannelse inden for filmverdenen.
Jeg skal helt sikkert ikke være youtuber resten af mit liv.
Albert Dyrlund- Jeg kunne sagtens se mig selv på noget skuespillerskole eller en filmskole i fremtiden, lyder det fra Albert Dyrlund.
Læs også:Fra sex-spørgsmål til dødsangst: 50.
000 følger med når Johan deler sit liv på YouTubeIkke youtuber for altidOg hvad kan man så lære af filmen?
Det ville Benedict gerne høre Alberts bud på.
Ifølge ham kan man lære, at man skal gå efter sine drømme og det, man selv føler for.
- I filmen lærer man også, at selvom du er berømt og en verdensstjerne, er det vigtigt at huske ens venner.
Uden venner er man ingenting, lyder budskabet fra youtuberen.
Albert Dyrlund optrådte også under prisuddelingen Guldtuben for youtubere.
Flere ville også gerne vide, hvordan Albert Dyrlund ser sin egen fremtid, efter han også er blevet skuespiller i en biograffilm.
- Jeg skal helt sikkert ikke være youtuber resten af mit liv.
Men noget inden for film og musik, skal jeg helt sikkert.
Selv ser han op til skuespillere som amerikanske Jim Carrey og den afdøde komiker Dirch Passer, forklarer han.
Læs også:De bedste danske skabere af videoer blev hyldet lørdagOg så håber han i øvrigt, at filmen klarer sig godt nok til, at den kan få en efterfølger.
Men ikke lige foreløbig.
For efter at have arbejdet med filmen og samtidig lave musik og Youtube-videoer, er det ved at være tid til lidt ro.
- Jeg tror lige, jeg holder en pause.
Jeg føler virkelig, jeg har arbejdet meget siden maj.
Så jeg tror, jeg tager ud og rejser de næste måneder og slapper af.
FacebookTwitterKopier linkEmner:Dirch Passer (skuespiller)|Jim Carrey (skuespiller)|Youtube|Gymnasiale uddannelser|Den Danske Filmskole




https://www.dr.dk/nyheder/politik/loekke-vil-goere-det-lettere-ansaette-udlaendinge-mette-f-er-aldeles-uenig

Folketingets åbningSe temaPolitikLøkke vil gøre det lettere at ansætte udlændinge: Mette F.
er ’aldeles uenig’Regeringen på vej med udspil om udenlandsk arbejdskraft.
S-formand kalder det ’utrolig kortsigtet’.
Statsminister Lars Løkke Rasmussen og S-formand Mette Frederiksen ved Folketingets åbning.
Af Johan Blem Larsen02.
okt.
2018 kl.
14.
26Bemærk: artiklen er mere end 30 dage gammelLæs opDet skal være nemmere for danske virksomheder at ansætte udenlandsk arbejdskraft.
Det mener statsminister Lars Løkke Rasmussen (V), og i morgen præsenterer regeringen derfor et udspil, som netop skal lempe dansk erhvervslivs muligheder for at hyre udlændinge.
- Hver udlænding, som kommer til Danmark på det, der hedder beløbsordningen, bidrager med hundredtusindvis af kroner til de offentlige kasser.
Samlet set tæt på halvanden milliard kroner hvert år, siger Lars Løkke Rasmussen i sin åbningstale.
- Penge, som vi kan bruge direkte til uddannelse, sundhed, velfærd.
Alligevel insisterer et flertal udenom regeringen på at gøre det så bøvlet som muligt for danske virksomheder at ansætte talenter fra udlandet, siger han.
Læs også:Løkke i åbningstale: Om 17 år må ingen nye biler udlede CO2Selvom regeringen altså hidtil ikke har haft held til at lempe reglerne for at hente udenlandsk arbejdskraft, forsøger den endnu engang.
Denne gang med inddragelse af arbejdsmarkedets parter i form af såkaldte trepartsforhandlinger.
Regeringen vil blandt andet gøre det lettere at tiltrække arbejdskraft fra lande, ”som vi i forvejen har stærke økonomiske bånd til”, siger statsministeren og peger i sin åbningstale konkret på USA, Canada, Singapore og Japan.
'Grundlæggende aldeles uenig'Statsministeren skal dog ikke umiddelbart regne med opbakning fra Socialdemokratiets formand, Mette Frederiksen.
- Her er der virkelig noget, vi er uenige om, siger hun umiddelbart efter statsministerens åbningstale.
- Statsministeren ønsker at tage faglært arbejdskraft ind fra tredjelande, det vil sige landene uden for Europa, og det er jeg er grundlæggende aldeles uenig med statsministeren i, siger Mette Frederiksen.
Socialdemokratiet vil – i stedet for at lempe reglerne for import af udenlandsk arbejdskraft – hellere bruge penge på erhvervsuddannelser, at sikre unge lærepladser og at opkvalificere ufaglærte borgere.
- Det der med at tage almindelige smede, tømrere, bagere, chauffører fra Afrika og Asien ind på det danske arbejdsmarked, det synes jeg er utrolig kortsigtet, siger Mette Frederiksen.
- Det kan ikke nytte noget, at vi fører konjunkturpolitik uden at have et øje for, hvordan Danmark i øvrigt udvikler sig.
Vi har rigtig mange flygtninge og indvandrere i Danmark, der ikke er i arbejde.
Der er især mange kvinder med ikke-vestlig baggrund, som sidder derhjemme.
Hvorfor får vi ikke dem til at kunne passe ind på det danske arbejdsmarked, i stedet for at tage endnu flere ind, siger hun.
Læs også:Radikale kræver skriftlig aftale for at støtte Mette FrederiksenKemiingeniøren fra IndienS-formanden vil dog ikke på forhånd afvise hele regeringens udspil, som altså først præsenteres i morgen.
- Jeg hører også fra virksomheder, der har behov for en kemiingeniør fra Indien, og at han eller hun er rigtig dygtig.
Hvis der så er noget bureaukrati omkring det, så vil jeg altid gerne være med til at diskutere det.
- Det, jeg angriber, er, at vi har en statsminister, som med den ene hånd skærer ned på erhvervsuddannelser og med den anden hånd vil importere udenlandsk arbejdskraft.
Det er da noget mærkeligt noget, siger Mette Frederiksen.
Udlændingeminister Inger Støjberg (V) og beskæftigelsesminister Troels Lund Poulsen (V) præsenterer i morgen klokken 14 regeringens udspil om at gøre det lettere for virksomheder at ansætte udenlandsk arbejdskraft.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Socialdemokraterne|Arbejdsmarked|Indien




https://www.dr.dk/nyheder/regionale/midtvest/moedte-op-i-folketinget-i-traesko-det-er-saadan-folk-moeder-mig-hjemme-i

Midt- og VestjyllandMødte op i Folketinget i træsko: Det er sådan, folk møder mig hjemme i BrugsenDansk Folkepartis fiskeriordfører, Ib Poulsen, har træsko på i Folketinget.
Ib Poulsen føler sig bedst tilpas i træsko - også når han er i Folketinget.
Af Frederik Gatzwiller og Mona Aaberg02.
okt.
2018 kl.
14.
15Bemærk: artiklen er mere end 30 dage gammelLæs opJakkesæt, slips og blankpolerede sko.
Det er sådan de fleste folketingspolitikere er klædt til folketingets åbning.
Jeg har ikke forandret mig, og jeg forsøger stadig at være den, jeg altid har været.
Ib Poulsen, DFMen Dansk Folkepartis Ib Poulsen fra Thy har til åbningen iført sig de blankpolerede træsko.
- Jeg er én med hænderne dybt begravet i lommerne og fødderne i jorden i et par gode solide træsko.
Træskoene er lige så pæne som et par almindelige sko, siger Ib Poulsen og fortæller, at det altid er nye træsko, han går rundt i.
Hvis de har været for meget i haven, kommer de ikke længere med ind på Christiansborgs fine gange.
Læs også:Folketingets åbning får alternativ ikke-religiøs ceremoniI dagens anledning er han iført slips, skjorte og jakkesæt, men egentlig føler han sig bedre tilpas i mere afslappet tøj.
- Jeg elsker at gå i træsko, kedeldragt og T-shirt.
Ikke slips eller skjorte.
Men det er sådan, vi klæder os på herinde, og det uniformskodeks følger jeg i dag, siger Ib Poulsen.
Jeg er som jeg erTræskoene er dog ikke gået ubemærket hen blandt de andre på Christiansborg.
FAKTADer er ingen skrevne regler for, hvordan folketingsmedlemmerne skal være klædt i salen.
Dresscoden er generelt, at man skal være anstændigt påklædt og undgå provokerende beklædning som f.
eks.
T-shirts med stærke politiske udsagn.
Folketingets formand skal sørge for god ro og orden i salen.
Herunder skal formanden gribe ind over for eventuelt stødende påklædning.
Kun nogle enkelte gange er f.
eks.
korte shorts og politiske T-shirts blevet påtalt af formanden.
Kilde: Folketinget- Jo, det bliver bemærket.
Thyra Frank (LA) har været henne og klappe mig på skulderen og sagt, at det er sejt gået at stille med træsko, siger Ib Poulsen.
Det er dog ikke anerkendelsen, han går efter.
I stedet vælger han det af den simple grund, at det er det, han føler sig bedst tilpas i.
- Det er sådan, jeg er, for jeg er ikke så formel og højtidelig.
Det er også sådan, folk derhjemme kender mig og møder mig i Brugsen.
Jeg har ikke forandret mig, og jeg forsøger stadig at være den, jeg altid har været, siger Ib Poulsen.
Læs også:Løkke i åbningstale: Om 17 år må ingen nye biler udlede CO2Nogle gange kører debatten om, hvorvidt der er for mange akademikere på Christiansborg, og hvor politikerne kritiseres for at være for akademiske uden reel erhvervserfaring.
Ib Poulsen er uddannet skibsfører, han har været havnebetjent på Hanstholm Havn og han er stadig hobbyfisker i Thy.
Derfor er der også en grad af statement i hans påklædning.
- Så er jeg ikke så langt fra de mennesker, jeg omgås, og de kan spejle sig i mig.
Ligesom dem har jeg haft jord under neglene, siger Ib Poulsen.
Tidligere sag fra Folketingets åbning•Der er ikke nogen dresscode i Folketinget, men man skal undgå provokerende beklædning med stærke politiske udsagn.
•Det mærkede Jane Heitmann (V), Naser Khader (K), Brian Mikkelsen (K) og Jan E.
Jørgensen (V), da Folketingets formand Pia Kjærsgaard (DF) bad dem forlade tingets åbning.
•Det skete, fordi de bare en T-shirt med ordene "Syrien Aleppo Bløde #save syria".
FacebookTwitterKopier linkEmner:Brian Mikkelsen (politiker)|Dansk Folkeparti|Det Konservative Folkeparti|Tøj|Jylland




https://www.dr.dk/nyheder/penge/luftfartsekspert-atlantisk-satsning-toemte-primera-airs-pengekasse

PengeLuftfartsekspert: Atlantisk satsning tømte Primera Airs pengekasseSelskabet kunne ikke tåle en ekstraregning på 150 millioner kroner.
Primera Air har betalt dyrt for at leje fly hos andre selskaber.
Af Oliver Batchelor og Emil Søndergård Ingvorsen02.
okt.
2018 kl.
14.
12Bemærk: artiklen er mere end 30 dage gammelLæs opFlyselskabet Primera Air har spillet for højt spil og tabt konkurrencen om at flyve passagerer mellem Europa og USA.
Sådan lyder vurderingen fra redaktør for luftfartsmediet Check-In.
dk Ole Kirchert Christensen, der har fulgt selskabets udvikling fra etableringen i 2003 til konkursbegæringen i dag.
- Jeg tror, at Primera Air har taget munden fuld i en periode, hvor selskabet ikke var stærkt nok kapitaliseret.
Og det ser vi så konsekvensen af nu, siger han.
Selskabet har selv angivet en ekstraregning på 20 millioner euro, 150 millioner kroner, som den direkte årsag til, at man nu erklærer sig konkurs.
Læs også:Flyselskabet Primera Air er gået konkursEkstraregningen skyldes angiveligt forsinkede leveringer af Airbus 321-fly til Primera Airs ruter over Atlanten.
Det har nemlig tvunget selskabet til at leje fly hos andre selskaber til en høj pris for at kunne levere flyvninger på ruterne.
- De har været meget optimistiske omkring trafikprogrammet og lagt ruterne op for tidligt i forhold til, hvornår man kunne forvente at få leveret flyene.
Så på den måde har man selv bragt sig i den her situation.
Primera Air De to flyselskaber Primera Air Nordic i Letland og Primera Air Scandinavia i København er en del af den islandske rejsekoncern Primera Travel Group.
Ifølge Primera Airs hjemmeside er flåden på 10 europæiske fly og otte transatlantiske fly.
Kilde: Primera AirLuftfartsanalytiker i Sydbank Jacob Pedersen forklarer, at voldsom vækst ofte er farlig for et flyselskab.
Det vidner milliardunderskud hos Primera Airs konkurrent Norwegian også om.
- At få nye fly ind og fylde dem godt op med passagerer er et puslespil, som mange flyselskaber ikke kan få til at gå op.
Og hvis flyene så ikke kommer til tiden, kan det blive rigtig dyrt, siger han.
Fra charterturister til rutepassagererPrimera Air er herhjemme især kendt for lavprisflyvninger fra danske lufthavne til blandt andet Spanien, Portugal og Grækenland.
Og for at flyve charter for rejseselskaberne Bravo Tours og Apollo.
- Det er et tidligere rendyrket charterselskab, der har ændret strategi og er gået ind i rutemarkedet.
I flere år har de satset på flyvninger over Atlanten, som er et umætteligt, men også ekstremt konkurrencepræget marked, siger Ole Kirchert Christensen fra Check-In.
dk.
Selskabet har startet ruter med skiftende succes fra europæiske lufthavne som London Stansted, Birmingham, Paris-Charles de Gaulle og Bruxelles til de storbyer på den amerikanske og canadiske østkyst.
Læs også:Strandet på Kreta efter flykonkurs: 'Hvordan kommer vi hjem til Bornholm?
'Ifølge Ole Kirchert Christensen har Primera Air forregnet sig i konkurrencen med primært Norwegian og islandske WOW Air og har været tvunget til at sælge de transatlantiske billetter så billigt, at der reelt ikke var penge at tjene.
- Der er så stor efterspørgsel på flytrafik mellem Europa og USA, at man har set konstante vækstrater i mange år.
Men man skal også være opmærksom på, at konkurrencen er markant.
Og der har Primera Air nok været for overoptimistiske.
Underskud og negativ egenkapitalEt kig i de seneste tre års regnskaber fra Primera Air Scandinavia, det danskbaserede flyselskab i den islandske rejsekoncern Primera Travel Group, viser underskud på henholdsvis 20 millioner, fem millioner og 35 millioner kroner.
I det seneste regnskab angiver selskabet desuden en negativ egenkapital på lige over 50 millioner kroner.
På trods af røde regnskabstal har Primera Air dog kæmpet videre og senest annonceret ruter fra Bruxelles, Berlin, Frankfurt og Madrid til New York, Boston, Washington og Montreal – alle sammen til næste år.
- De har været ude i god tid og har allerede solgt billetter til de nye ruter.
Formentlig for at få penge i kassen, fordi de godt vidste, at den var ved at løbe tør.
Læs også:Primera Air-kunder går glip af millioner i erstatning: 'Det er rigtig træls'For passagerne kan en konkurs omvendt betyde, at rejsen til USA og Canada til sommer er tabt.
- Der er mange passagerer, der har forudbetalte billetter til USA-rejser, som nu risikerer at miste deres penge afhængig af, om de har købt billetterne med kreditkort, eller om der er garantiordninger i det land, hvor billetterne er købt, siger Ole Kirchert Christensen.
Hvem går konkurs næste gang?
Lavprismarkedet har kostet flere flyselskaber livet inden for det seneste år.
Tyske Air Berlin og britiske Monarch måtte begge dreje nøglen i oktober sidste år.
Ifølge Ole Kirchert Christensen er Primera Air næppe det sidste selskab, der må stirre ned i en tom kasse.
Forbrugerne er nemlig for længst blevet vænnet til, at priserne på flybilletter skal være meget lave, og det er med til at forhøje risikoen for konkurser.
Læs også:Danske chartergæster kan ånde lettet op efter konkurs: Charterselskaber lover løsninger til de fleste- Det betyder, at alle flyselskaber bliver nødt til at lægge priserne på det niveau for at være med i konkurrencen.
Og så vil der være nogle, der ikke er dygtige nok til at lave en skarp forretningsplan med tilpasning af omkostningsniveauet til de lave billetpriser.
Jacob Pedersen fra Sydbank vurderer, at den europæiske luftfartsbranche lige nu er så presset, at det er et spørgsmål om tid, før det næste flyselskab må lukke.
Tidens skyhøje brændstofpriser kan være det, der får økonomien til at vælte.
- Brændstofprisen var med til at tage livet af Primera Air.
Og det samme kommer til at ske for andre europæiske flyselskaber henover de næste par kvartaler.
I den her industri skal der kæmpes for hver eneste indtjeningskrone.
Og det er der altså nogle selskaber, der ikke har styrken til at stå imod.
FacebookTwitterKopier linkEmner:USA|Bruxelles|Island|Økonomi|Virksomhedsøkonomi




https://www.dr.dk/nyheder/indland/betjent-idomt-over-et-ars-faengsel-kraenke-25-piger

IndlandBetjent idømt over et års fængsel for at krænke 25 pigerFra sin kælder skrev en politimand via sociale medier beskeder med seksuelt indhold til piger ned til 11 år.
I fire år skrev en ansat ved Københavns Politi beskeder med seksuelt indhold til unge piger.
02.
okt.
2018 kl.
14.
05Bemærk: artiklen er mere end 30 dage gammelLæs opDa en politimand mødtes med en 15-årig pige på en café i København, tog hendes hånd og sagde, at hvis han kunne, ville han tage hende ud i en lille skov ved en sø og til et lille hus, misbrugte han sin stilling groft.
Desuden krænkede han hendes blufærdighed, har Københavns Byret tirsdag afgjort.
Manden, der har været betjent i over 30 år, var også tiltalt for at have krænket yderligere 24 piger, at have været i besiddelse af børnepornografiske billeder samt ikke at have opbevaret sin tjenestepistol korrekt.
Betjenten erkendte i retten alle 29 tiltaler mod ham, og han straffes med et år og tre måneder for forbrydelserne.
Retsformand: Et groft tillidsbrudI sin dom lagde retten især vægt på, at den 58-årige havde misbrugt sin stilling.
- Tiltalte har misbrugt sin stilling som polititjenestemand ved at krænke en person, som han er kommet i kontakt med via sit arbejde som SSP-medarbejder, siger retsformand Marianne Lund Larsen.
- Det er en særligt betroet stilling, og det er så groft et tillidsbrud, at vi ikke kan gøre hele straffen betinget, siger hun.
SSP er et kommunalt samarbejde mellem skole, sociale myndigheder og politiet, som har til formål at forebygge kriminalitet blandt børn og unge.
Det var som politimand i denne funktion, at han mødtes med den 15-årige.
Hun fortalte om episoden til sin lærer og fik dermed sagen til at rulle.
Under efterforskningen fandt Den Uafhængige Politiklagemyndighed, DUP, frem til, at pigen langtfra var den eneste, betjenten havde blufærdighedskrænket.
24 piger fra 11 til 18 år blev krænket, da betjenten skrev til dem via det sociale medie FaceUP og på Skype fra profilen "elskergstreng".
Brugte falsk navn, billede og alderUnder et andet navn, med billede af en anden mand og med en alder 27 år yngre end hans rigtige førte han fra 2012 til 2016 samtaler med pigerne.
En af dem var 12 år, da samtalerne begyndte, og de fortsatte over tre år.
Til hende skrev han blandt andet:- Jeg kunne godt lige nu.
.
nusse og mærke dig nøgen i badet.
Retten fulgte anklager Mads Kruses påstand om straffens længde, samt at der skulle blive tale om ubetinget fængsel.
Forsvarer Jens Christensen ønskede derimod en betinget dom, og efter at dommen faldt, rejste han sig i retten.
- Min klient og jeg har inden afsigelsen haft mulighed for at drøfte de mulige udfald, og jeg har anbefalet min klient at tage sig betænkningstid, siger han.
Betjenten kan anke dommen til landsretten inden for to uger.
/ritzau/FacebookTwitterKopier linkEmner:Den Uafhængige Politiklagemyndighed|Kriminalitet|Politi|København|Skype




https://www.dr.dk/nyheder/indland/her-klapper-stoejfaelden-hvis-motorcyklen-gasser-op-eller-graesslaamaskinen-koerer-i

IndlandHer klapper støjfælden, hvis motorcyklen gasser op eller græsslåmaskinen kører i mere end 15 minutterDet kan give bøder, hvis man larmer for meget i Edmonton i Canada.
Her er de i gang med at sætte mikrofoner på den automatiske trafikkontrol.
Skilte fra hovedgaden i Edmonton.
Det øverste viste larmen fra køretøjer, der kørte forbi.
Det er slukket i dag, for det inspirerede folk til at teste, hvor meget de maksimalt kunne larme.
I stedet satser man på bøder og kontrol.
Af Nis Kielgast og Alexander Hecklen02.
okt.
2018 kl.
14.
03Bemærk: artiklen er mere end 30 dage gammelLæs opKører man ned ad hovedgaden Jasper Street i Edmonton, bliver man mødt af trafikskilte, der vil virke temmelig underlige for en dansk bilist.
’Lydniveau 85 decibel’, står der med fede bogstaver på hvide skilte, der hænger i lygtepælene.
Det handler om at stoppe den værste larm fra motorcykler og store biler.
Oven over hænger retningsbestemte mikrofoner og et kamera.
Ligesom en stærekasse, bare for lyd.
- Det kan godt være, det lyder mærkeligt i Danmark, men for os er det helt naturligt, at man har ret til ikke at blive generet af andre.
Det handler om livskvalitet og fællesskabets bedste, og derfor er der meget bred opbakning til at vi begrænser støjen, fortæller Gerry Shimko, der er administrerende direktør for den canadiske bys trafikforvaltning.
Det er erfaringerne fra den canadiske by, der nu har fået interesseorganisationen Det Økologiske Råd til at foreslå, at der også indføres lydkontrol i Danmark.
Læs også:Forslag: Forbyd larmende motorcykler og brølende biler i byenSkynd dig at slå græsset – ellers vanker det bødeI Canada har byer og delstater mulighed for at lave deres egne love, og en del byer har valgt at lovgive om støj.
I Edmonton, der er på størrelse med Storkøbenhavn, har man siden 2010 haft en støjlov, der straffer unødig støj med bøder.
En lov, der er så detaljeret, at det kræver 26 siders tekst, at beskrive hvornår og hvordan støj skal straffes.
For eksempel må en borger maksimalt larme mere end 85 decibel på sin grund i 15 minutter om dagen, larmer man i længere tid, koster det.
- Ja, man kan sige, at enten skal man skynde sig at slå græsset, eller også skal man købe en model med en lyddæmper på - og det er der mange, der gør.
Det er teknisk muligt at begrænse støj uden at gøre livet alt for besværligt for den enkelte, siger Gerry Shimko.
Edmontons støjlovFor ikke at genere naboer, er der f.
eks.
grænser for hvor meget du må støje i haven om dagen.
15 minutter, hvis du larmer over 85 decibelEn halv time, hvis du larmer under 80 decibelEn time, hvis du larmer under 75 decibelOm natten er støj helt forbudt.
Bøde: Minimum 1.
200 kronerKilde: Office of Traffic Safety - City of EdmontonFørste overtrædelse koster en bøde på 1.
200 kroner, og støjer man igen inden for et år, fordobles bøden.
Folk gav motoren fuld gasPå samme måde kan en motorcyklist vælge at køre behersket gennem byen uden at give den fuld gas.
Det gør de fleste også.
Men der skal mere til end at appellere til almindelig høflighed og fornuft, hvis man skal have alle til at køre støjsvagt, lyder erfaringen fra Canada.
Læs også:INTERAKTIV GRAFIK: Så meget må din motor larme- Vi begyndte vores projekt med at tro på det bedste i mennesket.
Så vi satte LED-skærme op, som viste folk støjniveauet, når de kørte forbi.
Vi havde håbet, at det ville få folk til at tænke over deres støj og så lette lidt på speederen eller gashåndtaget, fortæller Gerry Shimko.
I dag hænger nogle af LED-skærmene der stadig.
Men nu har kommunen slukket for dem.
- Vi fik ret hurtigt en del klager fra borgere, der boede i nærheden af skærmene.
For folk kørte simpelthen bevidst op til skærmene og gav den fuld gas for at se, hvor højt deres motor kunne larme.
Nu satser vi på at give bøder i stedet.
Overbeviste om, at det virkerTil gengæld tror Edmonton på den kontante kontrol.
Man begyndte med at uddanne politifolk til at tage lydmåleudstyr med på patrulje, men der var kun ressourcer til nålestiksoperationer en gang imellem.
Derfor besluttede man at gå en anden vej.
I to år har byen kørt pilotprojekter med automatisk støjkontrol i 8 områder.
Rent praktisk har man i samarbejde med et privat ingeniørfirma måttet opfinde en lyd-stærekasse.
Med en kombination af video og retningsbestemte mikrofoner kan systemet automatisk aktiveres, når lydniveauet bliver for højt.
Men der er stadig brug for et menneske.
Læs også:Harley-præsident: Larmende lydpotter redder liv- Vi vil være helt sikre på, at vi ikke kommer til at straffe nogen ved en fejl, så vi optager 20 sekunders video hver gang, som så bliver set igennem af en medarbejder.
Hvis der for eksempel er to køretøjer, der passerer samtidig, kan der være tvivl om, hvilket et af dem, der larmede, og så sorterer medarbejderen den video fra, siger Gerry Shimko.
Efter to år med test er systemet blevet så pålideligt, at embedsmændene og politiet er klar til næste trin.
- Vi har testet det så grundigt nu, at vi er overbeviste om, at det virker, som det skal.
Nu er det op til byrådet at beslutte, hvordan vi skal fortsætte.
Vi anbefaler, at kontrollen gøres permanent, og at der gives bøder for larm over 85 decibel, men det er op til politikerne, hvor vi ender med at ligge.
Støjkontrollen er på byrådets dagsorden i november.
FacebookTwitterKopier link




https://www.dr.dk/musik/kendt-band-mister-medlem-efter-sexanklager

MusikKendt band mister medlem efter sexanklagerTrommeslageren i det islandske band Sigur Rós forlader bandet, efter han sidste uge blev beskyldt for sexovergreb.
Sigur Rós' trommeslager er blevet anklaget for sexovergreb.
Nu har han forladt det islandske band.
Af Silas Bay Nielsen02.
okt.
2018 kl.
14.
02Bemærk: artiklen er mere end 30 dage gammelLæs opDet kendte band Sigur Rós skal angiveligt ud at finde en ny trommeslager.
Orri Páll Dýrason har nemlig valgt at forlade bandet, efter en kvinde i sidste uge beskyldte ham for at have forgrebet sig på hende.
I en Facebook-opdatering mandag skriver bandet, at de øvrige bandmedlemmer har accepteret, at Orri Páll Dýrason har valgt at forlade Sigur Rós, og at de vil give ham mulighed for at håndtere sagen, som bandet kalder 'ekstrem seriøs'.
Det skriver musikbladet Pitchfork.
Anklagerne stammer fra 2013Sagen begyndte i sidste uge, da Los Angeles-kunstneren Meagan Boyd på Instagram - ifølge Pitchfork - anklagede islændingen for at have haft sex med hende uden hendes samtykke i 2013.
I sit opslag, som ikke længere ligger på Instagram, skriver Meagan Boyd detaljeret, hvordan hun mener, at han forgreb sig på hende.
- Det skete to gange den nat, og jeg undrer mig over, hvorfor jeg ikke smuttede efter første gang – men jeg var fuld, dødtræt, i chok, skriver hun blandt andet og slutter af med at skrive, at ingen fortjener at blive voldtaget eller befamlet uden samtykke.
Sigur Rós - HoppípollaTrommeslager har en helt anden opfattelseI et Instagram-opslag fra sidste uge, som senere er blevet slettet, har den amerikanske kvinde lagt en mailkorrespondance ud med Orri Páll Dýrason.
Her skriver islændingen, at han er uforstående over for anklagen, og at amerikaneren selv ønskede at blive i hans lejlighed dagen efter.
Men det afviste Meagan Boyd og fastholdt sin beskyldning om, at han havde forgrebet sig på hende, mens hun sov.
Orri Páll Dýrason skrev mandag på Facebook, at han har valgt at forlade Sigur Rós, fordi han ikke ønsker, at de 'alvorlige anklager' skal påvirke bandet.
Læs også:Islandsk band får tårerne frem hos deres fansSigur Rós er et af Islands mest kendte bands og har adskillige gange optrådt i Danmark.
I 00'erne og begyndelse af 10'erne modtog bandet flere flere musikpriser - blandt andet flere islandske musikpriser og en UK Music Video Award i 2013.
FacebookTwitterKopier link




https://www.dr.dk/sporten/fodbold/landsholdet/peter-moeller-konflikten-har-vaeret-en-skandale

LandsholdetPeter Møller: ’Konflikten har været en skandale’Forbindelsen til de danske landsholdsfans skal genoprettes, siger DBU’s fodbolddirektør Peter Møller.
Af Morten Top og Henrik Liniger02.
okt.
2018 kl.
13.
41 | opdateret 02.
okt.
2018 kl.
14.
29Bemærk: artiklen er mere end 30 dage gammelLæs opDet er en garvet fodboldprofil og et friskt pust, der tirsdag er trådt ind ad døren i Dansk Boldspil-Union.
Peter Møller er blevet ansat i en nyoprettet stilling som fodbolddirektør, og der venter ham nu et stort arbejde med at genopbygge DBU’s forhold til både spillere og fans efter en konflikt, der har efterladt sår på dansk fodbold.
- Min primære opgave og fokus i starten bliver at få genskabt den tillid, der skal være mellem DBU og spillerne.
Vi har været gennem en konflikt, der har været en skandale for både spillerne og DBU.
Jeg tror, at rigtig mange fodboldfans har mistet kontakten til landsholdet.
Den skal vi have genskabt.
Der er to år, til der er EM i Danmark.
Det skal vi med til.
Vi skal have fodboldfesten og gløden ud til vores fantastiske fans, som vi igen skal være i samme båd med, siger Peter Møller til DR.
Læs også:DBU-direktør: ’Peter Møller skal genskabe tilliden’Den tidligere fodboldspiller og TV-vært lægger ikke fingre imellem, når han den konflikt, der har hærget dansk fodbold i lang tid.
- Jeg synes, det har været uværdigt både for spillerne og DBU.
Det er ærgerligt, at der har været sådan en konflikt, som skader hele fodbolddanmark.
Vi har været til grin ude i Europa.
Men det ligger mig mest på sinde, at vi har mistet forbindelsen til vores fans, siger Peter Møller.
- Jeg har allerede talt med Simon Kjær om, at vi skal gøre nogle ting for at genskabe glæden, vi har med vores fans.
Vi rækker hånden ud til de danske fans nu.
Jeg kan med hånden på hjertet sige, at det er større at stå inde i Parken og synge nationalsangen, end det er at spille Champions League, siger han.
Korte bukser og fodboldstøvlerSelvom Peter Møller først er tiltrådt sin nye stilling ved middagstid tirsdag, har han allerede sendt en føler ud til spillerne, og han ser frem til samarbejdet.
DBU og spillerne har nemlig det samme mål, mener han: At vinde landskampe.
- Jeg har allerede talt med et par af spillerne på herrelandsholdet, og jeg kan mærke, at de synes, det er meget rart, at der kommer en, som har haft korte bukser og fodboldstøvler på.
Man skal huske på, at jeg ikke havde noget talent for fodbold, men jeg havde en vilje og en professionel indstilling.
Den vil jeg gerne overføre til spillerne på både herre- og kvindesiden.
Læs også:DBU ansætter Peter Møller som fodbolddirektør- Hvis det er drømmejobbet at være fodboldspiller, så kommer det her godt nok tæt på.
Jeg har flere gange haft muligheden for at komme tilbage til fodboldmiljøet, men denne gang var opgaven simpelthen så stor.
Jeg er meget ydmyg overfor opgaven, men jeg har nogle kompetencer, som kan bruges i dette job, siger Peter Møller.
46-årige Peter Møller har en fortid som professionel fodboldspiller i klubber som AaB, FC København, Brøndby PSV og spanske Oviedo, mens han også har repræsenteret landsholdet i 20 kampe.
De seneste mange år har han arbejdet som vært på DR Sporten, hvor han især blev kendt som ansigt på Fodboldmagasinet hver søndag.
Du kan se interviewet med DBU's nye fodbolddirektør, Peter Møller, i videoen øverst i artiklen.
FacebookTwitterKopier link




https://www.dr.dk/nyheder/udland/irakisk-skoenhedsdronning-modtog-doedstrusler-du-bliver-den-naeste

UdlandIrakisk skønhedsdronning modtog dødstrusler: 'Du bliver den næste'Menneskerettighedsorganisation frygter, at drab og trusler kan komme til at skræmme irakiske kvinder væk fra det offentlige rum.
Miss Iraq Shaima Qassem reacts during the Miss Iraq Pageant in Baghdad, December 19, 2015.
REUTERS/Ahmed Saad Af Maya Nissen02.
okt.
2018 kl.
13.
30Bemærk: artiklen er mere end 30 dage gammelLæs op23-årige Shimaa Qassem frygter for sit liv.
Hun har nemlig modtaget dødstrusler - blot få dage efter at en fremtrædende irakisk Instagram-model blev dræbt i Bagdad.
Det fortæller den unge kvinde, som blev kåret som Miss Irak i 2016, i en video på Youtube.
Ifølge Shima Qassem har hun modtaget dødstrusler per sms med teksten "du bliver den næste".
Kvinder, der har skabt et navn for sig selv i Irak, bliver slagtet som hønsShima QassemTruslerne kommer, efter at den 22-årige Instagram-model Tara Fares i sidste uge blev skudt og dræbt i den irakiske hovedstad ved højlys dag.
To endnu uidentificerede mænd på motorcykler kørte op på siden af Fares' bil, mens hun kørte gennem det centrale Bagdad, og dræbte den unge kvinde med tre skud.
Læs også:Irakisk instagram-stjerne skudt i sin porsche - måske var hun offer for en målrettet drabskampagne- Tara er en martyrDrabet på Tara Fares skete blot få dage, efter at en kvindelig aktivist blev skudt og dræbt på vej til sin bil af ukendte gerningsmænd.
I august blev også to ejere af skønhedssaloner i Bagdad fundet døde i deres hjem med en uges mellemrum - ifølge Al Arabiya begge under "mystiske omstændigheder".
Både Tara Fares og Shimaa Qassem har knap tre millioner følgere på Instagram, og særligt Tara Fares modtog før sin død både trusler og fornærmelser for sin "mangel på beskedenhed".
- Kvinder, der har skabt et navn for sig selv i Irak, bliver slagtet som høns, lød det i videoen fra en oprørt Shimaa Qassem, som kalder Tara Fares for "en martyr".
22-årige Tara Fares' Instagram, hvor hun viste sine tatoveringer, makeup og tøj frem for sine mange millioner følgere.
En plan bag angrebeneDe irakiske myndigheder har nu iværksat en efterforskning af en eventuel forbindelse mellem drabene.
Både indenrigsministeriet og den irakiske efterretningstjeneste deltager ifølge New York Times i efterforskningen.
Premierminister Haider al-Abadi har udtalt, at det lader til, at "der er en plan bag disse angreb".
Ifølge stifteren af den irakiske menneskerettighedsorganisation al-Amal Foreningen, Hanaa Edwar, kan de nylige angreb tolkes som "et truende budskab sendt særligt til aktivister, men også til hele samfundet".
- Angreb på kvinder, som er offentlige figurer, er et forsøg på at få dem til at gemme sig væk derhjemme, siger Hanaa Edwar ifølge BBC til nyhedsbureauet AFP.
FacebookTwitterKopier link




https://www.dr.dk/sporten/fodbold/landsholdet/dbu-direktoer-peter-moeller-skal-genskabe-tilliden

LandsholdetDBU-direktør: ’Peter Møller skal genskabe tilliden’DBU’s nye fodbolddirektør, Peter Møller, skal bygge bro og genoprette tilliden til fodboldforbundet.
Peter Møller skal genopbygge tilliden mellem DBU og landsholdets spillere, siger Claus Bretton-Meyer (billedet) Af Morten Top og Henrik Liniger02.
okt.
2018 kl.
13.
03 | opdateret 02.
okt.
2018 kl.
13.
22Bemærk: artiklen er mere end 30 dage gammelLæs opDer venter noget af en opgave for DBU’s nye fodbolddirektør Peter Møller.
Den tidligere landsholdsspiller er tirsdag tiltrådt i en nyoprettet stilling i Dansk Boldspil-Union, og her bliver en af hans vigtigste opgave at rette op på de skader, flere års konflikt med Spillerforeningen har forvoldt.
- Det har været helt væsentlig, at vi skal investere og genopbygge tilliden mellem spillerne, Spillerforeningen og os.
Peter Møller er en materialisering af det.
Med sin baggrund, landsholdskarriere og store erfaring og indsigt i fodbold er jeg overbevist om, at han kan være med til at materialisere de ting, vi har lagt ind i aftalen, siger DBU’s administrerende direktør, Claus Bretton-Meyer, til DR.
Læs også:DBU ansætter Peter Møller som fodbolddirektør- Indledningsvis er det meget vigtigt at få et godt samarbejde op at køre med de to A-landstrænere og få bygget broen til spillerne.
Vi skal sammen udvikle det her og understøtte den sportslige succes, som både kvinde- og herrelandsholdet har.
For nylig indgik DBU og Spillerforeningen en ny seks-årig landsholdsaftale og satte dermed punktum for den konflikt, der i september kulminerede, da en flok divisionsspillere måtte trække i landsholdstrøjen.
Talsmand og spydspids for DBUInteressant nok skrev parterne ind i aftalen, at man skal gøre en særlig indsats for at forbedre forholdet mellem DBU og spillerne.
Med ansættelsen af Peter Møller mener DBU, at det første skridt i den proces er taget.
- Når vi skriver det ind i en aftale, er det fordi, begge parter oplever, at det er vigtigt.
Med ansættelsen af Peter sætter vi handling bag ordene, siger Claus Bretton-Meyer.
Læs også:VIDEO DBU og Spillerforeningen er enige om en permanent aftale- Fremover vil Peter være talsmand og spydspids på det fodboldfaglige.
Peter skal være med til at sikre, at vi får bygget bro og tillid blandt fans.
Vi skal geninvestere i det her.
46-årige Peter Møller har en fortid som professionel fodboldspiller i klubber som AaB, FC København, Brøndby PSV og spanske Oviedo, mens han også har repræsenteret landsholdet i 20 kampe.
De seneste mange år har han arbejdet som vært på DR Sporten, hvor han især blev kendt som ansigt på Fodboldmagasinet hver søndag.
FacebookTwitterKopier link




https://www.dr.dk/nyheder/politik/lokke-om-kontroversiel-praest-fremragende-praediken-om-nade

Folketingets åbningSe temaPolitikLøkke om kontroversiel præst: Fremragende prædiken om nådeMorten Kvist holdt "fremragende prædiken", siger statsminister Lars Løkke Rasmussen (V) før Folketinget åbner.
Statsminister Lars Løkke Rasmussen (V) (i midten) kom til Christiansborg Slotskirke før Folketingets åbning.
02.
okt.
2018 kl.
12.
48Bemærk: artiklen er mere end 30 dage gammelLæs op- Det var en fremragende prædiken, sagde statsminister Lars Løkke Rasmussen (V) om Morten Kvists prædiken i Christiansborg Slotskirke, før Folketinget åbner tirsdag.
Flere folketingsmedlemmer, som for eksempel SF's folketingsmedlemmer og Socialdemokratiets næstformand, Mogens Jensen, blev borte fra gudstjenesten i protest mod valgmenighedspræsten.
I 2008 kritiserede Morten Kvist, at to homoseksuelle par blev godkendt som plejefamilier for anbragte børn.
I et interview med Politiken udtalte han, at der "nemt kan gå rettighedsfundamentalisme i det".
Læs også:Minister får skarp kritik for "kontroversielt" valg af præst til FolketingsgudstjenesteMandag aften sagde Morten Kvist i en pressemeddelelse:- Jeg vil gerne tilføje, at den ti år gamle udtalelse om homoseksuelle plejefamilier allerede dengang blev misforstået, hvad jeg ikke selv var uden skyld i.
Morten Kvist understreger, at han som præst gerne vier homoseksuelle par.
Tirsdag talte han i Christiansborg Slotskirke om nåde i lignelsen om den fortabte søn, der vender tilbage til faderen, som slagter fedekalven.
- Præsten talte om nåde.
Måske skulle nogle lade nåde gå for ret, sagde Lars Løkke Rasmussen med adresse til præstens kritikere.
Læs også:Præsten Morten Kvist: 'Jeg har ikke tænkt mig at holde en politisk prædiken'Humanistisk Samfund holder den første ikkereligiøs ceremoni ved Folketingets åbning i Hofteatret ved siden af Christiansborg.
Her deltager blandt andre Rasmus Nordqvist (AL), Karen Klint (S) og Pelle Dragsted (EL).
Spørgsmål: Lars Løkke Rasmussen, er du bekymret over, at Folketinget holder to ceremonier ved Folketingets åbning - en religiøs i Christiansborg Slotskirke og en ikkereligiøs?
- Folketinget holder kun én ceremoni i Christiansborg Slotskirke, siger statsministeren.
Inden åbningstalen vil han ikke kommentere, hvad han taler om i åbningstalen.
/ritzau/FacebookTwitterKopier linkEmner:Enhedslisten|Folketinget|Karen J.
Klint (politiker)|København|Kirkeforhold




https://www.dr.dk/nyheder/politik/loekke-loefter-sloeret-valgdato-her-skal-vi-stemme-til-europa-parlamentet

Valg til Europa-ParlamentetSe temaPolitikLøkke løfter sløret for valgdato: Her skal vi stemme til Europa-ParlamentetDet næste valg til Europa-Parlamentet bliver søndag den 26.
maj 2019.
Statsminister Lars Løkke Rasmussen (V) vil dog ikke ud med, hvornår det næste folketingsvalg finder sted.
Af Per Bang Thomsen02.
okt.
2018 kl.
12.
47Bemærk: artiklen er mere end 30 dage gammelLæs opDet bliver søndag den 26.
maj 2019, at de danske vælgere skal tage stilling til, hvem der fremover skal repræsentere dem i Europa-Parlamentet.
Det har statsminister Lars Løkke Rasmussen (V) netop fortalt i sin åbningstale i Folketinget.
- Et vigtigt valg i en særlig tid.
For Danmark.
For Europa, sagde statsministeren fra talerstolen.
De danske parlamentarikereDanmark har i dag 13 parlamentarikere i Europa-Parlamentet.
Næste år får vi dog lov til at vælge 14 politikere til parlamentet.
I dag bliver Danmark repræsenteret af:Jeppe Kofod (S)Christel Schaldemose (S)Ole Christensen (S)Morten Helveg Petersen (R)Jens Rohde (R)Bendt Bendtsen (K)Margrete Auken (SF)Rina Ronja Kari (Folkebevægelsen mod EU)Morten Messerschmidt (DF)Anders Primdahl Vistisen (DF)Jørn Dohrmann (DF)Morten Løkkegaard (V)Rikke-Louise Karlsson (Løsgænger)Valget til Europa-Parlamentet bliver afholdt hvert femte år i alle EU’s medlemsstater.
Det seneste fandt sted i slutningen af maj 2014, og derfor kommer det ikke som nogen overraskelse, at det kommende finder sted i maj næste år.
Læs også:Løkke i åbningstale: Om 17 år må ingen nye biler udlede CO2De enkelte EU-lande har dog forskellige valgregler og -traditioner, og derfor har man fra EU's side givet landene mulighed for at afholde det næste valg fra torsdag den 23.
til søndag den 26.
maj.
Holland afholder det eksempelvis den 23.
, mens Malta afholder det den 25.
maj.
Men Danmark har nu besluttet sig for at afholde det den 26.
maj sammen med blandt andre Belgien, Bulgarien, Frankrig og Sverige.
Det seneste europaparlamentsvalg i Danmark fandt også sted en søndag, nemlig søndag den 25.
maj.
Ekstra plads til DanmarkDet bliver niende gang, at de danske vælgere skal stemme om, hvem der skal sidde i Europa-Parlamentet for Danmark.
Det bliver samtidig det første parlamentsvalg, efter at Storbritannien til marts næste år forlader EU-fællesskabet, og det betyder, at det samlede antal parlamentarikere vil falde fra 751 i dag til 705.
Trods det vil Danmark få et ekstra sæde i parlamentet.
Hvor vi i dag har 13 parlamentarikere, vil vi fremover få 14Læs også:De Radikale går i valgforbund med Alternativet ved EU-parlamentsvalgetStatsministeren brugte en del af sin åbningstale på at tale om netop EU-samarbejdet, og han understregede blandt andet, at Danmark ”skal stå sammen med resten af Europa” og ”deltage aktivt” i samarbejdet.
- Der er ikke en modsætning mellem dansk suverænitet og et stærkt engagement i Europa.
Tværtimod, sagde han og pointerede, at Danmark har ”masser at byde ind med” i forhold til resten af Europa.
Statsministerens åbningstale markerer, at folketingsåret formelt set går i gang.
Intet nyt om folketingsvalget- Flere og flere ser mod Danmark som et forbillede for deres egne samfund.
Den danske flexicurity-model.
Vores tilgang til migration.
Digitalisering.
Grøn omstilling, nævnte han blandt andet.
- Og et Europa, der står sammen, bliver stadig vigtigere for Danmark.
Det, vi før har taget for givet, er nu i spil, sagde statsministeren, hvis egen søn, Bergur Løkke Rasmussen, selv går efter en plads i parlamentet.
Læs også:Lars Løkkes søn går efter en plads i Europa-ParlamentetValget til Europa-Parlamentet er dog ikke det eneste valg, danskerne kan se frem til.
Inden den 18.
juni næste år skal der være blevet afholdt folketingsvalg, og det er op til statsministeren at beslutte, hvornår det valg skal finde sted.
Men den dato ville han dog ikke røbe under sin tale.
- Datoen for folketingsvalget venter jeg så med.
FacebookTwitterKopier linkEmner:Europa-Parlamentet|Lars Løkke Rasmussen (politiker)|Venstre|Valg og folkeafstemninger|Storbritannien




https://www.dr.dk/nyheder/politik/regeringen-vil-oprette-21-nye-sundhedsfaellesskaber-omkring-lokale-sygehuse

Folketingets åbningSe temaPolitikRegeringen vil oprette 21 nye 'sundhedsfællesskaber' omkring lokale sygehuseEn kommende sundhedsreform skal bygge bro mellem sygehus, kommune og praktiserende læge, siger statsministeren.
Statsminister Lars Løkke Rasmussen (V) holder åbningstale.
Af Johan Blem Larsen02.
okt.
2018 kl.
12.
31Bemærk: artiklen er mere end 30 dage gammelLæs opRegeringen vil oprette 21 nye ”sundhedsfællesskaber” over hele landet.
Det siger statsminister Lars Løkke Rasmussen (V) i sin åbningstale til Folketinget.
De nye sundhedsfællesskaber skal bygges op omkring lokale sygehuse rundt om i landet.
Sundhedsfælleskaberne bliver en del af det udspil til en kommende sundhedsreform, som regeringen præsenterer ”på den anden side af efterårsferien”, som statsministeren formulerer det.
- Målet er at skabe dén organisering, der bedst muligt kan drive udviklingen af vores sundhedsvæsen fremad.
Til gavn for borgeren.
Nationalt, hvor forskellene skal være mindre og kvaliteten større, siger Lars Løkke Rasmussen.
Læs også:Løkke i åbningstale: Om 17 år må ingen nye biler udlede CO2Bro mellem sygehus, kommune og lægeDe 21 nye sundhedsfællesskaber skal ”bygge bro” mellem sygehus, kommune og praktiserende læge, lyder det fra statsministeren.
- Hvert sundhedsfællesskab bliver bygget op omkring et af de nuværende akutsygehuse.
De vil i gennemsnit dække fire-fem kommuner.
Og være en ny drivkraft for, at behandlingen bliver sammenhængende, siger Lars Løkke Rasmussen.
- Så den svækkede ældre patient, der bliver indlagt på hospitalet, oplever at blive taget trygt og ordentligt hånd om.
Hvor sygehus, egen læge og kommunen arbejder sammen.
Tilrettelægger et samlet, overskueligt forløb.
Hele vejen fra indlæggelse til opfølgning og genoptræning, som måske skal fortsætte i det lokale sundhedscenter, siger han i åbningstalen.
De 21 akutsygehuse i Danmark er akutmodtagelserne, hvor speciallæger tager imod akutte patienter døgnet rundt, så de hurtigt kan igangsætte udredning og relevant behandling af høj kvalitet.
Akutmodtagelser skal ideelt set bidrage til, at flere patienter færdigbehandles hurtigere uden unødig ventetid, og at færre patienter indlægges på sygehusene.
FacebookTwitterKopier linkEmner:Lars Løkke Rasmussen (politiker)|Venstre|Hospitaler|Folketinget|Sundhedsvæsen




https://www.dr.dk/nyheder/viden/kroppen/hver-femte-har-forstoppelse-se-her-om-din-affoering-er-normal

KroppenHver femte har forstoppelse: Se her om din afføring er normalTjek dig selv på tønden - har du en sund og normal afføring?
 Ninni Munch Pettersson © dr)Af Malene Lembcke Petersen og Grafik: Ninni Munch Pettersson02.
okt.
2018 kl.
12.
28Bemærk: artiklen er mere end 30 dage gammelLæs opSkide, lave pølser, puha, nummer 2, lave stort, bummelum, lave lort.
Få ting har så mange navne som det at have afføring.
Mange har nemlig svært ved at forholde sig til den del af kroppens funktioner, forklarer seniorforsker, dr.
med.
, ph.
d, Dennis Raahave, der har brugt det meste af sit professionelle liv på vores tarmproblemer og afføring.
Accepter at du skal af med afføring hver dag, så du føler det som en lettelse.
Dennis Raahave, seniorforsker, dr.
med.
, ph.
d- Accepter at du skal af med afføring hver dag, så du føler det som en lettelse.
I den rigtige situation, hvor det hele bare glider, og det går hurtigt, så skal det efterlade den samme lykkefølelse, som når man spiser, drikker og har sex.
Det er de samme systemer, der stimuleres i hjernen, siger han.
Den sunde afføringHver femte lider af forstoppelse i en eller anden grad, anslår forskerne.
Vi har derfor bedt Dennis Raahave om at svare på ti spørgsmål om den sunde afføring og det sunde afføringsmønster.
Udgangspunktet er en person, der spiser en normal kost i nærheden af de officielle kostråd, og husk at svarene kun er et fingerpeg.
Opsøg læge, hvis du har problemer.
Respekter kroppens signalerDet er vigtigt at du går på toilettet, når kroppen siger til, tilføjer Dennis Raahave.
For ellers holder kroppen op med at sende signaler.
- Man ødelægger en naturlig biologisk rytme.
Det giver forstoppelse, hvis du undertrykker det.
Til sidst forsvinder fornemmelsen.
Som om kroppen siger, hvis du ikke lytter, så gider jeg ikke gøre opmærksom på det.
Så forsvinder fornemmelsen.
Rigtigt mange lider i dag af mere eller mindre kronisk forstoppelse, og det forringer livskvaliteten betragteligt, fortæller han.
- Man bliver syg af forstoppelse, og det kan give almene symptomer oveni.
Ondt i maven, udspilet mave, en dårlig fornemmelse i kroppen og svedudbrud.
Man kan også komme til at lugte af afføring i sin sved, fordi man går med et stort depot af afføring, og man bruger mange timer på toilettet i forsøget på at få noget ud, siger Dennis Raahave.
I videoen her kan du se, hvordan den optimale stilling på toilettet er, og så fortæller Peter Geisling sidst i indslaget, hvorfor man ikke skal sidde for længe på toilettet (og kigge på telefonen).
Du kan også se hele Sundhedsmagasinet, som i denne uge handler om tarmen og forstoppelse, lige her.
FacebookTwitterKopier link




https://www.dr.dk/nyheder/politik/loekke-i-aabningstale-om-17-aar-maa-ingen-nye-biler-udlede-co2

Folketingets åbningSe temaPolitikLøkke i åbningstale: Om 17 år må ingen nye biler udlede CO2Regeringen vil lukke for salg af benzin- og dieselbiler, siger statsministeren.
Statsminister Lars Løkke Rasmussen (V) holder tale ved Folketingets åbning.
Af Johan Blem Larsen02.
okt.
2018 kl.
12.
26Bemærk: artiklen er mere end 30 dage gammelLæs opDiesel- og benzinbiler skal være fortid i Danmark.
Sådan lyder budskabet fra statsminister Lars Løkke Rasmussen (V) i hans tale ved Folketingets åbning.
- Transportsektoren står i dag for en fjerdedel af Danmarks CO2-udledning.
Og luften i de største byer er for forurenet.
Derfor sætter regeringen nu et klart mål:- Om 12 år – kun 12 år – vil vi lukke for salget af nye diesel- og benzinbiler.
Og om 17 år skal hver eneste nye bil i Danmark være en el-bil eller anden form for nul-udledningsbil.
Det vil betyde, at der i 2030 vil være over én million hybrid-, el- eller tilsvarende grønne biler i Danmark, siger statsministeren.
Det er kun få dage siden, at Klimarådet anbefalede regeringen at stoppe netop salget af benzin- og dieselbiler i 2030.
- Det er en stor ambition.
Som ikke bliver let at nå.
Men netop derfor skal vi forsøge, siger Lars Løkke Rasmussen.
Læs også:Regeringen: Stop for salg af nye diesel- og benzinbiler i 2030Præsenterer udspil i næste ugeRegeringen vil i næste uge præsentere et nyt ”luft- og klimaudspil”, meddeler statsministeren i sin åbningstale.
Han opfordrer samtidig resten af Folketingets partier til at modstå fristelsen til at gøre ”klimaindsatsen til et politisk kapløb”.
- Vi når kun i mål, hvis Folketinget står sammen.
Hvis Danmark står sammen.
Som vi har tradition for.
Så vi kan trække de andre lande med, siger Lars Løkke Rasmussen.
Der bliver ikke solgt ret mange elbiler i øjeblikket.
I de første seks måneder af 2018 udgjorde grønne biler under to procent af det samlede bilsalg.
Læs også:Fordomstjekkeren: Elbiler sviner, koster og kører ikke langt nok - eller hvad?
For få uger siden gjorde Lars Løkke Rasmussen det klart, at regeringen overvejer, om afgifterne på elbiler skal justeres.
Danmark har et mål om at være helt uafhængigt af fossile brændsler senest i 2050.
Norge har meldt ud, at det skal være slut med nyregistreringer af biler, som kører på fossilt brændstof, i 2025.
Belgien vil have stop for dieselbiler i 2030, og Tyskland har luftet et stop for forbrændingsmotorer i 2040.
FacebookTwitterKopier linkEmner:Lars Løkke Rasmussen (politiker)|Venstre|Biler|Folketinget|Belgien




https://www.dr.dk/nyheder/udland/franske-myndigheder-knytter-iran-til-mislykket-angreb-i-paris

UdlandFranske myndigheder knytter Iran til mislykket angreb i ParisEfterforskning af et mislykket angreb i Frankrig fører spor til den iranske efterretningstjeneste.
02.
okt.
2018 kl.
12.
16Bemærk: artiklen er mere end 30 dage gammelLæs opFranske myndigheder har tirsdag beslaglagt og indefrosset økonomiske midler fra to iranske mænd samt den iranske minister for sikkerhed og efterretninger.
Det sker i forbindelse med en efterforskning af et mislykket angreb i Frankrig 30.
juni.
Det oplyser franske myndigheder til nyhedsbureauerne AFP og Reuters tirsdag.
Indefrysningen sker, få dage efter at en tysk domstol tillod at udlevere en iransk diplomat ved navn Assadollah Assadi til Belgien.
Her føres en sag mod Assadi og tre andre med iranske rødder for at planlægge et angreb i en forstad til Paris.
Planen var ifølge anklagemyndigheden i Belgien, at et par skulle benytte sprængstoffer til at angribe en demonstration planlagt af en iransk oppositionsgruppe i Frankrig.
I Belgien sidder parret, der er identificeret som Amir S.
og Nasimeh N.
, anholdt.
Fransk politi har anholdt en person identificeret som Merhad A.
, der er mistænkt for at være det mislykkede angrebs fjerde bagmænd.
Med indefrysningen af midler fra den iranske minister involveres den iranske regering yderligere i sagen.
/ritzau/FacebookTwitterKopier link




https://www.dr.dk/nyheder/viden/teknologi/forskertrio-vinder-nobelpris-laserfysik

TeknologiForskertrio vinder Nobelpris for laserfysikDe tre forskere har opfundet genstande, der muliggør ny og banebrydende forskning.
Canadiske Donna Strickland (til højre på skærm) er den første kvinde i 55 år, der modtager nobelprisen i fysik.
02.
okt.
2018 kl.
12.
05Bemærk: artiklen er mere end 30 dage gammelLæs opÅrets Nobelpris i fysik går til amerikaneren Arthur Ashkin, franskmanden Gerard Mourou og canadieren Donna Strickland for deres banebrydende arbejde med laserfysik.
Det oplyser Karolinska Institutet.
Læs også:GRAFIK 579 nobelpriser i talAshkin modtager prisen for opfindelsen af den optiske pincet, der med fokuserede laserstråler kan fange og manipulere små partikler.
Mourou og Strickland får prisen for deres metode til at generere ultrakorte, højintensive impulser.
Læs også:Kræft-forskere får Nobelpris i medicin- Dette års Nobelpris går til opfindelser, der har revolutioneret laserfysikken.
Ekstremt små objekter og ufatteligt hurtige processer fremstår nu i et nyt lys, skriver instituttet i et opslag på Twitter.
- Avanceret præcisionsinstrumenter åbner for nye, uudforskede forskningsområder og en lang række af industrielle og medicinske anvendelser.
Læs også:Kræft-forskere får Nobelpris i medicinDe tre modtagere har arbejdet med forskellige områder af laserfysikken, men de deler altså dette års pris.
Med prisen følger ni millioner svenske kroner, hvilket svarer til 6,5 millioner danske kroner.
Første kvinde i 55 årCanadiske Donna Strickland er den første kvinde i 55 år, der modtager nobelprisen i fysik.
Samtidig er hun kun den tredje kvinde i alt, siden prisen første gang blev uddelt i 1901.
Læs også:Marie Curie forandrede videnskaben og kvindernes verdenDen første kvinde, der modtog en nobelpris, var den franske kemiker og fysiker Marie Curie, der i 1903 modtog nobelprisen i fysik for udforskning af radioaktivitet sammen med sin mand Pierre Curie.
Til dato er der kun 48 kvinder, der har fået en nobelpris.
/ritzau/FacebookTwitterKopier linkEmner:Nobelprisen|Videnskab|Twitter




https://www.dr.dk/sporten/cykling/video-valgren-viser-vejen-dansk-cykelsport-staar-overfor-en-guldalder

CyklingVIDEO Valgren viser vejen: Dansk cykelsport står overfor en guldalderEn historisk succesfuld generation af danske cykelryttere har banet vejen for de kommende danske topryttere.
Af Frederik Palle, Niels Christian Jung, Niels Anton Heilskov og Morten Top02.
okt.
2018 kl.
11.
41Bemærk: artiklen er mere end 30 dage gammelLæs opSelvom der er flere cykelløb stort set hver eneste dag, så er det svært at se et løb, uden en dansker er i fokus med en toppræstation.
Man skal bare tænke tilbage på søndag, hvor først Kasper Asgreen og dernæst Michael Valgren var i store angreb ved VM.
De 15 danskere på World Tour-hold i 2019Christopher Juul-Jensen, Mitchelton-ScottMads Würtz Schmidt, Katusha-AlpecinMads Pedersen, Trek-SegafredoNiklas Eg, Trek-SegafredoMichael Mørkøv, Quick-Step FloorsKasper Asgreen, Quick-Step FloorsSøren Kragh Andersen, SunwebCasper Pedersen, SunwebJakob Fuglsang, AstanaMagnus Cort, AstanaMichael Valgren, Dimension DataLars Bak, Dimension DataMatti Breschel, Education First/DrapacRasmus Byriel, Lotto-SoudalJonas Vingegaard, LottoNL-JumboDansk cykling blomstrer i disse år.
Det kan man se på to simple måder.
Det forgangne år var et af de mest succesfulde i flere årtier.
Michael Valgren vandt Amstel Gold Race og Het Nieuwsblad, Mads Pedersen blev nummer to i Flandern Rundt, hvor Valgren i øvrigt blev nummer fire, og så lykkedes det Magnus Cort at vinde den danske første etapesejr i Tour de France i ni år.
Læs også:Valgren klar til kaptajnrolle: 'Skal ikke køre efter andenpladser'Man kan også kigge på antallet af ryttere, som kører på cykelsportens øverste niveau, World Touren.
Den nuværende generation er måske den bedste nogensinde.
Brian HolmDet antal var i 2018 15 styks, og i skrivende stund er antallet det samme i 2019, men der kan sagtens være flere på vej.
En enkelt rytter mere og så vil den danske rekord være slået, siden World Touren blev indført i 2011.
Det er ikke nogen overraskelse, hvis man spørger Quick Step-Floors-sportsdirektør Brian Holm.
- Den nuværende generation er måske den bedste nogensinde.
De får medaljer hele tiden.
Der var et par år efter Rolf Sørensen og Bjarne Riis, hvor man tænkte, hvem der skulle løfte den tunge arv efter dem, men nu er der gået hul på bylden, siger han.
Læs også:Stor spansk forløsning!
Valverde verdensmester i dansk angrebsshow- Michael Valgren, Magnus Cort og resten kører jo fantastisk.
Det gode er, at hele den næste generation åbenbart også er på vej, siger den danske sportsdirektør.
Nybrud i cykelsportenDet er netop den næste generation, der gør, at Danmark er på vej mod et rekordår i 2019.
En rytter som Jesper Hansen går måske nok et niveau ned, når han skifter til det Pro Kontinentale hold Cofidis, men op kommer nyudklækkede talenter som Jonas Vingegaard (LottoNL-Jumbo), Casper Pedersen (Team Sunweb) og Rasmus Byriel (Lotto-Soudal).
Og det stopper måske endda ikke der.
Ryttere som Jonas Gregaard Wilsly og Mikkel Honoré Frølich, der har vist sig frem på U23-niveau, er begge på prøve hos henholdsvis Astana og Quick Step-Floors, og deres planer for 2019 er endnu ukendte.
Det kan være, at holdene vælger at beholde dem.
Læs også:Kortlægning af en unik cykelgeneration: Her er fremtidens danske stjerner- Danmark er ligesom kommet ud af situationen, hvor man så, at vi var gode på junior- og U23-niveau, men at rytterne ikke helt blev forløst på øverste niveau.
Jeg tror, at den tendens er blevet brudt nu.
Det åbner flere døre.
Holdene tror lidt mere på de U23-resultater, der bliver lavet, siger Anders Lund, der er dansk landstræner i cykling.
Anders Lund var selv en del af den gruppe, som viste flotte takter i ungdomsårene med store resultater, men som ikke rigtig slog til på samme måde resultatmæssigt på seniorniveau.
Den gruppe er ryttere som Michael Valgren, Mads Pedersen, Magnus Cort og Søren Kragh Andersen trådt ud af.
De havde alle også stor succes på ungdomsscenen, men det er ikke stoppet derefter.
Stjernerne har banet vejenDer er sikkert mange grunde til, at de er blevet bedre til at tage det sidste skridt, men det der går igen i cykelmiljøet, er den træning, man får som yngre ryttere.
Der er nemlig flere danske kontinentalhold, der måske på papiret er semiprofessionelle, men som håndterer det hele professionelt.
- Jeg kan mærke, at man bliver skolet godt på de små hold i Danmark.
Nu kommer jeg selv fra Michael Skelde-skolen, og man kan se, at der kommer mange talenter derfra.
Seriøsitet og ydmyghed er den rette vej frem, forklarer Michael Valgren.
Læs også:Dansk toprytter startede VM-debat om ligestilling: 'Det er et vigtigt emne'- Der er de små professionelle hold, som også tager sig rigtig godt af rytterne.
De lærer at træne professionelt, og der bliver taget god hånd om dem.
Der bliver man ikke tabt på gulvet, forklarer Brian Holm.
Den store succes blandt de danske cykelstjerner har også en positiv afsmitning på kommende cykelryttere.
Når Valgren og andre tager store resultater internationalt forplanter det sig ned gennem rækkerne og give danske talenter blod på tanden, mener landstræneren.
Succes avler succes.
Nogle generationer har måske trukket hinanden lidt ned, men nu hiver de hinanden opBrian Holm- Der er noget selvforstærkende i det, fordi der bliver virkelig sparket nogle døre ind nu af dem, som har succes på World Touren.
Valgren, Cort, Mads Pedersen og Søren Kragh.
De åbner altså døre mange forskellige steder til andre danske ryttere, siger Anders Lund og bakkes op af Michael Valgren.
- Jeg mener helt klart, at det har en betydning, at vi er nogle danskere, som leverer store præstationer såsom Mads Pedersens andenplads i Flandern Rundt eller min sejr i Amstel Gold Race.
Det gør, at hold får øjnene op for andre danskere, siger Valgren.
Skal man tro landstræneren og stjernen er der altså mere dansk succes.
En positiv spiral i dansk cykelsport er sat i værk, og effekterne vil vise sig de kommende år.
- Succes avler succes.
Nogle generationer har måske trukket hinanden lidt ned, men nu hiver de hinanden op, siger Brian Holm.
FacebookTwitterKopier linkEmner:Cykelsport|Jonas Gregaard (cykelrytter)|Jonas Vingegaard (cykelrytter)|Valg og folkeafstemninger|Belgien




https://www.dr.dk/nyheder/politik/video-folketingssalen-er-blevet-handicapvenlig-nu-er-det-bare-vaersgo

Folketingets åbningSe temaPolitikVIDEO Folketingssalen er blevet handicapvenlig: 'Nu er det bare værsgo'To sommerperioder har det taget at bygge folketingssalen om.
I dag åbner den for medlemmerne.
Af Emil Winckler02.
okt.
2018 kl.
11.
16Bemærk: artiklen er mere end 30 dage gammelLæs opNår Folketingets formand, Pia Kjærsgaard (DF), i dag ringer et nyt folketingsår ind i folketingssalen, er det til en næsten ny folketingssal.
Den 100 år gamle sal har de sidste to somre gennemgået en omfattende renovering, der skal sikre, den lever op til nutidens krav.
Talerstolen er blevet handicapvenlig, og medlemspladserne er gjort tilgængelige for svagtseende.
Også talerstolen i Folketingssalen er bygget om.
Det betyder, at personer i kørestol og dårligt gående kan komme på talerstolen og op til formandsstolen.
Læs også:ANALYSE: Alle lurer på Løkkes valgdrejebogI videoen herover kan du komme med indenfor i folketingssalen, hvor det ellers kun er folketingsmedlemmer og ministre, der normalt har adgang.
Se videoen i toppen af artiklen.
FacebookTwitterKopier linkEmner:Dansk Folkeparti|Folketinget|Pia Kjærsgaard (politiker)|Handicaps




https://www.dr.dk/sporten/fodbold/landsholdet/dbu-ansaetter-peter-moeller-som-fodbolddirektoer

LandsholdetDBU ansætter Peter Møller som fodbolddirektørDBU ønsker at styrke det sportslige fokus og ansætter Peter Møller i en stilling som fodbolddirektør.
Peter Møller skal være fodbolddirektør i DBU.
02.
okt.
2018 kl.
11.
10Bemærk: artiklen er mere end 30 dage gammelLæs opDen tidligere landsholdsspiller og tv-vært Peter Møller bliver ansat som fodbolddirektør i Dansk Boldspil-Union (DBU).
Det meddeler DBU i en pressemeddelelse.
Peter Møller skal indgå som sparringspartner for de forskellige landstrænere - både for kvinder og mænd - og samtidigt arbejde med talentudvikling, træneruddannelse og andre dele af udviklingen af dansk fodbold.
- Fodbold er og bliver den største sportsgren - både for spillere og fans.
Det har jeg selv oplevet både som spiller og senere som studievært.
Læs også:DBU og Spillerforeningen er enige om en aftale- Jeg glæder mig til at bidrage til den fortsatte udvikling af dansk landsholdsfodbold og dansk fodbold samlet set - og til at arbejde sammen med dygtige kolleger både på og uden for banen, siger Peter Møller.
Ud over sine 16 år som professionel fodboldspiller og 12 år som tv-fodboldvært har Peter Møller også været ungdomstræner i HIK på Sjælland.
Han glæder sig til at arbejde med spiller- og talentudvikling som et af mange arbejdsområder.
- Jeg er selv et produkt af breddefodbolden og spillede som dreng i LKB Gistrup lidt udenfor Aalborg og har siden spillet i de største klubber i Danmark.
Læs også:Millioner til børnefodbold skal redde landsholdsstjerners image- Jeg kender betydningen af fodboldens fødekæde og har selv været med hele vejen.
Mine største fodboldoplevelser er med landsholdet til VM i 1998, og jeg har i den grad fulgt mit hjerte i valget af dette job.
- Jeg glæder mig til at arbejde med den store succes, der jo faktisk er med alle landsholdene i disse år, siger den nye fodbolddirektør.
Peter Møller tiltræder med øjeblikkelig virkning.
Elitechef Kim Hallberg fortsætter i sin stilling i reference til den nye fodbolddirektør, oplyser DBU.
Læs også:VIDEO DBU og Spillerforeningen er enige om en permanent aftaleI sin aktive karriere nåede Peter Møller blandt andet at spille for de danske klubber AaB, Brøndby og FC København.
Sammenlagt nåede Peter Møller op på 144 mål for de tre rivaliserende klubber.
Peter Møller har vundet to mesterskaber med Brøndby og to med FCK samt pokalturneringen med FCK.
Den målfarlige angriber debuterede på det danske landshold mod Island 4.
september 1991 og var med til OL i Barcelona i 1992 og til VM i Frankrig i 1998.
Han nåede at spille 20 landskampe og score fem mål, inden sin sidste landsholdsoptræden mod Ukraine 30.
marts 2005.
Han lagde fodboldstøvlerne på hylden i 2005.
Derudover spillede en ung Peter Møller 22 kampe for det danske U21-landshold, hvor han scorede 16 mål.
FacebookTwitterKopier linkEmner:DBU|Fodbold|Kim Hallberg (idrætsleder)|FC København|Brøndby




https://www.dr.dk/nyheder/politik/regeringen-stop-salg-af-nye-diesel-og-benzinbiler-i-2030

Folketingets åbningSe temaPolitikRegeringen: Stop for salg af nye diesel- og benzinbiler i 2030Biler, der kører på fossile brændstoffer, skal udfases, mener regeringen.
Står det til regeringen, skal salget af nye benzin- og dieselbiler stoppes helt fra 2030.
Af Theis Lange Olsen02.
okt.
2018 kl.
11.
05Bemærk: artiklen er mere end 30 dage gammelLæs opI 2030 skal salget af nye benzin- og dieselbiler stoppes.
Det vil statsminister Lars Løkke Rasmussen (V) meddele i sin tale ved Folketingets åbning ifølge DR Nyheders oplysninger.
Forslaget er et led i det klimaudspil, regeringen ventes at præsentere inden for kort tid.
Det er kun få dage siden, at Klimarådet anbefalede regeringen at stoppe netop salget af benzin- og dieselbiler i 2030.
Læs også:Løkke: Vi skal sætte en deadline for udfasning af benzinbilerKlima- og energiminister Lars Christian Lilleholt (V) vil ikke kommentere oplysningerne, men forventer, at klimaet bliver en central del af statsministerens åbningstale.
- Vi må vente at se, men jeg har klart en forventning om, at der i åbningstalen selvfølgelig er noget med om klimaet.
Det er jo absolut et af de vigtigste emner overhovedet, siger han.
Afgifter på elbiler i spilDer bliver ikke solgt ret mange elbiler i øjeblikket.
I de første seks måneder af 2018 udgjorde grønne biler under to procent af det samlede bilsalg.
For få uger siden gjort statsminister Lars Løkke Rasmussen det klart, at regeringen overvejer, om afgifterne på elbiler skal justeres.
Danmark har et mål om at være helt uafhængigt af fossile brændsler senest i 2050.
Norge har meldt ud, at det skal være slut med nyregistreringer af biler, som kører på fossilt brændstof, i 2025.
Belgien vil have stop for dieselbiler i 2030, og Tyskland har luftet et stop for forbrændingsmotorer i 2040.
FacebookTwitterKopier linkEmner:Lars Løkke Rasmussen (politiker)|Venstre|Folketinget|Biler




https://www.dr.dk/nyheder/indland/harley-praesident-larmende-lydpotter-redder-liv

IndlandHarley-præsident: Larmende lydpotter redder livEt forslag om støjbøder og stillezoner i byerne får Harley-Davidson-klub til at stejle.
- Det vil jo afholde nogle fra at bo i bestemte områder, hvis de tilfældigvis kører Harley, siger Jonas Hjorth, der præsident for Harley-Davidson Club of Denmark.
(© Harley-Davidson Club of Denmark)Af Alexander Hecklen og Nis Kielgast02.
okt.
2018 kl.
11.
00Bemærk: artiklen er mere end 30 dage gammelLæs op- Det specielle er, at der ikke er to Harleyer, der lyder helt ens.
Jeg bryder mig ikke om, hvis man deler landet op i stillezonerJonas Hjorth, Harley-Davidson Club of DenmarkSÅDAN LYDER FORSLAGET:Ved at tilføje en specifik paragraf i Miljøbeskyttelsesloven tillades, at kommuner kan registrere byer eller større sammenhængende strækninger i byer som stillezoner.
Fra 2020 må motorkøretøjer ikke støje over 80 decibel i nattetimerne dvs.
kl.
22-06.
Fra 2023 må motorkøretøjer ikke støje over 85 decibel i dagtimerne dvs.
kl.
06-22.
Reglerne håndhæves via retningsbestemte mikrofoner/kameraer i lygtepæle.
Kommunerne afholder udgifter til skiltning og overvågning.
Politiet varetager overtrædelser.
Kilde: Det Økologisk RådJonas Hjorth er præsident for Harley-Davidson Club of Denmark, og ifølge ham er de potente amerikaner-maskiner ikke meget værd, hvis ikke motorens rungende tramp er helt rigtigt tilpasset udstødningens kraftige brøl.
- Min personlige bedste lydoplevelse er en ældre model 'Shovelhead' med de rigtige udstødningsrør, som går i præcis sådan en tomgang, at de ujævne cylindertramp nærmest lyder som en trommesolo, fortæller han.
Læs også:Forslag: Giv støjbøder til øredøvende motorcykler i byenDerfor ser foreningen også med stor skepsis på et forslag fra interesseorganisationen Det Økologisk Råd, der vil forbyde de høje brøl fra motorcykler og biler i særlige stillezoner.
- Det er noget, som griber ind i vores personlige frihed.
Der skal være plads til alle, og selvfølgelig skal man tage hensyn.
Men jeg bryder mig ikke om, hvis man deler landet op i stillezoner, siger Jonas Hjorth.
- Hvis man begynder at sige, at i den her by må du ikke bo, hvis du kører på en motorcykel eller en bil, der larmer, men i en anden by må du godt bo.
Det kan vi selvfølgelig ikke gå ind for, lyder kritikken fra den danske formand.
(© Harley-Davidson Club of Denmark)"Larmende lydpotter redder liv"Helt konkret foreslår Det Økologiske Råd, at det i fremtiden skal være muligt for kommuner at oprette særlig zoner i byer eller større byområder, hvor bilister eller motorcyklister kan få bøder, hvis de larmer mere end 80 decibel om natten og 85 decibel i dagtimerne.
Læs også:INTERAKTIV GRAFIK: Så meget må din motor larmeDe foreslåede stillezoner kan blive et problem for enkelte af de to-hjulede modeller fra foreningen, der ifølge Skats motorregister i nogle tilfælde er godkendt til at larme mere end 100 decibel, når de vel at mærke står stille og gasser motoren op til et sted mellem 3.
000-4.
000 omdrejninger.
- Jeg synes, at det er forkert at forfordele på den måde.
For det vil jo afholde nogle fra at bo i bestemte områder, hvis de tilfældigvis kører Harley, siger Jonas Hjorth.
Herunder kan du klikke gennem eksempler, der viser, hvor mange decibel motor og udstødning i en brugt Citroën-familiebil er godkendt til at støje i forhold til en ældre Harley-Davidson og en sportsvogn fra den italienske bilproducent Ferrari.
For foreningen er larmen fra de store maskiner en del af den helt særlige lydidentitet, som Harley-Davidson igennem mange år har perfektioneret, og for medlemmerne af foreningen handler motorlarmen lige så meget om at blive hørt og set i ude trafikken, forklarer Jonas Hjorth.
- Vi tænker rigtig meget i trafiksikkerhed.
Et slogan inden for vores kredse er: 'Loud pipes saves lives' (larmende lydpotter redder liv, red.
).
Det betyder, at man bliver hørt, når man kommer kørende.
Som motorcyklist skal du tænke, at alle prøver at slå dig ihjel, fordi man er den bløde trafikant ude blandt bilerne, siger han.
(© Harley-Davidson Club of Denmark)"Lyder som et luftkastel"For Harley-Davidson Club of Denmark er støjklager og vrede læserbreve på grund af foreningens maskiner ikke et ukendt fænomen, fortæller Jonas Hjorth.
Han mener dog samtidig, at langt de fleste af foreningens medlemmer forsøger ikke at være unødigt til gene, når de bevæger sig ud i trafikken.
- Man skal tage hensyn lige meget hvilken motorcykel, man kører på, og det tror jeg også, at harley-kørere så vidt muligt gør.
Selvfølgelig kan der være nogle omstændigheder, hvis man bor i et tætbebygget område, hvor lyden bliver kastet rundt, eller hvis man starter sin Harley fast hver morgen klokken seks, siger han.
Læs også:Trafikstøj: Lovligt at larme mere end Roskilde FestivalDe ikoniske Harley-maskiner kan måske ved første øjekast være lette at udpege som de værste støjsyndere, men i virkeligheden kan den oplevede larm også skyldes, at der i de seneste år er kommet langt flere motorcykler på vejene, mener Jonas Hjorth.
Siden 2007 er der kommet næsten 40.
000 flere indregistrerede motorcykler til, og den generelle vækst i bestanden af to-hjulede transportmidler kan have langt større betydning end de få tusinde Harley-Davidson-entusiaster, som foreningen repræsenterer, mener han.
- Der er mange motorcykler i Danmark.
Det kan være det stigende antal, der gør folk mere opmærksomme.
Jeg synes da også personligt, at det er irriterende, at kirkeklokkerne ringer hver søndag klokken 10.
Men sådan er det jo.
Der skal være plads til alle, siger han.
Samtidig mener foreningen, at stillezoner og støjbøder kan blive svære at håndhæve.
Det Økologiske Råds forslag er blandt andet inspireret af forsøg i Canada, hvor man har koblet retningsbestemte mikrofoner på stærekasser, så de kan måle både fart og lyd.
Men det er i foreningens øjne en helt urealistisk målsætning.
For hvordan ved man som motorcyklist, om ens køretøj overskrider støjgrænserne, spørger han.
- Det ville blive umuligt at administrere, og det vil flytte nogle ressourcer i en forkert retning.
Typegodkendelserne er meget forskellige alt afhængigt af, hvornår en motorcykel er registreret og hvilken model, der er tale om.
Det lyder lidt som et luftkastel i mine ører, siger han.
Hvordan ville dine medlemmer tage imod et forbud mod at larme mere end 80-85 decibel?
- De vil selvfølgelig ikke tage imod det med kyshånd.
Det vil da være en indgriben, og det vil da være noget, som vi som forening vil opponere kraftigt imod, siger Jonas Hjorth.
FacebookTwitterKopier linkEmner:Harley-Davidson|Det Økologiske Råd|Motorcyklisme|Biler|Canada




https://www.dr.dk/nyheder/indland/primera-air-kunder-gaar-glip-af-millioner-i-erstatning-det-er-rigtig-traels

IndlandPrimera Air-kunder går glip af millioner i erstatning: 'Det er rigtig træls'4.
420 kunder, der har fået hjælp af Flyhjælp.
dk, står til at miste deres ret til kompensation.
Birgitte Lund Ronøe Nielsen og hendes mand stod til en erstatning på 5.
960 kroner fra Primera Air for en lang flyforsinkelse i forbindelse med en rejse til Portugal sidste sommer.
Af Christina Nordvang Jensen02.
okt.
2018 kl.
10.
46Bemærk: artiklen er mere end 30 dage gammelLæs opSidste sommer stod Birgitte Lund Ronøe Nielsen klar i Københavns Lufthavn med sin mand for at tage på ferie til Portugal.
Uret nærmede sig boardingtidspunktet, men pludselig var der tilføjet en forsinkelse på skærmen.
Flyet gik ikke længere klokken 15.
30 som planlagt, men endte med at være 11 timer og 35 minutter forsinket.
Læs også:Stort flyselskab vil erklære sig konkursMan må stille sig bagerst i køen og vente.
Sandsynligheden for, at der vil være nogle penge fra konkursboet er meget lilleVagn Jelsøe, vicedirektør i Forbrugerrådet TænkSÅDAN ER DU STILLET, NÅR FLYSELSKABET GÅR KONKURSHvis konkursen sker, mens du er afsted:Har du købt din flybillet direkte hos flyselskabet, er du dækket, hvis flyselskabet går konkurs under din rejse.
Har du købt en pakkerejse dækker Rejsegarantifonden ved konkurs.
Hvis billetten er købt som del af en sammensat rejse, dækker Rejsegarantifonden i nogle tilfælde.
Hvis konkursen sker, inden du rejser:Hvis du har købt flybilletten direkte hos selskabet, skal du altid betale en selvrisiko på 1000 kroner.
Har du købt en pakkerejse, er du dækket af Rejsegarantifonden.
Hvis du har en sammensat rejse, kan du kun få dækket det løb, som du har betalt for den første ydelse i din rejse.
Betalingskort:Hvis billetten er betalt med eksempelvis mastercard eller maestro, kan banken søge erstatning på dine vegne, hvis flyselskabet går konkurs.
Forsikring:En sidste mulighed er at tjekke din rejseforsikring.
Det kan være, at den dækker, når flyselskaber går konkurs.
Kilder: Forbrugerrådet Tænk.
Da ferien var slut, lavede hun en erstatningssag gennem firmaet Flyhjælp.
dk, der hjælper flypassagerer med at indhente økonomisk kompensation.
Parret stod til en erstatning på 5.
960 kroner, men nu får de med stor sandsyndlighed ikke en krone tilbage som konsekvens af Primera Airs konkurs.
- Det er rigtig træls og irriterende.
Vi har jo betalt for et produkt, vi ikke rigtig har fået.
Vi føler, at vi har krav på at få en erstatning, men vi kan jo godt regne ud, at det nok ikke kommer til at ske, siger Birgitte Lund Ronøe Nielsen.
Læs også:Danske chartergæster kan ånde lettet op efter konkurs: Charterselskaber lover løsninger til de flesteKunder går glip af millionerBirgitte Lund Ronøe Nielsen er ikke den eneste, der står til at gå glip af en erstatning.
Direktør hos Flyhjælp.
dk Gustav Thybo oplyser, at de har 4.
420 kunder, der har fløjet med Primera Air og efterfølgende søgt erstatning på grund af forsinkelser, aflysninger og overbookninger.
- Det er en dårlig dag på kontoret.
Det påvirker os helt enormt.
De her kunder står til at gå glip af samlet 12,6 millioner kroner i kompensation, som direkte konsekvens af Primera Airs konkurs, siger han og fortsætter:- Det er noget, der ærgrer rigtig mange passagerer.
Folk har jo en retfærdighedsfølelse.
Man vil gerne have det, man har krav på, når man er blevet så dårligt behandlet af et flyselskab.
Læs også:FAKTA: Sådan er du stillet når flyselskabet går konkursUdover konsekvenserne for passagererne kommer Flyhjælp.
dk også selv til at få et hak i økonomien, fordi der er blevet brugt en del lønkroner på at forsøge at indhente erstatninger hos det konkursramte selskab, fortæller Gustav Thybo.
Penge fra konkursbo er usandsynligtFlyhjælp.
dk retter nu henvendelse til konkursboet på vegne af sine kunder for at forsøge at få dækning for kompensationen.
- Men udsigterne er ringe ud fra vores erfaringer fra for eksempel Air Berlin, da det gik i betalingsstandsning sidste år, siger direktøren.
Samme melding har Forbrugerrådet Tænks vicedirektør Vagn Jelsøe.
De personer, der kører erstatningssager, har ikke særlig gode odds mod sig, når de anmelder et krav til konkursboet.
- Man må stille sig bagerst i køen og vente.
Sandsynligheden for, at der vil være nogle penge, er meget lille, siger han.
Primera Air, der har afgange fra både Billund, Aalborg og København, oplyste mandag aften, at selskabet ville begære sig konkurs.
Og at kommende flyvninger derfor vil blive aflyst.
Det har ikke været muligt at få en kommentar fra Primera Air.
FacebookTwitterKopier linkEmner:Primera Air|Konkurser|Forbrugerrådet|København|Vagn Jelsøe (erhvervsleder)




https://www.dr.dk/nyheder/politik/minister-er-klar-til-fratage-butikker-retten-til-tobakssalg-0

PolitikMinister er klar til at fratage butikker retten til tobakssalgStørre bøder og midlertidig forbud mod at sælge tobak kan ramme butikker, som sælger tobak til mindreårige.
Tobaksforhandlere kan fremover kan miste retten til at sælge tobak for en periode.
02.
okt.
2018 kl.
10.
35Bemærk: artiklen er mere end 30 dage gammelLæs opHvis butikker sælger cigaretter til unge under 18 år, skal de rammes af større bøder, og i værste fald kan der indføres et midlertidigt forbud mod at sælge tobak, hvis en butik bryder loven gentagne gange.
Det mener regeringen, som i sit lovkatalog, der lægges frem tirsdag i forbindelse med Folketingets åbning, kommer med to lovforslag på området.
Sundhedsminister Ellen Trane Nørby (V) siger, at det ikke skal "være gratis at sælge tobak til mindreårige".
- Vi vil derfor indføre en "three strikes – you're out"-ordning, der betyder, at tobaksforhandlere fremover kan miste retten til at sælge tobak for en periode, siger sundhedsministeren i en skriftlig kommentar.
Læs også:Regeringen vil fordoble straffen for salg af cigaretter til unge- Hvis vi skal nå målet om en røgfri generation i 2030, er det afgørende, at vi forhindrer særligt unge i at ryge.
- Og selv om vi har set mange gode takter fra detailhandlen, er der stadig alt for mange tilfælde, hvor butikkerne svigter og bryder loven om at sælge cigaretter til mindreårige, siger hun.
Bødeniveauet skal fordobles i forhold til det tidligere gældende niveau, hvis butikker sælger tobak til personer under 18 år.
Det skal koste butikkerne en bøde på 10.
000 kroner i førstegangstilfælde, hvis det står til regeringen.
Læs også:Unge om cigaretkøb: Vi bliver aldrig spurgt om IDAndengangstilfælde skal koste 20.
000 kroner, og der venter en bøde på 40.
000 kroner i tredje-, fjerde- og femtegangstilfælde.
Lovforslaget om bøderne fremsættes torsdag i denne uge.
Lovforslaget om det midlertidige forbud fremsættes 15.
november.
1.
august begyndte Salling Group at gemme cigaretterne i sine kæder Netto, Føtex og Bilka.
Butikkerne skjuler cigaretterne, så unge ikke fristes.
Alle Salling Groups godt 600 butikker har fra 1.
oktober gemt cigaretterne af vejen.
/ritzau/FacebookTwitterKopier linkEmner:Rygning|Detailhandel|Salling Group|Venstre|Ellen Trane Nørby (politiker)




https://www.dr.dk/nyheder/vejret/vindstoed-af-stormstyrke-rammer-de-danske-kyster

VejretVindstød af stormstyrke rammer de danske kysterEfter middag i dag kan det blive godt blæsende flere steder i landet.
Det kommer til at blæse godt op ved de danske kyster i dag.
Af Emil Søndergård Ingvorsen02.
okt.
2018 kl.
10.
18Bemærk: artiklen er mere end 30 dage gammelLæs opDet har været særdeles svært at klæde sig på den seneste måned, hvor temperaturnålen har svinget til begge yderpoler - ligesom det indimellem nærmest har blæst en halv pelikan.
Og det ustadige efterårsvejr viser sig igen fra sin mindre heldige side i dag.
Hen ad formiddagen blæser det nemlig op, og det kan betyde, at man i eftermiddag kan få vindstød af stormstyrke ved de danske kyster.
Det oplyser DMI.
Læs også:Vores indian summer er blæst til Rusland: Nu kommer der kold vind fra de polare egne- Ved kysterne kan vi komme op på en hård kuling med vindstød af stormstyrke særligt ved Bornholm og ved den jyske vestkyst.
Ind over land bliver det ikke så slemt, men der kommer selvfølgelig nogle vindstød, som kan komme op på hård kuling, siger vagthavende meteorolog Steen Rasmussen, der fortæller, at temperaturen kommer til at ligge på mellem 10 og 12 grader.
Selv om blæsten kommer til at aftage en smule i løbet af aftenen, så løjer den først af for alvor natten til i morgen.
Der er dog også gode vejrnyheder for folk, der er godt trætte af det kolde efterårsvejr.
For temperaturerne kommer til at stige i løbet af ugen.
- Varmen kommer til at presse lidt på torsdag og fredag, og der kommer vi op på mellem 15 og 17 grader, siger Steen Rasmussen fra DMI.
FacebookTwitterKopier linkEmner:Vejret|Danmarks Meteorologiske Institut|Bornholm|Jylland




https://www.dr.dk/nyheder/politik/live-tv-folketingets-aabning






https://www.dr.dk/musik/ingen-maatte-laane-fra-kim-larsens-sange-men-martin-og-jakob-fik-lov-af-mesteren-selv

Kim Larsen er dødSe temaMusikIngen måtte låne fra Kim Larsens sange - men Martin og Jakob fik lov af mesteren selvGruppen The Loft fik - som de eneste nogensinde - lov til at låne fra et Kim Larsen-nummer, da de i 2004 storhittede med 'City of Dreams'.
Gruppen The Loft fik helt unikt lov til at låne rytmesporet fra 'Midt om natten' til deres debutsingle.
Af Christian Ellegaard02.
okt.
2018 kl.
09.
57Bemærk: artiklen er mere end 30 dage gammelLæs opSøndag morgen døde Kim Larsen efter længere tids sygdom.
Den folkekære sanger var kendt for at holde sit privatliv tæt til kroppen, og det samme gjaldt hans musikalske skatkammer.
Læs også:Kim Larsen er dødDerfor var det mod alle odds, at de to unge musikere Jakob Weise Hellum og Martin Bøge Pedersen fra duoen The Loft i 2004 som de første – og hidtil eneste – fik lov til at låne en bid fra et af den nu afdøde sangers største hits.
For 14 år siden hittede de nemlig stort med sangen 'City of Dreams', der samplede dele af melodien fra Larsens kæmpehit 'Midt om natten'.
Lyt til 'City of Dreams' med The Loft, mens du læser videre.
The LoftCity of DreamsFik idéen til kæmpehit i bilenIdéen til sangen fik Martin Bøge Pedersen i bilen på vej fra Køge mod drengenes studie i København.
- Jeg havde en bunke brændte cd'ere i min bil, som jeg plejede at høre, når jeg var ude at køre.
Jeg satte én af dem på, og på et tidspunkt begyndte 'Midt om natten' at spille.
Da jeg hørte sangen, sad jeg og nynnede med og tænkte 'Det beat er så fedt.
Det kunne være fedt at lave noget nyt henover', fortæller Martin Bøge Pedersen.
Han mødtes med Jakob Weise Hellum i studiet, og samme eftermiddag blev nummeret 'City of Dreams' født.
Gennem hele sangen synger og rapper The Loft over rytmesporet fra 'Midt om natten', som de havde samplet på det nye nummer.
De var begge sikre på, at de havde et hit på hånden, men der var ét problem: Kim Larsen skulle godkende brugen af 'Midt om natten'.
Duoen The Loft begyndte allerede at lave musik sammen i 1997.
Her er de fotograferet i 2008.
Skulle ramme Kim Larsen 'på en god dag'Folk omkring duoen var skeptiske.
Kim Larsen havde aldrig tidligere tilladt, at andre musikere benyttede sig af bider fra hans sange, men drengene selv var ikke nervøse.
Jeg ved sgu ikke, om jeg bare var ung og naiv, men jeg var ikke bekymret for, at Kim Larsen ikke ville godkende det.
Martin Bøge Pedersen- Jeg ved sgu ikke, om jeg bare var ung og naiv, men jeg var ikke bekymret for, at Kim Larsen ikke ville godkende det.
Jeg synes selv, at det var et virkelig fedt nummer, så hvorfor skulle han ikke også synes det?
, husker Martin Bøge Pedersen.
The Loft fik kontakt til Kim Larsens mangeårige revisor og ven Peter Ingemann.
Han kunne lide nummeret og lovede, at han ville spille det for Larsen 'på en god dag'.
En uge efter ringede telefonen.
Det var Ingemann, der havde spillet nummeret for Kim Larsen.
Han havde godkendt samplet.
- Det var helt vildt stort.
Kim Larsen var jo – og er – et af vores helt store idoler, så vi var helt oppe at køre over, at han havde godkendt nummeret, fortæller Jakob Weise Hellum.
Hør 'Midt om natten' med Kim Larsen, mens du læser videre.
Kim LarsenMidt om nattenBlandt kronprinsens yndlingssangeMed godkendelsen i hus blev 'City of Dreams' udgivet som førstesinglen fra gruppens debutalbum 'No Ordinary Man', og sangen blev hurtigt et kæmpe hit.
Nummeret blev udnævnt som 'Ugens Uundgåelige' på P3 og blev den mest spillede sang i dansk radio i 2004.
I dag er 'City of Dreams' blevet spillet næsten to millioner gange på Spotify.
- Vi var meget overraskede over, hvor bredt sangen ramte.
Det var ikke kun de unge, der kunne lide sangen, men også det lidt ældre publikum, som måske plejede at lytte til Kim Larsens egne sange.
Jeg tror, vi fik lidt magi med fra 'Midt om natten', siger Jakob Weise Hellum, som stadig arbejder med musik den dag i dag.
Radiohittet nåede også de royale gemakker.
I bogen 'Under Bjælken' fra 2017 nævner Kronprins Frederik 'City of Dreams' som ét af de musiknumre, der har formet hans liv.
Da vi overrakte ham guldpladen, sagde han 'Tak, den bliver min mor glad for, den kan hun få hjem og hænge i stuen'.
Martin Bøge PedersenMødte Kim Larsen efter kæmpesuccesI 2005, året efter storhittet blev udsendt, spillede The Loft og Kim Larsen begge til den samme festival i Faaborg, hvor drengene fik lov til at møde den ikoniske troubadour.
- Vi fik lov til møde Kim Larsen og overrække ham en guldplade, som vi havde modtaget for 'City of Dreams'.
Hans første reaktion var 'Nå, det er sådan, I ser ud', fortæller Martin Bøge Pedersen.
- Han var meget sød og imødekommende, og vi fik os en god snak.
Da vi overrakte ham guldpladen, sagde han: 'Tak, den bliver min mor glad for, den kan hun få hjem og hænge i stuen', husker han tilbage.
I 2005 fik The Loft lov til at møde Kim Larsen og overrække ham en guldplade for hitsinglen 'City of Dreams'.
I dag, 14 år efter det store hit, er duoen stadig meget taknemlig for, at Kim Larsen tilsyneladende var i godt humør, da han hørte og godkendte brugen af 'Midt om natten'.
- Den sang har betydet alt for min musikalske karriere.
Det har været mit visitkort i musikkens verden og har åbnet så mange døre.
Det var startskuddet på det hele, fortæller Martin Bøge Pedersen, der tidligere var en del af gruppen Electric Lady Lab og i dag skriver og producerer musik for andre.
At det lykkedes The Loft at få godkendt brugen af 'Midt om natten', var så stort, at Martin Bøge Pedersen flere gange siden er blevet kontaktet af andre musikere, der også har ønsket at bruge dele fra Larsens mange hits.
Indtil videre er The Loft dog fortsat de eneste, der nogensinde lykkedes med at overtale den ikoniske sanger.
Kim Larsen udsendte 'Midt Om Natten' på albummet af samme navn i 1983.
Pladen fungerede samtidig som soundtrack til filmen 'Midt Om Natten' fra 1984, hvor Kim Larsen (th.
) blandt andet spillede sammen med Frits Helmuth (tv.
).
Larsen var helt sin egenNetop fordi Kim Larsen har fyldt så meget i The Lofts succes, ramte det også de to musikere særligt hårdt, da de fik nyheden om, at den folkekære sanger søndag var gået bort i en alder af 72.
Det lyder måske mærkeligt, men jeg blev ramt på samme måde, som når nogen tæt på én, går bort.
Martin Bøge Pedersen- Min far ringede og fortalte mig det.
Selvom jeg godt vidste, han var syg, så ramte det mig faktisk ret hårdt.
Hans musik har fyldt rigtig meget i mit liv, og pludselig er personen bag de sange væk.
- Det lyder måske mærkeligt, men jeg blev ramt på samme måde, som når nogen tæt på én, går bort.
Selvom jeg ikke kendte ham personligt, så har 'City of Dreams' jo været så massiv for mit virke, at jeg føler, han har været tæt på mig i en eller anden forstand, siger Martin Bøge Pedersen.
Læs også:Mø om Kim Larsen: Han var jo royal!
Også Jakob Weise Hellum er rørt af Kim Larsens død, som han kalder 'en af de absolut største musikere'.
- Jeg kan godt synes, at tingene nogle gange bliver kørt lidt op, når en kendt person dør.
Så skal folk skrive lange mindeord på Facebook, selvom de aldrig rigtig hørte deres musik.
Men lige med Kim Larsen tror jeg, at mange er blevet ramt.
Det gjorde jeg i hvert fald selv, og det satte nogle tanke i gang hos mig, siger han og fortsætter:- Kim Larsen turde gå sine egne veje, og han turde sige sin mening.
Det kan man godt savne i dag.
Han var helt sin egen.
FacebookTwitterKopier linkEmner:Peter Ingemann (studievært)|København|Kim Larsen (musiker)|Facebook|Faaborg




https://www.dr.dk/nyheder/indland/strandet-paa-kreta-efter-flykonkurs-hvordan-kommer-vi-hjem-til-bornholm

IndlandStrandet på Kreta efter flykonkurs: 'Hvordan kommer vi hjem til Bornholm?
'Lavprisflyselskabet Primera Air gik konkurs i aftes, og flere passagerer må nu finde andre selskaber at rejse hjem fra ferie med.
Tina Mogensen på stranden med sin niece.
DR Nyheder har været i kontakt med danskere i Grækenland, Tyrkiet og Spanien, der er usikre på, hvordan de kommer hjem.
Af Peter Boier02.
okt.
2018 kl.
09.
34Bemærk: artiklen er mere end 30 dage gammelLæs opVejrudsigten havde lovet cyklon, storm og voldsomt vejr.
Men det er langt fra det, der volder Tina Mogensen problemer på Kreta lige nu.
Vejret er strålende, fortæller hun, men hun ved ikke, hvornår eller hvordan hun skal komme hjem igen.
Det flyselskab, hun fløj sydpå med, og som skulle have fløjet hende hjem igen på fredag, gik nemlig konkurs i aftes.
Primera Air meldte det selv ud på sin Facebook-side klokken lidt i syv til stor bekymring for kunderne i kommentarsporet.
Læs også:Stort flyselskab vil erklære sig konkurs- Vi fandt ud af, at de var gået konkurs i går aftes klokken 21, fortæller Tina Mogensen fra familiens Kreta-ferie.
Hun er af sted med sin mor, moster, niece, nevø og kusine, der alle bestilte billetter direkte hos Primera Air og ikke gennem et rejseselskab.
- Det første, vi tænkte, var,'hvordan kommer vi hjem til Bornholm?
' - og mere har vi ikke rigtigt nået at tænke endnu, siger den 36-årige pædagogmedhjælper.
Familien har bestilt flybilletterne for flere måneder siden og samlet givet 15.
000-20.
000 for billetterne med selskabet.
Hotel har de bestilt ved siden af.
Klar til at forkorte ferien for at komme hjemTina Mogensen er blot en familie ud af flere, som DR Nyheder har været i kontakt med, der netop nu er på ferie rundt omkring i Europa og er usikre på, hvordan og hvornår de kan komme hjem.
Primera Air, der primært opererede fra Danmark, fløj sin sidste rute fra Malaga til København i går.
Og netop København var også destinationen for Tina Mogensen og familien på trods af, at de bor på Bornholm.
Derfor havde de planlagt overnatning, færge og bus fra København til Bornholm.
Men de bestillinger regner familien nu ikke med at kunne bruge.
- Vi har kigget på alle slags priser og tidspunkter.
Og vi er endda klar til at rejse hjem tidligere end ellers, hvis det er det, der skal til, fortæller hun.
Læs også:FAKTA: Sådan er du stillet når flyselskabet går konkursNæste skridt er at begynde at ringe rundt til deres forsikringsselskab og forskellige flyselskaber.
- Nu vil vi kontakte Tryg, Rejsegarantifonden og sådan noget.
Primera Air kan vi ikke få fat i - der er helt lukket.
Spies flyver direkte til Bornholm på lørdag, og dem skal vi snakke med i dag.
De kan muligvis hjælpe os.
Rejsegarantifonden dækker ifølge Forbrugerrådet Tænk udgifter til en ny billet - dog med en selvrisiko på 1.
000 kroner.
Og flyvningen skal have været mellem en dansk og udenlandsk lufthavn.
- Men vi er stadig lidt i chok hernede, siger hun, men understreger, at det derudover har været en rigtig god ferie.
Det har ikke været muligt at få en kommentar fra Primera Air.
FacebookTwitterKopier linkEmner:Primera Air|København|Bornholm|Flyselskaber|Rejsegarantifonden




https://www.dr.dk/nyheder/indland/borgmestre-ja-tak-til-boeder-til-stoejende-motorcykler

IndlandBorgmestre: Ja tak til bøder til støjende motorcyklerFlere kommuner er positive over for idé om at lave særlige zoner i byerne, hvor det kan give bøde at larme for meget.
Danmark er håbløst bagud, når det handler om at begrænse trafikstøj, mener Vallensbæks borgmester, Henrik Rasmussen (K).
Af Nis Kielgast og Alexander Hecklen02.
okt.
2018 kl.
09.
30Bemærk: artiklen er mere end 30 dage gammelLæs opDet skal kunne straffes, hvis en motorcyklist eller en frisk bilist giver den fuld gas og drøner gennem byen om aftenen eller natten, lyder et forslag fra Det Økologiske Råd.
Derfor vil rådet lade kommuner indføre særlige støjzoner, hvor der kan uddeles bøder for larm.
Det er en god idé, lyder det fra flere borgmestre.
Vi kan jo alle genkende det med at man hører en motorcykel gasse op i nærheden.
Det tror jeg, de fleste af os bliver irriterede over.
Helle Adelborg, borgmester, Hvidovre.
- Jeg bakker 100 procent op om forslaget.
Selvom jeg tror på frihed for den enkelte, tror jeg ikke på friheden til at bruge et stort larmeinstrument og genere andre borgere, siger Henrik Rasmussen (K), der er borgmester i Vallensbæk.
Læs også:Forslag: Forbyd larmende motorcykler og brølende biler i byenOgså i København og Hvidovre er der interesse for forslaget, der ville betyde, at det kunne give en bøde at larme mere end 80 decibel mellem klokken 22.
00 og 6.
00 om morgenen.
Hundredtusinder er plaget af støjAl udendørsliv er umuligt på grund af støjen fra biler og motorcykler, som gasser op fra 60 km/t til 100 - 120 km/t.
En læser på dr.
dk, der svarer på opfordring til at dele erfaring med gener fra trafikstøjI hovedstadsområdet kæmper mange kommuner med at få bugt med trafikstøj.
Kombinationen af stor befolkningstæthed og tæt trafik betyder, at mange plages af støj.
Gener ved larm fra motorcykler og andre støjende køretøjer kan flere af læserne her på dr.
dk genkende.
I forbindelse med afdækningen af problemer med støj fra veje og trafik har DR Nyheder spurgt til læsernes oplevelser.
Blandt tilbagemeldingerne lød det sådan her:- [Jeg bliver] vred når en motorcyklist gasser op i gaden med huse på begge sider, og når folk på vej hjem støjer umådeholdende, skriver en læser.
- Det er specielt om natten, at trafikstøjen generer, hvor der med uforudsigelige mellemrum kommer øredøvende, larmende køretøjer, som for eksempel amerikanerbiler, motorcykler og knallerter forbi, mener en anden læser.
Høj støj er sundhedsskadeligtI Hvidovre viste den seneste kortlægning fra 2017, at cirka 28.
000 af kommunens borgere er udsat for mere støj end statens grænseværdier anbefaler.
- Vores gader her i Hvidovre er generelt meget støjplagede, og selvom man kan komme et stykke med støjdæmpende asfalt og lignende, er det ikke nok.
Derfor er vi også nødt til at kigge på redskaber, der kan dæmpe selve kilden til støjen.
Dér kunne det være et interessant forslag at få kigget på, siger Hvidovres borgmester, Helle Adelborg (S).
Læs også:Trafikstøj: Lovligt at larme mere end Roskilde FestivalI København er knapt 300.
000 borgere plaget af støj over grænseværdien, så der er man også sultne efter løsninger.
- Høj støj og forstyrret nattesøvn kan jo være direkte sundhedsskadeligt, så det giver mening at beskytte mennesker i byen mod støj fra store motorcykler, biler eller støjende varelevering.
Det ville være en rigtig god måde at skabe bedre nattesøvn for københavnere, siger teknik- og miljøborgmester Ninna Hedegaard Olsen fra Enhedslisten.
Politiet har andre ting at tage sig tilMen en ting er at forbyde støj, en anden ting er at håndhæve det.
Ingen af borgmestrene tror på, at politiet har ressourcer til at ligge på lur med mikrofoner i tide og utide.
Det er der dog måske en løsning på.
Forslaget er blandt andet inspireret af forsøg i Canada, hvor man har koblet retningsbestemte mikrofoner på stærekasser, så de kan måle både fart og lyd.
Dermed kan man automatisk give bøder til støjsyndere.
- Jeg tror kun, at zonerne vil have en effekt, hvis der er en ordentlig kontrol.
Man får ikke folk til at opføre sig anderledes ved bare at lave et forbud, for politiet har travlt med meget andet.
Men hvis man kan få teknologien med støjfælder til at virke, så kunne det være rigtig interessant, siger Helle Adelborg.
’Danmark håbløst bagud’Som reglerne er i dag, kan de største kommuner indføre miljøzoner, hvor der er grænser for forurening fra køretøjer.
Men hvis man skal have zoner med begrænsning af støjforurening, kræver det en ny lov.
- Det ville være oplagt, at Folketinget fik undersøgt både juraen og det praktiske, så vi kan finde ud af, om det kan gennemføres.
Vi kan jo alle genkende det med, at man hører en motorcykel gasse op i nærheden.
Det tror jeg, de fleste af os bliver irriterede over, siger Helle Adelborg fra Hvidovre.
Læs også:INTERAKTIV GRAFIK: Så meget må din motor larmeI Vallensbæk mener borgmesteren, at det er på tide, at Christiansborg kommer med nye tiltag og redskaber.
- I Danmark er vi håbløst bagud, når det handler om at beskytte borgerne fra støj.
Det er ikke bare i forhold til Canada, man behøver bare kigge til Berlin eller Hamborg.
Der har de for eksempel sat fartgrænserne ned om natten.
Det giver god mening at komme med forskellige tiltag, for det er smaddervigtigt at få gjort noget ved det her problem, siger Henrik Rasmussen.
FacebookTwitterKopier link




https://www.dr.dk/nyheder/udland/sydkorea-tror-nordkorea-har-20-60-atombomber

UdlandSydkorea tror Nordkorea har 20-60 atombomberDet er ikke Sydkoreas intention at acceptere Nordkorea som atommagt, siger sydkoreansk minister.
Den nordkoreanske leder, Kim Jong Un, har lovet at arbejde henimod en atomvåbenfri koreansk halvø.
02.
okt.
2018 kl.
09.
27Bemærk: artiklen er mere end 30 dage gammelLæs opDer er 20 til 60 atombomber i Nordkoreas arsenal, vurderer Sydkoreas minister for genforening, Cho Myoung-gyon, i et svar til det sydkoreanske parlament.
Det skriver nyhedsbureauet AP, der tilføjer, at det er første gang, at et medlem af Sydkoreas regering har oplyst et skøn over naboens atomarsenal.
Informationen blev givet i et svar på spørgsmål fra et af medlemmerne i Sydkoreas parlament.
Sydkoreas ministerium for genforening har ifølge AP efterfølgende understreget, at Sydkorea ikke har til hensigt at acceptere Nordkorea som atommagt.
Læs også:Nordkorea vil arbejde på at afvikle atomvåbenEfterretningstjenesten i Sydkorea har afvist at give en kommentar til AP.
Estimatet flugter ifølge AP med skøn fra andre civile organisationer.
Vurderinger af Nordkoreas lager af atomvåben bygger ofte på estimater af, hvor meget atomart materiale til våbenbrug, som man anslår Nordkorea råder over.
Sydkoreas regering har tidligere anslået, at Nordkorea har 50 kilo plutonium til våbenbrug.
Det giver mulighed for otte sprænghoveder.
Forskere fra Stanford University, der besøgte Nordkoreas anlæg i Nyongbyon i 2010, har tidligere i år vurderet, at Nordkorea har mellem 250 og 500 kilo beriget uran.
Det vil være nok til 25 til 30 atomvåben.
Læs også:Historisk møde: For første gang i ti år er Sydkoreas præsident i Nordkoreas hovedstadHerudover anslås det, at Nordkorea har flere hemmelige anlæg.
USA og Nordkorea har længe forhandlet om afrustning af Nordkorea.
Ved et historisk topmøde i Singapore i juni mødtes Nordkoreas leder, Kim Jong-un, med USA's præsident, Donald Trump.
Her underskrev de en erklæring, der kortfattet omhandlede en atomvåbenfri koreansk halvø.
Diplomater har efterfølgende kritiseret erklæringen for ikke at opstille en tidslinje og verificering frem mod målet.
Nordkorea har siden efterlyst et nyt topmøde.
Trump har rost Nordkorea for de fremskridt, han mener, der er sket.
/ritzau/APFacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Sydkorea|Militærudstyr




https://www.dr.dk/nyheder/regionale/oestjylland/nye-regler-kommunen-kigger-efter-rotter-om-du-er-hjemme-eller-ej

ØstjyllandNye regler: Kommunen kigger efter rotter - om du er hjemme eller ejHvis skadedyrsbekæmperne møder en lukket dør ved virksomhedsbesøg, så skal de fremover inspicere virksomheden udefra.
Jagten på rotter skal være mere effektiv, så hvis en ejeren af et landbrug eller fødevarevirksomhed ikke er hjemme, så giver nye regler kommunerne ret til at inspicere udendørs arealer for rotter.
(ARKIVFOTO) Af Flemming Nielsen02.
okt.
2018 kl.
09.
12 | opdateret 02.
okt.
2018 kl.
09.
16Bemærk: artiklen er mere end 30 dage gammelLæs opRotterne søger indenfor i varmen, nu hvor vejret bliver koldere.
Og kommunerne tager hul på sæsonens skadedyrsinspektion hos virksomhederne med nye og skrappere regler, der er trådt i kraft i år.
Hvis skadedyrsbekæmperne møder en lukket dør, når de kommer på virksomhedsbesøg, så skal de fremover inspicere virksomheden udefra.
- Hvis der ikke er nogen hjemme, så tillader vi os at gå rundt på de udendørs tilgængelige arealer for at se, om der er spor af rotter på ejendommen, siger ingeniør Peter Fabrin fra Silkeborg Kommune.
Færre forgæves besøgDet vil give kommunerne bedre muligheder for en effektiv rottebekæmpelse, forventer Peter Fabrin.
Skadedyrsbekæmperne risikerer ikke længere at køre forgæves, men kan sætte bekæmpelsen tidligt i gang, hvis de finder tegn på, at rotterne har fundet husly.
- To rotter kan blive til 800 på et år, så det er vigtigt at finde de steder, hvor der er rottetilhold, understreger han.
To rotter kan blive til 800 på et år, så det er vigtigt at finde de steder, hvor der er rottetilhold.
Peter Fabrin, ingeniør, Silkeborg KommuneLæs også:Kommune vil forhadte gnavere til livs: Giver borgere "rottekørekort"Reglerne er blevet strammet for kommunernes kontrol med rotter og andre skadedyr på for eksempel landbrug, hundekenneler og steder, hvor der bliver opbevaret fødevarer.
- Alle kommuner er jo blevet forpligtet til at føre tilsyn på fødevarevirksomheder og landbrug, og hvor man ellers tænker, at her er der en potentiel risiko for, at der er rotter, siger Peter Fabrin.
Bekendtgørelse om forebyggelse og bekæmpelse af rotter.
Paragraf 8, Stk.
4.
Den kommunale rottebekæmpelse skal på tilsynspligtige ejendomme, hvor der ikke træffes nogen hjemme, undersøge tilgængelige udendørsarealer for tegn på forekomst af rotter.
Ved forekomst af rotter skal der iværksættes bekæmpelse efter gældende regler.
Konstateres der ikke rotter, afleveres en skriftlig meddelelse herom, sammen med oplysning om, at en eventuel forekomst af rotter skal anmeldes til kommunalbestyrelsen.
Kilde: Retsinformation.
dkPeter Fabrin regner også med, at nogle ejere vil føle, at det er underligt, at kommunens folk inspicerer deres ejendom, selvom de ikke er hjemme.
- Det vil vi sikkert opleve, at nogen synes.
Så må vi tage en fornuftig dialog om at få løst rotteproblemet.
Det er jo en lovpligtig opgave, som alle kommuner skal løse, så der er ikke nogen, der kan sige, at det har de ikke lyst til, siger han.
Landboformand siger velkommenFrede Lundgaard Madsen er formand for Landboforening Midtjylland, og han hilser kommunens rottetilsyn velkomment - også hvis han ikke er hjemme.
- Som udgangspunkt har jeg ikke så meget imod det.
Vi skal have bekæmpet de rotter så godt, det overhovedet kan lade sig gøre, siger han.
Men der er et stort men.
- Jeg vil appellere til, at de folk, der inspicerer vores ejendomme, er meget bevidste om smitterisikoen i forhold til vores husdyr.
Det er utroligt vigtigt, siger Frede Lundgaard Madsen.
Jeg vil appellere til, at de folk, der inspicerer vores ejendomme, er meget bevidste om smitterisikoen i forhold til vores husdyr.
Frede Lundgaard Madsen, formand, Landboforening MidtjyllandLandmændenes store frygt i øjeblikket er, at afrikansk svinepest skal sprede sig til danske svin med det, Frede Lundgaard Madsen kalder "uoverstigelige konsekvenser".
- Og al trafik imellem specielt svineproduktioner er en potentiel smitterisiko.
Men så længe tilsynet foregår udendørs, og man er bevidst om ikke at komme for tæt på, så er jeg ikke så bekymret.
For rotterne er i sig selv en stor smitterisiko, understreger han.
Naboens rotter flytterDerfor er en landbrugsbedrift eller virksomhed på landet, der ikke tager rottebekæmpelse alvorligt, også en stor belastning for naboerne.
- Hvis der er en nabo, der ikke bekæmper rotter, så bliver der jo ufattelig mange rotter hos ham.
Og på et tidspunkt sender de stafetter ud for at finde et nyt sted at slå sig ned.
Så risikerer de at invadere min ejendom, siger Frede Lundgaard Madsen.
Kommunernes inspektion kan til gengæld hjælpe virksomhederne, hvis der rent faktisk er rotter på ejendommen, mener Peter Fabrin fra Silkeborg Kommune.
- Det årlige besøg gør jo også, at vi kan få en dialog med ejeren, og kan få han til at lave nogle tiltag, så han undgår rotter fremover.
Læs også:Antallet af rotter sprænger alle rammer i sommervarmen: De formerer sig mere end nogensinde førHandlingsplan mod rotterDet er Venstre, Liberal Alliance, Det Konservative Folkeparti, Dansk Folkeparti og Radikale Venstre, der sidste år vedtog en handlingsplan for forebyggelse og bekæmpelse af rotter.
Planen giver blandt andet landmænd større muligheder for at selv at anvende rottegift på deres ejendom.
Den skal også give blandt andre grovvareselskaber og boligselskaber mulighed for at have deres egne autoriserede rottebekæmpere ansat.
FacebookTwitterKopier linkEmner:Skadedyr|Radikale Venstre|Erhverv|Dansk Folkeparti|Det Konservative Folkeparti




https://www.dr.dk/nyheder/udland/doedstal-efter-indonesisk-tsunami-stiger-til-over-1200

Jordskælv i IndonesienSe temaUdlandDødstal efter indonesisk tsunami stiger til over 1.
200Ifølge Indonesiens myndigheder er dødstallet cirka 50 procent højere end hidtil antaget.
Et skib ses strandet på land i Wani i det centrale Sulawesi i Indonesien.
Et jordskælv med efterfølgende tsunami overraskede fredag øens myndigheder og befolkning.
 Scanpix)Af Andreas Lindqvist02.
okt.
2018 kl.
09.
01 | opdateret 02.
okt.
2018 kl.
09.
35Bemærk: artiklen er mere end 30 dage gammelLæs opDødstallet efter det kraftige jordskælv og efterfølgende tsunami fredag på den indonesiske ø Sulawesi er nu 1.
234.
Sådan lyder det fra de indonesiske beredskabsmyndigheder på et pressemøde i dag, ifølge Reuters.
Dermed er antallet af døde næsten halvanden gange så højt som de hidtil offentliggjorte 844.
Og frygten er, at dødstallet kan stige yderligere i de kommende dage.
Læs også:21-årig flyveleder hyldet som helt efter jordskælv i IndonesienRedningsmandskab er nemlig endnu ikke nået ud til blandt andet administrationsområderne Sigi og Balaroa, hvor der bor hundredtusindvis af mennesker.
Ifølge de indonesiske myndigheder er antallet af hårdt kvæstede efter naturkatastrofen 799.
Tusindvis er stadig savnet.
Landsbyer jævnet med jordenI kystbyen Palu, som blev ramt af en seks meter høj bølge, ligger der fortsat lig i ligposer i gaderne, som myndighederne er begyndt at lægge i massegrave af frygt for sygdomsudbrud, skriver CNN.
Mange steder mangler folk mad og drikke.
Det har resulteret i plyndringer af supermarkeder og tanksstationer, som har fået myndighederne til at opfordre ejerne til at give varerne gratis væk, til gengæld for senere erstatning.
Læs også:Mindst 832 døde: Massiv indonesisk tsunami overrasker forskereLangs kysten er fiskerlandsbyer jævnet med jorden, imens kun kraftigere bygninger i cement står tilbage.
Først i går lykkedes det myndighederne at komme til området Donggala, som lå nærmest jordskælvets epicenter.
Her er man "ekstremt hårdt ramt", ifølge de første rapporter fra Røde Kors.
Flere millioner mennesker på Sulawesi er blevet påvirket af jordskælvet og den efterfølgende tsunami, og 61.
000 mennesker har måttet forlade deres hjem.
FacebookTwitterKopier linkEmner:Indonesien




https://www.dr.dk/sporten/golf/amerikansk-ryder-cup-fiasko-moeder-stor-kritik-fra-egne-raekker

GolfAmerikansk Ryder Cup-fiasko møder stor kritik fra egne rækkerPatrick Reed var hverken tilfreds med indstillingen, kaptajnen eller Jordan Spieth efter Ryder Cup-nederlag.
Patrick Reed kritiserer sit holds indsats under Ryder Cup.
02.
okt.
2018 kl.
08.
35Bemærk: artiklen er mere end 30 dage gammelLæs opMens champagnepropperne fik lov at sprænge i den europæiske lejr, så var stemningen noget anderledes blandt amerikanerne efter weekendens Ryder Cup, der endte 17,5-10,5 til Europa.
Især Patrick Reed synes at have svært ved at sluge nederlaget, og han tøver ikke med at kaste sig ud i en hård kritik af både holdkammerater og sin egen kaptajn.
Læs også:Bjørns store løfte gav bagslag: Skal have tatoveret Ryder Cup-cifreneGrundlæggende mener han, at indstillingen var for dårlig blandt de amerikanske golfstjerner.
- Hver dag så jeg et skilt med ordene: Efterlad dit ego ved dørtærsklen.
Det gør de (europæerne, red.
) bedre end os, siger Patrick Reed i et interview med The New York Times.
Det var dog ikke kun indstillingen blandt holdkammeraterne, der gjorde udslaget i den 42.
udgave af Ryder Cup.
Læs også:VIDEO Stolt Thorbjørn Olesen efter Ryder Cup-sejr: 'Var ivrig efter at bidrage'Således stod kaptajn Jim Fyruk ifølge Reed også bag nogle dårlige beslutninger undervejs.
Ikke mindst da han valgte at lade Reed sidde over i to foursome-kampe fredag og lørdag.
- For en, der er så succesfuld som mig i Ryder Cup, så synes jeg ikke, at det er klogt at sætte mig på bænken to gange, siger Patrick Reed.
Den 28-årige texaner lægger i interviewet med New York Times ikke skjul på, at der er interne stridigheder på det amerikanske hold.
Læs også:Danske Danny udlever drømmen i Paris: Ikke ét græsstrå må stå forkertDet betød tilsyneladende, at Jordan Spieth ikke ønskede at blive parret sammen med Reed.
- Problemet ligger tydeligvis hos Jordan, der ikke ønsker at spille med mig, siger Patrick Reed, der tidligere har vundet mange kampe sammen med Spieth i Ryder Cup.
- Jeg har ikke noget problem med Jordan.
Når alt kommer til alt, så er jeg ligeglad med, om jeg bliver parret med en, der ikke kan lide mig, så længe det fungerer og hjælper holdet til succes, siger Patrick Reed.
/ritzau/FacebookTwitterKopier link




https://www.dr.dk/sporten/fodbold/kvinde-sagsoeger-ronaldo-voldtaegt-i-2009

FodboldKvinde sagsøger Ronaldo for voldtægt i 2009Politiet i Las Vegas bekræfter, at de har genoptaget efterforskningen af voldtægtsanklagerne mod Ronaldo.
Cristiano Ronaldo afviste i sidste uge anklagerne som 'fake news'.
02.
okt.
2018 kl.
08.
26Bemærk: artiklen er mere end 30 dage gammelLæs opCristiano Ronaldo er blevet sagsøgt af en amerikansk kvinde, der hævder, at den portugisiske fodboldstjerne voldtog hende på et hotelværelse i Las Vegas i 2009.
Ronaldo skulle efter ugerningen angiveligt have sendt et hold af "fiksere", der skulle forhindre en eventuel efterforskning og narre kvinden til at indgå en fortrolighedsaftale mod en betaling på 375.
000 dollar - godt 2,4 millioner kroner.
Kvinden bad i sidste måned politiet om at genåbne sagen.
Politiet i Las Vegas bekræftede mandag, at det har genoptaget efterforskningen af sagen.
Ronaldos advokat, Christian Schertz, har endnu ikke ønsket at kommentere sagen.
I sidste uge rapporterede den tyske avis Der Spiegel om voldtægtsanklagerne mod Cristiano Ronaldo.
Det fik Christian Schertz til at true avisen med et søgsmål.
- Det krænker vores klient Cristiano Ronaldos personlige rettigheder på en utrolig alvorlig måde, sagde han i den forbindelse.
Kort efter at søgsmålet mod Juventus-stjernen blev indgivet, postede Ronaldo en video på Instagram, hvor han benægtede alle anklager.
- Fake.
Fake news.
Man vil promovere sig selv ved at nævne mit navn.
Det er normalt.
De vil være berømte og sige mit navn.
Det er en del af jobbet, siger en smilende Ronaldo i videoen.
Kvinden hævder, at hun var på natklubben Rain 12.
juni 2009 sammen med en veninde.
Her mødte de Cristiano Ronaldo.
Han inviterede ifølge søgsmålet en gruppe mennesker op i sin penthousesuite for at "nyde udsigten over Las Vegas".
Ronaldo skal ifølge søgsmålet have bedt kvinden om oralsex, mens han var nøgen.
Kvinden, der var 24 år på det tidspunkt, hævder, at Ronaldo voldtog hende, efter at hun havde afvist ham.
Politiet bekræfter, at kvinden anmeldte et overgreb samme dag i 2009.
Hun blev i den forbindelse undersøgt af læger på et hospital i Las Vegas.
/ritzau/FacebookTwitterKopier linkEmner:Cristiano Ronaldo (fodboldspiller)|Las Vegas|Fodbold|Politi|Juventus FC




https://www.dr.dk/nyheder/udland/video-korrespondent-var-live-da-fredelig-demonstration-blev-til-uroligheder

UdlandVIDEO Korrespondent var live, da fredelig demonstration blev til uroligheder180.
000 mennesker var i går på gaden i Barcelona for at markere årsdagen for folkeafstemningen om løsrivelse.
Af Maya Nissen02.
okt.
2018 kl.
07.
15Bemærk: artiklen er mere end 30 dage gammelLæs opI går markerede catalonierne årsdagen for folkeafstemningen om løsrivelse fra Spanien.
En afstemning, der på forhånd var erklæret forfatningsstridig af den spanske regering, og som udløste en udskiftning af den catalanske selvstyreregering og adskillige anholdelser.
Omkring 180.
000 mennesker var på gaden for at markere årsdagen.
Læs også:Tusindvis af cataloniere på gaden: Ønsket om uafhængighed lever i bedste velgåendeDagens hoveddemonstration forløb fredeligt, men sent på aftenen måtte politiet opløse en demonstration nær det spanske politis hovedkvarter i Barcelona.
Det udviklede sig dramatisk, da DR's Europa-korrespondent, Anna Gaarslev, i går aftes skulle rapportere direkte fra den catalanske hovedstad, Barcelona.
Se mere i videoen i toppen af artiklen.
Ifølge spanske medier blev 32 betjente såret under gårsdagens demonstrationer.
Det er endnu uvist, hvor mange civile der er kommet til skade, og hvor mange der blev anholdt.
Læs også:Catalanske demonstranter blokerer veje og jernbanerFacebookTwitterKopier linkEmner:Barcelona|Catalonien|Demonstrationer|Spanien




https://www.dr.dk/nyheder/politik/efter-tre-aar-med-loekke-43000-kan-det-stadig-ikke-betale-sig-arbejde

Folketingets åbningSe temaPolitikEfter tre år med Løkke: For 43.
000 kan det stadig ikke "betale sig at arbejde"Statsministerens løfte fra sidste valgkamp er endnu ikke fuldt opfyldt.
I sidste valgkamp var det en mærkesag for statsministeren at det skal kunne betale sig at arbejde.
Det kan det stadig ikke for 43.
000.
Af Thomas Buhl og Morten Henriksen02.
okt.
2018 kl.
07.
00Bemærk: artiklen er mere end 30 dage gammelLæs opNår statsminister Lars Løkke Rasmussen (V) i dag åbner Folketinget for sidste gang inden næste valg, bliver det uden at indfri et centralt løfte fra sidste valgkamp fuldt ud:At det skal kunne betale sig at arbejde.
Op til sidste folketingsvalg i juni 2015 gentog Lars Løkke Rasmussen den sætning igen og igen.
- Det er jo ikke tilfredsstillende.
Det kan betale sig at arbejde for langt flere end før, men vi er ikke kommet så langt ned, som vi gerne vilFinansminister Kristian JensenOg bare tre dage før valget blev han konkret, da han i valgprogrammet Mød Partierne på DR1 fastslog, hvad forskellen mellem at være i arbejde og på offentlig forsørgelse mindst skulle være:- Jeg synes, der skal være en gevinst på nogle tusinder kroner ved at arbejde, fastslog Lars Løkke Rasmussen.
Resultatet ikke godt nokMen efter tre år med Lars Løkke Rasmussen som statsminister viser en opgørelse fra Finansministeriet, at regeringen ikke til fulde har indfriet det mål, som var Venstres helt store projekt.
Selv når de seneste års regeringsinitiativer med kontanthjælpsloft, karensdage for dagpengemodtagere, integrationsydelse samt skatteaftale er medregnet og fuldt indfaset, vil der i 2025 fortsat være 43.
000 danskere, der har under 2.
000 kroner om måneden ud af at gå på arbejde fremfor at være på offentlig forsørgelse.
Det oplyser Finansministeriet til DR Nyheder.
- Det er jo ikke tilfredsstillende.
Det kan betale sig at arbejde for langt flere end før, men vi er ikke kommet så langt ned, som vi gerne vil, siger finansminister Kristian Jensen (V).
Skatteaftale var et lille skridtIfølge Finansministeriets oplysninger betyder regeringens initiativer, at 14.
000 flere danskere får mindst 2.
000 kroner ekstra om måneden ved at skifte offentlig forsørgelse ud med et job.
Men i 2025 vil der altså stadig være 43.
000 danskere, der får mindre end 2.
000 kroner ud af at gå fra arbejdsløshed til job.
Læs også:DF presser Løkke: Det skal kunne betale sig at arbejde for flere lavtlønnede- Regeringen foreslog en mere ambitiøs skatteaftale, end det var muligt at finde flertal for.
Men det endte trods alt med en aftale, der var et godt skridt i den rigtige retning.
Jeg håber, vi kan tage flere skridt senere, siger Kristian Jensen, der noterer sig, at problemet har været langt større tidligere:- Vi har bevæget os markant.
For få år siden var det 120.
000, der havde en mindre gevinst end 2000 kroner på at tage et arbejde.
Nu kommer vi ned på 43.
000, så vi laver altså en meget stor forskel på, om det kan betale sig at arbejde eller ej.
- Men meget af den reduktion, der er lavet, skyldes jo tidligere vedtagne reformer, også under Socialdemokratisk ledede regeringer?
- Jo, men det skyldes også kontanthjælpsloftet, at vi har fået lavet en integrationsydelse og det skyldes ikke mindst, at vi fik lavet en skatteaftale, der lettede skatten for de laveste indkomster, selv om den ikke var helt så ambitiøs, som regeringen havde ønsket.
DF mener, der kan gøres mereDet var Dansk Folkeparti, der afviste en række af regeringens foreslåede skattelettelser.
Men gruppeformand Peter Skaarup (DF) mener alligevel, at partiet har bidraget til, at det bedre kan betale sig at arbejde ved at stemme for kontanthjælpsloft, lav integrationsydelse og lavere skat for dem med de mindste indkomster.
- Det har trukket i den rigtige retning, men der kan gøres mere, siger Peter Skaarup.
Læs også:Aftale på plads: Regeringen og DF enige om ny skatteaftale til fem milliarderDansk Folkepartis gruppeformand understreger dog, at det skal ske på den rigtige måde, som han formulerer det.
- Hvis der er råd til skattelettelser, skal de målrettes dem med lave indkomster.
Det er der, der kan være problemer med, at man ikke får nok ud af at tage et arbejde, siger Peter Skaarup.
S: Regeringen har fejletI Socialdemokratiet mener finansordfører Benny Engelbrecht, at regeringen har fejlet:- Regeringen har gjort det til sin målsætning, at det skal kunne betale sig at arbejde.
Det er den ikke kommet igennem med.
Regeringen er handlingslammet, når det handler om at gennemføre økonomisk politik, siger Benny Engelbrecht.
Socialdemokratiet mener, at man hellere skal sætte ind med bedre uddannelser for at gøre flere arbejdsløse i stand til at tage job som faglært og på den måde få flere væk fra offentlig forsørgelse.
Læs også:Regeringspartier: NU kan det betale sig at arbejdeI regeringen fortsætter kampen for, at det skal kunne betale sig at arbejde, understreger finansminister Kristian Jensen.
Også selv om Venstre ikke går til valg på at gennemføre skattelettelser.
- Vi må gå nye veje.
Det kan for eksempel være at se på, om transportomkostninger er en hindring for, at folk tager et job.
Det bliver ikke let, men det betyder ikke, at vi ikke skal forsøge, siger Kristian Jensen.
FacebookTwitterKopier linkEmner:Benny Engelbrecht (politiker)|Kristian Jensen (politiker)|Venstre|Dansk Folkeparti|Skatter og afgifter




https://www.dr.dk/nyheder/viden/kroppen/stor-rapport-alvorlig-stigning-i-brugen-af-resistensskabende-antibiotika

KroppenStor rapport: Alvorlig stigning i brugen af resistensskabende antibiotikaI 2017 faldt danskernes antibiotikaforbrug generelt.
Men forbruget steg af de antibiotikatyper, som er vores sidste våben mod multiresistente bakterier.
Stik imod planen.
Især på sygehusene blev der i 2017 brugt mere af de typer antibiotika, som eksperterne ellers ønsker at mindske forbruget af, for at undgå multiresistens.
Af Emilie Aagaard02.
okt.
2018 kl.
06.
02Bemærk: artiklen er mere end 30 dage gammelLæs opOverordnet set faldt antibiotikaforbruget i Danmark med seks procent i 2017.
Bag det flotte tal ligger dog især et fald i forbrug af penicillin, som ellers er en af de typer antibiotika, der er mindst problematisk i forhold til multiresistens.
Forbruget af flere af de såkaldte bredspektrede antibiotika-typer oplevede derimod ikke samme fald - tværtimod.
I nogle tilfælde skyldtes brugen af den resistensskabende antibiotika kritiske leveringsproblemer med andre typer antibiotika, som ellers er mindre bredspektret.
Det viser en stor rapport, som Statens Serum Institut (SSI) i samarbejde med Danmarks Tekniske Universitet (DTU) netop har udgivet.
Læs også:Læger: Stop penicillinkuren før tid og undgå resistens- Det er positivt at se, at de danske læger udskriver mindre penicillin.
Vi kunne godt ønske os at se samme tendens for flere af de bredspektrede antibiotika, siger overlæge Ute Wolff Sönksen fra SSI, som har været med til at lave rapporten.
For nogle af de bredspektrede antibiotika ses en stigning i forbruget på op til 18 procent på de danske sygehuse.
Og det er uheldigt, medgiver Ute Wolff Söniksen, som også sidder i det Nationale Antibiotikaråd.
- Udviklingen går imod dele af den nationale handlingsplan på området, siger hun og henviser til handlingsplanen for Danmarks antibiotikaforbrug fra 2017, hvor et mål er, at penicillin skal udgøre en større del af den samlede udskrevne mængde antibiotika, mens forbruget af bredspektret antibiotika skal falde.
Altså det stik modsatte af, hvad der faktisk er sket.
Penicillin er mildere mod mavenAntibiotikaresistens er et stigende problem.
Udviklingen af resistens kan ske, når bakterier møder antibiotika.
Derfor er den bedste måde at undgå resistens på, at begrænse forbruget af antibiotika.
Især af de typer antibiotika, som ofte er skyld i multiresistens, nemlig de bredspektrede.
- Men det betyder selvfølgelig ikke, at man ikke skal have antibiotika, når man har brug for det.
Men vi skal sørge for, at patienterne får den bedste antibiotika mod deres infektion, forklarer Ute Wolff Söniksen.
Læs også:Australsk studie: Ny superbakterie spreder sig over hele verdenDen bedste antibiotika er den, der selvsagt slår infektionen effektivt ned.
Men er der flere typer, der kan det, gælder det også om at bruge den mindst bredspektrede.
Det skyldes ikke kun, at det mindsker risikoen for resistens.
Ute Wolff Söniksen fortæller, at det ikke er godt at få bredspektret antibiotika for en infektion, der kunne være blevet slået ned med fx penicillin.
- Bredspektret antibiotika er også hårdere for 'de gode' bakterier i vores krop, fx i vores tarmsystem, forklarer hun.
Sygehusene udskriver kritisk antibiotikaTallene i rapporten viser bl.
a.
, at såkaldt kritisk vigtig antibiotika blev brugt 23 procent af de gange, hvor patienter på de danske hospitaler fik antibiotika i 2017.
Kritisk vigtig antibiotika er de typer antibiotika, der er karakteriseret ved at være de eneste eller et af få våben, lægerne har til at behandle alvorlige eller livstruende resistente infektioner.
Læs også:WHO advarer mod global resistens: 10 millioner risikerer at dø hvert årI Danmark har Sundhedsstyrelsen udpeget tre antibiotikagrupper til at være kritisk vigtige, og det er altså blandt disse typer antibiotika, forskerne ser en stigning i forbruget.
Der er tale om antibiotika, der kun bør bruges til infektioner, som er umulige at slå ned med fx penicillin.
Men Ute Wolff Sönksen fra SSI vurderer, at kritisk vigtige antibiotika også blev brugt i tilfælde, hvor man kunne have fundet en anden løsning.
- Vi er overbeviste om, at det her tal kan komme lidt længere ned, uden at det går ud over behandlingerne, fortæller hun.
Leveringsproblemer skabte mangelIsær to typer kritisk vigtig antibiotika steg i 2017.
Det var to såkaldte β-lactamantibiotika, hvor forbruget steg med hhv.
seks og 18 procent på de danske sygehuse.
Og det skyldes primært ikke, at flere fik livstruende infektioner, som kun kunne behandles med netop de to typer antibiotika, vurderer Ute Wolff Söniksen.
- Det skyldtes, at der var et ikke-kritisk antibiotikum, som der var leveringsvanskeligheder med.
Og når hospitalerne ikke kunne få det, var de nød til at bruge alternativerne, som altså var de to kritiske typer.
Læs også:Efter 26 antibiotikakure viste en scanning, hvad lægerne havde glemt inden i EmilieLeveringsvanskelighederne opstod, da en stor producent havde et længerevarende produktionsnedbrud, og det samtidig ikke var muligt for andre producenter at dække det hul, der opstod.
FacebookTwitterKopier linkEmner:Medicin|Forbrug|Danmarks Tekniske Universitet|Sygdomme og lidelser|Statens Serum Institut




https://www.dr.dk/nyheder/politik/anna-mee-allerslev-sagsoger-bt-og-berlingske-injurier

PolitikAnna Mee Allerslev sagsøger BT og Berlingske for injurier- Påstandene mod min person bliver grovere og grovere, mener hun.
BT mener ikke, der er basis for en sag.
Anna Mee Allerslev trak sig fra politik i København i oktober sidste år.
02.
okt.
2018 kl.
06.
02 | opdateret 02.
okt.
2018 kl.
10.
05Bemærk: artiklen er mere end 30 dage gammelLæs opDen tidligere borgmester i Københavns Kommune Anna Mee Allerslev lægger sag an mod aviserne BT og Berlingske.
Det skriver hun i et opslag på Facebook.
Årsagen er en lang række kritiske artikler i B.
T.
, der også er blevet gengivet af Berlingske, lyder det fra den tidligere radikale borgmester.
- Påstandene mod min person bliver grovere og grovere, som tiden går.
I dagens artikler beskylder B.
T.
mig igen for korruption og bestikkelse, skriver Allerslev mandag aften på Facebook og fortsætter:Læs også:Anna Mee Allerslev er frikendt i sag om murerfirma- Jeg har derfor instrueret min advokat, Bjarke Vejby, om at anlægge injuriesag mod dem og Berlingske, der desværre gentager B.
T.
's injurier.
Allerslev sagde i oktober sidste år farvel og tak til politik i København kort før kommunalvalget.
Det skete, efter at B.
T.
havde skrevet adskillige artikler om beskyldninger om vennetjenester og kritik af, at hun fik stillet et lokale gratis til rådighed på Københavns Rådhus i forbindelse med sit bryllup.
På det tidspunkt var hun beskæftigelses- og integrationsborgmester i København og spidskandidat for De Radikale.
Siden da har B.
T.
fortsat skrevet adskillige kritiske artikler.
Blandt andet om hendes brug af Øens Murerfirma, der havde et tæt samarbejde med Anna Mee Allerslevs forvaltning i Københavns Kommune.
Læs også:Medie: Allerslev fik privat hjælp af direktør i forvaltning til altan og var utilfreds bagefterOg nu har Allerslev altså lagt sag an mod både B.
T.
og Berlingske.
- Jeg kan oplyse, at min klient i dag har instrueret mig om at anlægge injuriesag mod de to avisers ansvarshavende chefredaktører.
- Grundlaget for injuriesagen er de sigtelser, der – direkte eller indirekte - er fremsat mod min klient over en meget lang periode for bestikkelse og korruption, skriver advokat Bjarke Vejby ifølge Allerslevs Facebook-opslag.
Han forklarer også, at det blandt andet spiller en rolle, at Allerslev har trukket sig fra politik.
- Søgsmålet er funderet i den europæiske menneskeretskonvention, der sikrer private borgere beskyttelse af navn og rygte.
Denne konvention er en del af dansk lov, skriver advokaten og tilføjer:- Det bemærkes, at min klient for længst er ophørt som politiker, hvorfor modstående hensyn til pressens ytringsfrihed vægter langt mindre.
BT: Ikke basis for en injuriesagPå BT bekræfter chefredaktør Michael Dyrby, at han har modtaget et brev fra Allerslevs advokat - og tager sagen til efterretning:- Jeg mener ikke, der er basis for at rejse en injuriesag.
Men i Danmark er det jo sådan, at hvis man som borger føler sig dårligt behandlet af pressen, så kan man klage.
Man kan dels klage til Pressenævnet, hvilket også er forsøgt.
Der tabte vi ikke.
Og så kan man anlægge et civilt søgsmål.
Det kan jeg jo bare tage ad notam, og så må vi afvente sagens udfald, siger han til DR Nyheder.
Har Allerslev og hendes advokat en pointe i, at hun for længst er stoppet som politiker, hvorfor hensynet til pressens ytringsfrihed må vægtes mindre?
- Nej.
Der har været to advokatundersøgelser, som begge har været bestilt af Københavns Kommune, og som begge har været mangelfulde.
Derfor har vi lavet historier for at få det fulde overblik over sagen, siger Dyrby, som nødig vil gå nærmere ind i sagens detaljer, når den nu skal for retten.
Skal jeg forstå det sådan, at du tager det roligt?
- Jeg tager det aldrig roligt, når nogen klager over vores journalistik.
Men jeg er glad for, at folk har mulighed for at klage over det.
Det synes jeg er godt og fair og åbent.
/DR Nyheder/Opdateret kl.
10.
04 med kommentarer fra Michael Dyrby.
FacebookTwitterKopier linkEmner:Anna Mee Allerslev (politiker)|Berlingske Media|København|Facebook|Kriminalitet




https://www.dr.dk/nyheder/regionale/hovedstadsomraadet/folketingets-aabning-faar-alternativ-ikke-religioes-ceremoni

Folketingets åbningSe temaKøbenhavnFolketingets åbning får alternativ ikke-religiøs ceremoniAlternativet til den traditionelle gudstjeneste finder sted i Hofteatret i København med deltagelse af flere folketingspolitikere.
Mellem den traditionelle gudstjeneste og åbningen i Folketinget vil Humanistisk Samfund skabe en ny tradition med en ikke-religiøs ceremoni.
Af Karoline Kert og Marcus Mathiasen Bank02.
okt.
2018 kl.
06.
01Bemærk: artiklen er mere end 30 dage gammelLæs opNår Folketinget åbner tirsdag, sker det som traditionen foreskriver med en gudstjeneste.
Men for første gang er der i år også en anden ceremoni inden den officielle åbning på Christiansborg.
Foreningen Humanistisk Samfund, der arbejder for en adskillelse af kirke og stat, har valgt at markere åbningsdagen med en ikke-religiøs ceremoni.
Fakta: Folketingets åbningFolketingets åbning finder sted på den første tirsdag i oktober.
Åbningen markerer et nyt år i Folketinget.
Traditionen starter med en gudstjeneste i Christiansborg Slotskirke kl.
10.
00.
Åbningen af Folketinget sker kl.
12.
00.
Kilde: Folketinget.
dk- Vi gør det for at højtideligholde demokratiet.
En højtideligholdelse for alle, uanset livssyn, siger talsperson for Humanistisk Samfund, Lone Ree Milkær.
Læs også:Minister får skarp kritik for "kontroversielt" valg af præst til FolketingsgudstjenesteBåde i Sverige og Island indgår der en lignende ceremoni ved åbningen af landenes parlamenter, og Lone Ree Milkær håber, at Humanistisk Samfunds ceremoni næste år kan blive en del af det officielle program i Danmark.
- Vi tænker da, at vi næste år kan stå på programmet.
Ved siden af gudstjenesten, siger hun.
13 politikere på tilmeldingslistenBlandt de folketingsmedlemmer, der deltager i ceremonien, er Alternativets Rasmus Nordqvist.
- Jeg synes, det er spændende, at der er nogen, der har taget initiativ til det, siger han.
Også Socialdemokratiet deltager i arrangementet i form af formand for Folketingets kirkeudvalg, Karen Klint (S).
- Som repræsentant for demokratiet mødes jeg selvfølgelig gerne med de organer, der demokratisk inviterer til festligheder, siger hun.
Enhedslistens Pelle Dragsted vil også være at finde på teatret.
For ham handler det om at støtte de sekulære samfund, siger han.
- Allerhelst så jeg, at der slet ikke var de her ceremonier, og at vi lod Folketingets åbning være en fejring i sig selv, siger han.
Ceremonien vil finde sted mellem den traditionelle gudstjeneste og den officielle åbning af Folketinget.
Der er foreløbigt 13 politikere tilmeldt den humanistiske ceremoni.
FacebookTwitterKopier linkEmner:Karen J.
Klint (politiker)|Pelle Dragsted (politiker)|Socialdemokraterne|Kirkeforhold|København




https://www.dr.dk/nyheder/indland/forslag-giv-stoejboeder-til-oeredoevende-motorcykler-i-byen

IndlandForslag: Giv støjbøder til øredøvende motorcykler i byenForslag fra Det Økologiske Råd om stillezoner i byer møder opbakning fra FDM og motorcyklister.
- Selvfølgelig vil der være nogle, som kan blive ramt af det her forslag.
Men så må folk lave tiltag, så de kan få dæmpet deres køretøj, køre med meget lav gas og ikke gasse op ved gearskift, siger Hans Henrik Jørgensen, der er næstformand for Danske Motorcyklister - DMC.
Af Alexander Hecklen og Nis Kielgast02.
okt.
2018 kl.
06.
00Bemærk: artiklen er mere end 30 dage gammelLæs opDet skal være slut med at gasse unødigt op og drøne ned gennem en stille gade med en tung fod på sømmet eller håndtaget vredet helt i bund.
Hvis folk betaler mange penge for en bil, der forurener rigtig meget med støj, så må de også acceptere, at der er steder og tidspunkter, hvor de ikke kan fyre den af for fulde gardinerKåre Press-Christensen, Det Økologiske RådI fremtiden skal larm fra motorcykler og biler bekæmpes med særlige zoner, hvor ejere af de mest støjende køretøjer skal straffes, hvis motor eller udstødning larmer for meget.
Læs også:INTERAKTIV GRAFIK: Så meget må din motor larmeSådan lyder et nyt forslag fra interesseorganisationen Det Økologiske Råd.
- Kommunerne skal kunne lave stillezoner i byer eller større byområder, hvor man kan stille krav til, hvor meget trafikken må støje, siger seniorrådgiver Kåre Press-Christensen.
Bøder for unødig støjDet er især dyre sportsvogne og potente motorcykler, der ifølge køretøjernes typegodkendelser lovligt må larme langt over gennemsnittet, som forslaget vil ramme, forklarer Kåre Press-Christensen.
Juridisk kan det blive svært at håndhæve, for mens alle biler har et speedometer, så har de færreste biler en støjmålerTorben Lund Kudsk, FDM- Hvis folk betaler mange penge for en bil, der forurener rigtig meget med støj, så må de også acceptere, at der er steder og tidspunkter, hvor de ikke kan fyre den af for fulde gardiner, fordi det går ud over folks nattesøvn, siger Kåre Press-Christensen.
SÅDAN LYDER FORSLAGET:Ved at tilføje en specifik paragraf i Miljøbeskyttelsesloven tillades, at kommuner kan registrere byer eller større sammenhængende strækninger i byer som stillezoner.
Fra 2020 må motorkøretøjer ikke støje over 80 decibel i nattetimerne dvs.
kl.
22-06.
Fra 2023 må motorkøretøjer ikke støje over 85 decibel i dagtimerne dvs.
kl.
06-22.
Reglerne håndhæves via retningsbestemte mikrofoner/kameraer i lygtepæle.
Kommunerne afholder udgifter til skiltning og overvågning.
Politiet varetager overtrædelser.
Kilde: Det Økologisk RådHelt konkret foreslår Det Økologiske Råd, at det i fremtiden skal være muligt for kommuner at oprette særlige zoner, hvor bilister eller motorcyklister kan få bøder, hvis de larmer mere end 80 decibel om natten og 85 decibel i dagtimerne.
Det betyder, at de mest støjende køretøjer skal "listes" roligt igennem zonerne eller må køre en bue uden om bestemte boligområder, forklarer seniorrådgiveren.
Læs også:Trafikstøj: Lovligt at larme mere end Roskilde Festival- Man kan eksempelvis køre en motorcykel, så den støjer rigtig meget.
Men man kan også køre, så den ikke støjer så meget.
De her krav vil betyde, at man i følsomme områder særligt i nattetimerne er nødt til at køre, så man ikke støjer for meget, siger Kåre Press-Christensen.
Bilister: Kan blive svært at håndhæveHos bilisternes interesseorganisation, FDM, er man umiddelbart positivt stemt over for ideen om, at kommuner på sigt kan begrænse motorstøjen i bestemte områder.
- Det er rigtig vigtigt, at der bliver sat fokus på støjen, som udover at være en irritationsfaktor også påvirker vores sundhed negativt.
Vi har som bilister også en interesse i, at vores mobilitet foregår på en måde, så det generer færrest muligt, siger afdelingschef Torben Lund Kudsk.
Selvfølgelig vil der være nogle, som kan blive ramt af det her forslag.
Men så må folk lave tiltag, så de kan få dæmpet deres køretøj, køre med meget lav gas og ikke gasse op ved gearskiftHans Henrik Jørgensen, Danske MotorcyklisterFor ejerne af ganske almindelige personbiler vil decibelgrænserne i forslaget ikke blive et problem, vurderer FDM-chefen.
- Langt de fleste biler vil uden problemer kunne overholde en grænse på 80 decibel.
Så er der nogle enkelte meget motorstærke sportsvogne tilbage, som kan støje rigtig meget, hvis man udnytter motoren, og det skal man selvfølgelig ikke gøre inde i byen, siger han.
Læs også:Trafikstøj: Lovligt at larme mere end Roskilde Festival- Så for FDM er det en udmærket målsætning, at man får skilt de få fra, så de ikke generer de mange, fortsætter han.
Det Økologiske Råds forslag er blandt andet inspireret af forsøg i Canada, hvor man har koblet retningsbestemte mikrofoner på stærekasser, så de kan måle både fart og lyd.
Torben Lund Kudsk er dog skeptisk over for, om stillezonerne kan håndhæves effektiv.
- Teoretisk set synes vi, det er en udmærket idé.
Men juridisk kan det blive svært at håndhæve, for mens alle biler har et speedometer, så har de færreste biler en støjmåler.
Så rent lavpraktisk bliver det vanskeligt for bilisten at vide, om man overholder reglerne, siger han.
Tror du, bilister vil respektere stillezoner?
- Der vil være nogle ganske få bilister, som udgør problemet.
Men det gode spørgsmål er, om det vil være nok blot at give noget vejledning, eller om der skal sanktioner til, siger Torben Lund Kudsk.
Motorcyklister: Skal gælde alleDanske Motorcyklister - DMC - der repræsenterer en stor del af landets tohjulede trafikkanter, ser også positivt på muligheden for at oprette stillezoner, hvor udstødningspotter med jetjager-lyd skal koste bøder.
- Hvis det kun er i begrænsede områder, så kan jeg ikke se det store problem i det, siger næstformand Hans Henrik Jørgensen.
Så længe stillezonernes støjgrænser kommer til at gælde alle slags trafikanter, må kubik-glade motorcykelejere også indordne sig under dem, mener han.
- Selvfølgelig vil der være nogle, som kan blive ramt af det her forslag.
Men så må folk lave tiltag, så de kan få dæmpet deres køretøj, køre med meget lav gas og ikke gasse op ved gearskift, siger han.
På bestemte vejstrækninger i blandt andet Tyskland har myndighederne på grund af støj og for høj fart gået så langt som til helt at forbyde al kørsel med motorcykler, fortæller Hans Henrik Jørgensen.
Det tyske forbud gælder kun for motorcykler og eksempelvis ikke for sportvogne, som ifølge næstformanden potentielt set kan larme lige så meget, og en sådan forskelsbehandling er urimelig, mener han.
- Vi har frygtet, at et forbud eventuelt kunne blive kopieret fra Tyskland, så visse strækninger bliver direkte forbudt for motorcykler - uanset hvor meget eller lidt de så larmer.
- Så længe forslaget her gælder alle køretøjer, så motorcyklister ikke bliver særbehandlet, så har vi ingen indvendinger imod det, siger DMC-næstformand Hans Henrik Jørgensen.
FacebookTwitterKopier linkEmner:Det Økologiske Råd|Torben Lund Kudsk (organisationsleder)|Biltrafik|FDM|Tyskland




https://www.dr.dk/nyheder/udland/jordskaelv-rammer-populaer-indonesisk-turisto

Jordskælv i IndonesienSe temaUdlandTo jordskælv rammer populær indonesisk turistøFire dage efter et ødelæggende jordskælv i Indonesien er øen Sumba blevet ramt af to jordskælv i træk.
Der bor omkring 750.
000 personer på Sumba, som også er en populær turistdestination.
02.
okt.
2018 kl.
02.
47Bemærk: artiklen er mere end 30 dage gammelLæs opTo jordskælv har tirsdag morgen lokal tid ramt den indonesiske ø Sumba med 15 minutters mellemrum.
Det oplyser Den Amerikanske Geologiske Undersøgelse (USGS).
Et moderat kraftigt jordskælv med en styrke på 5,9 ramte klokken lidt i syv tirsdag morgen cirka 40 kilometer fra Sumba.
Blot et kvarter senere fulgte et stærkere jordskælv med en styrke på 6,0, der ramte det samme område.
Der er ingen umiddelbare meldinger om ødelæggelser eller omkomne, som følge af de to jordskælv.
Ligeså er der umiddelbart efter jordskælvene ingen meldinger om tsunamivarsler.
Der bor omkring 750.
000 personer på Sumba, som også er en populær turistdestination.
Jordskælvene kommer blot fire dage efter et voldsomt jordskælv i Indonesien, hvor tusindvis frygtes omkommet.
Det kraftige jordskælv med en styrke på 7,5 ramte den indonesiske ø Sulawesi, der ligger omkring 1600 kilometer fra Sumba.
Jordskælvet udløste en tsunami, der siges at have nået en højde på op til seks meter nogle steder, skriver nyhedsbureauet AP.
Dødstallet var natten til tirsdag lokal tid oppe på 844 bekræftede ofre, men det frygtes, at dødstallet stiger, når redningsarbejdere når frem til fjerntliggende områder, der har været afskåret på grund af katastrofen.
/ritzau/AFPAf en tidligere artikel fremgik det, at et jordskælv havde ramt nær den indonesiske ø Flores.
FacebookTwitterKopier linkEmner:Jordskælv|Indonesien|Ulykker|Sulawesi




